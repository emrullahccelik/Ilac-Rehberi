KISA ÜRÜN BİLGİSİ
1. BEŞERİ TIBBİ ÜRÜNÜN ADI
OSSOFORTİN A 70 mg + 1200 mg/800 IU tedavi paketi
2. KALİTATİF VE KANTİTATİF BİLEŞİM
Etkin maddeler:
Alendronik Asit 70 mg efervesan tablet
Alendronik asit 70.00 mg (91.4 mg alendronat sodyum trihidrat olarak)
Kalsiyum/Vitamin D 1200 mg/ 800 IU efervesan tablet
3
Kalsiyum 1200 mg (3000 mg kalsiyum karbonat olarak)
Vitamin D 800 IU
3
Yardımcı maddeler:
Alendronik Asit 70 mg efervesan tablet
Sodyum karbonat 230.00 mg
Sodyum hidrojen karbonat 678.60 mg
Aspartam (E 951) 30.00 mg
Sorbitol (E 420) 30.00 mg
Kalsiyum/Vitamin D 1200 mg/800 IU efervesan tablet
3
Sodyum hidrojen karbonat 350.00 mg
Laktoz monohidrat 353.20 mg
Sodyum sakarin 30.00 mg
Sodyum siklamat 70.00 mg
Yardımcı maddeler için 6.1’e bakınız.
3. FARMASÖTİK FORM
Alendronik Asit 70 mg efervesan tablet
Beyaz renkli, iki tarafı düz, silindirik efervesan tablet.
Kalsiyum/Vitamin D 1200 mg/800 IU efervesan tablet
3
Beyaz veya beyaza yakın renkte, düz yüzeyli, yuvarlak efervesan tablet.
4. KLİNİK ÖZELLİKLER
4.1. Terapötik endikasyonlar
OSSOFORTİN A tedavi paketi, kırık riski yüksek postmenopozal kadınlarda ve erkeklerde
kırıkların önlenmesi için osteoporoz tedavisinde endikedir.
14.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde tavsiye edilmediği takdirde önerilen OSSOFORTİN A dozu,
haftada bir kez bir Alendronik Asit 70 mg efervesan tablet alımından sonra, takip eden 6 gün
boyunca günde 1 kez bir Kalsiyum /Vitamin D 1200 mg / 800 IU efervesan tablettir. Bu tedavi
3
planı tedavi sonlanana kadar her hafta tekrarlanmalıdır.
Uygulama şekli:
Alendronik Asit 70 mg efervesan tablet
Oral yolla kullanılır.
Efervesan tablet bir bardak suda eritilerek içilir.
Alendronik Asit 70 mg efervesan tablet günün ilk yiyecek, içecek veya ilacından en az 30 dakika
önce alınmalıdır. Diğer içecekler (maden suyu da dahil), yiyecekler ve bazı ilaçlar alendronik
asitin emilimini azaltabilirler.
İlacın lokal ve özofagus iritasyon/advers reaksiyon riskini azaltmak ve mideye geçişini
kolaylaştırmak için (bkz Bölüm 4.4):
 Alendronik Asit 70 mg efervesan tablet, sabah kalktıktan sonra sadece tam dolu bir bardak su
ile içilmelidir (200 mL’den az olmamak kaydıyla).
 Hastalar, potansiyel orofarenjiyal ülserasyon nedeniyle tableti çiğnememeli ya da ağızlarında
çözünmesi için bekletmemelidir.
 Hastalar, Alendronik Asit 70 mg efervesan tableti aldıktan sonra en az 30 dakika
uzanmamalıdır.
 Alendronik Asit 70 mg efervesan tablet, gece yatmadan ya da sabah yataktan kalkmadan önce
alınmamalıdır.
Kalsiyum/Vitamin D 1200 mg/800 IU efervesan tablet
3
Oral yolla kullanılır.
Efervesan tablet bir bardak suda eritilerek içilir.
Özel popülasyonlara ilişkin ek bilgiler:
Böbrek/Karaciğer yetmezliği:
Alendronik Asit 70 mg efervesan tablet
Glomerüler filtrasyon oranı (GFR) 35 mL/dak’dan büyük olan hastalar için doz ayarlaması
yapılması gerekmez. Glomerüler filtrasyon oranı (GFR) 35 mL/dak’dan küçük olan hastalar için
sınırlı deneyim olduğundan alendronat önerilmez.
Kalsiyum/Vitamin D 1200 mg/800 IU efervesan tablet
3
Şiddetli böbrek yetmezliği olan hastalarda kullanılmamalıdır. Karaciğer yetmezliği olan
hastalarda doz ayarlamasına gerek yoktur.
2Pediyatrik popülasyon:
OSSOFORTİN A’nın çocuklarda kullanılması ile ilgili bir endikasyonu yoktur.
Geriyatrik popülasyon:
Alendronik Asit 70 mg efervesan tablet
Klinik çalışmalarda, alendronatın etkililik veya güvenlilik profillerinde yaşla ilgili herhangi bir
farklılık görülmemiştir. Bundan dolayı yaşlılarda dozaj ayarlamasına gerek yoktur.
Kalsiyum/Vitamin D 1200 mg/800 IU efervesan tablet
3
Doz ayarlamasına gerek yoktur.
4.3. Kontrendikasyonlar
Alendronik Asit 70 mg efervesan tablet
 Alendronata veya efervesan tabletin içindeki yardımcı maddelerden herhangi birine karşı aşırı
duyarlılığı olan hastalarda,
 Özofagus anormallikleri ve daralma veya akalazya gibi özofagusun boşalmasını geciktiren
diğer faktörler,
 En az otuz dakika boyunca dik oturamamak veya ayakta duramamak,
 Şiddetli böbrek fonksiyon bozukluğu olanlarda,
 Hipokalsemi durumunda,
Kalsiyum/ Vitamin D 1200 mg /800 IU efervesan tablet
3
 Kalsiyuma, vitamin D ’e veya efervesan tabletin içindeki yardımcı maddelerden herhangi
3
birine karşı aşırı duyarlılığı olan hastalarda,
 Hiperkalsemi ve/veya hiperkalsüri ile neticelenen hastalık ve/veya durumlarda (myeloma,
kemik metastazları, primer hiperparatiroidi),
 Nefrokalsinozis, nefrolitiyazis,
 D vitamini hipervitaminozu,
 Böbrek yetmezliği,
 Hiperkalsemi ve/veya hiperkalsürinin eşlik ettiği uzun süreli immobilizasyon hastalarında
kontrendikedir.
4.4. Özel kullanım uyarıları ve önlemleri
Alendronik Asit 70 mg efervesan tablet
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle, Barrett
özofagusu veya gastroözofageal reflü zemininde artmış özofagus kanser riski olan
hastalarda, bu ilaçların kullanımından kaçınılmalıdır.
3Alendronat, üst gastrointestinal mukozada lokal iritasyona neden olabilir. Disfaji, özofajiyal
hastalık, gastrit, duodenit, ülser, veya geçen bir yıl içerisinde; peptik ülser, aktif gastrointestinal
kanama, veya piloroplasti hariç üst gastrointestinal kanal cerrahisi gibi büyük bir mide-barsak
problemi geçirmiş olunması gibi aktif bir gastrointestinal problemi olan hastalara alendronat
verildiğinde altta yatan hastalık nedeninin kötüleşme olasılığından dolayı dikkatli olunmalıdır
(bkz. bölüm 4.3). Hekimler, Barrett özofagusu olan hastalarda, hastanın bireysel durumuna göre
alendronatın faydalarını ve potansiyel risklerini göz önünde bulundurmalıdırlar.
Alendronat alan hastalarda, özofajit, özofagus ülserleri ve özofagus erozyonları ve bunları
nadiren izleyen özofagus darlığı gibi özofajiyal reaksiyonlar bildirilmiştir. Bazı olgularda bu
reaksiyonlar ağır olmuş ve hastanın hastaneye yatırılmasını gerektirmiştir. Dolayısıyla, hekimler
olası bir özofajiyal reaksiyonu düşündürecek semptom ve bulgular açısından dikkatli olmalıdır ve
hastalara disfaji, yutkunmada güçlük veya retrosternal ağrı, yeni ya da kötüleşen mide yanması
halinde alendronatı kesip, hekime başvurmaları bildirilmelidir.
Ciddi özofajiyal istenmeyen olay riski, alendronat aldıktan sonra uzanan ve/veya özofagus
iritasyonunu düşündüren semptomlar oluştuktan sonra ilacı almaya devam eden hastalarda daha
fazla görülmektedir. İlacın nasıl kullanılacağının hastaya anlatılması ve hastanın anlamasının
sağlanması çok önemlidir (bkz. bölüm 4.2). Hastalara bu talimatlara uymadıkları takdirde
özofagus problemleri görülme riskinin artabileceği söylenmelidir.
Kapsamlı klinik çalışmalarda risk artışı görülmemekle birlikte ender olarak (pazara sunulduktan
sonra) mide ve duodenum ülserleri bildirilmiştir; bunların bazısı şiddetli ve komplikasyonludur.
Genellikle diş çekimi ve/veya lokal enfeksiyon (osteomiyelit dahil) ile birlikte iyileşmede
gecikme ile ilişkili çene osteonekrozu primer olarak intravenöz bifosfonatlar ile tedavi edilen
kanserli hastalarda rapor edilmiştir. Bu hastaların çoğu aynı zamanda kemoterapi ve
kortikosteroid almaktadır. Çene osteonekrozu oral bifosfonat kullanan osteoporozlu hastalarda da
rapor edilmiştir.
Çene osteonekrozu gelişiminde bireysel risk değerlendirilirken, aşağıdaki risk faktörleri göz
önünde bulundurulmalıdır:
 bifosfonatın gücü (zoledronik asit için en yüksektir), uygulama yolu (yukarıya bakınız) ve
kümülatif doz
 kanser, kemoterapi, radyoterapi, kortikosteroidler, sigara içmek
 dental hastalık öyküsü, zayıf oral hijyen, periodontal hastalık, invaziv dental prosedürler
ve zayıf bağlantılı protezler.
Hastalarda zayıf dental durum olduğunda oral bifosfonatlarla tedaviden önce diş muayenesi
yapılmalı ve dişler için uygun koruyucu önlemler alınmalıdır.
4Bu hastalara tedavi sırasında invazif dental prosedürler uygulamasından mümkün olduğunca
kaçınılmalıdır. Bifosfonat tedavisi sırasında çene osteonekrozu gelişen hastalarda dental
operasyon yapılması, durumu daha da kötüleştirebilir. Dental uygulama gerektiren hastalarda
bifosfonat tedavisine son verilmesinin çene osteonekrozu riskini düşürüp düşürmediğine ait veri
bulunmamaktadır. Tedaviyi yapan hekim her bir birey için fayda/zarar değerlendirmesini yaparak
tedavi planı hazırlamalıdır.
Bifosfonat tedavisi süresince, tüm hastalar iyi ağız hijyeninin idamesi, rutin dental kontroller ve
dental mobilite, ağrı veya şişme gibi herhangi bir oral semptomun bildirilmesi konusunda
desteklenmelidirler.
Bifosfonatları kullanan hastalarda, kemik, eklem ve/veya kas ağrısı bildirilmiştir. Pazarlama
sonrası deneyimde, bu semptomlar nadiren şiddetli ve/veya güçsüzleştirici (bkz. bölüm 4.8)
olmuştur. Semptomların başlama zamanı, tedaviye başladıktan bir gün sonrası ile aylar sonrasına
kadar değişebilmektedir. Tedavi kesildikten sonra birçok hastada semptomlar düzelmiştir. Aynı
ilaç ya da bir başka bifosfonat uygulandığında semptomların bazıları tekrar ortaya çıkabilir.
Bifosfonat ile tedavi edilen hastalarda atipik bölgelerde (subtrokanterik ve femur saft) kırıklar
görülebilir. Bu kırıklar genellikle travma olmaksızın ya da minimal travma ile gelişmektedir.
Bifosfonat kullanan ve uyluk ya da kasık ağrısı ile başvuran hastalar atipik kırık şüphesi ile
değerlendirilmelidir. Bu hastalarda bireysel risk/yarar analizine göre bifosfonat tedavisinin
kesilmesi gündeme gelebilir. Kırıklar çoğunlukla bilateraldir, dolayısıyla bifosfonatla tedavi
gören ve femur şaft kırığı görülen hastalarda kontralateral femur muayene edilmelidir. Bu
kırıkların yetersiz iyileştiği de rapor edilmiştir. Atipik femur kırığından şüphelenilen hastalarda,
bireysel yarar-risk değerlendirmesine dayanılarak, hastanın değerlendirilmesi devam ederken
bifosfonat tedavisinin kesilmesi düşünülmelidir.
Bifosfonat tedavisi süresince hastalara her türlü uyluk, kalça veya kasık ağrısını bildirmeleri
tavsiye edilmeli ve bu belirtilerle gelen her hasta tam olmayan bir femur kırığı açısından
değerlendirilmelidir.
Haftada bir kez alınan alendronat dozunu atlayan hastaların, hatırladıkları günün ertesi sabahı bir
tablet almaları bildirilmelidir. Hastalar aynı gün içinde iki efervesan tablet almamalıdır ve
belirlemiş oldukları gün ilacı almak kaydıyla haftada bir kullanmaya devam etmelidirler.
Alendronat glomerüler filtrasyon oranı <35 ml/dak olan böbrek yetmezliği hastalarında
önerilmemektedir (bkz. bölüm 4.2).
Östrojen eksikliği ve yaşlanma dışında kalan osteoporoz nedenleri dikkate alınmalıdır.
Alendronat ile tedaviye başlamadan önce hipokalsemi durumu düzeltilmelidir (bkz. bölüm 4.3).
5Diğer mineral metabolizması bozuklukları da (D vitamini eksikliği ve hipoparatiroidizm gibi)
etkin olacak şekilde tedavi edilmelidir. Bu durumdaki hastalarda, serum kalsiyumu ve
hipokalsemi semptomları alendronat ile tedavi boyunca izlenmelidir.
Özellikle kalsiyum emilimi azalabilen glukokortikoidler alan hastalarda, kemik mineralini
artırmada, alendronatın pozitif etkilerine bağlı olarak, serum kalsiyum ve fosfatında azalmalar
ortaya çıkabilir. Bunlar genellikle küçük ve asemptomatiktir. Ancak nadiren de olsa semptomatik
hipokalsemi rapor edilmiştir ve genellikle predispoze eden durumlardaki (hipoparatiroidizm, D
vitamini eksikliği ve kalsiyum malabsorbsiyonu) hastalarda ortaya çıkar ve bazen şiddetlidir.
Glukokortikoid alan hastalarda yeterli kalsiyum ve D vitamini alınması özellikle önemlidir.
Dış kulak yolunda osteonekroz
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dâhil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.”
Sodyum uyarısı:
Her bir efervesan tablet 12.41 mmol (285.43 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
Sorbitol (E 420) uyarısı:
Nadir kalıtımsal fruktoz intolerans problemi olan hastaların bu ilacı kullanmamaları gerekir.
Aspartam (E 951) uyarısı:
Fenilalanin için bir kaynak içermektedir. Fenilketonürisi olan kişiler için zararlı olabilir.
Kalsiyum/Vitamin D 1200 mg /800 IU efervesan tablet
3
Böbrek taşı ve hiperkalsiüri geçmişi olan hastalarda doktor kontrolü altında kullanılır. Kalsiyum
karbonat emilim bozukluğu en fazla mide asit salgısının olmadığı hastalarda görülmektedir; fakat
bu hastalarda hiperkalsemi ve hiperkalsiüri ancak uzun süreli tedavi sonrası gelişebilir.
Yüksek doz D vitamini ve kalsiyum tedavisi gören hastalarda düzenli olarak plazma kalsiyum
seviyesini takip etmek amacıyla protein seviyelerinin ölçülmesi gerekir. Böbrek diyalizi gören
hastalarda fosfat bağlayıcı olarak kullanıldığında serum fosfat ve kalsiyum seviyeleri düzenli
olarak ölçülür. Kardiyak glikozitleri ve tiyazid sınıfı diüretik kullanan hastalarda hiperkalsemi
eşlik edebileceğinden serum kalsiyum düzeyi düzenli olarak izlenmelidir.
Kalsiyum/Vitamin D , önerilen dozlardan daha yüksek dozlarda uzun süreli kullanılmamalıdır.
3
6Özellikle kronik böbrek yetmezliği olan hastalarda magnezyum içeren antasitlerle birlikte
kullanımı hipermagnezemiye yol açabilir. Sarkoidoz hastalarında dikkatle kullanılmalıdır.
Sodyum uyarısı:
Her bir efervesan tablet 4.66 mmol (107.19 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
Laktoz uyarısı:
Nadir kalıtımsal galaktoz intoleransı, Lapp laktoz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Alendronik Asit
 Birlikte alındığında, yiyecekler ve içecekler (maden suyu dahil), kalsiyum preparatları,
antasitler ve diğer oral ilaçlar alendronatın emilimini etkileyebilir. Bu nedenle, alendronattan
sonra başka bir oral ilaç almadan önce, en az yarım saat beklenmelidir (bkz. bölüm 4.2 ve 5.2).
 Klinik açıdan önemi olan başka ilaç etkileşmesi bildirilmemiştir. Yapılan bir klinik çalışmada
bazı hastalar alendronat alırken östrojen de almıştır (intravajinal, transdermal veya oral).
Birlikte kullanımlarına yönelik ilişkilendirilebilir bir yan etki tanımlanmamıştır.
 Steroid olmayan antiinflamatuar ilaçların kullanımı gastrointestinal iritasyon ile ilişkili
olduğundan, bu ilaçlar alendronat ile birlikte kullanılırken dikkat edilmelidir.
 Spesifik etkileşim çalışmaları yapılmamış olsa da klinik çalışmalarda alendronat ile birlikte
kullanılan, sık reçetelenen çeşitli ilaçlarla birlikte klinik olarak ilişkili bir istenmeyen etki
kanıtı görülmemiştir.
Kalsiyum/Vitamin D
3
 Yüksek dozlarda kalsiyumun tiazid diüretikleri ile birlikte kullanımı hiperkalsemi riskini
artırabilir.
 Vitamin D’nin, diğer D vitaminleri veya analogları ile birlikte kullanımı toksisite potansiyelini
artırabilir.
 Kalsiyum tuzları levotiroksin, tetrasiklinler, kinolonlar, bazı sefalosporinler, ketokonazol,
demir, sodyum florür, estramustin ve bifosfonatların emilimini ve etkinliklerini azaltabilir. Bu
nedenle kalsiyum/vitamin D bu ilaçları kullananlarda 4 saat ara ile alınmalıdır.
3
 Kalsiyum/Vitamin D ile birlikte kullanıldıklarında alüminyum ve bizmut tuzlarının emilimi
3
ve toksisiteleri artabilir.
 Kalsiyum/Vitamin D ile diğer ilaçların kullanımı arasında prensip olarak en az 2 saatlik bir
3
ara bırakılmalıdır.
 Kandaki kalsiyum konsantrasyonunun artışı ile kardiyak glikozitlere karşı duyarlılık
dolayısıyla kalp ritim bozuklukları riski artabilir. Bu hastalarda EKG, kan ve idrardaki
kalsiyum düzeyi takip edilmelidir.
7 Kalsiyum içeren preparatlar kalsiyum kanallarını doyurarak verapamil gibi kalsiyum kanal
blokörlerinin etkinliğini azaltabilir.
 Atenolol gibi beta blokörlerle kalsiyum içeren preparatların birlikte kullanılması beta
blokörlerin kandaki seviyesini değiştirebilir.
 Kalsiyum/Vitamin D çinkonun emilimini azaltabilir.
3
 Kalsiyum/Vitamin D , polistiren sülfonatın potasyum bağlama yeteneğini azaltabilir.
3
 Fenitoin ve barbitüratlar vitamin D’nin etkisini azaltabilir.
 Glukokortikoitlerle birlikte kullanımı vitamin D’nin etkisini azaltabilir.
 Plazma konsantrasyonunu etkileyeceği için kalsiyum içeren diğer ilaçlar ve besinler ile birlikte
kullanılmamalıdır.
 Levotroksin içeren ilaçların kalsiyum karbonat ile birlikte alındığında emilimi bozulduğundan,
iki ilacın en az 4 saat ara verilerek alınması gerekmektedir.
Özel popülasyonlara ilişkin ek bilgiler:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Alendronik Asit 70 mg efervesan tablet
Veri yoktur.
Kalsiyum /Vitamin D 1200 mg /800 IU efervesan tablet
3
Doğum kontrol hapları kullanan kadınlarda vitamin D düzeyinin arttığı gözlenmiştir. Ancak
3
vitamin D’nin fertilite üzerine etkisi bilinmemektedir.
Gebelik dönemi
Alendronik Asit 70 mg efervesan tablet
Alendronat gebelik sırasında kullanılmamalıdır. Gebe kadınlarda alendronat kullanımı ile ilgili
yeterli veri yoktur. Hayvanlar üzerinde yapılan çalışmalar gebelik/embriyonal/fötal gelişim/
doğum ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir. Sıçanlara verilen alendronat hipokalsemi ile ilişkili olarak güç
doğuma neden olmuştur (bkz. bölüm 5.3).
8Kalsiyum / Vitamin D 1200 mg / 800 IU efervesan tablet
3
Hayvanlar üzerinde yapılan çalışmalar gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Kalsiyum/Vitamin D , gerekli olmadıkça gebelik
3
döneminde kullanılmamalıdır.
Gebelik sırasında ancak beklenen yararların fetüs üzerindeki olası risklerden fazla olması
durumunda kullanılmalıdır. Uzun süreli hiperkalsemi, bebekte beden ve zekanın gelişme geriliği,
supravalvüler aort stenozu ve retinopatiye yol açabileceğinden, vitamin D’nin aşırı doz
alınmasından kaçınılmalıdır.
Laktasyon dönemi
Alendronik Asit 70 mg efervesan tablet
Alendronatın anne sütüne geçip geçmediği bilinmemektedir. Alendronat laktasyon döneminde
kullanılmamalıdır.
Kalsiyum /Vitamin D 1200 mg /800 IU efervesan tablet
3
Kalsiyum ve vitamin D anne sütü ile atılmaktadır. Ancak kalsiyum/vitamin D ’ün tüm
3 3
dozlarında emzirilen çocuk üzerinde herhangi bir etki öngörülmemektedir. Kalsiyum/Vitamin D
3
emzirme döneminde kullanılabilir. Emzirilen çocuğa, haricen D vitamini verileceği zaman
dikkatli olunmalıdır.
Üreme yeteneği/Fertilite
Alendronik Asit 70 mg efervesan tablet
İnsanlarda fertilite ile ilgili olarak çalışılmamıştır.
Kalsiyum /Vitamin D 1200 mg / 800 IU efervesan tablet
3
Kalsiyum/vitamin D ’ün üreme yeteneği üzerinde herhangi bir etkisi yoktur.
3
4.7. Araç ve makine kullanımı üzerindeki etkiler
Alendronik Asit 70 mg efervesan tablet
Alendronat ile araç ve makine kullanma becerisine etkilerini inceleyen hiçbir çalışma
yapılmamıştır. Ancak, alendronat ile belli hastaların araç veya makine kullanma yeteneğini
etkileyebilen bazı advers reaksiyonlar bildirilmiştir. Alendronata karşı bireysel cevaplar farklı
olabilir.
Kalsiyum / Vitamin D 1200 mg / 800 IU efervesan tablet
3
Kalsiyum/vitamin D ’ün araç ve makine kullanma yeteneği üzerine bilinen herhangi bir etkisi
3
yoktur.
94.8. İstenmeyen etkiler
Alendronik Asit 70 mg efervesan tablet
Menopoz sonrasındaki osteoporozlu kadınlarda yapılan bir yıllık çalışmada haftada bir alınan
alendronatın genel güvenlilik profili, 70 mg (n=519) ve günde 10 mg (n=370) alendronat alan
hastalarda benzerdir.
Fiilen dizayn edilmiş üç yıllık iki çalışmada menopoz sonrası kadınlarda (alendronat 10 mg;
n=196, plasebo: n=397) alendronat 10 mg/gün’ ün güvenlilik profili benzerdir.
Araştırmacı tarafından muhtemelen, belki de veya kesinlikle ilaçla ilişkili olduğu düşünülen bir
yıllık çalışmada her bir tedavi grubunda ≥%1 görülen veya bir yıllık çalışmada alendronat
10 mg/gün ile tedavi edilen hastaların ≥%1’inde görülen ve üç yıllık çalışmada plasebo alan
hastalardan daha yüksek sıklıkta görülen istenmeyen etkiler şunlardır:
Gastrointestinal hastalıklar
Karın ağrısı, dispepsi, asit regürjitasyonu, bulantı, abdominal distansiyon, kabızlık, ishal, disfaji,
flatulans, gastrit, gastrik ülser, özofajiyal ülser
Kas-iskelet bozuklukları, bağ doku ve kemik hastalıkları
Kas iskelet (kemik, kas veya eklem) ağrısı, kas krampı
Sinir sistemi hastalıkları
Baş ağrısı
Aşağıda, gerçekleştirilen klinik çalışmalar ve/veya pazarlama sonrası kullanımı süresince
bildirilen advers etkiler sıralanmıştır:
 Çok yaygın (≥1/10)
 Yaygın (≥1/100 ila <1/10)
 Yaygın olmayan (≥1/1000 ila <1/100)
 Seyrek (≥1/10000 ila <1/1000)
 Çok seyrek (<1/10000)
 Bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Ürtiker ve anjiyoödem dahil aşırı duyarlılık reaksiyonları
Metabolizma ve beslenme hastalıkları
Seyrek: Genellikle predispozan durumlarla ilişkili semptomatik hipokalsemi§
10Sinir sistemi hastalıkları
Yaygın: Baş ağrısı, baş dönmesi†
Yaygın olmayan: Disguzi
Göz hastalıkları
Yaygın olmayan: Göz iltihabı (üveit, sklerit, episklerit)
Kulak ve iç kulak hastalıkları
Yaygın: Vertigo†
Gastrointestinal hastalıklar
Yaygın: Karın ağrısı, dispepsi, kabızlık, ishal, flatulans, özofajiyal ülser*, disfaji*, abdominal
distansiyon, asit regürjitasyonu
Yaygın olmayan: Bulantı, kusma, gastrit, özofajit*, özofajiyal erozyon*, melena.
Seyrek: Özofajiyal striksiyon*, orofarenjiyal ülserasyon*, üst gastrointestinal PUK'lar
(perforasyon, ülserler, kanama)§
Deri ve deri altı doku hastalıkları
Yaygın: Alopesi†, prurit†
Yaygın olmayan: Döküntü, eritem
Seyrek: Fotosensitivite ile birlikte döküntü, Stevens Johnson sendromu ve toksik epidermal
nekroliz dahil şiddetli deri reaksiyonları‡
Kas-iskelet bozuklukları, bağ doku ve kemik hastalıkları
Çok yaygın: Bazen şiddetlenen kas iskelet (kemik, kas veya eklem) ağrısı†§
Yaygın: Eklemlerde şişme†
Seyrek: Çene osteonekrozu‡§, atipik subtrokanterik ve diyafizer femur kırıkları (bifosfonat sınıfı
advers reaksiyon)^
Çok seyrek: Dış kulak yolunda osteonekroz (bifosfonat sınıfı advers reaksiyonu)
Genel bozukluklar ve uygulama bölgesine ilişkin hastalıklar
Yaygın: Asteni†, periferik ödem†
Yaygın olmayan: Tipik olarak tedavinin başlangıcı ile ilişkili, akut-faz yanıtında olduğu gibi
geçici semptomlar (miyalji, kırıklık ve nadiren ateş)†
§ Bakınız bölüm 4.4
† Klinik çalışmalardaki sıklık, ilaç ve plasebo grubuyla benzerdir.
* Bakınız bölüm 4.2 ve 4.4
‡ Bu advers reaksiyon, pazarlama sonrası deneyimde tespit edilmiştir. Seyreğin sıklığı, klinik
çalışmalara göre değerlendirilmiştir.
^ Pazarlama sonrası deneyimde saptanmıştır.
11Kalsiyum /Vitamin D 1200 mg /800 IU efervesan tablet
3
Advers etkiler sistem-organ sınıfına göre şu esaslar kullanılarak sıralandırılmaktadır :
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle tahmin
edilemiyor).
Metabolizma ve beslenme hastalıkları
Yaygın olmayan: Hiperkalsemi, hiperkalsiüri ve hipofosfatemi
Gastrointestinal hastalıklar
Seyrek: Kabızlık, flatülans, bulantı, karın ağrısı, ishal
Deri ve deri altı doku hastalıkları
Seyrek: Kaşıntı, cilt döküntüsü, ürtiker
Ayrıca kalsiyum/vitamin D kullanan hastalarda nadiren de olsa baş ağrısı, süt alkali sendromu ya
3
da aşırı kullanıma bağlı olarak böbrek taşı, iştahsızlık, rebound asit salımı, şişkinlik, laksatif etki,
kusma, ağız kuruluğu, peptik ülser, geğirme, gastrik aşırı salgı, kemik ağrısı, kas zafiyeti, uyku
hali ve konfüzyon görülebilir. Yüksek doz alan hastalarda veya böbrek diyalizi gören hastalarda
alkaloz oluşabilir. Fosfat bağlayıcı olarak uzun süre kullanıldığında bazen doku kalsifikasyonu
görülebilir.
Gece idrara çıkmada artış, metalik tat gibi yan etkiler görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Alendronik Asit 70 mg efervesan tablet
Oral doz aşımına bağlı olarak hipokalsemi, hipofosfatemi ve mide bulantısı, mide yanması,
özofajit, gastrit ya da ülser gibi üst gastrointestinal sisteme ait istenmeyen olaylar görülebilir.
Alendronat ile doz aşımının tedavisiyle ilgili spesifik bir bilgi yoktur. Alendronatı bağlamak için
süt ya da antiasit verilmelidir. Özofagus iritasyonu riski nedeniyle hasta kusturulmamalı ve dik
tutulmalıdır.
Kalsiyum/Vitamin D 1200 mg/800 IU efervesan tablet
3
Ağır veya uzun süreli doz aşımı, hipervitaminöz D veya hiperkalsemi ve bu hastalıkların yol
12açtığı patolojik değişimlere neden olabilir.
Belirtiler:
Hafif hiperkalsemi asemptomatiktir. Plazma kalsiyum seviyesi >12 mg/dL (>3.00 mmol/L)’ye
kadar çıkınca duygusallıkta artış, konfüzyon, deliriyum, psikoz ve koma görülebilir. Şiddetli
hiperkalsemide EKG’de kısalmış QT aralığının kısalmış olduğu görülür ve kardiyak aritmi
c
meydana gelebilir. 18 mg/dL’ye (4.50 mmol/L) kadar ulaşan hiperkalsemik şok, böbrek
yetmezliği ve ölüme sebebiyet verebilir.
Tedavi:
Hafif ve asemptomatik hiperkalsemide ilacın bırakılması yeterlidir. Orta şiddetli ve şiddetli
hiperkalsemik durumlarda i.v. izotonik sodyum klorür ve furosemid, kortikosteroidler veya i.v.
fosfat uygulanır.
D vitamini hipervitaminözü, vitamin alımının kesilmesi ile düzelme gösterir.
Hiperkalsemi inatçı ise prednizolon başlatılabilir.
Kardiyak aritmiler, kardiyak monitorizasyon eşliğinde düşük dozlarda potasyum verilerek tedavi
edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Bifosfonatlar ve Kalsiyum (Diğer İlaçlarla Kombine)
ATC kodu: M05BB05
Alendronik Asit 70 mg efervesan tablet
Alendronat sodyum trihidrat, bir bifosfonat olup kemik oluşumuna direkt etki etmeden
osteoklastik kemik rezorpsiyonunu inhibe eder. Klinik öncesi çalışmalar, alendronatın seçici
olarak aktif rezorpsiyon bölgelerine yerleştiğini göstermiştir. Osteoklast aktivitesi inhibe
edilmiştir, fakat osteoklastların bağlanması veya istihdamı etkilenmemektedir. Alendronat
tedavisi sırasında kemik yapılanması normal kalitesinde devam etmektedir.
Menopoz sonrası osteoporozun tedavisi
Osteoporoz, omurga ve kalça kemik mineral yoğunluğu (KMY) değerleri 2.5 standart
sapması (SS) olan, yani normal genç popülasyonun ortalama değerlerinin altında veya daha
önceden KMY’den bağımsız olarak kırılganlık ve kırık durumu olarak tanımlanmıştır.
Bir yıllık çok merkezli bir çalışmada post menopozal osteoporozlu kadınlarda haftada bir kez 70
mg alendronat (n=519) ve günde bir kez 10 mg alendronatın (n=370) terapötik olarak eşdeğer
olduğu kanıtlanmıştır. Lumbar omurlardaki başlangıçtan itibaren KMY’de ortalama artış haftada
bir 70 mg alendronat grubunda %5.1 (%95 GA: 4.8, %5.4), günde 10 mg alendronat grubunda
%5.4 (%95 GA: 5.0, %5.8)’dir. Ortalama KMY artışı 70 mg ve 10 mg grubunda ardışık olarak,
femur boynunda %2.3 ve %2.9 ve kalçanın tamamında %2.9 ve %3.1’dir. Diğer iskelet
13kısımlarında da KMY artışı her iki tedavi grubunda da aynıdır.
Menopoz sonrası kadınlarda alendronatın kemik kütlesi ve kırık insidansına etkisi aynı şekilde
dizayn edilmiş iki başlangıç etkililik çalışmasında (n=994) ve Kırık Aralıkları Çalışmasında (FIT;
N=6,459) değerlendirilmiştir.
Başlangıç etkililik çalışmasında alendronat 10 mg/gün ile ortalama kemik mineral dansitesi
(KMY) plaseboya göre 3 yılda %8.8, %5.9 ve %7.8 omurga, femur boynu ve trokanterde ardışık
olarak artar. Aynı zamanda toplam vücut KMY'si belirgin bir şekilde artar. Alendronatla tedavi
edilen hastaların oranında bir veya daha fazla vertebra kırığı görülme oranı plasebo tedavisine
göre relatif olarak %48 (alendronat %3.2 ve plasebo %6.2) azalmıştır. 2 yıllık uzatma
çalışmasında omurga ve trokanterdeki KMY artmaya devam etmiş ve femur boynu ile toplam
vücutta sabit olarak devam etmiştir.
FIT çalışması günlük alendronat kullanılarak (iki yıl boyunca günde 5 mg ve ek olarak çalışılan
bir veya iki yılda günde 10 mg) yapılan iki plasebo kontrollü çalışmadır:
 FIT 1: En az başlangıç vertebral (kompresyon) kırığı olan 2,027 hastada 3 yıllık bir
çalışma yapılmıştır. Bu çalışmada günlük verilen alendronat, 1 ve daha fazla yeni
vertebral kırık oluşma riskini %47 azaltmıştır (alendronat %7.9 ve plasebo %15.0). Ek
olarak kalça kırığı (%1.1’e karşı %2.2) insidansında istatistiksel bir azalma (%51)
görülmüştür.
 FIT 2: Kemik kütlesi düşük olan fakat başlangıçta vertebral kırığı olmayan 4,432 hastada
4 yıllık bir çalışma yapılmıştır. Bu çalışmada osteoporotik kadınların (yukarıdaki
osteoporoz tanımlamasına karşılık gelen global popülasyonun %37’si) oluşturduğu alt
grubun analizinde kalça kırığı insidansında (alendronat %1.0 ve plasebo %2.2, azalma
oranı %56) belirgin bir farklılık gözlenmiştir. Ayrıca 1 ve daha fazla vertebral kırık
insidansında (%2.9’a karşı %5.8) %50 azalma gözlenmiştir.
Laboratuvar test sonuçları
Klinik çalışmalarda günde 10 mg alendronat alan hastaların %18 ve %10’unda ve plasebo alan
hastaların %12 ve %3’ünde ardışık olarak serum kalsiyum ve fosfatında asemptomatik ve geçici
azalmalar gözlenmiştir. Bununla birlikte her iki tedavi grubunda, serum kalsiyumunda
azalmaların insidansı [<8.0 mg/dl (2.0 mmol/L)] ve serum fosfatında azalmaların insidansı [≤ 2.0
mg /dl (0.65 mmol/L)] ile benzer olmuştur.
Kalsiyum/Vitamin D 1200 mg/800 IU efervesan tablet
3
Kalsiyum
Kalsiyum, insan vücudunda en fazla bulunan mineral olup kemik, diş, sinir, kas, kalp kası
fonksiyonlarında ve kanda pıhtılaşma mekanizması üzerinde önemli rol oynamaktadır. Kalsiyum
14vücutta elektrolit dengesinin sağlanması ve çeşitli düzenleyici mekanizmaların fonksiyonlarının
düzenli işlevi için gerekli bir esansiyel mineraldir. Plazmada kalsiyum 8.5–10.4 mg/dL arasında
bulunmaktadır. Albümin başta olmak üzere, serumdaki konsantrasyonun %45’i plazma
proteinlerine bağlanır. Serumdaki konsantrasyonun %10’u ise sitrat ve fosfat gibi anyonik
tamponlarla kompleks oluşturur. Oral yoldan kalsiyum alınması, kalsiyum eksikliğinde iskeletin
yeniden mineralizasyonunu sağlar.
D vitamini
Kaynakları bakımından farklı, fakat yapı ve oluşumları yönünden birbirine benzeyen iki türlü D
vitamini vardır. Bunlardan biri kalsiferol’dür (D vitamini). Bu madde bir ön-vitamin olan
2
bitkisel kaynaklı ergosterol şeklinde besinler içinde alınır ve ciltte toplanır. Cildin ultraviyole
ışınlarına maruz kalması sonucu ergosterol, kalsiferol’e (ergokalsiferol) dönüşür. Bu madde
karaciğerde ve böbreklerde hidroksillenerek etkin (hormon) şekli olan 1,25 (OH) D vitaminine
2 2
dönüşür. Vitamin D’nin ikinci türü olan kolekalsiferol’dür (D vitamini). Bu madde dışarıdan
3
alınamaz, vücutta sentezlenir. Bu nedenle gerçekte bir vitamin değil, bir hormon analoğunun
prekürsörüdür. Kolekalsiferol, vücutta cildin stratum granulosum tabakasında sentez edilip
depolanan ve 5α-kolestandan türeyen 7-dehidrokolesterol’ün cildin güneş ışığındaki ultraviyole
ışınlarına maruz kalması sonucu oluşur. Kısmen, hayvansal kaynaklı besinler içinde alınır.
Karaciğer ve böbreklerde biyotransformasyona uğrayarak etkin şekli olan 1,25-
dihidroksikolekalsiferol’e [1,25-(OH) D vitamini] dönüşür. İlaç endüstrisinde, ultraviyole ışınlar
2 3
kullanılarak ergosterolden üretilir. Normal kimselerde kan dolaşımında 1,25-(OH) D (1,25-
2 3
dihidroksikolekalsiferol) düzeyi 20–50 pg/mL kadardır; vitamin D’den oluşan esas kalsiyotropik
hormon olarak kabul edilen bu madde, bağırsaktan kalsiyum emilimini artıran etkisi bakımından
25-hidroksikolekalsiferol’den gravimetrik olarak yaklaşık 100 kez daha güçlüdür; fakat daha
fazla sentez edilen ve eliminasyon yarılanma ömrü daha uzun olan 25-hidroksikolekalsiferol,
kanda 1000 kez daha yüksek konsantrasyonda bulunduğundan, bu metabolit D vitamini
metabolitlerinin toplam kalsiyotropik etkinliğinde önemli bir paya sahiptir. Biyoanaliz için
yapılan deneylerde, 25-dihidroksikolekalsiferol verildiğinde kalsiyum metabolizması üzerindeki
etkisinin iki saatte başladığı ve yaklaşık sekiz saatte en yüksek düzeye ulaştığı tespit edilmiştir.
25-hidroksi türevi verildiğinde ise etki 6–8 saatten önce başlamaz ve etkinin en yüksek düzeye
ulaşması için 1,5–2 gün geçmesi gerekir.
Vitamin D’nin iki temel görevinden biri vücutta kalsiyum ve fosfat tutulmasını sağlayıp bunların
kan düzeyini yükseltmek; ikincisi de tutulan bu iki iyonun kandan kemik matrisine geçmesini
sağlamaktır. Böylece kemik mineralizasyonu mümkün olur. D vitamini, kalsiyum ve fosfor
metabolizmasını düzenler; kalsiyum, fosfor ve magnezyumun rezorpsiyonunu ve kullanımını
kolaylaştırır. Kemiklerin sitrik asit içeriğini artırır ve raşitizmi önler. Yine
D vitamininin önemi, kandaki fizyolojik kalsiyum seviyesinin sürdürülmesi ve normal
3
kemikleşmenin sağlanmasında görülür. D vitamini, olası patolojik bir eksitabiliteye engel
3
olur. Eksikliği halinde raşitizm, konvülsiyonlara eğilim, iritabilite, uykusuzluk, halsizlik ve kas
kuvvetsizliği, iştahsızlık gibi belirtiler ortaya çıkar. Gelişmede duraklama, diş çıkarma zorlukları,
15kemik yumuşamaları, spontan fraktürler ve diş çürümeleri, çoğunlukla D vitamini eksikliğinden
3
ileri gelebilmektedir. Bu vitamin, diğerleri arasında kalsiyum metabolizması ile yakından ilgili
olması bakımından ayrı bir yere sahiptir.
Sağlıklı bireylerin “günlük ihtiyacı karşılamak üzere gereksinim duydukları minimum miktarlar”
ve “günlük maksimum müsaade edilebilecek toplam miktarlar (üst limit)” aşağıdaki gibidir:
1–3 4–8 Erişkin Erişkin Gebelik Emzirme
Yaş Yaş Kadın Erkek Dönemi Dönemi
500 800 1000–1300 1000–1300 1000–1300 1000–1300
Kalsiyum (mg)
2500* 2500* 2500* 2500* 2500* 2500*
200 200 200–600 200 200 200
D Vitamini (IU)
2000* 2000* 2000* 2000* 2000* 2000*
* Üst Limit.
5.2. Farmakokinetik özellikler
Alendronik Asit 70 mg efervesan tablet
Emilim:
İntravenöz referans dozuna relatif olarak bir gece aç kaldıktan sonra, standart bir kahvaltıdan iki
saat önce 5-70 mg arası değişen dozlarda alındığında alendronatın kadınlarda ortalama oral
biyoyararlanımı %0.64'tür. Biyoyararlanım, alendronat standart bir kahvaltıdan yarım saat veya
bir saat önce uygulandığında benzer şekilde yaklaşık %0.46 ve %0.39 azalır. Osteoporoz
çalışmasında alendronat günün ilk öğününden yarım saat önce uygulandığında etkilidir.
Alendronat standart kahvaltı ile veya iki saat sonrasına kadar uygulandığında biyoyararlanım göz
ardı edilebilir. Alendronatın kahve veya portakal suyu ile birlikte alınması biyoyararlanımı
yaklaşık %60 azaltır.
Sağlıklı gönüllülerde oral prednizon (20 mg, beş gün boyunca günde üç kez) verildiğinde
alendronatın biyoyararlanımında klinik olarak anlamlı bir değişiklik meydana gelmemiştir
(ortalama artış %20 ile %44 arasındadır).
Dağılım:
Sıçanlarda yapılan çalışmalar, alendronatın 1 mg/kg intravenöz uygulamasını takiben geçici
olarak yumuşak dokulara dağıldığını göstermektedir. Fakat daha sonra hızlıca tekrar kemiklere
dağılır veya idrarla atılır. Dağılımın ortalama sabit durum hacmi kemiklerde yaygın olup
insanlarda en az 28 litredir. Terapötik oral dozu takiben ilacın plazmadaki konsantrasyonu
analitik olarak belirlenebilirlikten uzaktır (<5 ng/ml). İnsan plazmasında proteinlere bağlanma
yaklaşık %78’dir.
16Biyotransformasyon:
Alendronatın insanlarda ya da hayvanlarda metabolize olduğuna dair hiçbir kanıt yoktur.
Eliminasyon:
Alendronatın [14C] intravenöz uygulamasını takiben, radyoaktivitenin yaklaşık %50’si 72 saat
içinde idrardan atılır ve feçeste çok az veya hiç radyoaktivite bulunmaz. Tek bir 10 mg
intravenöz dozu takiben alendronatın böbreklerden klerensi 71 mL/dak’dır ve sistemik klerens
200 mL/dak’yı geçmemektedir. Plazma konsantrasyonu intravenöz uygulamayı takiben altı saat
içerisinde %95’ten fazla düşmüştür. Alendronatın iskeletten serbest kalmasını yansıtan terminal
yarılanma ömrünün insanlarda on seneyi aştığı tahmin edilmektedir. Alendronatın sıçanların
böbreklerinde asidik veya bazik taşıma sistemleriyle atılmadığı, bu nedenle insanlarda diğer
ilaçların atılımıyla etkileşmediği düşünülmektedir.
Hastalardaki karakteristik özellikler
Klinik öncesi çalışmalarda ilacın kemiklerde depolanmadığı ve idrarla atıldığı gösterilmiştir.
Hayvanlarda 35 mg/kg kümülatif intravenöz dozlarda, kronik ilaç verilmesinde kemik
doygunluğu kanıtı görülmemiştir. Klinik bilgi mevcut olmasa da, hayvanlarda olduğu gibi böbrek
fonksiyonlarındaki yetersizliğin hastalarda alendronatın böbrekler yoluyla eliminasyonunu
azaltacağı düşünülmektedir. Bundan dolayı böbrek fonksiyon yetersizliği olan hastalarda
alendronatın kemikte daha fazla birikmesi beklenebilir (bkz. bölüm 4.2).
Kalsiyum / Vitamin D 1200 mg / 800 IU efervesan tablet
3
Kalsiyum:
Emilim:
İyonize kalsiyumun emilimi bağırsak mukozasında gerçekleşir. Uzun süreli ve yüksek dozlarda
çözünmüş, iyonize kalsiyum alımıyla intestinal emilimi artar. Asidik ortam kalsiyum
çözünürlüğünün artmasına sebep olur. Kalsiyumun emilimi hormon denetimi altındadır. Emilim
oranı yaşla birlikte azalır, hipokalsemik durumlarda ise artar. Normal erişkinlerde emilen
(ortalama 360 mg) kalsiyumun yarıdan biraz fazlası (190 mg), bağırsak salgı bezleri tarafından
dışarı salındığı için net emilim 170 mg kadardır. Bu miktar idrarla atılan miktara eşittir.
Dağılım:
Kalsiyumun büyük bir bölümü (yaklaşık 1000 mg) kemiklere bağlanmış durumdadır. Emilen
kalsiyum iyonlarının %99’u kemik ve dişlerde depolanır. Kemikler ana kalsiyum deposunu
oluşturur. Kemiklerle, vücut sıvıları arasında sürekli kalsiyum sirkülasyonu söz konusudur;
kararlı durumda günlük giriş ve çıkış birbirine eşittir. İyonize kalsiyum gebelik süresinde
plasentadan geçer ve emzirme döneminde anne sütüne karışır.
Biyotransformasyon:
Kalsiyum çözünmeyen tuzlarına dönüştürülerek vücuttan atılır.
17Eliminasyon:
İyonize kalsiyumun %80’i feçes ile, geri kalan kısmı da idrarla atılır. Kalsiyumun büyük bir
kısmı laktasyon sırasında süte karışır, ayrıca çok az bir miktarı ter ile atılmaktadır.
Doğrusallık/doğrusal olmayan durum:
Kalsiyum emilimi, vitamin D miktarı ile doğru orantılı olarak artar.
D vitamini:
Emilim:
D ve D vitaminleri ince bağırsaktan emilir; bu olay besinsel lipid emiliminde olduğu gibi safra
2 3
asitlerinin varlığını gerektirir. D vitamini daha çabuk ve daha fazla emilir. Karaciğer ve safra
3
hastalıklarında ve steatore durumunda bu vitaminlerin emilimi azalır. Emilen D vitaminlerinin
büyük kısmı şilomikronlara katılır ve lenf içinde kan dolaşımına geçer. 1,25(OH) D (1,25-
2 3
dihidroksikolekalsiferol) bağırsaktan yaklaşık %90 oranında emilir.
Dağılım:
D vitaminleri ve aktif metabolitleri kanda özel bir D vitamini-bağlayan protein tarafından
taşınırlar. Yarılanma ömürleri 3-4 hafta kadardır. Kanda en fazla bulunan fraksiyon karaciğerde
oluşan 25-(OH) metabolitidir, bunun yarılanma ömrü 19 gün, 1,25-(OH) metabolitininki 3–5
2
gün kadardır. D vitaminleri oldukça lipofilik maddelerdir, karaciğerde ve yağ dokusunda
birikirler; buradaki vitamin depo görevi yapar. Günlük vitamin alımındaki eksiklik veya yokluk;
bu depo sayesinde altı aya kadar telafi edilebilir.
Biyotransformasyon:
Kolekalsiferol iki basamaklı bir biyotransformasyona uğrayarak asıl etkin şekli olan 1,25-
(OH) D ’e (kalsitriol) çevrilir. İlk basamak 25-hidroksilasyon basamağıdır. Karaciğer
2 3
hücrelerinde mikrozomal ve mitokondriyel yerleşim gösteren bir oksidaz tarafından 25-
hidroksikolekalsiferol’e dönüştürülür. Bu metabolitin oluşumu sıkı kontrol altında değildir ve
1,25-(OH) D sentezinde hız kısıtlayıcı basamağı teşkil etmez. Dolaşımda 25-
2 3
hidroksikolekalsiferol düzeyi, substrat düzeyine yani vücuda D vitamini girişine ve vücutta
oluşumuna bağlıdır. Cildin güneşe fazla maruz kalması veya ağızdan fazla vitamin D alınması
sonucu 25-hidroksilli metabolit düzeyi artar. Fazla miktarda 25-hidroksikolekalsiferol oluşursa,
son ürün inhibisyonu sonucu bu dönüşüm yavaşlar. Bu nedenle fazla D vitamini alındığında
kolekalsiferol’ün ve kalsiferol’ün metabolize edilmesi yavaşladığından ciltte ve plazmada birikir.
D vitaminlerinin 25-hidroksi türevi D vitamini-bağlayan proteine en fazla afinite gösteren türev
olması nedeniyle, kanda en fazla bulunan metabolittir. Kanda eliminasyon yarılanma ömrü 19
gün kadardır. İkinci basamak, 1-hidroksilasyon basamağıdır ve böbreklerde proksimal
tubuluslarda olur. Burada 25-hidroksikolekalsiferol, mitokondriyel bir sitokrom P450 enzimi olan
1-hidroksilaz tarafından en etkin hormon şekli olan 1,25-dihidroksikolekalsiferol’e [1,25-
(OH) D ] dönüştürülür. İnsanda bu son metabolitin konsantrasyonu, 25-OH metabolitinin
2 3
yaklaşık binde biri kadardır. 1-hidroksilaz böbrek dışında plasentada, desidua, cilt ve
granülomatöz dokuda ve makrofajlarda bulunur. Bu dönüşüm etkin hormon sentezinde hız
18kısıtlayıcı basamağı oluşturur ve çeşitli düzenleyici faktörler tarafından etkilenir. Bu enzim
etkinliğinin ana düzenleyicisi Paratiroid hormon (PTH) ve enzimin substratı olan 1,25-
(OH) D ’tür. Söz konusu enzim, PTH tarafından eğer hipokalsemi varsa daima uyarılır;
2 3
hiperkalsemi varsa bazen uyarı olmaz. Hipokalsemi 1,25-(OH) D oluşumunu hem doğrudan
2 3
etkisiyle hem de PTH aracılığıyla artırır. 1,25-(OH) D ise enzimi son ürün inhibisyonu aracılığı
2 3
ile baskılar.
Ayrıca, 1,25-(OH) D paratiroid hücrelerinde kendine özgü reseptörleri aktive ederek PTH
2 3
salgılanmasını baskılar ve böylece kendi sentezini düzenler. Diğer bir düzenleyici faktör fosfattır.
Hipofosfatemi, 1-hidroksilazı uyarır; hiperfosfatemi ise bu enzimi baskılar. Söz konusu enzim,
kalsitonin tarafından etkilenmez veya zayıf şekilde baskılanabilir.
Eliminasyon:
D vitamini metabolitlerinin büyük kısmı safra içinde atılırlar. 25-hidroksikolekalsiferol ve
1,25(OH) D enterohepatik dolaşıma girerler.
2 3
Doğrusallık/doğrusal olmayan durum:
Normal bireylerde, vitamin D çok yüksek dozlara kadar lineer bir emilim gösterir. Ancak endojen
vitamin D miktarı, emilim bozuklukları, gıda alımı ve genetik durum vitamin D emilimini etkiler.
5.3. Klinik öncesi güvenlilik verileri
Alendronat sodyum
Klinik öncesi verileri geleneksel güvenlilik farmakolojisi çalışmaları, tekrarlı doz toksisite
çalışmaları, genotoksisite ve karsinojenik potansiyel çalışmalarına dayanarak insanlarda spesifik
bir tehlike durumu olmadığını açığa çıkarmıştır. Sıçanlarda yapılan çalışmalar alendronat
tedavisinin doğum sırasında annelerde hipokalsemi ile ilişkili güç doğuma neden olduğunu
göstermiştir. Sıçanlarda yüksek dozlarda yapılan çalışmalarda fetal kemikleşmenin
tamamlanamaması insidansında artış gösterilmiştir. İnsanlarla ilişkisi bilinmemektedir.
Kalsiyum/Vitamin D
3
Kalsiyum karbonat ve vitamin D, özellikleri iyi bilinen ve yaygın kullanılan maddelerdir. Uzun
süredir klinik çalışmalarda ve tedavilerde kullanılmaktadır. Toksisite, genellikle kronik doz
aşımında görülebilen hiperkalsemi sonucunda gelişir.
6. FARMASÖTİK ÖZELLİKLER
6.1. Yardımcı maddelerin listesi
Alendronik Asit 70 mg efervesan tablet
Sitrik asit anhidrus
Sodyum karbonat
Sodyum hidrojen karbonat
Maltodekstrin
19Sorbitol (E 420)
Polietilen glikol
Aspartam (E 951)
Limon aroması
Kalsiyum / Vitamin D 1200 mg / 800 IU efervesan tablet
3
Sitrik asit anhidrus
Sodyum hidrojen karbonat
Laktoz monohidrat
Povidon K25
Sodyum sakarin
Sodyum siklamat
Polietilen glikol
Portakal aroması
Simetikon emülsiyon
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında, kuru yerde ve ambalajında saklayınız.
Kullandıktan sonra tüpün kapağını kapatmayı unutmayınız.
6.5. Ambalajın niteliği ve içeriği
Alendronik Asit 70 mg Efervesan Tablet, strip (PE/Alüminyum/PET Kuşe Folyo) ambalajda 4
efervesan tablet olarak, Kalsiyum/Vitamin D 1200 mg/800 IU Efervesan Tablet plastik tüp,
3
silikajelli kapak ambalajda 24 (4x6) efervesan tablet olarak ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
207. RUHSAT SAHİBİ
Neutec İlaç San. Tic. A.Ş
Yıldız Teknik Üniversitesi Davutpaşa Kampüsü
Teknoloji Geliştirme Bölgesi
Esenler / İSTANBUL
Telefon: 0 850 201 23 23
Faks: 0 212 481 61 11
E-mail: bilgi@neutec.com.tr
8. RUHSAT NUMARASI(LARI)
237/78
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.12.2011
Ruhsat yenileme tarihi:
10. KÜB’ÜN YENİLENME TARİHİ
21