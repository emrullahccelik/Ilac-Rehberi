 KULLANMA TALİMATI  
 
TRAJENTA® 5 mg F ilm Kaplı  Tablet  
 
Ağız  yolu ile alınır . 
 Etkin Madde:  
5 mg linagliptin içerir.  
 Yardımcı Maddeler:  
Tablet çekirdeği: Mannitol, prejelatinize nişasta, mısır nişastası, kopovidon, magnezyum stearat  
Film kaplama: Hipromelloz, titanyum dioksid (E171), talk, makrogol, demir oksid kırmızısı (E172)  
 
 
Bu Kullanma Talimatında:  
 
1. TRAJENTA nedir ve ne için  kullanılır?  
2. TRAJENTA’yı kullanmadan önce dikkat edilmesi  gerekenler  
3. TRAJENTA nasıl  kullanılır?  
4. Olası yan etkiler  nelerdir?  
5. TRAJENTA’nın  saklanması  
 
Başlıkları yer almaktadır. 
 
1. TRAJENTA nedir ve ne için  kullanılır?  
 
TRAJENTA, linagliptin etkin maddesini içerir ve “oral antidiyabetikler” olarak adlandırılan bir ilaç grubuna aittir. Oral antidiyabetik ilaçlar, yüksek kan şekeri düzeylerini tedavi etmek için ağız yoluyla kullanılır. Bu ilaçlar , vücudunuzda kan şekeri seviyesinin düşürülmesine yardımcı 
olur. 
TRAJENTA, erişkin Tip 2 diyabetli hastalarda, eğer hastalık oral antidiyabetik ilaçlardan 
(metformin veya sülfonilüreler) biri ile veya tek başına diyet ve egzersiz ile yeterince kontrol edilemiyorsa kullanılır. TRAJENTA, diğer antidiyabetik ilaçlarla , örneğin metformin, 
sülfonilüre grubu ilaçlar (Ör neğin, glimepirid, glipizid)), empagliflozin veya insülin ile birlikte 
kullanılabilir.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  Doktorunuz veya hemşireniz tarafından size önerilen diyet ve egzersize  uymanız çok önemlidir.  
 
TRAJENTA, 8 mm çaplı yuvarlak, açık kırmızı film kaplı tablettir , bir yüzeyinde  “D5” ve diğer 
yüzeyinde Boehringer Ingelheim logosu basılıdır. TRAJENTA piyasaya 30 tablet içeren blister 
ambalajlarda sunulur.  
 
2. TRAJENTA kullanmadan  önce dikkat  edilmesi  gerekenler                 
TRAJENTA’yı aşağıdaki durumlarda KULLANMAYINIZ  
Eğer linagliptin veya bu ilacın içindeki yardımcı maddelerden herhangi birine karşı aşırı duyarlı 
(alerjik) iseniz TRAJENTA kullanmayınız. Yardımcı maddeler , bu kullanma talimatının 
başlangıç kısmında verilmiştir.  
 
TRAJENTA’yı aşağıdaki durumlarda DİKKATLİ KULLANINIZ  
 
Eğer;  
• Tip 1 diyabetiniz (bu durumda vücudunuz insülin üretmez) veya diyabetik ketoasidoz adı 
verilen (şeker hastalığında yüksek kan şekeri, hızlı kilo kaybı, bulantı veya kusma ile görülen 
bir komplikasyon) bir durumunuz varsa. Bu durumların tedavisi için TRAJEN TA 
kullanılmamalıdır.  
• Sülfonilüre (Ör neğin,  glimepirid, glipizid) olarak bilinen ilaç grubuna ait bir antidiyabetik 
ilaç kullanıyorsanız. TRAJENTA’yı bu ilaçlardan biri ile birlikte kullanmanız  halinde, 
doktorunuz , kan şekerinizin çok fazla düşmesine engel olmak üzere sülfonilüre dozunu 
azaltabilir.  
• Kan şekerinizi  kontrol  altında  tutmak  için kullandığınız  diğer  ilaçlara karşı  daha önce 
alerjiniz  olduysa . 
• Halihazırda pankreas hastalığınız varsa veya eskiden pankreas hastalığı  geçirmişseniz.  
 
İnatçı, şiddetli karın ağrısı gibi akut pankreatit (aniden gelişen pankreas iltihaplanması) 
belirtilerinizin olması halinde doktorunuza  danışmalısınız.  
 Cildinizde içi sıvı dolu kabarcıklar  oluşursa , bu, büllöz pemfigoid adı verilen bir durumun 
belirtisi o labilir. Doktorunuz , bu durumda  TRAJENTA tedavisini sonlandırabilir.  
 TRAJENTA kullanımı ile bildirilmemiş olsa da DPP -4 inhibitörleri denilen ilaçlarla şiddetli 
eklem  ağrıları meydana gelmiştir. Böyle bir durumla karşılaştığınızda doktorunuz ilacınızı 
değiştirebilir.  
 Diyabetik cilt lezyonları şeker hastalığı ile birlikte sık görülen rahatsızlıklardır. Bu nedenle 
doktorunuzun cilt ve ayak bakımı ile ilgili önerilerine çok dikkatle uymalısınız.  Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
TRAJENTA’nın yiyecek ve içecek ile kullanılması  
TRAJENTA, yiyeceklerle birlikte veya ayrıca alınabilir.     Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız 
bu ilacı kullanmaya başlamadan önce lütfen doktorunuzu bilgilendiriniz.  TRAJENTA’nın doğmamış bebeğe zararlı bir etkisinin olup olmadığı  bilinmemektedir. Bu 
nedenl e, hamile iseniz, TRAJENTA kullanımından kaçınmalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
TRAJENTA’nın anne sütüne geçip geçmediği bilinmemektedir. Emzirmeye devam edip 
etmeyeceğinize veya TRAJENTA tedavisini  bırakıp bırakmayacağınıza  ya da bu tedaviye 
başlanıp başlanmayacağına doktorunuz karar vermelidir.  
 
İlacı kullanmadan önce doktorunuza veya eczacınıza danışınız.  
 Araç ve makine kullanımı  
TRAJENTA’nın araç ve makine kullanımı üzerinde ya hiç etkisi yoktur veya ihmal edilebilir  
bir düzeyde etki oluşturur . 
 TRAJENTA’nın sülfonilüre grubu ilaçlarla ve/veya insülin ile birlikte kullanılması, kan 
şekerinizin çok fazla düşmesine (hipoglisemi) neden olabilir. Bu durum , güvenle araç ve 
makine kullanmanızı veya güvenli bir şekilde çalışmanızı etkileyebilir. Bununla birlikte, 
TRAJENTA’yı özellikle sülfonilüre ve/veya insulin ile birlikte  kullanıyorken, hipoglisemi 
riskini en aza indirmek için daha sık kan  glikoz testi yapılması öneril ebilir . 
 Diğer ilaçlar ile birlikte kullanımı  
 
Eğer herhangi bir ilaç kullanıyorsanız, son zamanlarda kullandıysanız veya kullanma 
ihtimaliniz varsa, doktorunuz u bilgilendiriniz. 
 
Özellikle , aşağıda listelenen etkin maddelerden herhangi birini içeren bir ilaç kullanıyorsanız 
doktorunuzu bilgilendiriniz:  
• Karbamazepin, fenobarbital veya fenitoin. Bu ilaçlar nöbetleri (konvülziyonlar) veya uzun 
süreli ağrıları kontrol etmek için kullanılabilir.  
• Rifampisin. Bu ilaç tüberküloz gibi enfeksiyonların tedavisinde kullanılan bir antibiyotiktir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. TRAJENTA nasıl  kullanılır?  
 
İlacınızı her zaman doktorunuzun size anlattığı şekilde kullanınız. Eğer emin olmadığınız bir konu varsa doktorunuza veya eczacınıza sorunuz.  
 TRAJENTA’n ın önerilen dozu günde bir kez 5 mg’dır. Bu ilacı aç veya tok karnına 
alabilirsiniz.    
Doktorunuz TRAJENTA’yı, ağızdan alınan diğer bir antidiyabetik ilaçla birlikte kullanmanızı 
isteyebilir. Sağlığınızla ilgili en iyi sonucu elde edebilmek için, tüm ilaçlarınızı tam olarak doktorunuzun size önerdiği şekilde kullanmayı unutmayınız.  Değişik yaş grupları:  
 
Çocuklarda ve ergenlerde kullanımı:  
Çocuklarda ve 18 yaşından küçük ergenlerde TRAJENTA’nın kullanılması önerilmez. 10 ila 
17 yaş arası çocuk ve ergenlerde etkili değildir. 10 yaşından küçük çocuklarda kullanıldığında 
bu ilacın güvenli ve etkili olup olmadığı bilinmemektedir.  
 
Yaşlılarda kullanımı:  
Yaşa dayalı bir doz ayarlaması gerekli değildir.  
Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlaması gerekli değildir.  
 
Karaciğer yetmezliği  
Bu hastalarda klinik deneyim yoktur. 
 
Eğer TRAJENTA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla TRAJENTA kullandıysanız  
TRAJENTA’dan kullanmanız gerekenden fazlasını kullanmışsanız derhal bir doktor veya 
eczacı ile konuşunuz.  
 
TRAJENTA kullanmayı unutursanız  
TRAJENTA kullanmayı unutursanız, unuttuğunuzu fark eder etmez ilacınızı alınız. Ama eğer bir sonraki dozun zamanı yakınsa unuttuğunuz dozu atlayınız.  
 Unutulan dozları dengelemek için çift doz almayınız. Aynı gün içinde kesinlikle  2 doz 
kullanmayınız. 
 
TRAJENTA ile tedavi sonlandırıldığında oluşabilecek etkiler  
Doktorunuzla görüşmeden TRAJENTA kullanmayı bırakm ayınız. TRAJENTA’yı keserseniz 
kan şekeriniz yükselebilir.  Bu ilacın kullanımı ile ilgili sorularınız varsa, doktor veya eczacınıza sorunuz. 
 
4. Olası yan etkiler nelerdir?  
 
Tüm ilaçlarla olduğu gibi TRAJENTA ’nın içeriğinde bulunan maddelere duyarlı olan kişilerde 
yan etkiler olabilir. Ancak bu yan etkiler kullanan herkeste ortaya çıkmaz.  
   Yan etkiler aşağıdaki kategorilerde gösterildiği şekilde tanımlanmıştır:  
Çok yaygın:  10 hastanın en az 1’inde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100  hastanın  birinden  az,  fakat  1.000  hastanın  birinden  fazla görülebilir.  
Seyrek:  1.000  hastanın  birinden  az,  fakat  10.000  hastanın  birinden  fazla görülebilir.  
Çok seyrek:  10.000 hastanın birinden az görülebilir.  
Bilinmiyor: Mevcut verilerden hareketle tahmin edilemiyor. 
 
Aşağıdakilerden  biri olursa, TRAJENTA kullanmayı  durdurunuz  ve DERHAL 
doktorunuza  bildiriniz  veya size en yakın  hastanenin acil bölümüne  başvurunuz:  
 
• Titreme, terleme, kaygılı olma durumu, görmede bulanıklık, dudaklarda titreme, solukluk, davranış değişiklikleri veya zihin karışıklığı. Bu belirtiler kan şekerinin düşmesi 
(hipoglisemi) halinde görülür. Hipoglisemi, T RAJENTA’n ın metformin ve bir sülfonilüre 
ile birlikte kullanılması sırasında gözlenen bir yan etkidir. Görülme sıklığı “çok  yaygın”  
olarak tanımlanır .
 
 
• Bazı hastalarda, TRAJENTA tek başına veya diyabet tedavisi için kullanılan diğer ilaçlarla 
birlikte kullanıldığında , ciddi seyredebilen alerjik etkiler ortaya çıkmıştır (aşırı duyarlılık; 
sıklığı: yaygın olmayan). Bu allerjik  etkiler arasında, h ırıltılı nefes alma ve nefes darlığı 
(bronşiyal hiperaktivite; sıklığı: bilinmiyor) bulunur. Bazı hastalarda cilt döküntüleri 
(sıklığı: yaygın olmayan), ürtiker (kurdeşen; sıklığı: seyrek) ve nefes almada ve 
yutkunmada güçlüğe yol aça bilen, yüzde, dudaklarda, dilde ve boğazda şişme durumu 
(anjiyoödem; sıklığı: seyrek)  görülmüştür.  
 
Eğer bunlardan biri sizde mevcut ise, sizin TRAJENTA’ ya karşı ciddi alerjiniz var demektir. 
Bu durumda TRAJENTA kullanmayı kesiniz ve derhal doktorunuzu arayınız. Acil tıbbi 
müdahaleye veya hastaneye yatırılmanıza gerek olabilir. Doktorunuz bu alerjik etkileri tedavi etmek için size bir ilaç verebilir ve şeker hastalığınızın tedavisinde kullandığınız ilacı 
değiştirebilir.  
 
• Bazı hastalarda, TRAJENTA tek başına veya diyabet tedavisi için kullanılan diğer ilaçlarla 
birlikte kullanıldığında , pankreasta yangı (pankreatit; sıklığı: seyrek ) görülmüştür. 
Aşağıdaki ciddi yan etkilerden herhangi birinin ortaya çıktığını fark ederseniz 
TRAJENTA kullanmayı DURDURUNUZ ve derhal doktorunuza başvurunuz:  Bulantı ve 
kusmanın yanısıra sırtınıza doğru çıkan şiddetli ve inatçı karın ağrınız (mide civarında) 
varsa. B u belirtiler, pankreasınızın  iltihap landığı  (pankreatit) anlamına gelebilir.  
 
Bunların hepsi çok ciddi yan etkilerdir.  
 
Aşağıdakilerden herhangi birini fark ederseniz doktorunuza söyleyiniz:  
Tek başına veya diyabet tedavisinde kullanılan diğer ilaçlarla birlikte TRAJENTA  alan bazı 
hastalarda aşağıda belirtilen yan etkiler ortaya çıkmıştır:  
• Yaygın  
- Kan lipaz düzeylerinin artması  
• Yaygın olmayan  
- Burun veya boğazda yangı  (nazofarenjit),  
- Öksürük 
- Kabızlık (insülin ile birlikte kullanıldığında)   - Kan amilaz düzeyinin yükselmesi  
• Seyrek   
- Deride kabarcıklar (büllöz  pemfigoid)  
 
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesind e yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. TRAJENTA’ nın saklanması  
 
TRAJENTA’yı çocukların göremeyeceği, erişemeyeceği yerlerde ve ambalajında saklayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra TRAJENTA kullanmayınız. Son kullanma tarihi belirtilen ayın son günüdür.  25ºC'nin altındaki oda sıcaklığında saklayınız. Nemden korumak için ambalajında muhafaza ediniz.  
 Eğer ambalajının yırtılmış, bozulmuş olduğunu fark ederseniz TRAJENTA kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat Sahibi:  
Boehringer Ingelheim İlaç Ticaret A.Ş. Esentepe Mah. Harman 1 Sok.  
Nidakule Levent No:  7/9 Kat: 15 
34394 Şişli / İstanbul  
 
 
Üretim Yeri: 
Abdi İbrahim İlaç San. ve Tic. A.Ş.  
Orhan Gazi Mah. Tunç Cad.  
No:3 Esenyurt / İSTANBUL  
 
Bu kullanma talimatı  .../.../... t arihinde onaylanmıştır.  