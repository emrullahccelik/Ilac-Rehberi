 
1 / 7 KULLANMA TALİMATI  
 
FULMOREX® 10 mg film kaplı tablet  
 
Ağızdan alınır.  
 
Etkin madde: Her bir film kaplı tablet 10 mg masitentan içerir.  
 
Yardımcı maddeler: Laktoz monohidrat ( inek sütü kaynaklı) , kroskarmelloz sodyum , polisorbat 80 
(tween 80), povidon K30, magnezyum stearat, opadry AMB II 88A180040 beyaz  [ polivinil alkol 
(E1203), talk (E553b), titanyum dioksit (E171), gliserol, sodyum lauril sülfat ].  
  ▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin 
nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü      
sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı 
söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük 
doz kullanmayınız.  
 
 Bu Kullanma Talimatında:  
1. FULMOREX nedir ve ne için kullanılır?  
2. FULMOREX’i  kullanmadan önce dikkat edilmesi gerekenler  
3. FULMOREX nasıl kullanılır?  
4. Olası yan etkiler nelerdir?  5. FULMOREX’ in saklanması  
 
Başlıkları yer almaktadır.  
 
1. FULMOREX nedir ve ne için kullanılır?  
 
FULMOREX , "endotelin reseptör antagonistleri" adı verilen ilaç sınıfına bağlı olan masitentan  etkin 
maddesini içerir.  
 
FULMOREX , beyaz renkli, yuvarlak, bikonveks  film tabletler şeklindedir.  
 FULMOREX , 28 tablet içeren blister ambalajlarda 10 mg film kaplı tablet olarak tedarik edilir.  
 
2 / 7 FULMOREX  yetişkinlerde uzun süreli pulmoner arteriyel  hipertansiyon (PAH) tedavisi için kullanılır; 
tek başına veya PAH tedavisine yönelik diğer ilaçlarla birlikte kullanılabilir. PAH, kanı kalpten 
akciğerlere (pulmoner arterlere) taşıyan kan damarlarındaki yüksek kan basıncıdır. PAH hastası olan kişilerde b u arterler daraldığı için kalbin kanı bu damarlar üzerinden pompalamak için daha çok 
çalışması gerekir. Bu da kişinin kendisini yorgun hissetmesine, baş dönmesine ve nefes darlığına sebep olur. 
FULMOREX  pulmoner arterleri genişleterek kalbin kanı bu damarlar üzerinden pompalamasını 
kolaylaştırır. Böylelikle kan basıncı düşer, belirtiler hafifler ve hastalık seyrinde iyileşme gerçekleşir.  
2. FULMOREX’i  kullanmadan önce dikkat edilmesi gerekenler  
 
FULMOREX’i  aşağıdaki durumlarda KULLANMAYINIZ  
Eğer,  
• Masi tentan veya bu ilacın içeriğindeki maddelerden herhangi birine (yardımcı maddeler listesine 
bakınız) karşı alerjiniz varsa.  
• Hamileyseniz ya da hamile kalmayı planlıyorsanız veya güvenilir bir doğum kontrol yöntemi 
(kontrasepsiyon) kullanmadığınız için hamile kalırsanız. Lütfen ‘Hamilelik' bölümündeki bilgileri okuyunuz.  • Bebeğinizi emziriyorsanız. Lütfen 'Emzirme' bölümündeki bilgileri okuyunuz.  
• Karaciğer hastalığınız varsa veya kanınızdaki karaciğer enzimi düzeyi çok yüksekse. Bu ilacın sizin için uygun olup olmadığına karar vermesi için doktorunuzla konuşunuz.  
 
FULMOREX’i aşağıdaki durumlarda DİKKATLİ KULLANINIZ   
Eğer;  
• aneminiz (kırmızı kan hücresi sayısında azalma) varsa  
• böbrek yetmezliğiniz varsa  
 
Doktor tarafından istendiği şekilde kan testi yaptırmanız gerekecektir:  
Doktorunuz FULMOREX  tedavisine başlamadan önce ve tedavi sırasında yapılacak kan testlerini 
aşağıdaki durumları doğrulamak için kullanacaktır:  
• Aneminiz (kırmızı kan hücresi sayısında azalma) olup olmadığı  
• Karaciğerinizin düzgün çalışıp çalışmadığı  
 Aneminiz (kırmızı kan hücresi sayısında azalma) varsa aşağıdaki belirtileriniz olabilir:  
• Baş dönmesi  
• Yorgunluk/halsizlik/güçsüzlük  
• Hızlı kalp atışı, çarpıntı  
• Solukluk  
• Bu belirtilerden birini fark ederseniz doktorunuza söyleyiniz. 
 Karaciğerinizin düzgün çalışmadığını gösteren belirtiler:  
• Hasta hissetme (mide bulantısı)  
• Kusma  • Ateş  • Mide (karın) ağrısı  
 
3 / 7 • Sarılık (ciltte veya göz akında sararma)  
• Koyu renkli idrar  
• Ciltte kaşınma  
• Aşırı bitkinlik veya güçsüzlük (halsizlik veya yorgunluk)  
• Grip benzeri durum (ateşle birlikte eklem ve kas ağrısı)  
 Yukarıdaki durumlardan herhangi biri varsa  hemen doktorunuza söyleyiniz.  
 
Böbrek problemleriniz varsa FULMOREX  kullanmadan önce doktorunuzla görüşünüz.  
Masitentan böbrek problemi olan hastalarda kan basıncında daha fazla azalmaya ve hemoglobin 
(alyuvarlarda bulunan bir protein) düzeyinde azalmaya yol açabilir.  Pulmoner veno- oklüzif hastalığı (akciğer dam arlarının tıkanması) olan hastalarda, FULMOREX  dahil 
PAH tedavisi için kullanılan ilaçlar pulmoner ödeme (akciğer ödemi) neden olabilir. FULMOREX  
kullanırken nefes darlığında ani, önemli bir artış ve düşük oksijen gibi pulmoner ödem belirtileriniz varsa hemen doktorunuza söyleyiniz. Doktorunuz ilave testler yapabilir ve sizin için en uygun tedavi rejimini belirleyebilir.  
  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
Çocuklar ve ergenler  
FULMOREX  çocuklarda test edilmediği için, bu ilacı çocuklara ve  18 yaşın altındaki ergenlere 
vermeyiniz.  
  FULMOREX ’in yiyecek ve içecek ile kullanılması  
FULMOREX  yiyeceklerle birlikte veya tek başına alınabilir. 
Gıda takviyesi olarak piperin alıyorsanız, vücudun uzun FULMOREX  dahil bazı ilaçlara yanıt verme şekli 
değişebilir. Bu tür bir durumda lütfen doktorunuz veya eczacınızla konuşunuz.  
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya emziriyorsanız, hamile olabileceğinizi düşünüyor veya bebek sahibi olmayı 
planlıyorsanız, bu ilacı almadan önce doktorunuza danışınız.  
 FULMOREX , tedavi öncesinde, sırasında veya tedavinin hemen sonrasında hamile kalındığı takdirde 
doğma mış bebeğe zarar verebilir. Hamile kalma olasılığınız varsa FULMOREX  kullanırken güvenilir 
bir doğum kontrol yöntemi (kontrasepsiyon) kullanmanız gerekir. Bu konuyu doktorunuzla konuşunuz.  
 Hamileyseniz veya hamile kalmayı planlıyorsanız FULMOREX  kullanmayınız.  
 FULMOREX ’i alırken veya FULMOREX ’i bıraktıktan kısa bir süre sonra (1 aya kadar)  hamile 
kalırsanız veya hamile olabileceğinizi düşünüyorsanız, hemen doktorunuza başvurunuz. 
Hamile kalma potansiyeli olan bir kadınsanız, doktorunuz FULMOREX  kullanmaya başlamadan önce 
ve FULMOREX  kullanırken düzenli olarak (ayda bir defa) gebelik testi yaptırmanızı isteyecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
 
4 / 7 Emzirme  
İlacı kullanmadan önce doktorunuza veya eczacınıza danışınız.  
 
FULMOREX ’in anne sütüne geçip geçmediği bilinmemektedir. FULMOREX  kullanırken 
emzirmeyiniz.  
Üreme  
FULMOREX  kullanan bir erkekseniz, bu ilacın sperm sayınızı azaltması mümkündür. Bu konuda 
sorularınız veya endişeleriniz varsa doktorunuzla konuşunuz.  
Araç ve makine kullanımı  
FULMOREX  aldığınızda, baş ağrısı ve hipotansiyon gibi yan etkiler (bölüm 4'te listelenmiştir) ve 
hastalığınızın belirtileri araç kullanmanızı güçleştirebilir.  
FULMOREX ’in içeriğinde bulunan bazı yardımcı maddeler hakkında önemli bilgiler  
FULMOREX  tablet  şeker  (laktoz ) içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
Diğer ilaçlar ile birlikte kullanımı  
FULMOREX  diğer ilaçları etkileyebilir.  
FULMOREX 'i aşağıda belirtilenleri de içeren başka ilaçlarla birlikte alırsanız, FULMOREX 'in veya 
diğer ilaçların etkisi değişebilir. Aşağıdaki ilaçlardan herhangi birini kulla nıyorsanız doktorunuzu veya 
eczacınızı bilgilendiriniz:  
• Rifampis in, klaritromisin, telitromisin, siprofloksasin, eritromisin (enfeksiyon tedavisinde 
kullanılan antibiyotikler),  
• Fenitoin (nöbet tedavisinde kullanılan bir ilaç),  
• Karbamazepin  (depresyon ve epilepsi tedavisinde kullanılır),  
• Sarı kantaron (depresyon tedavisinde kullanılan bir bitkisel ürün),  
• Ritonavir, sakinavir (HIV enfeksiyonu tedavisinde kullanılır),  
• Nefazodon (depresyon tedavisinde kullanılır),  
• Ketokonazol (şampuan hariç ), flukonazol, itrakonazol, mikonazol, vorikonazol (mantar 
enfeksiyonlarına karşı kullanılan ilaçlar),  
• Sildenafil (pulmoner arteriyel hipertansiyon t edavisinde kullanılan bir ilaç)  
• Amiodaron (kalp atışını kontrol etmek için kullanılır)  
• Siklosporin (nakil sonrası organ reddini önlemek için kullanılır)  
• Diltiazem, verapamil (yüksek kan basıncı veya belirli kalp sorunlarının tedavisinde  kullanılır)  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız  
ise lütfen doktorunuza veya eczacınıza bunlar hakkında bilgi veriniz. 
 
3. FULMOREX nasıl kullanılır?  
 
Uygun kullanım ve doz/uygulama sıklığı için talimatlar:  
FULMOREX  yalnızca pulmoner arteriyel  hipertansiyon tedavisinde deneyimli bir doktor tarafından 
reçete edilmelidir.  
 
 
5 / 7 Bu ilacı her zaman tam olarak doktorunuzun söylediği şekilde alınız. Emin değilseniz doktorunuza 
danışınız.  
 Önerilen FULMOREX  dozu, günde bir defa bir tane alınan 10 mg'lık tablettir.  
Uygulama yolu ve metodu:  
Tüm tableti bir bardak suyla yutun, tableti çiğnemeyin veya kırmayın. FULMOREX 'i yemekle birlikte 
veya yemekten bağımsız olarak alabilirsiniz. Tableti her gün aynı saatte almanız en etkili yöntem 
olacaktır.  
 Değişik yaş grupları:  
Çocuklarda kullanımı:  
FULMOREX , 18 yaşın altındaki çocuklarda kullanılmamalıdır.  
 
Özel kullanım durumları:  
 
Böbrek yetmezliği  
Böbrek problemleriniz varsa FULMOREX  kullanmanızın uygun olup olmadığına doktorunuz karar 
verecektir. FULMOREX  böbrek problemi olan hastalarda kan basıncında daha fazla azalmaya ve 
hemoglobin (kanda bulunan bir protein) düzeyinde azalmaya yol açabilir. Diyalize giren hastalarda 
FULMOREX  kullanımı önerilmemektedir.  
 Karaciğer yetmezliği:  
Karaciğer hastalığ ınız varsa veya kanınızdaki karaciğer enzimi düzeyi çok yüksekse, bu ilacın sizin için 
uygun olup olmadığına doktorunuz karar verecektir. Ciddi karaciğer yetmezliğiniz varsa FULMOREX ’e 
başlanmamalıdır.  
Karaciğer hasarına ilişkin klinik semptomları olmayan  hastalarda karaciğer enzim düzeyleri normal 
aralığa geri döndükten sonra FULMOREX  tedavisinin yeniden başlatılması düşünülebilir. Bir 
hepatoloğa danışılması önerilmektedir.  
 
Eğer FULMOREX’ in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FULMOREX  kullandıysanız  
Size söylenenden daha fazla tablet aldıysanız baş ağrısı, bulantı veya kusma görülebilir.  
FULMOREX’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  FULMOREX ’i kullanmayı unutursanız  
 
Unutulan dozları dengelemek için çift doz almayınız .  
 FULMOREX 'i almayı unutursanız, unuttuğunuz dozu hatırlar hatırlamaz alın, daha sonra tabletlerinizi 
normal zamanında almaya devam edin. Unuttuğunuz tableti telafi etmek için aynı anda iki doz almayın.  
 
FULMOREX ile tedavi sonlandırıldığında oluşabilecek etkiler  
FUL MOREX PAH hastalığınızı kontrol etmek için almaya devam etmeniz gereken bir tedavidir. 
Doktorunuz onay vermediği sürece FULMOREX  kullanmayı bırakmayınız.  
 
6 / 7 Bu ilacın kullanımına ilişkin başka herhangi bir sorunuz varsa, doktorunuza veya eczacınıza danışınız .  
 
4. Olası yan etkiler nelerdir?  
 
Tüm ilaçlar gibi, FULMOREX ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, FULMOREX’ i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
Aşırı duyarlılık reaksiyonları, anjiyoödem (göz çevresi, yüz, dudaklar, dil ve boğazın şişmesi), kaşıntı ve/veya kızarıklık  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FULMOREX ’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.   
Bu yan etkiler görülme sıklığına göre aşağıdaki gibi sıralanmıştır:  
 
Çok yaygın:        10 hastanın en az 1’inde görülebilir.  Yaygın:               10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:                1.000 hastanın birinden az, fakat 10.000 hastanın birinden fazla görülebilir.  Çok seyrek:         10.000 hastanın birinden az görülebilir.  Bilinmiyor: Eldeki verilerden hareketle sıklık derecesi tahmin edilemiyor.  
 
Çok yaygın  
• An emi (alyuvar sayısında azalma) veya hemoglobin (alyuvarlarda bulunan bir protein) sayısında 
azalma  
• Baş ağrısı  
• Bronşit (hava yolları inflamasyonu)  
• Nazofarenjit (boğaz ve geniz yolu inflamasyonu)  • Sıvı tutulumu,  Ödem (şişme), özellikle ayak bilekl eri ve ayaklarda  
 Yaygın  
• Farenjit (boğaz inflamasyonu)  
• Grip  
• İdrar yolları enfeksiyonu (mesane enfeksiyonu)  
• Hipotansiyon (düşük kan basıncı)  
• Nazal konjesyon (burun tıkanıklığı)  
• Lökopeni (beyaz kan hücresi sayısında azalma)  
• Trombositopeni (kan trombosit sayısında azalma)  
• Aminotransferaz yüksekliği (karaciğer enzimlerinin yükselmesi)  
• Kızarma (deride kızarıklık)  
•Artm ış rahim (uterin) kanaması  
 
 
7 / 7 Yaygın olmayan  
• Aşırı duyarlılık reaksiyonları (göz çevresi, yüz, dudaklar, dil ve boğazın şişmesi, kaşıntı ve/veya 
kızarıklık.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya 
eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki 
bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksı nız.  
 
5. FULMOREX ’in saklanması  
 
FULMOREX’i çocukların göremeyeceği, erişemeyeceği yerlerde ve ambalajında saklayınız. 
  25°C altındaki oda sıcaklığında saklayınız.   
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra FULMOREX’ i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Farma -Tek İlaç San. ve Tic. A.Ş. 
Ümraniye/İstanbul  
 
Üretici: 
Farma -Tek İlaç San. ve Tic. A.Ş. 
Merkez/Kırklareli  
 
Bu kullanma talimatı  26/12/2024 tarihinde onaylanmıştır.  
