KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORPACK 6 mcg/200 mcg aerosol inhalasyonu, süspansiyon
2. KALİTATİF VE KANTİTATİF BİLEŞİM
Etkin madde:
Formoterol fumarat dihidrat 6 mcg
Budesonid 200 mcg
Hastaya ulaşan her doz (ağızlıktan çıkan doz) : 4,5 mcg formoterol fumarat dihidrat ve 160
mcg budesonid içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
İnhalasyon için ölçülü dozlu aerosol
Alüminyum inhaler kabı içinde basınçlı propellant gaz ile doldurulmuş süspansiyon.
Alüminyum konteynere bir dozajlama valf eklidir.
4. KLİNİK ÖZELLİKLER
4.1. Terapötik endikasyonlar
Astım:
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren kullanılır.
Kronik Obstrüktif Akciğer Hastalığı (KOAH):
Formoterol, budesonid ile birlikte düzenli kullanıldığında orta ve ağır KOAH olgularında,
semptomları ve atak sıklığını azaltmaktadır.
4.2. Pozoloji ve uygulama şekli
Pozoloji/uygulama sıklığı ve süresi:
Astım:
FORPACK’in içindeki maddelerin dozu her hasta için farklıdır ve hastalığın şiddetine göre
belirlenmelidir. Bu durum, sadece tedaviye kombinasyon ile başlandığında değil, idame doz
ayarlanırken de göz önünde tutulmalıdır. Hasta, kombinasyon preparatının içindeki dozların
dışında bir doz kombinasyonuna gereksinim duyarsa uygun dozda β -agonist ve
2
kortikosteroidi tek başına içeren preparatlar verilmelidir.
Doz, semptomların efektif kontrolünün idame ettirildiği en düşük değere titre edilmelidir.
Hastalar hekimleri tarafından, en uygun FORPACK dozunu kullanmaları açısından düzenli
olarak değerlendirilmelidirler. Önerilen en düşük doz ile kontrol altına alındığında, bir sonraki
adım tek başına inhale steroid tedavisinin denenmesini içerebilir.
1FORPACK için iki tedavi yaklaşımı söz konusudur:
A. FORPACK idame tedavisi: Düzenli idame tedavi olarak FORPACK ile birlikte kurtarıcı
nitelikte ayrıca bir hızlı etki eden bronkodilatör alınır.
B. FORPACK idame ve semptom giderici tedavi: FORPACK düzenli idame tedavi olarak
ve aynı zamanda ihtiyaç halinde semptomları gidermek amaçlı alınır.
A. FORPACK idame tedavisi:
Hastalara, kurtarıcı olarak yanlarında ayrıca bir hızlı etki eden bronkodilatör bulundurmaları
önerilmelidir.
Önerilen dozlar:
 Erişkinler (18 yaş ve üzeri): Günde iki kez 1-2 inhalasyon. Bazı hastalar için, günde
toplam iki kez 4 inhalasyon dozunu aşmamak üzere daha yüksek doz kullanılması
gerekebilir.
 Adölesanlar (12-17 yaş): Günde iki kez 1-2 inhalasyon.
Genel uygulamada günde iki kez kullanım ile semptomlar kontrol altına alındığında,
semptomların kontrolünün sürdürülebilmesi için hekim tarafından hastanın inhale
kortikosteroidle kombine uzun etkili bronkodilatöre ihtiyacı olduğu düşünülüyor ise, doz titre
edilerek ulaşılan etkili en düşük doz, günde tek doz FORPACK olarak kullanılabilir.
Ayrı bir hızlı etkili bronkodilatör kullanımının artması, altta yatan bir kötüleşme olduğunu
göstermektedir ve astım tedavisinin yeniden gözden geçirilmesi gerekmektedir.
Çocuklar (6 yaş ve üzeri): 6-11 yaş arasındaki çocuklarda kullanım için daha düşük doz
mevcuttur (6/100 mikrogram/inhalasyon).
6 yaşın altındaki çocuklar: Bu konuyla ilgili kısıtlı veri olduğu için, FORPACK 6 yaşından
küçük çocuklar için önerilmez.
B. FORPACK idame ve semptom giderici tedavi:
FORPACK düzenli idame tedavi olarak ve ihtiyaç halinde semptomları gidermek amaçlı
alınır. Hastalara, kurtarıcı olarak FORPACK’i her zaman yanlarında bulundurmaları
öğütlenmelidir.
FORPACK’in idame ve semptom giderici tedavi şeklinde kullanımı özellikle aşağıdaki
durumlarda dikkate alınmalıdır:
 Yetersiz astım kontrolü ve sık sık semptom giderici tedavi ihtiyacı
 Tıbbi müdahale gerektiren geçmişe yönelik astım alevlenmeleri
Gerekli durumlarda çok sayıda ve sık FORPACK alan hastalarda, doza bağımlı advers etkiler
açısından yakın takibe ihtiyaç vardır.
2Önerilen dozlar:
Erişkinler ve adölesanlar (12 yaş ve üzeri): Önerilen idame doz günde 2 inhalasyondur. Doz,
sabah ve akşam birer inhalasyon veya sabah 2 ya da akşam 2 inhalasyon olarak alınabilir.
Bazı hastalar için günde iki kez 2 inhalasyonluk idame doz uygun olabilir. Hastalar, ihtiyaç
halinde semptomların giderilmesine yönelik, ilave olarak 1 inhalasyon almalıdırlar. Birkaç
dakika sonra semptomlar devam ederse ilave bir inhalasyon uygulanmalıdır. Bir defada 6
inhalasyondan fazla uygulanmamalıdır.
Normal şartlarda ihtiyaç duyulan toplam günlük doz 8 inhalasyondan fazla değildir. Bununla
birlikte sınırlı bir süre için toplam günlük doz 12 inhalasyona kadar çıkabilir. Günde 8
inhalasyondan fazla kullanan hastalara mutlaka medikal yardım almaları önerilmelidir. Bu
hastalar tekrar değerlendirilmeli ve idame tedavileri tekrar gözden geçirilmelidir.
12 yaşın altındaki çocuklar: Çocuklar için FORPACK’in idame ve semptom giderici tedavi
şeklinde kullanımı önerilmemektedir.
KOAH
Önerilen dozlar:
Yetişkinler: Günde iki kez 2 inhalasyon uygulanır.
Uygulama şekli:
FORPACK, sadece oral inhalasyon yolu ile uygulanır.
İnhalasyon spreyinin doğru kullanımı doktor veya eczacı tarafından hastaya gösterilmelidir.
İnhalasyon sırasında hastalar tercihen oturmalı veya ayakta durmalıdır. İnhalasyon spreyi dik
konumda kullanım için tasarlanmıştır.
Olası bir kandida enfeksiyonu riskini azaltmak için her uygulamadan sonra ağzın su ile iyice
çalkalanması ve tükürülmesi önerilmektedir. Ayrıca ağzın su ile çalkalanması boğaz
irritasyonunu engellemeye ve sistemik etki riskinin azaltılmasına muhtemelen yardımcı
olabilir.
Kullanıma ilişkin detaylı bilgi, kullanma talimatında mevcuttur. İnhalasyon spreyinin doğru
kullanımı için aşağıda verilen kuralları dikkatle izleyiniz.
İnhalasyon spreyinin kullanım talimatı
Karton kutuda piyasaya sunulan inhalasyon için aerosol, güvenlik amaçlı koruyucu ambalaj
içerisinde yer almaktadır.
3İnhalasyon için aerosolü kullanmadan önce şekilde gösterildiği gibi ambalajından çıkarınız.
İnhalasyon spreyinin test edilmesi:
İlk kez kullanımdan önce hastalar ağızlık kapağını, kapağın yanlarından hafifçe sıkarak
çıkarmalı, inhalasyon spreyini iyi bir şekilde sallamalı, başparmak ağızlığın altında
inhalasyon spreyinin tabanında olacak şekilde parmaklar ve başparmak arasında tutmalı ve
boşluğa sıkım yapmalıdır. İnhalasyon spreyi her sıkımdan önce sallanmalıdır.
İnhalasyon spreyi bir hafta veya daha uzun süre kullanılmadığında hastalar ağızlık kapağını
çıkarmalı, inhalasyon spreyi ile boşluğa iki kez sıkım yapılmalıdır.
İnhalasyon spreyinizi kullanacağınız zaman oturunuz veya ayakta dik durunuz.
1. İlk resimde gösterildiği gibi ağızlık kapağını çıkarınız. Ağızlığın temiz olduğundan emin
olmak için içini ve dışını kontrol ediniz.
2. İnhalasyon spreyinizi her kullanımdan önce iyice çalkalayınız.
43. İnhalasyon spreyinizi başparmağınız ağızlığın altında, inhalasyon spreyinizin tabanında
olacak şekilde dik tutunuz.
4. Ağızlığı dişlerinizin arasına koyunuz ve dudaklarınızı sıkıca kapatınız.
5. Ağzınızdan yavaş ve derin nefes alınız ve aynı anda bir puf doz boşaltmak için
inhalasyon spreyinizin üst kısmına basınız.
56. Nefesinizi yaklaşık 10 saniye veya rahatça tutabildiğiniz kadar tutunuz ve ağızlığı
ağzınızdan çıkarıp parmağınızı inhalasyon spreyinizin üst kısmından çekiniz. Sonra
yavaşça ağzınızdan nefes veriniz. İnhalerin içine nefes vermekten kaçınız.
7. Her bir puf ilaç alımı arasında yaklaşık yarım dakika bekleyiniz ve sonra 2-6.
basamakları tekrarlayınız.
8. Daha sonra, ağzınızı su ile çalkalayınız ve tükürünüz. Bunu yapmanız ağzınızda
pamukçuk oluşumunun ve ses kısıklığının önlenmesine yardımcı olmak için önemlidir.
9. Kullanımdan sonra tozdan korumak için ağızlığın kapağını hemen kapatınız. Ağızlık
kapağı doğru bir şekilde yerleştirildiğinde tam yerine oturacaktır. Eğer yerine
oturmuyorsa, ağızlık kapağını diğer yöne çeviriniz. Çok fazla güç uygulamayınız.
Hastalar 4, 5 ve 6. basamakları hızlı bir şekilde yapmamalıdır. Hastaların inhalasyon spreyini
etkin hale getirmeden hemen önce mümkün olduğunca yavaş bir şekilde nefes almaya
başlaması önemlidir. Hastalar aynanın önünde ilk birkaç uygulama için pratik yapmalıdırlar.
Eğer hastalar inhalasyon spreyinin üstünden veya ağızlarının yanından buhar geldiğini
görürse, 2. basamaktan itibaren uygulamaya tekrar başlamalıdırlar.
İnhalasyon spreyinin temizlenmesi
İnhalasyon spreyinizi haftada en az bir kez temizleyiniz.
1. Ağızlık kapağını çıkarınız.
2. Tüpü plastik gövdeden çıkarmayınız.
3. Kuru bir bez veya kumaş ile ağızlığın içini ve dışını ve plastik gövdeyi siliniz.
4. Ağızlık kapağını doğru bir şekilde yerleştiriniz. Kapağı yerleştirmek için çok fazla güç
uygulamayınız.
Özel popülasyonlara ilişkin ek bilgiler:
Böbrek / Karaciğer yetmezliği:
Karaciğer ya da böbrek yetmezliği olan hastalarda FORPACK kullanımı ile ilgili veri yoktur.
Ancak budesonid ve fomoterol ilk geçiş sırasında hepatik metabolizma ile elimine
edildiklerinden, ağır karaciğer sirozu olanlarda maruziyet artabilir.
Pediyatrik popülasyon:
12 yaşın altındaki çocuklar için FORPACK’in idame ve semptom giderici tedavi şeklinde
kullanımı önerilmemektedir.
6Geriyatrik popülasyon:
Yaşlılarda özel doz gereksinimleri yoktur.
4.3. Kontrendikasyonlar
Etkin maddelere veya Bölüm 6.1’de listelenen herhangi bir yardımcı maddeye karşı aşırı
duyarlılığı (alerji) olanlarda kullanılmamalıdır.
4.4. Özel kullanım uyarıları ve önlemleri
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
FORPACK astım hastalığının başlangıç tedavisi için önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
İnhale kortikosteroide ek olarak uzun etkili beta agonist kullanan pediyatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem de
uzun etkili beta agonist içeren bir kombinasyon preparatı kullanılması önerilir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
Hasta tedaviyi etkisiz bulduğunda ya da FORPACK’in önerilen en yüksek dozundan daha
fazla inhalasyon gerektiğinde doktoruna başvurmalıdır (Bkz. Bölüm 4.2). Astım ve KOAH’ın
ani ve giderek kötüleşmesi hayatı tehdit eden bir durumdur, hasta acil olarak doktor
kontrolüne alınmalıdır. Bu durumda kortikosteroid tedavisinin artırılması örneğin oral yoldan
bir kortikosteroid verilmesi ya da bir enfeksiyon varsa antibiyotik verilmesi uygundur.
Hastalara kurtarıcı inhaler olarak FORPACK’i (FORPACK idame ve semptom giderici tedavi
kullanan hastalar için) veya başka hızlı etki eden bronkodilatör ilaçlarını (sadece idame
tedavide FORPACK kullanan tüm hastalar) her zaman yanlarında bulundurmaları
öğütlenmelidir.
Hastalar, asemptomatik olsa bile FORPACK idame dozunu doktorun önerdiği şekilde her gün
kullanmaları gerektiği konusunda bilgilendirilmelidir. FORPACK’in profilaktik kullanımı
(örneğin egzersizden önce) henüz araştırılmamıştır. Astım semptomlarına karşılık
FORPACK’in semptom giderici dozları alınmalıdır, fakat bu dozlar, örneğin egzersizden
önce, düzenli profilaktik kullanım amaçlı değildir. Bu tür bir amaç için başka bir hızlı etki
eden bronkodilatör kullanılmalıdır.
Tedavi sonlandırılacağı zaman, dozun azaltılarak bırakılması ve aniden kesilmemesi önerilir.
7Tedavi, birden kesilmemelidir. Astım semptomları kontrol altına alındıktan sonra, FORPACK
dozunun yavaş yavaş azaltılması düşünülebilir. Tedavi dozu azaltılırken hastanın düzenli
olarak kontrol edilmesi önemlidir. FORPACK’in etkili en düşük dozu kullanılmalıdır (Bkz.
Bölüm 4.2).
FORPACK ile tedavi sırasında, astımla ilişkili advers etkiler ve alevlenmeler görülebilir.
Hastadan FORPACK ile tedaviye devam etmeleri, fakat FORPACK’e başlandıktan sonra
astım semptomları kontrol altına alınamazsa veya kötüleşirse tıbbi destek alması istenmelidir.
Bronkodilatör öncesinde FEV değeri öngörülen normale göre >%50 olan ve bir
1
bronkodilatör sonrasında FEV değeri öngörülen normale göre <%70 olan KOAH’lı
1
hastalarda formoterol/budesonid kombinasyonu ile ilgili klinik çalışma verisi yoktur (Bkz.
Bölüm 5.1).
İnhalasyon yoluyla uygulanan diğer tedavilerde olduğu gibi, ilaç alındıktan sonra hırıltılı
soluk alıp vermede ani bir artış ile birlikte paradoksikal bronkospazm görülebilir. Eğer hasta
paradoksikal bronkospazm geçirirse, derhal FORPACK ile tedavi hemen kesilmeli; tedavi
tekrar değerlendirilmeli ve gerekirse başka bir tedaviye geçilmelidir. Paradoksal bronkospazm
hızlı etkili bir inhale bronkodilatöre yanıt verir ve derhal tedavi edilmelidir (Bkz. Bölüm 4.8).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri özellikler, adrenal yetmezlik kemik mineral yoğunluğunda azalma, katarakt,
glokom ve daha nadir olarak çeşitli psikolojik veya psikomotor hiperaktivite, uyku
bozuklukları, anksiyete, depresyon veya agresyonu kapsayan davranışsal etkilerdir (özellikle
çocuklarda).
Kemik yoğunluğu üzerine potansiyel etkiler, özellikle uzun süre yüksek dozda kortikosteroid
kullanan ve birlikte osteoporoz risk faktörleri taşıyan hastalarda göz önünde tutulmalıdır.
İnhalasyon yoluyla kullanılan budesonid ile yapılan uzun süreli çalışmalar, çocuklarda günlük
ortalama 400 mikrogram (ölçülü doz) veya yetişkinlerde günlük 800 mikrogram (ölçülü doz)
dozun kemik mineral yoğunluğu üzerinde belirgin bir etkisinin olmadığını göstermiştir.
FORPACK’in daha yüksek dozları ile görülen etkilerine ilişkin bilgi yoktur.
Daha önceki sistemik steroid tedavisi nedeniyle adrenal yetmezliğinin belirtileri varsa, böyle
hastalar FORPACK tedavisine alınırken dikkatli olunmalıdır.
İnhalasyonla alınan budesonid tedavisinin yararı, oral steroide duyulan gereksinimi en aza
indirmesidir, ancak oral steroid tedavisinden inhalasyon tedavisine geçen hastalar uzun zaman
adrenal yetmezlik riski ile karşı karşıya olabilirler. Geçmişte acil olarak yüksek doz
kortikosteroid tedavisi görmüş olan ya da uzun süre yüksek dozda inhalasyon yoluyla steroid
kullanmış hastalar da risk altında olabilir. Bu gibi durumlarda HPA axis fonksiyonu düzenli
olarak kontrol edilmelidir.
8Yüksek dozlarda inhale kortikosteroidler ile uzun süreli, özellikle önerilenden daha yüksek
dozlarla tedavi, klinik açıdan önemli adrenal baskılanmaya neden olabilir. Bu nedenle ağır
enfeksiyonlar gibi stres durumlarında veya elektif operasyon uygulanan dönemlerde ilave
sistemik kortikosteroid tedavisi düşünülmelidir. Steroid dozlarında hızlı azalma, akut adrenal
krizleri tetikleyebilir. Akut adrenal kriz sırasında görülebilecek belirti ve işaretler kısmen
belirsiz olabilir, ancak anoreksi, abdominal ağrı, kilo kaybı, yorgunluk, baş ağrısı, bulantı,
kusma, bilinç seviyesinde azalma, nöbet, hipotansiyon ve hipoglisemiyi kapsayabilir.
İnhale budesonid ve destek olarak kullanılan sistemik steroid tedavisi aniden kesilmemelidir.
Oral tedaviden FORPACK’e geçilirken, alerjik veya artritik belirtiler görünümünde rinit,
egzama ve kas eklem ağrısı gibi genel olarak daha düşük bir sistemik steroid etki görülecektir.
Bu durumlar için özel tedavi başlatılmalıdır. Nadir olarak, yorgunluk, baş ağrısı, bulantı ve
kusma oluşması halinde, genel yetersiz bir glukokortikosteroid etkiden şüphelenmek gerekir.
Böyle durumlarda oral glukokortikosteroid dozlarının geçici olarak arttırılması gerekebilir.
Hastalara, ağız ve boğaz bölgesinde pamukçuk oluşma riskini azaltması için idame dozun her
inhalasyonundan sonra ağızlarını suyla çalkalamaları öğütlenmelidir. Pamukçuk oluşması
durumunda, ihtiyaç duyulan inhalasyonun ardından da ağızlarını su ile çalkalamalıdırlar.
FORPACK ile itrakonazol ve ritonavir veya diğer güçlü CYP3A4 inhibitörleri birlikte
kullanılmamalıdır (Bkz. Bölüm 4.5). Bunun mümkün olmadığı durumlarda, etkileşen ilaçların
uygulanmaları arasındaki süre mümkün olduğu kadar uzun olmalıdır. Güçlü CYP3A4
inhibitörlerini kullanan hastalarda, FORPACK idame ve semptom giderici tedavi
önerilmemektedir.
FORPACK tirotoksikoz, feokromasitoma, diabetes mellitus, tedavi edilmemiş hipokalemi,
hipertrofik obstrüktif kardiyomiyopati, idiyopatik subvalvular aort stenozu, şiddetli
hipertansiyon, anevrizma veya iskemik kalp hastalığı, taşiaritmi ya da kalp yetmezliği gibi
ağır kardiyovasküler hastalığı olanlarda dikkatli kullanılmalıdır.
QTc-aralığı uzamış hastalarda FORPACK kullanılırken dikkatli olunmalıdır. Formoterol
QTc-aralığının uzamasına neden olabilir.
Aktif ya da pasif akciğer tüberkülozu, solunum yollarında fungal ve viral enfeksiyonu olan
hastalarda, inhalasyonla kullanılan kortikosteroidlere gerek olup olmadığı ve dozu yeniden
değerlendirilmelidir.
Yüksek dozda beta -agonist tedavisi, ciddi hipokalemi ile sonuçlanabilir. Beta -agonistlerin
2 2
hipokalemiye neden olan veya ksantin türevleri, steroidler ve diüretikler gibi hipokalemik
etkiyi artıran diğer ilaçlarla birlikte kullanılması, beta -agonistlerin olası hipokalemik etkisini
2
artırabilir. Hipokalemi yan etki olasılığının arttığı; değişken sıklıkta hızlı etkili
bronkodilatörlerin kullanıldığı stabil olmayan astım, hipoksi nedeniyle hipokalemi riskinin
9artabileceği akut ağır astım ve bu riskin artabileceği diğer durumlarda özel dikkat gösterilmesi
önerilmektedir. Bu tür durumlarda serum potasyum düzeylerinin dikkatle izlenmesi
önerilmektedir.
Bütün beta -agonistlerde olduğu gibi, diyabetik hastalarda kan glukoz düzeyleri daha sık
2
izlenmelidir.
Sistemik ve topikal kortikosteroid kullanımı ile görme bozukluğu görülebilir. Hasta, bulanık
görme veya diğer görme bozuklukları gibi semptomlarla karşılaşırsa, sistemik ve topikal
kortikosteroidlerin kullanımından sonra rapor edilen katarakt, glokom gibi olası hastalıkların
veya merkezi seröz korioretinopati (CSCR) gibi nadir görülen hastalıkların değerlendirilmesi
için bir göz doktoruna sevk edilmeleri düşünülmelidir.
Pediyatrik Popülasyonlar
Uzun süre inhalasyon yoluyla kortikosteroid alan çocukların büyümeleri doktor tarafından
izlenmelidir. Büyüme yavaşlarsa, inhalasyon yoluyla kullanılan kortikosteroidin dozunun
düşürülmesi hedeflenerek tedavi yeniden değerlendirilmelidir. Büyüme yetersizliği riski,
kortikosteroid tedavisinin sağladığı fayda ile kıyaslanmalıdır. Ayrıca hastanın, pediyatrik
solunum hastalıkları uzmanına yönlendirilmesi düşünülmelidir.
Uzun süreli çalışmalara ait sınırlı veriler, inhalasyon yoluyla steroid kullanan çocukların ve
adölesanların büyük çoğunluğunun sonunda yetişkin boy hedeflerine ulaştığını
göstermektedir. Ancak, başlangıçta, büyümede az ve geçici olarak bir gerileme (yaklaşık 1
cm) görülmüştür. Bu durum genellikle tedavinin ilk bir yılı içinde görülür.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhalasyon preparatlarının pnömoni riskinin büyüklüğü konusunda sınıf
içi farklılıkları için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özelllikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdır.
KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
104.5. Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler:
CYP P4503A4 ile metabolize olan maddeler (örn. ketokonazol, itrakonazol, vorikonazol,
posakonazol, klaritromisin, telitromisin, nefazodon ve HIV proteaz inhibitörleri (ritonavir))
budesonidin plazma seviyelerini artırabileceklerinden bu ilaçlarla birlikte kullanımından
kaçınılmalıdır. Bunun mümkün olmadığı durumlarda inhibitör ile budesonidin kullanımı
arasındaki zaman aralığı mümkün olduğunca uzun olmalıdır. Güçlü CYP3A4 inhibitörlerini
kullanan hastalarda, FORPACK tedavisi önerilmemektedir.
Günde 1 kez 200 mg şeklinde uygulanan güçlü CYP3A4 inhibitörü ketokonazol, eşzamanlı
olarak oral yoldan uygulanan budesonidin (3 mg’lık tek doz), budesonidin plazma düzeylerini
ortalama 6 kat arttırmıştır. Ketokonazol budesonid uygulamasından 12 saat sonra verildiğinde
konsantrasyon ortalama sadece 3 kat artmıştır ve bu durum, uygulama zamanlarının
birbirinden ayrılmasının plazma düzeylerindeki artışı azaltabileceğini göstermektedir. Yüksek
doz inhale budesonid ile ilgili bu etkileşim hakkındaki sınırlı veriler, günde 1 kez 200 mg
itrakonazol, inhale budesonid (1000 mcg’lık tek doz) ile eş zamanlı uygulandığında plazma
düzeylerinde belirgin artışlar olabileceğini (ortalama dört 4 kat) ortaya koymaktadır.
Farmakodinamik etkileşimler:
Beta-adrenerjik blokör ilaçlar, formoterolün etkisini zayıflatabilir ya da tamamen inhibe
edebilirler. Bu nedenle zorunlu olmadıkça, FORPACK, beta-adrenerjik blokör ilaçlarla
(göz damlaları dahil) birlikte kullanılmamalıdır.
Kinidin, disopiramid, prokainamid, fenotiyazinler, antihistaminikler (terfenadin) ve trisiklik
antidepresanlarla birlikte kullanıldığında QTc aralığı uzayabilir ve ventriküler aritmi riski
artar.
Ayrıca L-dopa, L-tiroksin, oksitosin ve alkol, beta -sempatomimetiklere karşı kardiyak
2
toleransı azaltabilir.
Monoamino oksidaz inhibitörleri ve furazolidon ve prokarbazin gibi benzer özellikteki
ilaçlarla birlikte kullanıldığında hipertansif reaksiyonlar artabilir.
Halojenli hidrokarbon yapısındaki anestezik ilaçlarla birlikte kullanıldığında aritmi riski artar.
Diğer beta-adrenerjik ilaçlarla veya antikolinerjik ilaçlarla birlikte kullanıldığında aditif
bronşları genişleten etki görülebilir.
Dijital glikozitleri ile tedavi edilen hastalarda hipokalemi, aritmiye eğilimi arttırabilir.
Hipokalemi, beta -agonisti tedavisinden kaynaklanabilir ve etkisi ksantin türevleri,
2
kortikosteroidler ve diüretiklerle eşzamanlı tedavi nedeniyle güçlenebilir (Bkz. Bölüm 4.4).
11Budesonid ve formoterolün astım tedavisinde kullanılan diğer ilaçlarla etkileşimi
gözlenmemiştir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyonlar
Etkileşim çalışmaları sadece yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeline sahip astımlı kadınlar ve gebe olan astımlı kadınları da içeren
astımlı hastalarda genel olarak yetersiz astım kontrolü riski bulunması nedeniyle, çocuk
doğurma potansiyeline sahip astımlı kadınları da içeren bu hastaların ideal bir antiastmatik
tedavi almaları son derece önemlidir.
 Formoterol / budesonid kombinasyonu ile tedavi, gebe kadın ya da fetüsü için herhangi
bir ilave anlamlı klinik risk oluşturmaz ve bu nedenle herhangi bir aktif kontrasepsiyon
kullanılması gerekli değildir.
 Formoterol / budesonid kombinasyonunun bugün bilinen kontrasepsiyon yöntemleri
üzerinde herhangi bir etkisi yoktur.
Gebelik dönemi
Formoterol/budesonid kombinasyonunun gebe kadınlarda kullanımına ilişkin yeterli veri
mevcut değildir. Hayvanlar üzerinde yapılan araştırmalar üreme toksisitesinin bulunduğunu
göstermiştir (Bkz. Bölüm 5.3). İnsanlara yönelik potansiyel risk bilinmemektedir.
FORPACK gebelikte ancak sağlanan fayda ortaya çıkabilecek risklerden fazla olduğunda
kullanılabilir. Budesonidin, yeterli astım kontrolünü idame ettirecek etkili en düşük dozu
kullanılmalıdır.
Gebelikte, FORPACK tedavisine veya formoterol ve budesonidin birlikte kullanılmasına
yönelik herhangi bir klinik veri mevcut değildir. Sıçanlardaki bir embriyo-fetal gelişim
çalışmasının verileri kombinasyondan kaynaklanan herhangi bir artmış etkiyi işaret
etmemiştir.
Formoterolün hamile kadınlarda kullanımına yönelik yeterli veri mevcut değildir. Hayvan
çalışmalarında çok yüksek sistemik dozların kullanıldığı üreme çalışmalarında formoterol
advers etkilere neden olmuştur (Bkz. Bölüm 5.3).
Yaklaşık 2.000 gebeden elde edilen veriler, inhale budesonidin kullanılması ile ilişkili olarak
teratojenik riskin artmadığını göstermektedir. Hayvan çalışmalarında glukokortikosteroidlerin
12malformasyonlara neden olduğu gösterilmiştir (Bkz. Bölüm 5.3). Bu durum, önerilen dozların
verildiği insanlarda aynı değildir.
Hayvan çalışmalarında, glukokortikoidlerin doğumdan önce aşırı miktarda alınmasının
intrauterin gelişmede gecikme, yetişkin kardiyovasküler hastalık ve glukokortikoid reseptör
yoğunluğunda, teratojenik doz aralığının altında görülen nörotransmitter döngüsü ve
etkilerinde kalıcı değişikliklere yönelik bir ilişki saptanmıştır.
Laktasyon dönemi
Budesonid anne sütüne geçer. Ancak tedavi dozlarında kullanıldığında bebeğe zararlı etkisi
olması beklenmez. Formoterolün insanlarda anne sütüne geçip geçmediği bilinmemektedir.
Sıçanlarda, az miktarda formoterolün anne sütüne geçtiği belirlenmiştir. FORPACK, emziren
annelere, ancak anneye sağlanan faydanın, çocukta görülebilecek riskten daha fazla olması
halinde verilebilir.
Üreme Yeteneği/ Fertilite
Budesonidin fertilite üzerindeki potansiyel etkisi hakkında herhangi bir veri
bulunmamaktadır. Formoterol ile yapılan hayvan üreme çalışmaları, yüksek sistemik
maruziyette erkek sıçanlarda bir miktar azalmış fertilite (üreme yeteneği) göstermiştir.
4.7. Araç ve makine kullanımı üzerindeki etkiler
FORPACK içeriğinde yer alan formoterol / budesonid kombinasyonunun araç ve makine
kullanmaya herhangi bir etkisi yoktur ya da ihmal edilebilir düzeydedir.
4.8. İstenmeyen etkiler
FORPACK, hem budesonid hem de formoterol içerdiğinden bu maddelerin her birine ait, aynı
tipte ve aynı sıklıkta advers etkiler görülebilir. Bu iki maddenin birlikte kullanılmasına bağlı
olarak advers etkilerde bir artış gözlenmemiştir. En yaygın yan etkiler; beta -agonistlerle
2
tedavide görülen tremor ve palpitasyon gibi yan etkilerdir. Bu etkiler hafiftir ve tedavinin
birkaç günü içinde kaybolurlar.
Budesonid ya da formoterole bağlı aşağıdaki yan etkiler organ sınıfı ve sıklığa göre
sıralanmıştır. Sıklık tanımlaması: çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000) ve
bilinmiyor (eldeki verilerden hareketle tahmin edilemiyor).
Enfeksiyonlar ve Yaygın Orofarinkste candida enfeksiyonları,
enfestasyonlar pnömoni (KOAH’lı hastalarda)
Bağışıklık sistemi Seyrek Ani veya gecikmiş aşırı duyarlılık
hastalıkları reaksiyonları, örn. ekzantem, ürtiker,
kaşıntı, dermatit, anjiyoödem ve
anaflaktik reaksiyon
Endokrin hastalıkları Çok seyrek Cushing’s sendromu, Sistemik
13kortikosteroid etkilerinin bulgu veya
belirtileri örn. adrenal supresyon,
büyüme gerilemesi, kemik mineral
yoğunluğunda azalma,
Metabolizma ve beslenme Seyrek Hipokalemi
hastalıkları Çok seyrek Hiperglisemi
Psikiyatrik hastalıklar Yaygın olmayan Ajitasyon, psikomotor hiperaktivite,
anksiyete, uyku bozuklukları
Çok seyrek Depresyon, davranış bozuklukları
(esas olarak çocuklarda)
Sinir sistemi hastalıkları Yaygın Baş ağrısı, tremor
Yaygın olmayan Sersemlik
Çok seyrek Tat alma bozuklukları
Göz hastalıkları Yaygın olmayan Bulanık görme
Çok seyrek Katarakt ve glokom
Kardiyak hastalıklar Yaygın Palpitasyonlar
Yaygın olmayan Taşikardi
Seyrek Kardiyak aritmiler örn. atriyal fibrilasyon,
supraventriküler taşikardi, ekstrasistoller
Çok seyrek Angina pectoris, QTc aralığının
uzaması
Vasküler hastalıklar Çok seyrek Kan basıncında değişkenlik
Solunum, göğüs Yaygın Boğazda hafif bir irritasyon,
bozuklukları ve mediastinal öksürme, ses kalınlaşması
hastalıklar Seyrek Bronkospazm
Gastrointestinal hastalıklar Yaygın olmayan Bulantı
Deri ve deri altı doku Yaygın olmayan Morarma
hastalıkları
Kas-iskelet bozukluklar, Yaygın olmayan Adale krampları
bağ doku ve kemik
hastalıkları
Orofarinksteki Candida enfeksiyonu ilaç birikmesinden kaynaklanmaktadır. Hastalara her
idame dozundan sonra ağızlarının su ile çalkalanmasının önerilmesi, riski en aza indirir.
Orofarinksteki Candida enfeksiyonu genelde inhale kortikosteroid tedavisini kesmeye gerek
kalmadan topikal antifungal tedaviye cevap verir. Eğer orofarinkste pamukçuk oluşursa da,
hastalar gerekli inhalasyonlardan sonra da ağızlarını su ile çalkalamalıdır.
Diğer inhalasyon tedavilerinde olduğu gibi çok nadiren paradoksal bronkospazm ortaya
çıkabilir. Bu durum 10.000’de 1 kişiden azını etkilemekte, doz uygulamasının ardından hırıltı
ve nefes darlığında hızlı bir artış meydana gelmektedir. Paradoksal bronkospazm hızlı etkili
bir inhale bronkodilatöre yanıt verir ve derhal tedavi edilmelidir. FORPACK derhal
14bırakılmalı, hasta değerlendirilmeli ve gerekiyorsa bir alternatif tedavi başlanmalıdır (Bkz.
Bölüm 4.4).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri belirtiler, adrenal yetmezlik, çocuklar ve adölesanlarda büyüme geriliği,
kemik mineral yoğunluğunda azalma, katarakt ve glokomdur. Enfeksiyonlara karşı artmış
hassasiyet ve stres koşullarına adapte olmakta azalma da meydana gelebilir. Etkiler
muhtemelen doza, uygulama süresine, birlikte kullanılan veya daha önceki steroid
maruziyetine ve bireysel hassasiyete bağlıdır.
Beta -agonistlerle tedavi, insülin, serbest yağ asitleri, gliserol ve keton cisimlerinin kan
2
düzeyinin yükselmesine neden olabilir.
Pediyatrik popülasyonlar
Uzun süreli inhale kortikosteroid tedavisi gören çocukların boylarının düzenli olarak
görüntülenmesi önerilir (Bkz. Bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Formoterolün doz aşımı durumunda tremor, baş ağrısı ve palpitasyon gibi beta - agonistlere
2
bağlı tipik etkiler görülebilir. İzole vakalarda bildirilen belirtiler; taşikardi, hiperglisemi,
hipokalemi, QTc-aralığında uzama, aritmi, bulantı ve kusmadır. Destekleyici ve semptomatik
tedavi uygulanabilir. Akut bronşiyal obstrüksiyonu olan hastaya 3 saat içinde verilen 90
mikrogramlık bir doz güvenlilik konusunda sorun yaratmamıştır.
Çok yüksek dozlarda olsa bile, akut budesonid doz aşımının klinik açıdan sorun oluşturması
beklenmez. Uzun süre çok yüksek dozlarda kullanılırsa, hiperkortisizm ve adrenal
baskılanması gibi sistemik glukokortikosteroid etkileri ortaya çıkabilir.
Formoterol doz aşımına bağlı olarak FORPACK tedavisinin kesilmesi gerekirse, inhalasyon
yoluyla kullanılan uygun bir kortikosteroid tedavisinin uygulanması düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Adrenerjikler ve obstrüktif solunum yolu hastalıklarında kullanılan
diğer ilaçlar
15ATC kodu: R03AK07
Etki mekanizması ve farmakodinamik özellikleri:
FORPACK, formoterol ve budesonid içerir ve her ikisinin de etki mekanizmaları farklıdır.
Astım alevlenmelerinin azalabilmesi için aditif etki gösterirler. Budesonid ve formoterolün
spesifik özellikleri bu kombinasyonun, hem idame hem de semptom giderici tedavide
kullanılmasını sağlamaktadır.
Budesonid
Budesonid inhale edildiğinde, solunum yollarında doza bağımlı antienflamatuvar etki
gösteren, semptomlarda ve astım alevlenmelerinde azalma sağlayan bir
glukokortikosteroiddir. İnhalasyon yolu ile kullanılan budesonid, sistemik kortikosteroidlere
göre daha az ciddi advers etkilere sahiptir. Glukokortikosteroidlerin bu antienflamatuvar
etkisinden sorumlu olan esas mekanizma bilinmemektedir.
Formoterol
Formoterol, geri dönüşlü solunum yolu tıkanıklığı olan hastalarda inhale edildiğinde, bronş
düz kasında hızlı ve uzun etkili gevşeme sağlayan, selektif bir beta -adrenerjik uyarıcıdır.
2
Bronş genişletici etkisi doza bağımlı olarak 1-3 dakika içinde hızla başlar ve tek bir dozdan
sonra etkisi en az 12 saat sürer.
Klinik etkililik ve güvenlilik
Astım
Formoterol / Budesonid kombinasyonunun idame tedavisinde klinik etkililik
Yetişkinlerde yapılan klinik çalışmalar, formoterolün budesonide eklenmesinin astım
semptomlarını ve akciğer fonksiyonlarını daha çok düzelttiğini ve alevlenmeleri azalttığını
göstermektedir. İki ayrı 12 haftalık çalışmada, formoterol / budesonid kombinasyonunun
akciğer fonksiyonları üzerine etkisinin, budesonid ve formoterolün serbest kombinasyonu ile
aynı, tek başına kullanılan budesonidden fazla olduğu görülmüştür. İhtiyaç olduğunda tüm
tedavi kollarında kısa etkili bir beta -agonist kullanılmıştır. Anti-astmatik etkinin zamanla
2
azaldığına dair hiçbir bilgi yoktur.
Pediyatrik hastalarda yapılan 12 haftalık bir çalışmada, 6-11 yaş arasındaki 265 çocuk
formoterol/ budesonid kombinasyonu idame dozu ile (4,5/80 mikrogram/inhalasyon
kombinasyonu ile günde iki kez, 2 inhalasyon) ve gerekli hallerde kısa etkili bir β -agonist ile
2
tedavi edilmişlerdir. Akciğer fonksiyonunda düzelme görülmüştür ve tedavi, budesonidin
karşılık gelen dozu ile kıyaslandığında, iyi tolere edilmiştir.
Formoterol / Budesonid kombinasyonunun idame ve semptom giderici tedavisinde klinik
etkililik
Altı veya on iki ay süren 5 adet çift-kör etkililik ve güvenlilik çalışmasında (4.447 hasta
formoterol / budesonid kombinasyonu idame ve semptom giderici tedavi için rastgele
seçilmiştir.) toplam 12.076 astım hastası yer almıştır. İnhale glukokortikosteroidlerin
kullanılmasına rağmen çalışmalara alınan hastaların semptomatik olması gerekmiştir.
16Beş adet çalışmadaki bütün karşılaştırma gruplarında, formoterol / budesonid kombinasyonu
idame ve semptom giderici tedavinin şiddetli alevlenmelerde hem istatistiksel hem de klinik
açıdan anlamlı azalmalar sağladığı gösterilmiştir. Bu çalışmalardan ikisinde
formoterol/budesonid kombinasyonu idame ve semptom giderici tedavi, yüksek idame
dozunda formoterol/budesonid kombinasyonu ile birlikte semptom giderici olarak terbutalin
(çalışma 735), benzer idame dozda formoterol/budesonid kombinasyonu ile birlikte semptom
giderici olarak terbutalin ya da formoterolün kullanılması (çalışma 734) (Tablo 1)
karşılaştırılmıştır. Çalışma 735’te akciğer fonksiyonu, semptom kontrolü ve semptom giderici
tedavi kullanımı tüm tedavi gruplarında benzerdir. Çalışma 734’te, her iki tedavi ile
karşılaştırıldığında, semptomlar ve semptom giderici tedavi azaltılmış, akciğer fonksiyonu
düzelmiştir. 5 çalışmanın kombine analizinde, formoterol / budesonid kombinasyonu idame
ve semptom giderici tedavi uygulanan hastalara, tedavi günlerinin %57’sinde herhangi bir
semptom giderici tedavi uygulanmamıştır. Tolerans gelişimine dair herhangi bir bulgu elde
edilmemiştir.
Tablo 1 Klinik çalışmalarda ciddi alevlenmeler
Çalışma Tedavi grupları N Ciddi alevlenmelera
no. Vakalar Vakalar/
Süre hasta-sene
Çalışma Formoterol/Budesonid 4,5/160 mcg bd + 1103 125 0,23b
735 ihtiyaç halinde
6 ay
Formoterol/Budesonid 9/320 mcg bd + 0,4 1099 173 0,32
mg terbutalin (ihtiyaç halinde)
Salmeterol/Flutikazon 2x 25/125 mcg bd + 1119 208 0,38
0,4 mg terbutalin (ihtiyaç halinde)
Çalışma Formoterol/Budesonid 4,5/160 mcg bd + 1107 194 0,19b
734 ihtiyaç halinde
12 ay
Formoterol/Budesonid 4,5/160 mcg bd + 1137 296 0,29
formoterol 4,5 mcg (ihtiyaç halinde)
Formoterol/Budesonid 4,5/160 mcg bd + 1138 337 0,37
terbutalin 0,4 mg ihtiyaç halinde
a Hastaneye yatırılma/acil tedavi veya oral steroidler ile tedavi
b Alevlenme sıklığında azalma her iki karşılaştırmada için istatistiksel (P değeri < 0,01)
olarak önemlidir.
Yukarıda belirtilen 5 çalışma ile 160/4,5 mikrogram ile günde iki kez iki inhalasyon
düzeyindeki daha yüksek bir idame dozunun kullanıldığı ek bir çalışmayı kapsayan altı çift-
kör çalışmada adölesanlar ve erişkinlerde kıyaslanabilir bir etkililik ve güvenlilik ortaya
17konmuştur, Bu değerlendirmeler 1.847’si adölesan olan 14.385 astım hastasını temel almıştır.
Budesonid/formoterol idame tedavisi ve semptom giderici olarak en az bir gün boyunca 8’den
fazla inhalasyon alan adölesan hastaların sayısı sınırlıdır ve bu biçimde kullanım seyrek bir
durumdur.
Akut astım semptomlarından ötürü medikal dikkat gerektiren hastalar ile yapılan diğer iki
çalışmada formoterol/budesonid kombinasyonu, bronkokonstrüksiyonda, salbutamol ve
formoterola benzer hızda ve etkinlikte rahatlama sağlamıştır.
KOAH
Orta şiddeten ağır şiddetli KOAH’lı hastalar üzerinde yapılan 2 ayrı 12 aylık çalışmada,
formoterol / budesonid kombinasyonunun, akciğer fonksiyonu ve alevlenme sıklığı
(uygulanan oral steroid ve/veya antibiyotik kürü ve/veya hospitalizasyon sayısı ile belirlenir)
üzerine etkisi değerlendirilmiştir. Her iki çalışma için dahil edilme kriteri, bronkodilatör
öncesinde FEV değerinin öngörülen normale göre <%50 olması olarak belirlenmiştir.
1
Çalışmaya katılım sırasında medyan bronkodilatör sonrası FEV değeri, öngörülen normalin
1
%42’si olmuştur.
Bir yıldaki ortalama alevlenme sayısında (yukarıda belirtildiği gibi), formoterol ile tek başına
tedavi ya da plaseboya göre formoterol / budesonid kombinasyonu ile belirgin bir azalma
sağlanmıştır (ortalama sıklık formoterol / budesonid kombinasyonu grubunda 1,4, plasebo/
formoterol grubunda 1,8-1,9). Her bir hastada 12 ay boyunca oral kortikosteroid kullanılan
gün sayısı formoterol / budesonid kombinasyonu kullanan grupta biraz daha azdır (formoterol
/ budesonid kombinasyonu kullanan grupta 7-8 gün/hasta/yıl, plasebo ve formoterol kullanan
hastalarda sırasıyla 11-12 gün/hasta/yıl ve 9-12 gün/hasta/yıl). FEV gibi akciğer fonksiyonu
1
parametrelerindeki değişikliklerde formoterol / budesonid kombinasyonu, formoterol ile tek
başına tedaviye göre daha üstün değildir.
5.2. Farmakokinetik özellikler
Genel özellikler
Emilim
Formoterol/budesonid kombinasyonu ve bileşimindeki budesonid ve formoterolü tek başına
içeren ilaçların, budesonid ve formoterolün sistemik yararlanımları açısından biyoeşdeğer
olduğu gösterilmiştir. Buna rağmen bileşimindeki maddeleri tek başına içeren ilaçlarla
kıyaslandığında, formoterol/budesonid kombinasyonu ile kortizol baskılanmasında hafif bir
artış görülmüştür. Bu farkın klinikteki güvenlilik üzerine bir etkisi yoktur.
Budesonid ve formoterolün farmakokinetik etkileşime ilişkin bir kanıt yoktur.
Budesonid ve formoterolü tek başına içeren preparatların veya formoterol/budesonid
kombinasyonunun uygulanmasından sonra her bir maddenin farmakokinetik parametreleri
karşılaştırılabilir. Budesonid, kombinasyon şeklinde uygulandığında, eğri altındaki alanı
(EAA) biraz yüksek, emilimi daha hızlı ve doruk plazma konsantrasyonu biraz daha
yüksektir. Formoterol tek başına ya da kombinasyon şeklinde kullanıldığında, doruk plazma
18konsantrasyonları birbirine yakındır. İnhalasyonla alınan budesonid hızla emilir ve doruk
plazma konsantrasyonuna 30 dakika içinde ulaşılır. Yapılan çalışmalarda, inhalasyon cihazı
aracılığıyla inhale edilen budesonidin akciğerlere ulaşan miktarı, hastaya ulaşan dozun %32-
44’ü kadardır. Uygulanan dozun sistemik yararlanımı, hastaya ulaşan dozun yaklaşık %49’u
kadardır. 6-16 yaş arası çocuklarda, akciğerde birikinti, aynı doz verilen yetişkinlerle aynı
aralıkta düşer. Sonuçtaki plazma konsantrasyonları saptanmadı.
İnhale edilen formoterol hızla emilir ve 10 dakika içinde doruk plazma konsantrasyonuna
ulaşır. Yapılan çalışmalarda, inhalasyon cihazı aracılığıyla inhale edilen formoterolün
akciğerlere ulaşan miktarı, hastaya ulaşan dozun %28-49’udur. Sistemik yararlanım, hastaya
ulaşan dozun yaklaşık %61’i kadardır.
Dağılım:
Formoterol yaklaşık %50, budesonid %90 oranında plazma proteinlerine bağlanır. Dağılım
hacmi, formoterol için yaklaşık 4 L/kg, budesonid için ise yaklaşık 3 L/kg’dır.
Biyotransformasyon:
Formoterol konjugasyon reaksiyonları ile metabolize olur (aktif O-demetilasyon ve
deformilasyon metabolitleri oluşur, ancak bunlar inaktif konjugatlar olarak görülür).
Budesonid karaciğerden ilk geçişi sırasında (yaklaşık %90) ilk geçiş metabolizmasına
uğrayarak glukokortikosteroid aktivitesi düşük metabolitlerine dönüşür. En önemli
metabolitleri olan 6-β-hidroksibudesonid ve 16-α-hidroksiprednizolonun glukokortikosteroid
aktivitesi budesonidin aktivitesinin %1’inden azdır. Budesonid ve formoterol arasında
herhangi bir metabolik etkileşim ya da yer değiştirme reaksiyonları olduğuna ilişkin bulgu
yoktur.
Eliminasyon:
Formoterol dozunun büyük bir kısmı karaciğerde metabolize olarak böbrekler aracılığıyla
atılır. İnhalasyondan sonra hastaya ulaşan formoterol dozunun %8-13’lük miktarı metabolize
edilmeden idrarla atılır. Formoterolün sistemik klerensi yüksektir (yaklaşık 1,4 L/dak.) ve
plazma yarılanma süresi ortalama 17 saattir.
Budesonid, CYP3A4 enziminin katalize ettiği reaksiyonlar ile metabolize olarak atılır.
Budesonid metabolitleri, aynen ya da konjuge edilerek böbrekler araclığıyla atılır. İdrarda
değişmemiş halde budesonid miktarı ihmal edilebilir düzeydedir. Budesonidin sistemik
klerensi yüksektir (yaklaşık 1,2 L/dak.) ve intravenöz yoldan uygulandığında plazma
eliminasyon yarılanma süresi ortalama 4 saattir.
Formoterol ve budesonidin, çocuklarda ve böbrek yetmezliği olan hastalardaki
farmakokinetiği konusunda bilgi yoktur. Karaciğer yetmezliği olanlarda budesonid ve
formoterolün sistemik yararlanımı artabilir.
19Doğrusallık/Doğrusal olmayan durum:
Hem formoterol hem de budesonid için sistemik maruziyet uygulanan doz ile doğrusal bir
ilişki içindedir.
5.3. Klinik öncesi güvenlilik verileri
Budesonid ve formoterolün tek başına ya da ikisinin kombinasyonu ile hayvanlarda yapılan
toksisite çalışmalarında görülen etkileri, abartılmış farmakolojik etkilerdir.
Üreme ile ilgili hayvan çalışmalarında budesonid gibi kortikosteroidlerin malformasyonlara
(yarık damak, iskelet malformasyonları) sebep olduğu gösterilmişse de bu etkilerin önerilen
dozlarla tedavi edilen insanlar için geçerli olmadığı görülmüştür. Hayvanlarda, formoterol ile
yapılan üreme çalışmalarında, sistemik yararlanımın yüksek olduğu erkek sıçanlarda
fertilitede azalma ve sistemik yararlanımın klinikteki kullanımdan önemli ölçüde yüksek
olduğu durumlarda, implantasyon kayıpları ile birlikte postnatal yaşam süresinde ve doğum
kilosunda azalma gözlenmiştir. Ancak bu hayvan deneylerinin sonuçları insanlar için geçerli
değildir.
6. FARMASÖTİK ÖZELLİKLER
6.1. Yardımcı maddelerin listesi
HFA 227EA
Oleik Asit
Etanol
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız. Direkt gün ışığından ve donmaktan koruyunuz.
Aerosol kutusu delinmemeli, boş olsa bile kırılmamalı, ateşten uzak tutulmalıdır.
6.5. Ambalajın niteliği ve içeriği
FORPACK 6 mcg/200 mcg aerosol inhalasyonu, süspansiyon, koruyucu ambalaj içerisinde,
120 dozluk aerosol tüplerde karton kutuda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
207. RUHSAT SAHİBİ
Neutec İnhaler İlaç San. ve Tic. A.Ş.
Arifiye / Sakarya
Telefon: 0 850 201 23 23
Faks: 0 212 481 61 11
E-mail: info@neutecinhaler.com
8. RUHSAT NUMARASI (LARI)
255/54
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.12.2013
Ruhsat yenileme tarihi:
10. KÜB’ÜN YENİLENME TARİHİ
21