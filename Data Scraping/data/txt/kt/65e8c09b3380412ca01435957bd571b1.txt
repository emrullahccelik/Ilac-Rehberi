1 
 KULLANMA TALİMATI  
 
TADLİS  5 mg efervesan tablet  
Ağızdan  alınır.   
 
 Etkin madde:  Tadalafil  
Her bir efervesa n tablet 5 mg tadalafil içerir.  
 
 Yardımcı maddeler:   Sitrik asit anhidr, sodyum hidrojen karbonat, maltodekstrin, sorbitol 
(E420), aspartam (E951), asesülfam potasyum, böğürtlen aroması, betakaroten %1 CWS, 
simetikon içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli  bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek 
veya düşük doz kullanmayınız.  
 
Bu kullanma talimatında:  
1. TADLİS  nedir ve ne için kullanılır?  
2. TADLİS ’i kullanmadan önce dikkat edilmesi gerekenler  
3. TADLİS  nasıl kullanılır?  
4. Olası yan etkiler nelerdir?  
5. TADLİS’i n saklanması  
 
Başlıkları yer almaktadır.  
 
1. TADLİS  nedir ve ne için kullanılır?  
TADLİS turuncu benekli, yuvarlak, düz yüzeyli efervesan tabletler halinde olup 28 efervesan 
tablet lik ambalajlarda yer almaktadır.  
 
TADLİS , fosfodiesteraz tip 5 inhibitörleri olarak adlandırılan ilaç grubuna dahildir.  
 
TADLİS  5 mg yetişkin erkeklerde aşağıdaki hastalıkların tedavisinde kullanılır:  
 
Erektil disfonksiyon,  cinsel aktivite için gerekli penis sertleşmesinin sağlanamaması veya  
sertliğin korunamaması durumudur. Tadalafilin  cinsel aktivite için uygun penis sertleşmesinin  
sağlanması yeteneğini önemli ölçüde geliştirdiği gösterilmiştir. Cinsel uyarıyı takiben tadalafil , 
penis içerisindeki kan damarlarının gevşemesine yardımcı olarak kanın penis içerisine akışını 
sağlar. Bunun sonucunda peniste sertleşme gerçekleşir. Eğer sertleşme sorununuz yoksa 
TADLİS  yardımcı olmayacaktır.  2 
  
Cinsel uyarının olmadığı durumlarda TADLİS ’in tek başına işe yaramayacağı önemle göz 
önünde bulundurulmalıdır . Bu nedenle sizin ve partnerini zin, sertleşme sorunu tedavisi için ilaç 
almıyormuş gibi, ön cinsel aktivitede bulunması gerekmektedir.  
 
İyi huylu prostat büyümesine (benign prostat hiperplazisi) bağlı alt idrar yolları bulguları, 
prostatın yaşla birlikte büyüyerek, idrar yapmaya başlam ada zorlanma, idrar torbasının tam 
boşalamaması ve daha sık olarak hatta gece bile idrara çıkma gerekliliği şeklinde 
tanımlanabilen bir durumdur. TADLİS , kan akımını artırarak, prostat ve mesane kaslarını 
gevşeterek benign prostat hiperplazisinin semptomla rını azaltabilir. Tedaviye başladıktan sonra 
tadalafil in 2 hafta içinde üriner semptomlarda düzelme sağlamaya başladığı gösterilmiştir.  
 
2. TADLİS ’i kullanmadan önce dikkat edilmesi gerekenler  
TADLİS ’i aşağıdaki durumlarda KULLANMAYINIZ  
Eğer,   
 Tadalafil e veya TADLİS’in içinde yer alan diğer  maddelerden herhangi birine karşı alerjiniz 
(aşırı hassasiyet)  varsa,  
 Herhangi bir formda organik nitrat veya amil nitrit gibi nitrik oksit içeren ilaçlar 
kullanıyorsanız. Bu grup ilaçlar (nitratlar), koroner kalp hastalığına bağlı göğüs ağrısı ( anjina 
pektoris) tedavisinde kullanılmaktadır. Tadalafilin bu ilaçların etkilerini artırdığı 
gösterilmiştir. Eğer herhangi bir formda nitrat kullanıyorsanız veya emin değilseniz 
doktorunuzu bilgilendiriniz.  
 Cidd i kalp rahatsızlığınız varsa ya da yakın zamanda (son 90 gün içinde) kalp krizi 
geçirdiyseniz.  
 Stabil olmayan göğüs ağrısı ya da cinsel birleşme sırasında göğüs ağrınız varsa.  
 Son 6 ayda New York Heart Association sınıflandırmasına göre “Sınıf 2” ya da daha ağır 
kalp yetmezliğiniz varsa.  
 Kontrol edilemeyen kalp ritm bozukluğunuz (aritmi) varsa.  
 Tansiyonunuz çok düşükse (<90/50 mm Hg) ya da kontrol altına alınamamış yüksek 
tansiyonunuz varsa.  
 Yakın zamanda (son 6 ay içerisinde) felç geçirdiyseniz.  
 Göz fel ci olarak da tanımlanan non -arteritik anterior iskemik optik nöropati (NAION) 
nedeniyle görme kaybınız olduysa.  
 Riosiguat kullanıyorsanız. Bu ilaç akciğerde yüksek kan basıncı (pulmoner arteriyel 
hipertansiyon) ve kan pıhtısına bağlı akciğerde yüksek kan b asıncı (kronik tromboembolik 
pulmoner hipertansiyon) tedavisi için kullanılır. Tadalafil gibi PDE5 inhibitörlerinin bu 
ilacın tansiyon düşürücü etkisini arttırdığı gösterilmiştir. Rio siguat kullanıyorsanız veya 
emin değilseniz doktorunuzla konuşunuz.  
 
TADL İS’i aşağıdaki durumlarda DİKKATLİ KULLANINIZ  
TADLİS’i kullanmadan önce doktorunuzla konuşunuz.  
 
Cinsel aktivite kalbinize ekstra bir zorlama yaptığından, kalp hastalığı olan hastalarda olası bir 
risk taşır. Bu nedenle, kalp probleminiz varsa doktorunuzu b ilgilendirmelisiniz.   
 3 
 İyi huylu prostat büyümesi (benign prostat hiperplazisi) ve prostat kanseri benzer belirtiler  
gösterebilir, doktorunuz benign prostat hiperplazisi tedavisine başlamadan önce sizi prostat  
kanseri ya da benzer diğer ürolojik belirtiler  açısından kontrol etmelidir. TADLİS ’in prostat  
kanseri tedavisinde kullanılması önerilmemektedir . 
 
Aşağıdaki nedenler, TADLİS’in sizin için de neden uygun olmayabileceğini gösteren 
nedenlerdir.  
 
Eğer bunlardan herhangi bir tanesi size uyuyorsa, ilacı almadan önce doktorunuz ile konuşunuz:  
 Kırmızı kan hücrelerinin anormalliği (orak hücre li anemi ), kemik iliği kanseri (multipl 
miyelom), kan hücrelerinin kanseri (lösemi) veya peniste şekil  bozukluğunuz varsa.  
 Ciddi karaciğer probleminiz varsa.  
 Ciddi böbre k rahatsızlığınız vars a. 
 Peniste herhangi bir cinsel isteğe bağlı olmaksızın sık ve uzun süreli sertleşme  varsa.  
 
Bel ve leğen kemiğinin içindeki oluşumları ilgilendiren cerrahi girişim (pelvik cerrahi) veya 
prostat bezinin etrafındaki bazı dokularla birlikte alınması olarak tanımlanan sinirin 
korunmadığı radikal prostatektomi geçiren hastalarda  TADLİS’in  etkili olup olmadığı 
bilinmemektedir.  
 
Görmede ani azalma ya da görme kaybı yaşadıysanız, TADLİS kullanmayı bırakınız ve derhal 
doktorunuza başvurunu z. 
 
Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Tadalafil kullanan bazı hastalarda azalmış veya ani işitme kaybı kaydedilmiştir. Olayın 
doğrudan tadalafille ilişkili olup olmadığı bilinmese de , işitmede azalma veya ani işitme kaybı 
yaşarsanız, TADLİS kullanmayı bırakınız ve derhal doktorunuza başvurunuz.  
 
TADLİS, kadınların kullanımı için değildir.  
 
TADLİS’in yiyecek ve içecek ile kullanılması  
TADLİS ’i aç veya tok karna kullanabilirsiniz.  
 
Alkol ile birlikte kullanımının etkileri için Bölüm 3’e bakınız. Greyfurt suyu TADLİS ’in etkisi 
üzerine etkili olabilir ve dikkatle kullanılmalıdır. Daha fazla bilgi için doktorunuzla konuşunuz.  
Hamilelik  
Geçerli değildir.  
 
Emzirme  
Geçerli değildir.  
 
 
 
 4 
 Fertilite  
Köpekler tedavi edildiğinde testislerde sperm gelişiminde azalma meydana gelmiştir. Sperm 
sayısında azalma bazı erkeklerde görülmüştür. Bu etkilerin doğurganlık eksikliğine yol açması 
olası değildir . 
 
Araç ve makine kullanımı  
Klinik araştırmalar da tadalafil kullanan erkeklerin bazılarında baş dönmesi bildirilmiştir. Bu 
nedenle, taşıt veya makine kullanmadan önce TADLİS’e  karşı nasıl bir tepki gösterdiğinizi 
bilmeniz gerekir.  
 
TADLİS ’in içeriğinde bulunan bazı yardımcı maddeler hakkında önemli bil giler  
 TADLİS her efervesan tablette 2,86 mmol (65 ,71 mg) sodyum ihtiva eder. Bu durum 
kontrollü sodyum diyetinde olan hastalar içi n göz önünde bulundurulmalıdır.  
 TADLİS, aspartamdan dolayı fenilalanin için bir kaynak içermektedir. Fenilketonürisi olan 
insanlar için zararlı olabilir.  
 TADLİS sorbitol içerir. Eğer daha önceden doktorunuz tarafından bazı şekerlere karşı 
intoleransınız (dayanıksızlık) olduğu söylenmişse , bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Özellikle nitratlarla tedavi görüyorsanız doktorunuzu veya eczacınızı bilgilendirmeniz çok 
önemlidir ; çünkü nitratlarla birlikte TADLİS kullanmamalısınız.  
 
Aşağıdaki ilaçları TADLİS ’le birlikte kullanacaksanız , TADLİS  ya da belirtilen ilaçlar  
etkilenebileceği için , doktorunuz ya da eczacınıza bilgi veriniz:  
 
 Seçici olmayan alfa blokör olarak adlandırılan ilaçlar, (bazen yüksek tansiyonu ya da iyi  
huylu prostat büyümesine eşlik eden idrar yolu bulgularının tedavisinde kullanılır.)  
 Yüksek tansiyonu tedavi eden diğer ilaçlar  
 Riosiguat  
 5 alfa redüktaz inhibitörü (büyümüş prostatın tedavisinde kullanılır)  
 Ketokonazol gibi ilaçlar (mantar enfeksiyonlarının tedavisi için) ve AIDS ya da HIV  
enfeksiyonu tedavisi için proteaz inhibitörleri  
 Fenobarbital, fenitoin ve karbamazepin (konvülziyona karşı kullanılan ilaçlar)  
 Rifampisin, eritromisin, klaritromisin veya itrakonazol (gibi bakteri ve mantar  
enfeksiyonlarının tedavisinde kullanılan ilaçlar)  
 Sertleşme tedavisinde kullanılan diğer ilaçlar  
Eğer doktorunu z kullanamayacağınızı söylediyse, diğer ilaçlar ile birlikte TADLİS  
kullanmayınız . 
 
Eğer, erektil disfonksiyon tedavisi oluyorsanız, TADLİS’i diğer ilaçlar ile birlikte 
kullanmayınız.   
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 5 
 3. TADLİS  nasıl kullanılır?  
Uygun kullanım ve doz/uygulama sıklığı için talimatlar:  
TADLİS’i  kullan ırken her zaman doktorunuzun söylediği şekilde alınız. Eğer emin değilseniz 
mutlaka doktorunuza veya eczacınıza danışınız.  
 
Alkol kullanımı geçici olarak tansiyonunuzu düşürebilir. Eğer TADLİS  aldıysanız ya da almayı 
düşünüyorsanız, ayağa kalktığınızda baş  dönmesi riskini artıracağından, fazla alkol alımından 
(kandaki alkol oranı %0 ,08 ya da daha fazla olmamalı) kaçınınız.  
 
Erektil disfonksiyon tedavisi  
Genel olarak önerilen doz öngörülen cinsel aktiviteden en az 30 dakika önce alınan 10 mg’dır. 
10 mg tadalafilin yeterli bir etki göstermediği hastalarda doz 20 mg’a yükseltilebilir. Günlük 
maksimum 1 doz kullanılmalıdır. Tadalafilin 10 mg veya 20 mg’lık dozları öngörülen cinsel 
aktiviteden önce alınmalıdır ve sürekli günlük kullanım için önerilmemektedir . 
 
İlişki öncesi tadalafilin daha sık kullanımına (ör. en az haftada 2 kez) ihtiyaç duyan hastalarda, 
hastanın tercihine ve hekimin değerlendirmesine göre en düşük günlük doz düşünülebilir. Bu 
hastalarda önerilen doz günde 1 defa 5 mg olmakla birlikte bire ysel tolerabiliteye göre doz 
günde 1 defa 2,5 mg’a düşürülebilir. Günlük rejimin sürekli kullanım uygunluğu periyodik 
olarak tekrar değerlendirilmelidir.  
 
TADLİS 5 mg Efervesan Tablet’in bölünerek kullanılması uygun değildir.  
 
Günde bir kez alınan TADLİS , günün 24 saati içinde cinsel uyarı olduğu herhangi bir zamanda 
sertleşme sağlar. Cinsel uyarı olmadığı durumlarda TADLİS ’in etki  etmeyeceğini bilmeniz 
gerekmektedir. Bu nedenle sizin ve partnerinizin, sertleşme sorunu tedavisi için ilaç 
almıyormuş gibi, ön cinsel aktivitede bulunmanız gerekmektedir.  
 
Alkol kullanımı sertleşme yeteneğini olumsuz yönde etkileyebilir.  
 
İyi huylu prostat büyümes i (benign prostat hiperplazisi)’ ne bağlı alt idrar yolları bulgularının  
tedavisinde  
Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign prostat 
hiperplazisi için 5 mg tadalafil kullanımını tolere edemeyen ya da bu dozun etkili olmadığı 
hastalarda alternatif tedavi seçenekleri değerlendirilmelidir.  
 
Hem erektil disfonksiyon hem de benign prostat hiperplaziniz varsa  
Önerilen doz, her gün yaklaşık aynı saatte alınan, günde 1 kez 5 mg’lık tablettir. Benign prostat 
hiperplazisi için 5 mg tadalafil kullanımını tolere edemeyen ya da bu dozun etkili olmadığı 
hastalarda alternatif tedavi se çenekleri değerlendirilmelidir.  
 
TADLİS’i günde 1 kezden fazla ALMAMALISINIZ.  
 
Uygulama yolu ve metodu:  
TADLİS yalnız erkeklerde ağız yoluyla kullanım içindir.  
 6 
 Efervesan tablet bir bardak suda eritilerek içilmelidir.  Efervesan tabletler çiğnenmemeli ve 
yutulmamalıdır.  
 
TADLİS aç veya tok karna alınabilir.  
 
TADLİS 5 mg Efervesan Tablet’in bölünerek kullanılması uygun değildir.  
 
Değişik yaş grupları:  
Çocuklarda kullanımı : 
TADLİS, 18 yaşın altındaki çocuklar ve ergenlerin kullanımı için uygun değildir.   
 
Yaşlılarda kullanımı:  
Özel bir doz ayarlaması gerekmemektedir.  
 
Özel kullanım durumları  
Böbrek yetmezliği  
Şiddetli böbrek fonksiyon bozukluğu olan hastalarda tadalafil kullanımı önerilmez.  
 
Karaciğer yetmezliği  
Ciddi karaciğer probleminiz varsa bunu önceden doktorunuza bildiriniz.  
 
Eğer TADLİS ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden  daha  fazla TADLİS  kullandıysanız:  
TADLİS ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Bölüm 4’t e belirtilen yan etkiler ile karşılaşabilirsiniz.  
 
TADLİS ’i kullanmayı unutur sanız : 
Hatırlar hatırlamaz dozunuzu hemen alınız ancak unutulan dozları dengelemek için çift doz 
almayınız.  
 
Bu ürünün kullanımıyla ilgili başka herhangi bir sorunuz varsa doktorunuza ya da eczacınıza 
danışınız. TADLİS ’i günde bir kezden fazla almamalısınız.  
 
TADLİS  ile tedavi sonlandırıldığında oluşabilecek etkiler:  
Bulunmama ktadır.  
 
4. Olası yan etkiler nelerdir?  
Tüm ilaçlar gibi , TADLİS’in içeriğinde bulunan maddelere duyarlı olan kişilerde yan etkiler 
olabilir.  Bu etkiler normalde hafifle orta derece arasındadır.  
 
Aşağıdakilerden biri olursa, TADLİS’i kullanmayı durdurunuz ve DERHAL  
doktorunuza bildiriniz veya size en yakın hast anenin acil bölümüne başvurunuz:  7 
  Alerjik reaksiyon (döküntü dahil) (sıklık: yaygın olmayan)  
 Göğüs ağrısı - nitrat kullanmayınız, derhal medikal yardım aramalısınız (sıklık: yaygın 
olmayan)  
 Tadalafil kullandıktan sonra uzamış ve ağrılı sertleşme  (sıklık: seyrek). Eğer bu nun gibi 4  
saatten daha uzun süren sertleşme ile karşılaşırsanız hemen doktorunuza başvurunuz.  
 Ani görüş kaybı (sıklık: seyrek)  
 
Raporlanan diğer yan etkiler:  
Yan etkiler aşağıdaki kateg orilerde gösterildiği şekilde sınıflandırılmıştır:  
Çok yaygın  : 10 hastanın en az birinde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden  fazla görülebilir.  
Seyrek   : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yaygın :  
 Baş ağrısı  
 Sırt ağrısı  
 Kas ağrıları  
 Kollar ve bacaklarda ağrı  
 Yüzde kızarma  
 Burun tıkanıklığı  
 Hazımsızlık  
 
Yaygın olmayan : 
 Baş dönmesi  
 Mide ağrısı  
 Bulantı  
 Kusma  
 Reflü  
 Bulanık görme  
 Göz ağrısı  
 Nefes almada zorluk  
 İdrarda kan varlığı  
 Uzamış sertleşme  
 Çarpıntı hissi  
 Hızlı kalp atım ı 
 Yüksek tansiyon  
 Düşük tansiyon  
 Burun kanaması  
 Kulaklarda çınlama  
 Ellerde, ay aklarda ve bileklerde şişme  
 Yorgun hissetme  
 8 
 Seyrek :  
 Bayılma  
 Nöbet ve geçici hafıza kaybı  
 Göz kapaklarının şişmesi  
 Kırmızı gözler  
 Ani duyma azalmas ı ya da kaybı  
 Kurdeşen (cilt yüzeyindeki kaşıntılı kırmızı şerit şeklinde döküntüdür)  
 İdrar yolundan kan gelmesi  
 Menide kan varlığı  
 Terlemede artış  
 
Tadalafil  kullanan erkeklerde kalp krizi ve inme rapor edilmiştir. Bu erkeklerin çoğunda bu 
ilacı kullanmadan önce kalp problemleri oldu ğu biliniyordu.  
 
Tek veya her iki gözde seyrek olarak görme yeteneğinde kısmi, geçici veya kalıcı azalma veya 
görme kaybı rapor edilmiştir.  
 
Klinik araştırmalarda tadalafil  kullanan erkeklerde görülen bazı ilave seyrek yan etkiler:  
Migren, yüzün şişmesi, yüzün ya da boğazın şişmesine neden olan ciddi alerjik reaksiyonlar, 
ciltte kızarıklık, gözlere giden kan akışını etkileyen bazı bozukluklar, düzensiz kalp atımı, 
angina ve ani kardiyak ölüm.  
 
75 yaş üzerinde tadalafil  kullanan erkeklerde baş dönmesi  yan etkisi daha sıklıkla rapor 
edilmiştir.  65 yaş üzerinde tadalafil kullanan erkeklerde ishal yan etkisi daha sıklıkla rapor 
edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bi lgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer ala n “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TADLİS’i n Saklanması  
TADLİS’i çocukların göremeyeceği, erişemeyeceği yerlerde ve ambalajında saklayınız.  
 
25ºC altındaki oda sıcaklığında ve kuru yerde saklayınız.  
 
Son kullanma tarihiyle uyumlu  olarak kullanınız . 
Ambalajdaki son kullanma tarihinden sonra TADLİS’i kullanmayınız.  
 
Eğer üründe ve/veya ambalajında bozukluklar fark ederseniz TADLİS’i kullanmayınız.  9 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehirc ilik 
Bakanlığınca belirlenen toplama sistemine veriniz.  
 
Ruhsat Sahibi : Nuvomed İlaç San. Tic. A.Ş.  
Esenler / İSTANBUL  
Tel : 0850 201 23 23  
Faks  : 0212 481 61 11  
E-mail : info@nuvomedilac.com.tr  
 
Üretim Yeri :  Neutec İlaç San. Tic. A.Ş.  
Adapazarı  / SAKARYA  
  
Bu kullanma talimatı ( ) tarihinde onaylanmıştır.  
 