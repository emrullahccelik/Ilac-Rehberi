KISA ÜRÜN BİLGİSİ
1. BEŞERİ TIBBİ ÜRÜNÜN ADI
TANTUM VERDE DUO %0,15 / %0,12 oral sprey, çözelti
2. KALİTATİF VE KANTİTATİF BİLEŞİM
Etkin Maddeler:
30 mL sprey solüsyonu, 45 mg benzidamin hidroklorür ve 36 mg klorheksidin glukonat
içermektedir.
Yardımcı Maddeler:
Sodyum sakkarin 1,2 mg
Aspartam 22,8 mg
Etil alkol 3 mL
Yardımcı maddeler için bkz. 6.1
3. FARMASÖTİK FORMU
Gazsız sprey.
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
• Ağız ve boğaz mukozasında inflamasyon ve ağrıyla seyreden gingivit, stomatit, farenjit,
tonsilit ve aftöz lezyonlarda,
• Ağız ve boğaz antisepsisi, hastanın yutma fonksiyonunun rahatlatılması ve diş eti
rahatsızlıklarında semptom giderici olarak,
• Periodontal girişimlerden önce ve sonra,
• Radyoterapi ve kemoterapi sonrası veya diğer nedenlere bağlı mukozitlerde,
• Dental plakların önlenmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin dozu: Spreyin direkt olarak boğaza, inflamasyonlu alana uygulanmasında genel doz
5-10 spreydir. Gerekirse her 1,5-3 saatte bir tekrarlanır. Aralıksız olarak 7 günden fazla
kullanılmamalıdır.
Uygulama şekli:
TANTUM VERDE DUO seyreltilmeden kullanılır. Kullanımdan sonra ağızdan atılır.
TANTUM VERDE DUO’daki klorheksidin, tedavi süresince plak ve gingivitte azalma yapar.
Oral hijyen prosedürlerine alternatif olarak kullanılıyorsa, TANTUM VERDE DUO en az 1
dakika ağızda tutulmalıdır.
TANTUM VERDE DUO’daki klorheksidinin sebep olduğu renklenmeyi en aza indirmek için
kullanmadan önce dişleri fırçalamak uygundur.
1Kullanma talimatı
• İlk kullanımda düzenli bir püskürtme elde edilinceye kadar pompalama düğmesine birkaç
kez basın.
• Ağzınızı iyice açın ve sprey burnunu ağzınıza sokarak ağız boşluğuna sıkın. Bu işlemi en az
4 defa değişik bölgelere tekrarlayın.
• Şişeyi kutusuna yerleştirip dik duracak şekilde saklayın.
Özel popülasyonlara ilişkin ek bilgiler
Böbrek/karaciğer yetmezliği:
Şiddetli renal bozukluğu ve şiddetli karaciğer bozukluğu olan hastalarda, sistemik etki olasılığı
göz önünde bulundurularak dikkatli kullanılmalıdır (Bkz. Bölüm 4.4).
Pediyatrik popülasyon:
Sprey direkt olarak boğaza/inflamasyonlu alana uygulanır. Genel doz, 5 spreydir. Gerekirse
her 1,5-3 saatte bir tekrarlanır.
− 6 yaş ve altında kullanılmamalıdır.
− 6 yaş üzeri ve 12 yaş altı çocuklarda, doktor tarafından tavsiye edilmedikçe ürün
kullanılmamalıdır.
− 12 yaş ve üzerinde çocuklarda kullanılır.
Geriyatrik popülasyon:
Geriyatrik hastalara, yetişkinlerle aynı doz uygulanabilir.
4.3. Kontrendikasyonlar
• Benzidamine, klorheksidine ve formülasyon içindeki maddelerden herhangi birine bilinen
hipersensitivitesi olan hastalarda kontrendikedir.
• Gebelik ve emzirme dönemlerinde kullanılmamalıdır (Bkz. Bölüm 4.6.).
• 6 yaş ve altı çocuklarda kullanılmamalıdır.
4.4. Özel kullanım uyarıları ve önlemleri
• Haricen kullanılır.
• Aralıksız olarak 7 günden fazla kullanılmamalıdır.
• Yalnızca ağız içinde kullanılır, gözler ve kulaklar ile temastan kaçınılmalıdır. Eğer göz ile
temas ederse derhal bol su ile iyice yıkanmalıdır.
• Ağız içinde, dil ve diş üzerinde geri dönüşümlü renk değişikliği yapabilir.
• TANTUM VERDE DUO yutulmamalı ve tükürmek suretiyle ağızdan uzaklaştırılmalıdır.
Seyreltilmeden kullanılır.
• Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa
TANTUM VERDE DUO kullanımına ilave olarak antibakteriyel tedavi düşünülebilir.
• Böbrek fonksiyon bozukluğu: Emilen benzidamin ve metabolitleri idrarla atıldığı için şiddetli
böbrek fonksiyon bozukluğu olan hastalarda sistemik etki olasılığı göz önünde
bulundurulmalıdır.
• Karaciğer fonksiyon bozukluğu: Emilen benzidamin yüksek oranda karaciğerde metabolize
olduğu için şiddetli karaciğer fonksiyon bozukluğu olan hastalarda sistemik etki olasılığı göz
önünde bulundurulmalıdır.
TANTUM VERDE DUO içeriğindeki aspartam (E951) nedeniyle fenilalanin için bir kaynak
içermektedir. Fenilketonürisi olan insanlar için zararlı olabilir.
Bu tıbbi ürün, az miktarda [her dozda 100 mg’dan daha az] etanol (alkol) içerir.
2TANTUM VERDE DUO, her dozunda 0,03 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Klorheksidin
- Klorheksidin tuzları sabun ve diğer anyonik bileşiklerle geçimsizdir.
- Klorheksidin tuzları katyonik ve noniyonik yüzey aktif maddelerle geçimlidir, ancak yüksek
konsantrasyonlarda beraber kullanıldıklarında misellerin bağlanmasıyla klorheksidinin
aktivitesi azalabilir.
- Setrimid ve lissapol NX gibi sürfaktanlarla ise çözünürlükleri artırılabilir.
- Arap zamkı, sodyum alginat, sodyum karboksi metil selüloz gibi anyonik polielektrolitlerle,
nişasta ve kitre zamkı ile geçimsizdir, aynı zamanda bu maddelerle etkileri de azalır.
- Brillant green, kloramfenikol, bakır sülfat, floressein sodyum, formaldehit, gümüş nitrat,
çinko sülfat gibi maddelerle de geçimsizdir.
- Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen tuzlar
halinde çökebilir.
- Benzoat, bikarbonat, karbonat, borat, nitrat, fosfat ve sülfatlarla bir araya gelen klorheksidin
tuzlarının %0,05’ten daha derişik çözeltileri, daha düşük çözünürlükte tuzlar oluşturacağı için
çökelme meydana gelir.
- Klorheksidin glukonat, setrimid ve benzalkonyum klorürle geçimlidir. Bunlar bakterisid
etkisini sinerjik olarak arttırırlar. Setrimid, sert sularla klorheksidinin çökmesini önler.
- Klorheksidin ve diğer tuzları klorheksidin glukonata göre alkolde suda olduğundan daha
iyi çözünür. Formülasyonda %7 oranında alkol bulunması çözeltiyi gram negatif
mikroorganizmalara karşı daha etkin kılar. Selülozik filtrelerden süzülürken adsorbe
olabilirler.
Benzidamin
Benzidaminle herhangi bir ilaç etkileşmesi bildirilmemiştir.
Özel popülasyonlara ilişkin ek bilgiler
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
TANTUM VERDE DUO’nun içeriğindeki alkol nedeniyle çocuk doğurma potansiyeli bulunan
kadınlarda dikkatli kullanılmalıdır.
Gebelik dönemi
Hayvanlar üzerinde yapılan çalışmalar, gebelik/ve-veya /embriyonel/fetal gelişim/ve
veya/doğum/ ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Gebelerde, kombinasyonu oluşturan etken maddelerin bir arada güvenli kullanımı
3saptanmamıştır. Bu nedenle ilacın gebelik sırasında kullanımı kontrendikedir.
Laktasyon dönemi
Emziren kadınlarda herhangi bir veri mevcut değildir. Bu nedenle emziren annelerde kullanımı
kontrendikedir.
Üreme yeteneği/Fertilite
Klorheksidin glukonat ile üreme ve fertilite üzerinde yapılmış çalışmalar mevcuttur.
Sıçanlarda fertilite üzerinde, yine sıçan ve tavşanlarda fetüs üzerinde zararlı etki
görülmemiştir.
Benzidamin tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etkisi söz konusu değildir.
4.8. İstenmeyen etkiler
TANTUM VERDE DUO, genellikle iyi tolere edilir ve yan etkileri çok azdır.
Klinik çalışmalar sonunda bildirilen ciddi yan etki ve advers etki yoktur.
Daha çok lokal yan etkiler gözlenir. Sistemik yan etkiler genellikle görülmez ve ciddi değildir.
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları:
Çok seyrek: Alerjik reaksiyonlar, hipersensitivite ve anaflaksi
Endokrin hastalıkları:
Çok seyrek: Parotis bezinde geçici şişme
Sinir sistemi hastalıkları:
Çok yaygın: Ağızda geçici his azalması
Yaygın: Ağızda batma ve yanma hissi
Bilinmiyor: Baş dönmesi, baş ağrısı, uyuşukluk
Solunum, göğüs bozuklukları ve mediastinal hastalıkları:
Çok seyrek: Laringospazm, bronkospazm
Bilinmiyor: Faringeal irritasyon, öksürük
Gastrointestinal hastalıkları:
Yaygın: Bulantı, kusma, öğürme
Bilinmiyor: Ağız kuruluğu
Deri ve deri altı doku hastalıkları:
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker,
fotodermatit, oral deskuamasyon
Genel bozukluklar ve uygulama bölgesine ilişkin hastalıklar:
Yaygın: Tat almada değişiklik, dişlerde ve diğer oral yüzeylerde lekelenme, kalkulus
formasyonunda artış.
Diş lekelenmesi zararsızdır ve uygulamadan önce diş fırçalamayla en aza indirilebilir.
Çok seyrek: Lokal kuruluk veya susuzluk, sızlama, ağızda serinlik hissi
4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Müstahzarın uygulama yolu nedeniyle zehirlenme mümkün değildir.
TANTUM VERDE DUO, kazara içilirse semptomatik tedavi yapılmalıdır. Belirli bir
antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiseptik (topikal farengeal), topikal oral antiinflamatuvar
ATC kodu: A01AD11
Benzidamin, yapı olarak steroid grubuyla ilişkili olmayan bir anti-inflamatuvar analjezik
ajandır. Benzidamin, baz oluşu açısından diğer non-steroid anti-inflamatuvar ajanlardan
farklıdır.
Diğer non-steroid anti-inflamatuvar ajanlar gibi benzidamin prostaglandin biyosentezini inhibe
eder. Fakat, bu özelliği tam olarak açıklanmamıştır. Etki mekanizmasında hücre membranı
üzerindeki stabilize edici etkisi de vardır.
Topikal tedavide kullanılan konsantrasyonlarda benzidamin, lokal anestezik etki
göstermektedir.
Klorheksidin, bir biguanid antiseptiktir ve genel oral hijyene ara verildiği zaman plak ve gingivit
gelişimini azaltmada önemli rol oynar.
Diş minesi hidroksiapatiti, diş yüzeyi, bakteri ve tükürük proteinleri içeren oral yapılara güçlü
afinitesi vardır.
Klorheksidin, dental plak depozisyonunu ve beraberinde gingivada kırmızılık, şişlik veya
kanamayla karakterize gingiviti azaltır. Aft ülserlerinin oluşma sıklığını azaltır ve periodontal
cerrahi sonrasında iyileşme oranını artırır.
İlacın normal topikal uygulanmasından sonra klorheksidin uzatılmış bakteriyostatik etkisinin
arkasından bakterisid etki gösterir. Klorheksidin, gram (+), gram (-) bakteriler, maya ve bazı
mantar ve virüsler gibi mikroorganizmaların çoğuna etkilidir. Klorheksidin, geciktirilmiş yüzey
etkisiyle bakteriyel üremeyi geciktirir. Mikrobiyal hücre duvarlarından absorbe olur ve
membran bütünlüğünün bozulmasına neden olur.
5.2. Farmakokinetik özellikler
Genel özellikler:
Emilim:
Benzidamin hidroklorürün topikal uygulanmasını takiben, benzidamin iltihaplı oral mukoza
tarafından emilir ve uygulama bölgesinde anti-inflamatuvar ve lokal anestezik etkilerini gösterir.
Benzidaminin oral kullanımı sonrasında elde edilen plazma benzidamin seviyesi düşüktür ve
fiilen alınan miktarla doğru orantılıdır.
Klorheksidin glukonat oral solüsyonunun topikal olarak uygulanmasının ardından sistemik
emilimi olmadığı görülmüştür. Tarif edildiği şekilde kullanıldığında topikal dozun %4’ü yutulur
ve bir kısmı emilir. Yutulan klorheksidin dozunun %90’ı emilmez ve doğrudan feçes ile atılır.
Klorheksidin glukonat %0,12 oral solüsyonu topikal olarak uygulandığında ilacın % 30’u oral
kavitede kalır. Klorheksidin glukonat 24 saat boyunca kademeli olarak serbest bırakılır.
5Dağılım:
Uygulanan klorheksidin glukonatın yaklaşık %30’u oral kavitede kalır ve 24 saat boyunca
oral sıvılara yavaşça salınır. Bu şekilde sistemik emilim ve dağılım beklenmez. Ayrıca tıbbi
ürünün her iki bileşeninin de gastrointestinal mukozadan emilimi düşüktür.
Biyotransformasyon:
Benzidamin genel olarak oksidasyon ve konjugasyon yolu ile metabolize edilir.
Klorheksidinin ise emilimi minimal düzeyde olduğu için plazmada ölçülemez
Eliminasyon:
Benzidamin ve metabolitleri idrarla atılır.
Klorheksidin vücutta birikmez ve sadece çok az mikarı metabolize olur. Yutulan klorheksidinin
yaklaşık %10’u, emilimi takiben böbrek yoluyla atılır; emilmeyen kısım olan %90’ı feçes ile
atılır.
Doğrusallık/Doğrusal olmayan durum:
Mevcut bilgi yoktur.
Sistemik olarak kullanılmamaktadır.
5.3. Klinik öncesi güvenlilik verileri
Benzidaminin akut çalışmalarda letal dozu tedavi dozunun çok üzerindedir. İnsanda terapötik
doz 0.7- 1.0 mg/kg’dır. Farelerde LD50 değerleri (mg/kg) 33 i.v; 110 i.p; 218 s.c.ve 515 p.o;
sıçanlarda 100 i.p ve 1050 p.o. olarak belirlenmiştir.
Klorheksidin glukonatın oral LD50’si erkek ve dişi sıçanlarda 3 mg/kg’ı, erkek farelerde 2,5
mg/kg’ı, dişi farelerde 2,6 mg/kg’ı aşar; IV LD50’si erkek sıçanlarda 21 mg/kg, dişi sıçanlarda
23 mg/kg, erkek farelerde 25 mg/kg, dişi farelerde 24 mg/kg’dır; subkutan LD50’si ise erkek ve
dişi sıçanlarda 1 g/kg’dan, erkek farelerde 637 mg/kg’dan, dişi farelerde 632 mg/kg’dan fazladır.
İnsanlarda klorheksidin oral LD50’si yaklaşık 2 kg/kg’dır.
6. FARMASÖTİK ÖZELLİKLERİ
6.1 Yardımcı maddelerin listesi
Aspartam (E951)
Sodyum sakkarin
Gliserin
Etil Alkol (%96)
Cremofor RH40
Nane esansı
Deiyonize su
6.2. Geçimsizlikler
Klorheksidin tuzları sabun ve diğer anyonik bileşiklerle, arap zamkı, sodyum alginat, sodyum
karboksi metil selüloz gibi anyonik polielektrolitlerle, nişasta ve kitre zamkı ile, brilliant
green, kloramfenikol, bakır sülfat, fluoressein sodyum, formaldehit, gümüş nitrat, çinko sülfat
gibi maddelerle geçimsizdir.
6.3 Raf ömrü
24 aydır.
66.4 Saklamaya yönelik özel tedbirler
25°C nin altındaki oda sıcaklığında, ışıktan koruyarak, ambalajında saklayınız.
6.5 Ambalajın niteliği ve içeriği
30 mL hacimli, renkli cam şişe, polietilen sprey pompalı kapak, prospektüs, karton kutu.
6.6 Tıbbi üründen arta kalan maddelerin imhasi ve diğer özel önlemler
Kullanılmamış olan ürünler ya da atık materyaller ’’Tıbbi Atıkların Kontrolü Yönetmeliği’’
ve ’’Ambalaj Atıklarının Kontrolü’’ yönetmeliklerine uygun olarak imha edilmelidir.
7. RUHSAT SAHİBİ
Angelini İlaç San. ve Tic. A.Ş.
RSD 4, Nispetiye Mah. Aytar Cad. Fecri Ebcioğlu Sok. No: 4, Zemin Kat Levent,
Beşiktaş -İSTANBUL
Tel: (+90 212) 266 24 23
Faks: (+90 212) 266 24 22
8. RUHSAT NUMARASI(LARI)
2014/567
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.07.2014
Ruhsat yenileme tarihi: --
10. KÜB’ÜN YENİLENME TARİHİ
7