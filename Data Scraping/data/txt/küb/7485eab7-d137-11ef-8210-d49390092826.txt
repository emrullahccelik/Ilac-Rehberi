KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEUCOVORIN-TEVA 15 mg Tablet
2. KALİTATİF VE KANTİTATİF BİLEŞİM
Etkin madde: Her bir tablet 15 mg folinik aside eşdeğer kalsiyum folinat (16.2 mg) içerir.
Yardımcı madde(ler): Laktoz monohidrat (90.80 mg)
Yardımcı maddeler için 6.1’e bakınız.
3. FARMASÖTİK FORM
Tablet
Krem renkte, bir yüzü düz, diğer yüzü çentikli, yuvarlak, 7 mm çapındadır.
4. KLİNİK ÖZELLİKLER
4.1. Terapötik endikasyonlar
LEUCOVORIN-TEVA:
 Yüksek doz metotreksat tedavisinde antidot olarak kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Kalsiyum folinat dozu ve kullanım süresi, öncelikli olarak metotreksat tipi ve dozuna
dayanmaktadır.
Dozaj hekim tarafından bireysel gereksinimine göre tayin edilir. Doz, metotreksat dozunun
yaklaşık %10-20’sine karşılık gelmelidir. LEUCOVORIN-TEVA’ nın ilk dozu metotreksat
tedavisinin bitiminden sonra 4-24 saat içinde verilmelidir. Metotreksat dozunun 100 mg’ı
aşmadığı durumlarda takip eden 48 saat içinde her 6 saatte bir 15 mg’lık bir tablet yeterli
olmaktadır.
Metotreksat doz aşımından şüphelenildiğinde, LEUCOVORIN-TEVA dozu, verilen
metotreksat dozuna eşit veya daha fazla olmalı ve 1 saat içinde uygulanmalıdır. Metotreksat
tedavisinde ciddi yan etkiler gözlendiği durumlarda, daha yüksek dozlarda ve/veya uzun
süreli folinik asit tedavisi gerekebilir.
İlk 24 saat içinde hasta genellikle parenteral olarak (intravenöz ve/veya intramüsküler)
tedavi edilir, sonrasında tedaviye tablet ile devam edilir. Bununla beraber, tümüyle oral
veya parenteral LEUCOVORIN-TEVA tedavisi de mümkündür. Folik asit antagonistleri ile
tedavi sırasında toksik etkiler oluştuğunda tedaviye son verilir ve folinik asit tedavisi
başlatılır.
1Folinik asit, folik asit antagonistleri ile beraber uygulanmamalıdır çünkü folinik asit, folik
asit antagonistinin etkisini tamamen ortadan kaldırır.
Laboratuar testleri: Metotreksat doz aşımı veya klirens azalması dahil olmak üzere
metotreksat tedavisini takiben folinat alan hastaların kontrol edilmesi ve kreatinin ve
metotreksat kan serum düzeylerinin 24 saatlik aralıklarla ölçülmesi gerekmektedir. Folinat
dozu, laboratuar testlerinde elde edilen sonuçlara göre ayarlanmalıdır.
Uygulama şekli:
LEUCOVORIN-TEVA ağız yoluyla kullanılır. Bütün olarak tercihen bir bardak su ile
yutulur.
Özel popülasyonlara ilişkin ek bilgiler:
Böbrek/Karaciğer yetmezliği:
Bu hasta grubunda etkililik ve güvenilirlik değerlendirilmemiştir.
Pediyatrik popülasyon (< 6 yaş):
Çocuklardaki tedavi programı, yetişkinlerde uygulanan programa benzerdir.
Geriyatrik popülasyon (> 65 yaş):
Bu hasta grubunda etkililik ve güvenilirlik değerlendirilmemiştir.
4.3. Kontrendikasyonlar
LEUCOVORIN-TEVA,
­ Kalsiyum folinata veya ilacın içeriğindeki yardımcı maddelerden herhangi birisine
karşı aşırı duyarlılığı olan kişilerde,
­ Vitamin B12 eksikliğinden oluşan megaloblastik anemilerin tedavisinde
­ Gastrointestinal kanal iritasyonu (kusma, diyare) olan hastalarda kontrendikedir.
4.4. Özel kullanım uyarıları ve önlemleri
Yüksek doz Metotreksat tedavisi ile birlikte LEUCOVORIN-TEVA uygulaması antitümör
kemoterapi konusunda deneyimli uzman hekimlerce yapılmalıdır.
LEUCOVORIN-TEVA’nın tedavi süresi ve dozunun saptanmasında, Metotreksatın serum
düzeylerinin yakından izlenmesi esastır. Aşırı kalsiyum folinat dozları kullanılmamalıdır;
aksi takdirde, bu durum özellikle, kalsiyum folinatın tekrarlı tedavi kürlerinden sonra
biriktiği merkezi sinir sistemi tümörlerinde metotreksatın antitümör aktivitesini
etkileyebilir.
2Metotreksatın atılımı, vücuttaki sıvı birikimleri (ascites, plöral effüzyon), renal yetmezlik
ya da yetersiz hidratasyon sonucu uzayabilir. Bu gibi durumlarda LEUCOVORIN-
TEVA’nın yüksek dozlarına ve daha uzun bir tedavi süresine gereksinim duyulur.
Vitamin B12-eksikliğinden kaynaklanan megaloblastik anemide (örneğin, kötücül anemi)
folik asit veya kalsiyum folinat kullanımı, hematolojik remisyona ve altta yatan hastalığın
veya nörolojik eksiklik hastalıklarının ilerlemesine neden olabilir.
Direkt veya indirekt DNA sentez inhibitörü olan birçok sitotoksik tıbbi ürün
(hidroksikarbamid, sitarabin, merkaptopürin ve tioguanin) makrositoza yol açabilir. Bu
makrositoz, folik asit ile tedavi edilmemelidir.
Kalsiyum folinat, metotreksatın ve/veya metobilitinin böbrekte birikmesinden kaynaklanan
nefrotoksisite gibi nonhematolojik toksisite üzerinde etkili değildir.
Bu tıbbi ürün laktoz içerir. Nadir kalıtımsal galaktoz intoleransı, Lapp laktoz yetmezliği ya
da glikozgalaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Folik asit antagonistleri: Kalsiyum folinatın bir folik asit antagonisti (örneğin,
kotrimoksazol, pirimetamin) ile birlikte verilmesi durumunda, folik asit antagonistinin
etkisi azalabilir veya tamamen ortadan kalkabilir.
Antiepileptik ilaçlar: Kalsiyum folinat fenobarbital, primidon, fenitoin ve süksinimidler
gibi antiepileptik ilaçların etkisini inhibe ederek, nöbetlerin sıklığını artırabilir.
(Kofaktörlerden biri folatlar olduğundan hepatik metabolizma artar ve dolayısıyla enzim
indükleyici antikonvülsif ilaçların plazma düzeylerinde bir azalma meydana gelebilir).
Özel popülasyonlara ilişkin ek bilgiler
Pediyatrik popülasyon:
Bu hasta grubunda yapılmış bir etkileşim çalışması yoktur.
4.6. Gebelik ve laktasyon
Genel tavsiye
Gebelik kategorisi C ’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir
(bkz. kısım 5.3). İnsanlara yönelik potansiyel risk bilinmemektedir.
LEUCOVORIN-TEVA gerekli olmadıkça gebelik döneminde kullanılmamalıdır.
3Gebelik dönemi
Kalsiyum folinatın üreme toksisitesini tayin etmek için resmi hayvan çalışmaları
gerçekleştirilmemiştir ancak, diğer çalışmalarda elde edilen dolaylı verilerde maddenin
fetüs üzerinde zararlı etkileri olmadığı öne sürülmüştür. Gebe kadınlarda yeterli veya iyi
kontrollü çalışmalar gerçekleştirilmemiştir. Kalsiyum folinat, yalnızca anneye yönelik
potansiyel etkilerin fetüse yönelik olası risklerden ağır bastığı durumlarda gebelik sırasında
kullanılabilir.
Laktasyon dönemi
Folinik asitin insan sütüyle atılıp atılmadığı bilinmemektedir. Folinik asitin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
LEUCOVORIN-TEVA tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
LEUCOVORIN-TEVA tedavisinin emziren anne açısından faydası dikkate alınmalıdır
Üreme yeteneği / Fertilite
LEUCOVORIN-TEVA’nın üreme yeteneği üzerindeki etkisine ilişkin yeterli veri mevcut
değildir.
4.7. Araç ve makine kullanımı üzerindeki etkiler
Araç ve makine kullanmaya etkisi üzerinde hiçbir bilgi mevcut değildir. Bununla beraber,
olumsuz bir etki beklenmemektedir.
4.8 İstenmeyen etkiler
Nadiren alerjik reaksiyonlar ortaya çıkabilir. Enjeksiyonlardan sonra ateş oluşmuştur.
LEUCOVORIN-TEVA’ ya karşı oluşabilecek muhtemel alerjik reaksiyonların tedavisi için
genel bakım uygulanmalıdır.
Çok yaygın (≥1/10); yaygın (≥1/100 ila <1/10); yaygın değil (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek : Alerjik reaksiyonlar, anafilaktik şok
Psikiyatrik bozuklukları
Seyrek :Yüksek dozları takiben uykusuzluk, eksitasyon (uyarılma), depresyon
Gastrointestinal hastalıkları
Seyrek : Yüksek dozları takiben gastrointestinal bozukluklar (bulantı, kusma,
diyare gibi)
4Genel bozukluklar ve uygulama bölgesinde görülen durumlar
Yaygın değil : Folinatın enjeksiyon çözeltisi olarak verilişini takiben ateş
4.9. Doz Aşımı ve tedavisi
Çok yüksek kalsiyum folinat dozuyla, metotreksatın antitümör aktivitesi etkilenebilir
(bakınız 4.4 “Özel kullanım uyarıları ve önlemleri). Doz aşımından sonra “istenmeyen
etkiler” bölümünde anlatılan semptomlar oluşabilir.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grubu: Antineoplastik tedavide kullanılan detoksifikanlar
ATC Kodu: V03AF03
Folinik asit, tetrahidrofolik asidin 5-formil türevi (N5-formiltetrahidrofolat), folik asit
metabolizmasında ara ürün ve folik asidin indirgenmiş formudur. İnsan organizması için
çok önemli bir beslenme faktörüdür. Purin sentezi, pirimidin nükleotid sentezi ve amino
asit metabolizması gibi farklı metabolik işlemlerle bağlantılıdır.
Metotreksat dihidrofolat redüktazı inhibe ederek indirgenmiş folatların hücre içinde
oluşumunu engeller. Bu nedenle hücrenin DNA, RNA ve protein sentezi de engellenir.
Folinik asit, folik asit antagonisti olarak etki eden antidot bir ilaçtır ve hızla aktif 5-metil-
tetrahidrofolik aside dönüşür. Folinik asit, folik asitten farklı olarak dihidrofolat redüktaz
ile indirgenemez. Dolayısıyla metotreksat, primetamin, trimetoprim gibi folik asit
antagonistlerinin (dihidrofolat redüktaz inhibitörlerinin) bu enzimi bloke etmesinden
etkilenmez. Metotreksat ile yarışarak, metotreksatın dihidrofolat redüktaz inhibisyonu ile
hücrede indirgenmiş folatların oluşmasını önlemesi ve böylece DNA, RNA ve protein
sentezini engelleyici etkisini sınırlandırır.
Metotreksatın başlıca etkisi hücre bölünme hızına bağlıdır ve bu nedenle sitostatik etkisini
tüm hızlı büyüyen dokular üzerinde, yani, tümör dokusunun yanısıra diğer hızlı çoğalan
dokular (deri ve mukoza, kemik iliği, cinsel bezler) üzerinde de gösterir. Bu önemli dokular
ve organlar, metotreksatın hücresel toksisitesinden kalsiyum folinat ile korunabilir. Bu
işleme genelde kalsiyum folinat ile kurtarma işlemi denilir ve yüksek doz metotreksat
uygulamalarında, metotreksatın toksik etkileri dışarıdan verilen kalsiyum folinat ile
azaltılır.
5-florourasil, metaboliti olan 5-floro-deoksiuridin-monofosfatın (FdUMP), timidilat
sentetaza bağlanması ve bu enzimi inhibe etmesi ile sitotoksik etkisini gösterir. Kalsiyum
folinat, folat ko-faktörlerine büyük miktarlarda dönüşerek, FdUMP’nin timidilat sentetaza
bağlanmasını pekiştirir ve böylece enzim inhibisyonunu artırır.
55.2 Farmakokinetik Özellikler
Genel özellikler
Emilim
LEUCOVORIN-TEVA tabletler, oral uygulamayı takiben hızla ve tamamen emilir ve etkisi
yaklaşık 30 dakikada başlar. Oral emilimi, 25 mg’dan daha fazla bir dozda doygunluğa
ulaşır. Oral biyoyararlanımı 25 mg için %97, 50 mg için %75 ve 100 mg için %37’dir.
Dağılım
Tetrahidrofolik asit ve türevleri bütün vücuda dağılır. Karaciğer vücutta bulunan tüm folat
depolarının yaklaşık yarısını içerdiğinden dolayı çoğunlukla karaciğerde depolanır. Ayrıca,
kan-beyin engelini az miktarda geçer.
Biyotransformasyon
Başlıca aktif metaboliti 5-metil-tetrahidro-folik aside karaciğerde metabolize olur. Oral
uygulamadan sonra %90’dan daha fazlası kısa sürede (30 dakika) metobolize olur.
Parenteral olarak uygulandığında metobolizma daha azdır (intravenöz uygulama sonrası
yaklaşık %66, intramusküler uygulama sonrası ise %72). İntramusküler, intravenöz ya da
oral yollarla uygulandığında serumdaki total indirgenmiş folatın yarılanma ömrü 6.2 saattir.
Tüm uygulama yollarındaki etki süresi 3-6 saattir.
Eliminasyon
Metobolitleri halinde (5- ve 10-formil-tetrahidrofolatlar ve aktif olmayan metabolitler) esas
olarak idrarla (uygulanan dozun yakalşık %80-90’ı) atılır. Feçes ile atılım %5-8
oranındadır.
5.3 Klinik öncesi güvenlilik verileri
Kalsiyum folinat ile tekrarlı dozları takiben toksisite, genotoksisite, olası karsinojenisite ve
üreme toksisitesine ilişkin konvansiyonel farmakolojik güvenilirlik çalışmaları
gerçekleştirilmemiştir.
6. FARMASÖTİK ÖZELLİKLER
6.1 Yardımcı Maddelerin Listesi
Laktoz monohidrat
Patates nişastası
Povidon (K25)
Magnezyum stearat
Kolloidal silikon dioksit
Denatüre alkol *
* Üretim sırasında uzaklaştırılır.
66.2 Geçimsizlikler
Bilinen herhangi bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25˚C’nin altındaki oda sıcaklığında saklayınız.
6.5 Ambalajın niteliği ve içeriği
15 mg Folinik asit içeren 10 tabletlik düşük dansiteli polietilen kapak ve yüksek dansiteli
polietilen şişelerde.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Adı: MED-İLAÇ San. ve Tic. A.Ş.
Adres: Veko-Giz Plaza, Maslak Mh., Meydan Sk., No:3, K:5-6,
34396 Maslak, Şişli / İstanbul
Tel: (0212) 367 91 00
Faks: (0212) 290 24 82
8. RUHSAT NUMARASI(LARI)
124/26
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13 Mart 2008
Ruhsat yenileme tarihi:
10. KÜB’ün YENİLENME TARİHİ
02 Temmuz 2012
7