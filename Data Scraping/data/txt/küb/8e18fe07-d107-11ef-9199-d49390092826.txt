KISA ÜRÜN BİLGİSİ
1. BEŞERİ TIBBİ ÜRÜNÜN ADI
JETEX® %5 krem
2. KALİTATİF VE KANTİTATİF BİLEŞİM
1 gram kremde;
Etkin maddeler:
Lidokain 25 mg
Prilokain 25 mg
Yardımcı maddeler:
Yardımcı maddeler için 6.1’e bakınız.
Polioksietilen hidrojene hint yağı içerir
JETEX® yağ fazı 1:1 oranında lidokain ve prilokain karışımı içeren bir yağ/su emülsiyonudur.
3. FARMASÖTİK FORM
Krem
Beyaz renkli, yumuşak, homojen krem.
4. KLİNİK ÖZELLİKLER
4.1. Terapötik endikasyonlar
– Topikal deri anestezisinin gerekli olduğu iğne ponksiyonlarında (örn: iv kateter veya kan alma
gibi) ve yüzeysel cerrahi girişimler için
– Yetişkinlerde bacak ülserlerinde yüzeyel cerrahi girişimlerden ve temizlemeden önce yüzeyel
anestezi amacıyla, örneğin fibrin, cerahat ve nekroz olan kısımların temizlenmesi
– Yetişkinler ve 12 yaşından büyük gençlerde genital mukozanın yüzeysel anestezisi için (örn:
yüzeyel cerrahi prosedürler veya infiltrasyon anestezisi)
4.2. Pozoloji ve uygulama şekli
JETEX kremin genital mukoza, genital deri veya bacak ülserlerine uygulanması sadece sağlık
profesyonelleri gözetiminde yapılmalıdır.
Pozoloji/uygulama sıklığı ve süresi:
Yetişkinler ve 12 yaş ve üzerindeki gençler:
Sağlam deri Doz ve uygulama Uygulama süresi
İğne ponksiyonları, örn. intravenöz Yarım tüp (yaklaşık 2 g)/10 cm2 1 saat; en fazla 5
kateter takılması, kan alma Deriye kalın bir tabaka şeklinde saat
uygulanır ve kapalı pansuman yapılır.
Minör yüzeysel cerrahi girişimler 1,5-2 g/10 cm2. 1 saat; en fazla 5
Örn. epidermisin küretajı Deriye kalın bir tabaka şeklinde saat
uygulanır ve kapalı pansuman yapılır.
Hastane ortamında geniş 1,5-2 g/10 cm2. 2 saat; en fazla 5
1 / 10alanlardaki yüzeysel cerrahi Deriye kalın bir tabaka şeklinde saat
girişimler, uygulanır ve kapalı pansuman yapılır.
Örn. deri grefi alınması
Yeni tıraşlanmış geniş deri 600 cm2 (Önerilen en yüksek tedavi En az 1 saat; en
yüzeylerindeki dermal işlemler, yüzey alanı) fazla 5 saat
örn. lazer epilasyon (hastanın 60 g (Maksimum önerilen doz)
uygulamayı kendi yapması)
Bacak ülserleri
Bacak ülserlerinin temizlenmesi için yaklaşık 1-2 g/10 cm2 uygulanır. Her bir uygulamada 10 g
aşılmamak kaydıyla krem kalın bir tabaka halinde ülser yüzeyine uygulanır. Kapalı pansuman yapılır.
JETEX® tek kullanım içindir, tüp açıldıktan sonra kalan kısım atılmalıdır.
Uygulama süresi: En az 30 dakika
Penetrasyonun zor olduğu dokulardaki bacak ülserlerinde uygulama süresi 60 dakikaya uzatılabilir.
Ülserin temizlenme işlemi, kremin uzaklaştırılmasından sonraki 10 dakika içerisinde başlatılmalıdır.
JETEX®, 1-2 ay boyunca 15 defa uygulanmış, bu süre içerisinde etkisinde bir azalma ya da lokal
reaksiyonlarda bir artış olmamıştır.
Genital kullanım
Deri:
Lokal anesteziklerin enjeksiyonundan önce kullanılır.
Erkekler: 1 g/l0 cm2. Deriye kalın bir tabaka uygulanır.
Uygulama süresi: 15 dakika
Kadınlar: 1-2 g/10 cm2. Deriye kalın bir tabaka uygulanır.
Uygulama süresi 60 dakika
Mukoza
Genital siğillerin (condyloma) cerrahi tedavilerinde ve lokal anesteziklerin enjeksiyonundan önce;
alanın genişliğine göre yaklaşık 5-10 g. Mukoza kıvrımları da dahil olmak üzere tüm alan krem ile
kaplanmalıdır. Kapalı pansuman gerekli değildir.
Uygulama süresi: 5-10 dakika
Kremin uzaklaştırılmasından hemen sonra cerrahi girişim başlatılmalıdır.
Kremi sıklıkla uygulayan veya uzaklaştıran kişiler hassasiyet gelişmesini engellemek için temastan
kaçınmalıdırlar.
Servikal küretaj: 10 gram krem lateral vajinal fornikse 10 dakika süre ile uygulanır.
JETEX krem genital kullanımda tek kullanıma uygundur, açıldıktan sonra kalan kısım atılmalıdır.
Uygulama şekli:
Topikal olarak uygulanır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek/karaciğer yetmezliği olan hastalarda dozun azaltılması gerekmemektedir.
Pediyatrik popülasyon:
İğne ponksiyonları, molluskum çıkarılması ve diğer minör yüzeysel cerrahi girişimler:
1 g/10 cm2 krem kalın bir tabaka halinde sürülür ve kapalı pansuman ile örtülür. Doz, 1 g/10 cm2’yi
geçmemeli ve uygulanan alana göre ayarlanmalıdır.
2 / 10Yaş Uygulama alanı Uygulama süresi
0-3 ay Maksimum 10 cm2 (toplam 1 g) 1 saat (daha uzun olmamalı)
(maksimum günlük doz) 24 saatlik zaman periyodunda
sadece tek doz
uygulanmalıdır.
3-12 ay Maksimum 20 cm2 (toplam 2 g) 1 saat
24 saatlik zaman periyodunda
en az 12 saat ara ile en fazla 2
doz uygulanmalıdır.
1-6 yaş Maksimum 100 cm2 (toplam 10 g) 1 saat; maksimum 5 saat
24 saatlik zaman periyodunda
en az 12 saat ara ile en fazla 2
doz uygulanmalıdır.
6-12 yaş Maksimum 200 cm2 (toplam 20 g) 1 saat; maksimum 5 saat
24 saatlik zaman periyodunda
en az 12 saat ara ile en fazla 2
doz uygulanmalıdır.
Atopik dermatiti olan çocuklarda molluskum çıkarılmasından önce uygulama süresi 30 dakikaya
düşürülmelidir.
Geriyatrik popülasyon:
Yaşlı hastalarda dozun azaltılması gerekmemektedir.
4.3. Kontrendikasyonlar
- Amid türü lokal anesteziklere ve ilacın içindeki yardımcı maddelere karşı bilinen aşırı duyarlılığı
olanlar
- Prematüre bebekler (gestasyon yaşı 37 haftadan küçük).
4.4. Özel kullanım uyarıları ve önlemleri
JETEX® yetişkinlerde önerilen dozlarda kullanıldığında, prilokain metabolitlerine bağlı olarak
methemoglobinemi oluşumu normal olarak klinik bir problem yaratmaz. Ancak glukoz-6-fosfat
dehidrogenaz eksikliği ya da konjenital veya idiyopatik methemog1obinemisi olan hastalar gibi bazı
hastalar, ilaçların oluşturduğu methemoglobinemiye daha yatkındır. Glukoz-6-fosfat dehidrojenaz
eksikliği olan hastalarda, methemoglobin redüksiyonunda metilen mavisi etkisizdir
ve hemoglobinin kendisini oksitleyebilir ve bu nedenle verilmemelidir.
Absorbsiyonuna ilişkin yeterli veri olmamasından dolayı JETEX® bacak ülserlerinin dışındaki açık
yaralara uygulanmamalıdır.
Yeni tıraş edilmiş ciltte emilimin potansiyel olarak artması nedeniyle, önerilen doz, uygulama alanı
ve zamanına uyulması önemlidir (Bkz. bölüm 4.2).
Gözde iritasyona yol açması nedeniyle göze yakın bölgelere uygulanırken dikkatli olunmalıdır.
Ayrıca koruyucu reflekslerin kaybolması kornea irritasyonu ve olası abrazyon ile sonuçlanabilir.
JETEX® göze temas ederse, derhal su veya sodyum klorür solüsyonu ile yıkanmalı ve duyum geri
dönene kadar korunmalıdır.
JETEX®, atopik dermatitli hastalarda kullanılırken dikkatli olunmalıdır; uygulama süresi
kısaltılmalıdır (15-30 dakika). Atopik dermatitli çocuklarda molluskum küretajından önce uygulama
süresi 30 dakika olarak tavsiye edilir.
Atopik dermatitli hastalarda 30 dakikadan daha uzun süreli uygulamalarda lokal vasküler
reaksiyonlarda artış, özellikle uygulama bölgesinde kızarıklık ve bazı durumlarda peteşi ve purpura
3 / 10görülebilir (Bkz. Bölüm 4.8).
Yapılan çalışmalarda JETEX®’in yeni doğanlarda topuktan kan alma işleminde analjezik etkisi
belirlenememiştir.
JETEX®’in üç aylıktan daha küçük bebeklerdeki etkililiği ve güvenliliği sadece tek doz uygulaması
ile incelenmiştir. Bu yaş grubundaki bebeklerde JETEX® uygulandıktan sonra methemoglobinemi
düzeylerinde 12 saate kadar varabilen, ancak klinik olarak anlamlı olmayan bir artış görülmüştür.
JETEX® yenidoğanlarda, bebeklerde ve çocuklarda sadece sağlam deri üzerine uygulanmalıdır,
mukoza üzerine uygulanmamalıdır.
JETEX® hasar görmüş kulak zarı üzerine ve kulak zarına penetrasyonun olabileceği diğer
durumlarda uygulanmamalıdır. Laboratuvar hayvanlarında yapılan testler JETEX®’in orta kulağa
aktığında ototoksik etkisi olduğunu göstermiştir. Kulak zarı bütünlüğü korunan hayvanlarda, dış
kulak kanalı JETEX®’e maruz kaldığında herhangi bir anormallik gözlenmemiştir. 12 yaşından
küçük çocuklarda genital deri ve genital mukozada kullanımının etkililik ve güvenliliği hakkında
yeterli bilgi bulunmamaktadır. Mevcut pediatrik veriler sünnet için yeterli etkinliği
göstermemektedir.
Lidokain ve prilokainin % 0,5-2’nin üzerindeki konsantrasyonlarda bakterisid ve antiviral etkileri
vardır. Bu sebeple, bir klinik çalışma BCG aşısından önce JETEX kullanımının bağışıklık cevabını
etkilemediğini önerse de, canlı aşıların intrakütan uygulamalarından sonra sonuçlar izlenmelidir.
(örneğin BCG)
JETEX®, gestasyonel yaşı 37 haftadan az olan erken doğmuş bebeklerde methemoglobin
düzeylerinin artma riskinden dolayı kullanılmamalıdır. JETEX®, yeterli klinik deneyim elde
edinilene kadar 0-12 aylık bebeklerde methemoglobin düzeylerinde artışa yol açabilecek ilaçlarla
birlikte kullanılmamalıdır (Bkz Bölüm 4.9).
Lidokain ve sınıf III antiaritmik ilaçlann (örneğin amiodaron) kardiyak etkileri aditif olduğundan söz
konusu antiaritmik ilaçlan kullanan hastalar yakın gözlem altında tutulmalı ve EKG ile izlenmelidir.
JETEX® polioksietilen yağ asidi esteri içermektedir. Bu, deri reaksiyonlarına sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Methemoglobinemiyi uyardığı bilinen ilaçlarla (örneğin sülfonamidler, asetanilid, anilin boya,
benzokain, klorokin, dapson, metoklopramit, naftalin, nitratlar ve nitritler, nitrofurantoin,
nitrogliserin, nitropruzit, pamakin, para-aminosalisilik asit, fenasetin, fenobarbital, fenitoin,
primakin, kinin) tedavi edilen hastalarda methemoglobin oluşumunu artırabilir.
Başka lokal anestezikler ya da lokal anestezik yapısına benzer ilaçların (örneğin tokainid) kullanıldığı
hastalarda yüksek dozlardaki JETEX®’in sistemik aditif etki oluşturma riski göz önünde
bulundurulmalıdır.
Lokal anestezikler ve sınıf III antiaritmik ilaçlar (örneğin amiodaron) ile spesifik etkileşim çalışması
yapılmamıştır, ancak dikkatli kullanılması önerilmektedir (Bkz. Bölüm 4.4).
Lidokain uzun süreli olarak tekrarlanan yüksek dozlarda verildiğinde, lidokainin klirensini azaltan
ilaçlar (örneğin, simetidin veya betablokerler) potansiyel toksik plazma konsantrasyonlarına neden
olabilir. Bu tür etkileşimler önerilen dozlardaki lidokain ile kısa dönemli tedavide (örneğin JETEX®)
klinik bir öneme sahip değildir.
4 / 10Özel popülasyonlara ilişkin ek bilgiler:
Pediyatr ik popülas yon :
Çocuk için spesifik etkileşim çalışmaları yapılmamıştır. Etkileşimlerin yetişkin popülasyonundaki gibi
olması muhtemeldir.
4.6. Gebelik ve laktasyon
Genel tavsiye:
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Veri bulunmamaktadır.
Gebelik dönemi
Topikal uygulama sadece düşük bir sistemik absorpsiyon ile ilişkili olmasına rağmen, hamile
kadınlarda JETEX®’in kullanımı dikkatle yapılmalıdır, çünkü hamile kadınlarda JETEX®’in
kullanımı ile ilgili veriler yetersizdir.
Lidokain ve prilokainin gebelikte kullanımına ilişkin yeterli bilgi yoktur. Lidokain ve prilokain
plasentaya geçer. Gebelikte sürekli kullanımında olası risklere nazaran getireceği fayda dikkate
alınmalıdır.
Hayvan çalışmaları, gebelik üzerine etki, embryonal/fötal gelişim, partürisyon ya da postnatal
gelişime ilişkin bilgiler açısından yetersizdir (Bkz. Bölüm 5.3).
Laktasyon dönemi
Lidokain ve prilokain az miktarda anne sütüne geçer, ancak terapötik dozlarda anne sütüne geçen
miktar bebek üzerinde risk oluşturmayacak kadar düşüktür. JETEX® ile tedavi sırasında emzirmeye
devam edilebilir.
Üreme yeteneği / Fertilite
Lidokain ve prilokain, gebe ve doğurganlık çağındaki birçok kadında kullanılmıştır. Malformasyon
veya fetüs üzerine doğrudan ya da dolaylı zararlı etkilerin insidansında artış gibi, üreme süreci ile
ilgili spesifik zararlı bir etkisi bildirilmemiştir. Ancak gebe kadınlarda kullanılırken dikkatli
olunmalıdır.
4.7. Araç ve makine kullanımı üzerindeki etkiler
JETEX® ile tedaviye bağlı olarak reaksiyon kapasitesi etkilenmez.
4.8. İstenmeyen etkiler
Lokal anesteziklerle gerçek anlamda görülen advers etkiler, tedavi edilen hastaların l/l000'inden daha
azında görülür.
Çok yaygın (≥1/10),
Yaygın (≥1/100 ila <1/10),
Yaygın olmayan (≥1/1000 ila <1/100),
Seyrek (≥1/10.000 ila <1/1000),
Çok seyrek (<1/10.000),
Bilinmiyor (Eldeki verilerden tahmin edilemiyor.)
Deri ve deri altı doku hastalıkları
Yaygın: Uygulama bölgesinde solukluk, kızarıklık ve ödem gibi geçici lokal deri reaksiyonları
Yaygın olmayan: İlk uygulama anında hafif yanma, kaşınma (uygulama bölgesinde)
5 / 10Seyrek: Özellikle atopik dermatit veya siğili olan çocuklarda uzun süreli uygulamalardan sonra
nadiren, uygulama yerinde purpura ya da peteşi gibi farklı reaksiyonlar bildirilmiştir. Yanlışlıkla göze
temas etmesi halinde kornea irritasyonu görülebilir.
Genital mukoza
Yaygın: Uygulama bölgesinde kızarıklık, ödem ve solukluk gibi geçici lokal reaksiyonlar. İlk
uygulama anında uygulama bölgesinde hafif yanma, kaşınma
Yaygın olmayan: Uygulama bölgesinde karıncalanma
Seyrek: Alerjik reaksiyonlar (en ağırı anafilaktik şok).
Bacak ülseri
Yaygın:
Deri: Uygulama bölgesinde kızarıklık, ödem ve solukluk gibi geçici lokal reaksiyonlar. İlk uygulama
anında uygulama bölgesinde hafif yanma, kaşınma
Yaygın olmayan: Deride irritasyon (uygulama bölgesinde)
Seyrek:
Genel: Alerjik reaksiyonlar (en ağırı anafilaktik şok).
Genel bozukluklar ve uygulama bölgesine ilişkin hastalıklar
Seyrek: Alerjik reaksiyonlar (en ağırı anafilaktik şok). Methemoglobinemi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)‘ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
JETEX®’in normal kullanımı ile çoğunlukla sistemik toksisite görülmez. Sistemik toksisitenin
semptomları ortaya çıkarsa, bu belirtilerin, diğer lokal anesteziklerin yol açtığı belirtiler ile aynı
olması beklenir. Lokal anestezik toksisitesinin semptomları sinir sistemi eksitasyonu ve ağır
vakalarda santral sinir sistemi depresyonu ile kardiyovasküler depresyondur. Ağır nörolojik
semptomlar (konvülziyonlar, santral sinir sistemi depresyonu), solunum desteği ve antikonvülsan
ilaçlarla semptomatik olarak tedavi edilmeli ve dolaşım sistemi belirtileri resusiasyon önerileri
doğrultusunda tedavi edilmelidir.
Nadiren klinik açıdan önemli methemoglobinemi görüldüğü bildirilmiştir. Yüksek dozlardaki
prilokain, özellikle duyarlı bireylerde, yenidoğan bebeklerde ve 12 aylıktan küçük çocuklarda çok sık
kullanıldığında ya da methemoglobinemi-indükleyici ajanlarla (örn: sülfonamidler) birlikte
kullanıldığında, methemoglobin düzeyinde yükselmeye neden olabilir. Klinik açıdan belirgin
methemoglobinemi yavaş intravenöz metilen mavisi enjeksiyonu ile tedavi edilmelidir.
Artan methemoglobin fraksiyonu durumunda nabız oksimetre değerlerinin, gerçek oksijen
doygunluğundan yüksek çıkabileceği dikkate alınmalıdır. Bu sebeple, şüpheli methemoglobinemi
varsa oksijen satürasyonunu CO-oksimetre ile izlemek daha yararlı olabilir.
Yavaş sistemik absorbsiyon nedeniyle, toksisite semptomları görülen hastalar, semptomların
tedavisinden sonra uzun süre yakın gözlem altında tutulmalıdır.
6 / 105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal anestezikler, amidler
ATC kodu: N01BB20
JETEX®, amid türü lokal anestezik olan lidokain ve prilokain içerir.
Bu maddelerin derinin epidermal ve dermal tabakaları içerisine penetre olması ile dermal anestezi
sağlanır. Anestezinin etkinliği, uygulama süresine ve doza bağlıdır.
Sağlam deri:
1-2 saatlik uygulamayı takiben oluşan anestezi, pansumanın çıkarılmasından sonra yaklaşık 2 saat
devam eder.
Lidokain/prilokain kremin sağlam deriye uygulandığı klinik çalışmalarda etkinliği ve güvenliği
açısından (anestezik etkinin başlama süresi dahil) genç hastalar ve geriatrik hastalar (65-96 yaş)
arasında bir fark göıülmemiştir.
JETEX®’in yüzeysel vasküler yatağa etkisiyle geçici solukluk veya kızarıklık oluşur. Bu
reaksiyonlar, atopik dermatitli hastalarda daha hızlı bir şekilde ortaya çıkar. Uygulamadan hemen 30-
60 dakika sonra bu reaksiyonların görülmesi deriden çok daha çabuk emildiğini göstermektedir (Bkz.
Bölüm 4.4).
Sağlıklı gönüllülerde sağlam deri üzerinde yapılan bir çalışmada, hastaların %90’ında, 4 mm
çapındaki biyopsi iğnesinin 2 mm derinliğe kadar girebilmesi için 60 dakika, 3 mm derinliğe kadar
girebilmesi için 120 dakika süreyle lidokain/prilokain krem uygulanmasının yeterli anesteziyi
sağladığı görülmüştür.
JETEX®’in etkinliği deri rengi/pigmentasyonuna (I-IV arası cilt tipleri) bağlı değildir.
JETEX® subkütan ya da intramusküler olarak uygulanan aşılardan önce kullanılabilir. (İntrakütan
yoldan uygulanan canlı aşıların örneğin BCG uygulanması ile ilgili olarak Bkz. Bölüm 4.4.)
Genital mukoza:
Genital mukozadan emilimi daha hızlı olması nedeniyle anestezik etkisi sağlam deri üzerine yapılan
uygulamalara göre daha kısa sürede başlar.
Kadın genital mukozasına 5-10 dakika JETEX® uygulanmasından sonra, argon laseri uyarısına karşı
etkili analjezi süresi ortalama 15-20 dakikadır (kişilere göre 5-45 dakika arasında değişir)
Bacak ülserleri:
Ülserlerin iyileşmesi ya da bakteriyel flora üzerine herhangi bir olumsuz etkisi gözlenmemiştir.
Bacak ülserleri temizlenirken, JETEX® uygulandıktan sonra 4 saate kadar analjezik etkisi devam
eder.
5.2. Farmakokinetik özellikler
Genel özellikler
Emilim:
7 / 10JETEX®’in sistemik emilimi, uygulanan krem miktarına, uygulama süresine ve uygulama alanına
bağlıdır. Diğer faktörler ise; derinin kalınlığı (vücudun farklı bölgelerindeki deri kalınlığının farklı
olması), deri hastalıkları gibi diğer durumlar ve yüzeyin tıraş edilmesidir. Bacak ülserlerine
uygulamasında, ülserlerin özellikleri absorbsiyonu etkileyebilir.
Dağılım & Biyotransformasyon :
JETEX krem ile tedavi sonrası plazma konsantrasyonları lidokaine göre prilokain için % 20-60 daha
düşüktür, çünkü dağılım hacmi daha fazladır ve daha hızlı klerense sahiptir.
Eliminasyon :
Lidokain ve prilokainin başlıca eliminasyon yolu hepatik metabolizma yoluyladır ve metabolitleri
renal olarak atılır. Ancak metabolizma hızı ve JETEX Krem'in topikal uygulamasından sonra lokal
anesteziklerin eliminasyonu emilim hızına bağlıdır.
Bu nedenle, ciddi karaciğer fonksiyon bozukluğu olan hastalarda olduğu gibi, klerenste bir azalmanın,
tek bir JETEX Krem dozundan sonra ve günde bir kez tekrarlanan kısa süreli (10 güne kadar)
dozlardan sonra sistemik plazma konsantrasyonları üzerinde sınırlı etkileri vardır.
Lokal anestezik toksisitesinin semptomları, her iki aktif maddenin plazma konsantrasyonu 5 ila 10
μg/ml’ye çıkarıldığında giderek daha belirgin hale gelir.Lidokain ve prilokainin toksisitesinin aditif
olduğu varsayılmalıdır.
Sağlam deri: Erişkinlerde sağlam deriye (baldır bölgesine) 3 saat süreyle 60 g/400 cm2 (1,5 g/10
cm2), lidokain/prilokain krem uygulanmasından sonra lidokainin sistemik emilimi %3, prilokainin
ise %5 olmuştur. Emilim yavaştır. Yukarıda belirtilen doz ile en yüksek plazma konsantrasyonlarına
(lidokain için ortalama 0,12 mcg/mL; prilokain için ortalama 0,07 mcg/mL) uygulamadan yaklaşık 4
saat ulaşılmıştır. Sadece 5-10 mcg/mL düzeylerinde toksik semptomların görülme riski vardır.
Bacak ülserleri: Bacak ülserleri üzerine 30 dakika süresince 5-10 g krem bir defa uygulandıktan
sonra, lidokainin (0,05-0,84 mcg/mL), ve prilokainin (0,02-0,08 mcg/mL) en yüksek plazma
konsantrasyonlarına 1-2,5 saat sonunda ulaşılmıştır.
Lidokain/prilokain kremin bacak ülserlerine tekrarlanan uygulamalarından sonra plazmada lidokain,
prilokain ya da metabolitlerinin belirgin bir birikimi olmamıştır. 2-10 g JETEX®, bir aylık bir
dönemde 15 doza varan, haftada 3-7 defa 62 cm2’lik alana 30-60 dakika süresince uygulanmıştır.
Genital mukoza: Vajinal mukozaya 10 dakika süreyle 10 g kremin uygulanmasından sonra, lidokain
ve prilokainin en yüksek plazma konsantrasyonlarına (sırası ile ortalama 0,18 mcg/mL ve 0,15
mcg/mL) yaklaşık 35 dakikada ulaşılmıştır.
10 g lidokain/prilokain kremin ardışık 10 gün boyunca 62-160 cm2 genişlikte kronik bacak ülseri olan
25 hastaya uygulandığı bir tekrar-doz çalışmasında, lidokain ve prilokain toplam
konsantrasyonlarının ortalama pik (C ) değeri 1154 ng/mL’de 90. yüzdede 615 ng/mL ve 1515
maks
ng/mL’de 90. Yüzdelik diliminde ve %95 güven aralığının üzerindedir. C değeri hastanın yaşına
maks
bağlı olmayıp, önemli ölçüde ülser alanının büyüklüğü (p<0,01) ile ilişkilidir. Yüzey alanındaki 1
cm2’lik artış, lidokain ve prilokain 7,2 ng/mL’lik toplam konsantrasyonu için C değerinde bir artış
maks
olarak sonuçlanmaktadır.
Doğrusallık/Doğrusal Olmayan Durum:
Yeterli çalışma bulunmamaktadır.
Hastalardaki karakteristik özellikler
Geriyatrik popülasyon:
8 / 10Hem geriyatrik hem de geriyatrik olmayan popülasyonda JETEX kremin sağlam deriye
uygulanmasının ardından lidokain ve prilokainin plazma konsantrasyonları çok düşüktür ve
potansiyel toksik seviyelerin çok altındadır.
Pediyatrik popülasyon:
3 aylıktan küçük bebeklerde/yenidoğanlarda 1 g lidokain/prilokain kremin 1 saat boyunca yaklaşık
10 cm2 genişlikte uygulanmasının ardından lidokain ve prilokainin maksimum plazma
konsantrasyonları sırası ile 0,135 mcg/mL ve 0,107 mcg/ mL olmuştur.
3-12 aylık bebeklerde 2 g lidokain/prilokain kremin 1 saat boyunca yaklaşık 16 cm2 genişlikte
uygulanmasının ardından lidokain ve prilokainin maksimum plazma konsantrasyonları sırası ile
0,155 mcg/mL ve 0,131 mcg/mL olmuştur.
2-3 yaş arası çocuklarda 10 g lidokain/prilokain kremin 2 saat boyunca yaklaşık 100 cm2 genişlikte
uygulanmasının ardından lidokain ve prilokainin maksimum plazma konsantrasyonları sırası ile
0,315 mcg/mL ve 0,215 mcg/mL olmuştur.
6-8 yaş arası çocuklarda 10-16 g lidokain/prilokain kremin 2 saat boyunca yaklaşık 100-160 cm2
genişlikte uygulanmasının ardından lidokain ve prilokainin maksimum plazma konsantrasyonları
sırası ile 0,299 mcg/mL ve 0,110 mcg/mL olmuştur.
5.3. Klinik öncesi güvenlilik verileri
Üreme toksikolojisi
Lidokain:
Sıçan veya tavşanlarda organ oluşumu döneminde yapılan embriyonal/fötal gelişim çalışmalarında
teratojenik etki gözlenmemiştir. Toksikoloji çalışmalarında, etkiler sadece klinik dozların belirgin
şekilde üzerine çıkıldığı dozlarda görülmüştür. Bu nedenle bu etkilerin klinik olarak bir önemi yoktur.
Prilokain:
Prilokain ile yapılan çalışmalar eksiktir. Prilokain ve lidokainin organ oluşumu döneminde hamile
sıçanlara uygulandığı bir kombinasyon çalışmasında, embriyofötal gelişim üzerine bir etki
görülmemiştir. Sıçan ve tavşanlara ait bilgiler eksik olduğundan ilacın sistemik yararlanımının
insanlarla kıyaslanması mümkün değildir.
Genotoksisite ve karsinojenisite
Lidokain ile yapılan genotoksisite testleri negatiftir. Lidokainin karsinojenisitesi üzerine çalışma
yapılmamıştır.
Lidokainin bir metaboliti olan 2,6-dimetilanilinin ve prilokainin bir metaboliti olan o-toluidinin
mutajenik aktivitesinin olduğu gösterilmiştir. Kronik maruz kalmayı değerlendiren klinik öncesi
toksikolojik çalışmalarda bu metabolitlerin karsinojenite potansiyeli olduğu kanıtlanmıştır. Lidokain
ve prilokainin aralıklı kullanımından sonra hesaplanan maksimum maruziyeti ile klinik öncesi
çalışmalarda elde edilen maruziyeti kıyaslayan risk değerlendirmeleri, klinik kullanımda geniş bir
güvenlilik sınırı olduğunu göstermektedir.
Prilokain ile yapılan genotoksisite testleri negatiftir. Prilokainin karsinojenisitesi üzerine çalışıma
yapılmamıştır. Orto-toluidin metabolitinin in vitro karsinojenite potansiyeli olduğu gösterilmiştir.
Sıçanlarda, farelerde ve hamsterlarda yapılan karsinojenisite çalışmalarında birçok organda tümör
görülmüştür. Lokal anestezik olarak lidokainin aralıklı olarak kullanımından sonra bu metabolitlerin
etkisini indükleyen tümör ile klinik açıdan bir ilişki olduğu bilinmemektedir.
9 / 106. FARMASÖTİK ÖZELLİKLER
6.1. Yardımcı maddelerin listesi
Polioksietilen yağ asidi esteri,
Poliakrilik asit,
Sodyum hidroksit,
Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında ve ambalajında saklayınız.
Donmaktan korunmalıdır.
6.5. Ambalajın niteliği ve içeriği
Karton kutuda, 1 adet beyaz polietilen kapaklı alüminyum tüpte 5 g veya 15 g krem, 1 adet kullanma
talimatıyla beraber piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Tüp kapağının arkasındaki uç tübün başındaki membranı delmek için kullanılır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Pharmet İlaç San. A.Ş.
Bağcılar/İstanbul
Tel: 0212 853 10 08
Faks: 0212 853 40 02
8. RUHSAT NUMARASI
2016/510
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.06.2016
Ruhsat yenileme tarihi:
10. KÜB’ÜN YENİLENME TARİHİ
10 / 10