  1/5 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
ZİNCO 30 mg tablet 
 
2. KALİTATİF VE KANTİTATİF BİLEŞİM  
Her bir tablet , 
 
Etkin madde:  
Çinko (çinko sülfat heptahidrat halinde) 30 mg  
 içerir. 
 
Yardımcı maddeler:  
Laktoz      20 mg 
 Yardımcı maddeler için, 6.1’e bakınız.  
3. FARMASOTİK FORM  
Tablet 
Beyaz, yuvarlak tablet 
 
4. KLİNİK ÖZELLİKLER  
4.1. Terapötik endikasyonlar 
ZİNCO 30 mg t ablet, çinko eksikliğinin tedavisi veya önlenmesinde endikedir. 
 
4.2. Pozoloji ve uygulama şekli Pozoloji/uygulama sıklığı ve süresi:  
Doktor tarafından başka bir şekilde önerilmediği takdirde, yetişkinler için günlük doz günde 1 tablettir.  
 
Uygulama şekli: 
Sadece ağızdan kullanım içindir.  
Yemeklerden önce ya da sonra veya yemeklerle birlikte kullanılabilir.  
Özel popülasyonlara ilişkin ek bilgiler:  
Böbrek/Karaciğer yetmezliği:  ZİNCO’ nun böbrek ve karaciğer yetmezliğ i olan hastalardaki 
güvenlilik  ve etkililiği incelenmemiştir.  
 
Böbrek yetmezliğinde çinkonun vücuttaki birikimi artabilir bu nedenle böbrek yetmezliği ve karaciğer y etmezliği durumlarında dikkatli kullanılmalıdır.  
 
Pediyatrik popülasyon:  ZİNCO’nun pediyatrik kullanımı yoktur. Sadece yetişkinlerde 
kullanılır.  
 Geriyatrik popülasyon:  ZİNCO’nun yaşlı hastalardaki güvenlilik ve etkililiği 
incelenmemiştir.  
 
4.3. Kontrendikasyonlar 
Çinko tuzlarına veya ürünün diğer bileşenlerine karşı alerjisi olanlarda kontrendikedir.   2/5 4.4. Özel kullanım uyarıları ve önlemleri 
Yemeklerle birlikte kullanılabilir, fakat kalsiyum, fosfor veya fitatça zengin besinlerle birlikte 
kullanımından kaçınılmalıdır. Şiddetli bulantı, kusma ya da akut hazımsızlık gelişen 
hastalarda ilacın kullanımı durdurulmalı ve doktora danışılmalıdır.  Uzun süre veya yüksek dozda alınması bakır eksikliğine neden olabilir.  Nadir kalıtımsal galaktoz intoleransı, Lapp lakta z yetmezliği ya da glu koz-galaktoz 
malabsorbsiyon problemi olan hastaların bu ilacı kullanmamaları gerekir. 
 
4.5. Diğer tıbbi ürün ler ile etkileşimler ve diğer etkileşim şekilleri  
Çinko sülfat, tetrasiklinler ile şelat teşkil edeceğinden birlikte kullanılmamalıdır.  
 Demir preparatları çinko sülfatın biyoyararlanımını azaltmaktadır.  
 Penisilamin ve trientin: Çinko emilimini azaltabilir, aynı şekilde çinko penisilamin ve trientin emilimini azaltabilir.  
 Günde 30 mg’ ın üzerinde çinko kullanıldığında sparfloksasinin emilimini azaltabilir, bu nedenle ZİNCO 30 mg t ablet sparfloksasinden en az 3 saat sonra alınmalıdır.  
 Çinko florokinolonların (siprofloksasin, levofloksasin, moksifloksasin, norfloksasin ve ofloksasin) emilimini azaltabilir.  
 Oral kontraseptifler plazma çinko düzeylerini azaltabilir.  
 Antiasitler, çinko sülfatın biyoyararlanımını azaltmaktadır.  
 Yüksek fitik asit (inozitol) içeren gıdalar ve kahve çinko bileşikleri ile şelat oluştururlar. Oral yoldan alınan çinko tuzlarının optimum absorbsiyonunun sağlanması için yiyecek ve içeceklerle (su dışında) birlikte alınmamalıdır.  
 Kepekli, lifli besinler ve süt ürünleri çinkonun emilimini azaltır. 
 
4.6. Gebelik ve laktasyon 
Gebelik kategorisi C ’dir. 
 
Çocuk doğurma potansiyeli bulunan kadınlar/ Doğum kontrolü (Kontrasepsiyon) 
Oral kontraseptifler plazma çinko düzeylerini azaltabilir.  
Çocuk doğurma potansiyeli bulunan kadınlar doktor kontrolünde kullanmalıdır. 
 
Gebelik dönemi  
ZİNCO, plasentaya geçer bu nedenle gebelik  döneminde doktor kontrolünde kullanılma lıdır.  
 Hayvanlar üzerinde yapılan çalışmalar, gebelik/ ve- veya/ embriyonal/ fetal gelişim/ ve -veya/ 
doğum/ ve-veya/ doğum sonrası gelişim üzerindeki etkiler bakımından yetersizdir. İnsanlara yönelik potansiyel risk bilinmemektedir.  
     3/5 Laktasyon dönemi 
ZİNCO, anne sütüne geçer; bu nedenle emzirme döneminde doktor kontrolünde 
kullanılmalıdır.  
 
Üreme yeteneği/ Fertilite 
Üreme yeteneği üzerinde etkisi bulunmamaktadır.  
 
4.7. Araç ve makine kullanımı üzerindeki etkileri 
Hedef popülasyon üzerinde gerçekleşen araç ya da makine kullanımı ile ilişkili performansını 
konu alan herhangi bir araştırma yapılmamıştır.  
 
4.8. İstenmeyen etkiler 
Belirtilen istenmeyen etkiler, aşağıdaki kurala göre sınıflandırılmıştır:  
Çok yaygın  (≥1/10); yaygın (≥1/100 ila <1/10); yaygın olmayan (≥1/1.000 ila <1/100); 
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).  
 
Kan ve lenf sistemi hastalıkları: 
Yaygın olmayan: N ötropeni, lökopeni- anemi  
 
Bağısıklık sistemi hastalıkları:  
Çok seyrek: Alerjik reaksiyonlar 
 
Sinir sistemi hastalıkları:  
Yaygın olmayan: Baş dönmesi, baş ağrısı, sinirlilik, uyuşukluk 
 
Vasküler hastalıklar: 
Çok seyrek: Hipotansiyon, aritmi, potasyum eksikliğinde elektrokardiyografik değişiklikler,  
 
Gastrointestinal hastalıklar: 
Yaygın: Kusma 
Yaygın olmayan: Mide bulantısı, karın ağrısı, hazımsızlık, gastrik irritasyon, gastrit, dispepsi, diyare 
 
Genel bozukluklar ve uygulama bölgesine ilişkin hastalılar: 
Bilinmiyor: irritabilite, letarji ve baş ağrısı.  
Uzun süre kullanımı bakır eksikliğine yol açabilir. 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir. (
www.titck.gov.tr ; e-
posta: tufam@titck.gov.tr;  tel: 800 314 00 08; faks: 0 312 218 35 99) 
 4.9. Doz aşımı ve tedavisi 
İnsanlarda kronik çinko zehirlenmesi tespit edilmemiştir. Uzun süre ve yüksek dozda 
kullanımda bakır eksikliğine ve anemiye sebep olabilir. Bu durum bakır eksikliğini gidermek için günde 4 mg bakır sülfat alınması ve anemi için de yavaş kan transfüzyonu gerekebilir. Çinko zehirlenmelerinde mide yıkanarak elektrolit dengesi sağlanır.   4/5 5. FARMAKOLOJİK ÖZELLİKLER  
Farmakoterapötik grup : Mineral destekleri  
ATC Kodu : A12CB01 
 
5.1. Farmakodinamik özellikler 
Çinko karbonhidrat, protein ve lipit metabolizmasında önemli rolleri bulunan muhtelif 
dehidrojenaz, aldolaz peptidaz fosfoteraz, isomeraz, fosfolipaz gibi enzimlerin yapısında 
bulunan metaldir. Ayrıca pi ridin nükleotidlerine bağlı enzimlerde de fazla miktarda 
bulunduğu gibi birçok enzimlerde de kofaktör olarak rol oynar. 
Organizmadaki çinko eksikliği sonucunda protein ve karbonhidrat metabolizması bozulur, 
öğrenme kapasitesi engellenir, büyümede yavaşlama olur. β-talasemili çocuklarda serum 
çinko seviyesinin düşük olduğu tespit edilmiş ve uygulanan çinko tedavisiyle bu çocukların 
sağlıklı çocuklarla eşit gelişme gösterdikleri gözlenmiştir. Çin ko DNA ve RNA, protein 
sentezi, insülin aktivasyonu, yaraların iyileşmesi, hücre bölünmesi, tat alma, sperm yapımı, 
bağışıklık gibi çok yönlü fonksiyonlara sahiptir.  
Farmakokinetik Özellikleri:   
Emilim: 
Çinko’nun metabolizmasını incelediğimizde, oral olar ak verildikten sonraki absorbsiyonu tam 
değildir. Gastrointestinal sistemden kısmen emilir. Kepek ekmeği (fitik asit fiber (lif) fosfat, 
Cu2+, Fe2+, Cd2+, Sn2+ toprak içeren), süt, peynir gibi yiyecekler ve kahve absorbsiyonu 
azaltır. Bu durum Akrodermatitis Enteropatika’sı olan şahıslarda görülür.  
Dağılım: 
Kan konsantrasyonu; Normal plazma konsantrasyonu 0.7 ile 1.5 µg/ml arasındadır. Oral 
olarak 50 mg çinko alan hastanın plazma konsantrasyonu 2-3 saatte yaklaşık 2.5 µg/ml’ye 
ulaşmaktadır. Plazma yarı ömrü 3 saattir. Çinkonun %60’ ı albumine, %30- 40’ ı alfa -2-
makroglobuline veya transferrine ve %1’ i de amino asitlere bağlanır.  
Biyotransformasyon:  
Biyotransformasyona uğramaz, değişmeden atılır.  
Eliminasyon:  
Çinkonun atılım yolu feçes ile olur. İdrarla atılan miktarı azdır. Normal bir erişkinin bir günde 
gıda ile aldığı 13.2 mg çinkonun, 5.6 mg’ı dışkı ile 0.1-0.9 mg idrarla atılır. Böbreklerin normal olarak serum çinkosunun regülasyonunda tesiri yoktur ve atılım kapasitesi son derece sınırlıdır. Çinkonun ağızdan alınma miktarı artsa bile, idrarla atılımı değişmez, ancak intravenöz çinko verildiğinde, idrarla atılımda görülebilen bir artma olur. Çinko safra atılımı ise, idrarla atılıma göre çok azdır. Çinko ter kaybı ile de kaybedilebil ir. Sıcak iklimlerde 2 -3 
mg kadar çinkonun, ter ile kaybedildiği bildirilmiştir.  
Doğrusallık/Doğrusal olmayan durum : 
Farmakokinetiği doğrusaldır. Plazma düzeyleri verilen dozlara bağlı olarak artış gösterir. 
 
5.3. Klinik öncesi güvenli lik verileri  
Geçerli değildir.  
 6. FARMASÖTİK ÖZELLİKLER  
6.1. Yardımcı maddelerin listesi   
Mısır nişastası     5/5 Mikrokristallin selüloz  
Laktoz 
Magnezyum stearat  
 6.2. Geçimsizlikler  
ZİNCO 30 mg t ablet’ in herhangi bir ilaç ya da madde ile geçimsizliği olduğuna dair bir kanıt 
bulunmamaktadır. 
 
6.3. Raf ömrü 
24 ay 
 
6.4. Saklamaya yönelik özel tedbirler 
25
OC’nin altındaki oda sıcaklığında saklayınız. 
 
6.5. Ambalajın niteliği ve içeriği 
ZİNCO 30 mg t ablet, PVC/Al blisterlerde 20 tablet olarak pazarlanmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj  ve Atıklarının Kontrolü  Yönetmeliği ” ne uygun olarak imha edilmelidir. 
 
7. RUHSAT SAHİBİ  
Berko İlaç ve Kimya San. A.Ş. 
Yenişehir Mah. Özgür Sok. No: 16 Ataşehir/İstanbul 0216 456 65 70 (Pbx) 0216 456 65 79 (Faks)  
e-mail:  
info@berko.com.tr  
 8. RUHSAT NUMARASI  
224/85 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 20.05.2010 Ruhsat yenileme tarihi:  
10. KÜB’ÜN YENİLENME TARİHİ  
…/…/… 