 
1/9 
1176 KISA ÜRÜN BİLGİLERİ  
 
1. BEŞERİ TIBBİ ÜRÜNÜN ADI  
 
ELEVİT® PRONATAL film kaplı tablet  
 
2. KALİTATİF VE KANTİTATİF BİLEŞİM  
 
Etkin madde:    
 
12 vitamin   
A vitamini (retinol)  (sığır)  4000 I.U. (1201.2 µg)  
B1 vitamini (tiamin hidroklorür)  1.6 mg  
B2 vitamini ( riboflavin)  1.8 mg  
B6 vitamini (piridoksin hidroklorür)  2.6 mg  
B12 vitamini (siyanokobalamin)  4 µg 
C vitamini (askorbik asit)  100 mg  
D3 vitamini (kolekalsiferol)  (koyun ) 500 I.U. (12.5 µg)  
E vitamini (α -tokoferol asetat)  15 mg  
Biotin (B 8 vitamini)  200 µg 
Kalsiyum pantotenat (B 5 vitamini)  10 mg  
Folik asit  0.8 mg  
Nikotinamid  19 mg  
4 mineral   
Kalsiyum  125 mg  
Demir  60 mg  
Magnezyum  100 mg  
Fosfor  125 mg  
3 eser element   
Bakır  1 mg  
Mangan  1 mg  
Çinko  7.5 mg  
 
Yardımcı madde(ler):   40,06 mg la ktoz m onohidrat  (inek)  
 0,45 mg kısmen hidrojenize edilmiş soya yağı  (D 3 vitamini içerisinde)  
 58,90 mg mannitol  
 Kafi miktarda alkol     
    
Yardımcı maddelerin tam listesi için 6.1’e bakınız.  
 
3. FARMASÖTİK FORM  
 
Film kaplı tablet 
Sarı-gri, oblong, çentikli f ilm kaplı tablet 
 
4. KLİNİK ÖZELLİK LER  
 
4.1. Terapötik endikasyonlar  
 
Gebelik ve emzirme döneminde artan gereksinim ve yetersiz alım sonucunda ortaya çıkabilen  
2/9 
1176 genel vitamin ve mineral eksikliklerinin önlenmesi ve tedavisi. 
 
4.2. Pozoloji ve uygulama şekli  
 
Pozoloji / uygulama sıklığı ve süresi : 
Yetişkinlerde  tercihen günde bir tablet, 1 bardak su ile birlikte alınmalıdır.  
Önerilen kullanım periyodu hamileliğin başlangıcından 1 ay önce (ya da hamilelik 
planlandığında), tüm hamilelik ve laktasyon boyunca dır. 
 
Uygulama şekli : 
Kahvaltı ile birlikte alınmalıdır. Hastanın sabahları hiperemezisi varsa, tabletlerin öğle vakti 
veya gerekirse akşam alınması gerekir.  
 
Özel popülasyonlara ilişkin ek bilgiler  
Böbrek yetmezliği:  
ELEVİT PRONATAL böbrek yetmezliği olan ha stalarda kontrendikedir.  
 
Karaciğer yetmezliği:  
ELEVİT PRONATAL  karaciğer yetmezliği olan kişilerde doktor gözetimi altında 
kullanılmalıdır.  
 
Pediatrik popülasyon:  
ELEVİT PRONATAL 18 yaşından küçük hamile ler ve emziren annelerde  kullanılabilir. Özel 
bir doz ayarlamasına gerek yoktur.  
 
Geriatrik popülasyon:  
ELEVİT PRONATAL çocuk doğurma potansi yeli olan kadınlarda endikedir. Geriatrik 
popülasyonda kullanım alanı yoktur.  
 
4.3. Kontrendikasyonlar  
  
• A hip ervitaminozu bulunan vakalarda , 
• A vitamini veya sentetik izomerler olan izotretinoin ve etretinat ile tedavi gören 
kişilerde  (beta-karoten  A vitamini takviyesi kaynağı olarak kabul edilir ). 
• Ciddi böbrek fonks iyon bozukluğu olan hastalarda , 
• D hipervitaminozu bulunan vakalarda,  
• Demir ve/veya bakır metabolizma bozuklukları  olan hastalarda,  
• Hiperkalsemi  ya da ciddi hiperkalsiüri  varlığında , 
• İlacın içerdiği bileşenlerden bir ya da birkaçına karşı  aşırı duyarlılığı olduğu bilinen 
kişilerde  
 
4.4. Özel kullanım uyarılar ı ve ö nlem leri 
 
• Başka tek vitamin veya multivitamin preparatları, başka herhangi bir ilaç alan veya 
tıbbi tedavi gören hastalar bu ürünü kullanmadan önce bir sağlık profesyoneline 
danışmalıdır (bkz.bölüm 4.5). 
 
• Önerilen dozlar aşılmamalıdır. İçerikte bulunan bazı maddelerin çok yüksek dozları ; 
özellikle A vitamini, D vitamini, demir ve bakır gibi sağlığa zararlı olabilmektedir  
(bkz. Bölüm 4.9) .   
3/9 
1176  
• Bu preparat özellikle A vitamini, sentetik izotretinoin ve etretinat veya beta -karoten 
katkılı gıda/içecekler veya takviye ürünler ile  birlikte dikkatle alınmalıdır. B ahsi geçen 
bileşiklerin yüksek dozlarının fetusa zararlı olduğu ve A vitamini hipervitaminozuna 
neden olabileceği kabul edilmektedir . 
 
• Bu preparat özellikle D vitamini katkılı gıda/içecekler veya takviye ürünle r ile birlikte  
dikkatle alınmalıdır. B üyük miktarlardaki günlük dozlar D  vitamini hipervitaminozuna 
neden olabilmektedir.  
 
• Kalsiyum, askorbik asit ve D vitamini taş oluşumu üzerinde etkili olabileceğinden, 
nefrolitiyazis veya ürolitiyazisi olan hastalar vitamin takviyelerini kullanırken dikkatli 
olmalıdır.  
 
•  Bu preparat iyodür içermemektedir. Gebelik ve laktasyon esnasında uygun iyodür 
alımı temin edilmelidir.  
 
• ELEVİT PRONATAL laktoz içermektedir. Nadir kalıtımsal galaktoz intoleransı, 
Lapp laktoz yetmezliği ya da glukoz -galaktoz malabsorpsiyon problemi olan 
hastaların bu ilacı kullanmamaları gerekir.   
 
• ELEVİT PRONATAL soya yağı içermektedir . Fıstık ya da soyaya alerjisi olan 
hastalar bu tıbbi ürünü kullanmamalıdır . 
 
• ELEVİT PRONATAL mannitol içermektedir. Dozu nedeniyle herhangi bir uyarı 
gerekt irmemektedir . 
 
• ELEVİT PRONATAL’ in üretimi esnasında kullanılan alkol, bitmiş üründe 
bulunmadığından, özel bir uyarı gerektirmemektedir. 
 
4.5. Diğer tıbbi ürünler ile  etkileşim ler ve diğer etkileşim şekil leri 
 
Önerildiği gibi kullanıldığında, hiçbir spesifi k etkileşim beklenmemektedir. Çeşitli potansiyel 
etkileşimler , tekli içerikler için literatürde bildirilmektedir. B u yüzden herhangi bir ilaç 
kullanan veya  tıbbi tedavi gören hastalar , bu tıbbi ürünü almadan önce bir hekime danışması 
konusunda uyarılmalıdı r. 
 
İlaç-İlaç Etkileşimleri:  
• Antasitler, mide asidini baskılayan ilaçlar, florokinolon, bisfosfonatlar, levodopa, 
penisilamin, tetrasiklin antibiyotikleri veya trientin ile eş zamanlı uygulama demir 
emilimini azaltabilir. Bu ilaçlardan biriyle eş zamanlı k ullanım zorunlu olduğunda, 
ürünler 2 ila 3 saat arayla uygulanmalıdır.  
 
• Levotroksin içeren ilaçların  Elevit  ile birlikte alındığında emilimi bozulduğundan, iki 
ilacın en az 2 saat  ara verilerek alınması gerekmektedir.  
• Kalsiyum, magnezyum, demir, bakır veya çinko içeren ürünler, oral yolla uygulanan 
antasitler, antibiyotikler (tetrasiklinler, florokinolonlar), levodopa, bifosfonatlar, 
penisilamin, tiroksin, trientin, dijital grubu ilaçlar, antiviral ajanlar ve tiazid 
diüretikleri ile etkileşimde bulunabilir. Eş zamanlı kullanım zorunlu olduğunda, iki  
4/9 
1176 ürün 2 saat arayla uygulanmalıdır.  
 
• Kolestiramin ve kolestipol yağda çözünebilir vitaminlerin emilimini azaltabilir. 
Gebelik ve laktasyon sırasında bu ilaçların kullanılması gerekiyorsa, ELEVİT 
PRONATAL uygu lamasının annede ve fetüste/bebekte A, D ve E vitamini 
eksikliğinin önlenmesi için yeterli olup olmadığı  dikkate alınmalıdır .  
 
İlaç-Besin  Etkileşimleri:  
 
• Okzalik asit (ıspanak ve ravent içinde bulunmakta olan) ve fitik asit (tüm tahıllarda 
bulunmakta olan) kalsiyum emilimini inhibe edebildiğinden dolayı, yüksek 
konsantrasyonlarda okzalik asit ve fitik asit içeren gıdaların yenilmesi halinde iki saat 
geçtikten sonra bu ürünün alınması önerilmektedir.  
 
Özel popülasyonlara ilişkin ek bilgiler  
Böbrek / Karaci ğer yetmezliği:  
Böbrek veya karaciğer yetmezliği olan hastalarda hiçbir etkileşim çalışması yapılmamıştır.  
ELEVİT PRONATAL böbrek yetmezliği olan hastalarda kont rendikedir(bkz 4.3). 
 
Pediatrik popülasyon:  
Pediatrik popülasyonda  hiçbir etkileşim çalışması yapılmamıştır.  
 
4.6. Gebelik ve laktasyon  
 
Genel tavsiye  
Gebelik kategorisi  A’dır. 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
ELEVİT  PRONATAL ’i çocuk doğurma potansiyeli bulunan kadınlar kullanabilir. 
 
Gebelik dönemi  
Bu preparat , gebelik ve laktasyon döneminde endikedir , ancak belirtilen dozlar aşılmamalıdır  
(bkz. Bölüm 4.9) . Her ilaç kullanımında olduğu gibi doktor tavsiyesi ile alınmalıdır. 
 
İyi yönetilmiş epidemiyolojik çalışmalar ELEVİT PRONATAL’in gebelik üzerinde ya da 
fetusun/yeni doğan çocuğun sağlığı üzerinde advers etkileri olduğunu göstermemektedir.  
 
ELEVİT PRONATAL gebelik döneminde kullanılabilir. 
 
Günde 10.000 IU’den daha fazla olan A Vitamini dozları eğer gebeliğin ilk trime steri 
esnasında verilirse teratojenik ola bilmektedir. Bu yüzden; bu preparat A vitamini, sentetik 
izotretinoin ve etretinat veya beta -karoten içeren diğer herhangi bir ilaçla birlikte alınırken 
özel bir dikkat sarf edilmelidir. B ahsi geçen bileşiklerin yüksek dozlarının fetusa zararlı 
olduğu kabul edilmektedir.   
 
D vitamininin kronik doz aşımı fetusa zararlı olabilmektedir.  
Gebe kadınlar için, Tıp Enstitüsü (Amerika Birleşik Devletleri), D vitamininin güvenli olarak 
kabul edilen Tolere Edilebilir Üst Alım Seviyelerini (UL) günlük 4000IU  (100µg ) olarak 
tayin etmiştir. ELEVİT PRONATAL formülasyonu 500 IU/tablet D vitamini içermektedir.  
  
5/9 
1176 Kalıcı hiperkalsemisi olan  çocuklarda fiziksel ve mental retardasyona, supravalvüler, aortik 
stenoz ve retinopatiye neden olabileceğinden D vitamini doz aşımından ka çınılmalıdır. 
Hayvanlarda, gebelik esnasında D vitamini doz aşımlarının teratojenik etkilere sahip olduğu 
gösterilmiştir. D vitamininin önerilen dozlarda insanlarda teratojenik olduğuna dair hiçbir 
bulgu mevcut değildir. 
 
Laktasyon dönemi  
ELEVİT PRONATAL , emzirme döneminde tavsiye edilen dozlardan yüksek dozlarda 
kullanılmamalıdır.  
 
Sürekli D vitamini doz aşımları yeni doğanlara zararlı olabilmektedir. 
Bu preparattaki vitamin ve mineraller anne sütüne geçmektedir. Eğer bebek herhangi ayrı bir 
ilave besin al maktaysa bu durum dikkate alınmalıdır.  
Emzirmekte olan kadınlar için, Tıp Enstitüsü (Amerika Birleşik Devletleri), D vitamininin 
güvenli olarak kabul edilen Tolere Edilebilir Üst Alım Seviyelerini (UL) günlük 4000IU 
(100µg) olarak tayin etmiştir. ELEVİT P RONATAL formülasyonu 500IU/tablet D vitamini 
içermektedir.  
 
Genel açıklama:   
Gebelik ve laktasyon esnasında günlük alım 2500 mg kalsiyum , 4000IU (100µg) D vitamini 
ve 3000µg (10.000IU) A vitamini dozlarını aşmamalıdır. A vitamini (örneğin karaciğer ve 
karaciğer ürünleri) ve/veya D vitamininden zengin gıdal arın alınması ve bu vitaminleri  
yüksek sevi yede içerebilecek olan takviye edilmiş gıdaların ve içeceklerin alımı hesaba 
katılmalıdır.  
 
Uygun maternal mikro besin durumu özellikle gebelik ve laktasyon esnasında kritiktir ve 
çoğu mikro besine olan gereksinim bu periyotlarda yüksektir. Diğer bileşenlerin yanı sıra 
folik asit ve güvenli miktarlarda A vitamini, D vitamini içeren tam bir multiv itamin ürünü, bu 
yüzden yeterli mikro besin alımını temin etmek üzere gebelik ve laktasyon esnasında 
kullanılabilmektedir.  
 
Üreme yeteneği / Fertilite  
ELEVİT PRONATAL’in üreme yeteneği üzerine etkisine dair bilgi mevcut değildir.  
 
4.7. Araç ve makine kullan ımı üzerindeki  etkiler 
Araç ve makine kullanma kabiliyeti üzerinde hiçbir etki gözlemlenmemiştir.  
 
4.8. İstenmeyen etkiler  
 
Çok yaygın ( ≥1/10); yaygın ( ≥1/100 ila  < 1/10); yaygın olmayan ( ≥1/1,000 ila < 1/100); 
seyrek (≥1/10,000 ila  < 1/1,000); çok seyrek ( <1/10,000), bilinmiyor eldeki verilerden 
hareketle tahmin edil emiyor ). 
 
Gastrointestinal Hastalıklar  
Yaygın : Gastrointestinal ve abdominal ağrı, kabızlık, ishal, mide bulantısı ve kusma meydana 
gelebilir.  
 
Bağışıklık sistemi hastalıkları  
Seyrek : Bu ürün çok nadi r vakalarda alerjik reaksiyona neden olabilir. Semptomlar arasında 
kurdeşen, yüzde şişlik, hırıltılı soluma, ciltte kızarıklık, döküntü, su toplaması ve şok  
6/9 
1176 bulunmaktadır. Alerjik reaksiyon oluşması halinde tedavi durdurulmalı ve bir sağlık 
profesyoneline  danışılmalıdır.  
 
Metabolizma ve beslenme hastalıkları  
Bilinmiyor: Hiperkalsiüri.  
 
Sinir sistemi hastalıkları  
Bilinmiyor: Baş ağrısı, baş dönmesi, uykusuzluk, asabiyet meydana gelebilir.  
 
ELEVİT PRONATAL  kullanan (1 ila 6 ay boyunca günde bir tablet) 2471 g ebe kadınla 
yapılan plasebo kontrollü bir klinik çalışmada, advers olay bildiren gönüllü yüzdesi aşağıdaki 
gibi olmuştur:  
Kabızlık (%1,8), ishal (%1,4) ve ekzantem (%0,08). Plasebo grubunda bu olayları bildiren 
gönüllü yüzdesi istatistiksel olarak farklı değildir.  
 
Ayrıca,  
İdrarda hafif bir sarı renklenme görülebilir. Bu etki preparatın içeriğindeki Vitamin  B2’den 
kaynaklanmaktadır ve zararsızdır. 
ELEVİT PRONATAL dışkıda siyah renklenmeye neden olabilecek demir içermektedir. 
Zararsızdır ve klinik açıdan anl amlılığı bulunmamaktadır  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağ lar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri ge rekmektedir. (www.titck.gov.tr ; e-
posta:  tufam@titck.gov.tr ; tel: 0800 314 00 08; fax: 0312 218 35 99)  
 
4.9. Doz aşımı ve tedavisi  
 
Bu ürün önerildiği gibi kullanıldığında , bir doz aşımına yol açabileceğine dair hiçbir bulgu 
mevcut değildir.  
 
Çoğunlukla, vitamin ve mineral doz aşımı ile ilgili raporların tümü yüksek dozda tekli 
ve/veya multi- vitamin preparatlarının aynı anda alımı i le bağlantılı olmamakla beraber, akut 
veya uzun süreli doz aşımı demir ve bakır toksisitesinin yanı sıra A ve D hipervitaminozuna 
ve hiperkalsemiye neden olabilmektedir.  
 
Ani başlayan baş ağrısı, konfüzyon ve kabızlık, diyare, karın ağrısı, bulantı ve kusm a vb 
gastrointestinal bozukluklar  ve yorgunluk, sinirlilik, iştahsızlık, eritem, kaşıntı, susuzluk, 
polidipsi veya poliüri  gibi karakteristik olmayan semptomlar , bir akut doz aşımı için 
belirleyici olabilmektedir.  
 
Vitamin C doz aşımı (15 g’ın üzerinde), glukoz -6-fosfat dehidrojenaz enzimi yetmezliği olan 
bazı bireylerde hemolitik anemiye neden olabilir.  
 
Eğer böyle semptomlar meydana gelirse, tedavi sonlandırılmalı ve bir hekime danışılmalıdır.  
  
7/9 
1176 5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmako terapötik grup: Mul tivitamin – Mineral Kombinasyonu/ eser  elementleri 
ATC kodu: A11AA03  
 
Bu preparat, anne karnındaki bebek ve anne adayı için yeterli mikro besin desteği sağlamak 
amacıyla özel olarak tasarlanan 12 vitamin, 4 mineral ve 3 eser element içer en bir 
multivitamin/multimineral formülasyonudur . 
 
Vitaminler temel besinlerdir. Vitaminler fetus ve bebeğin normal gelişimi ve büyümesi, 
karbonhidrat, enerji, lipidler, nükleik asitler ve proteinlerin oluşması ve metabolizasyonu ve 
bunun yanı sıra amino a sitler, kollajen ve  nörotransmiterlerin  sentezi için  vazgeçilmezdir . 
 
Multivitamin/multimineral preparatları beslenmeye bağlı mikro -beslenme eksikliklerinin 
önlenmesi ve düzeltilmesinde endikedir. Gebelik ve emzirme, mikro beslenme ihtiyacının ve 
buna bağ lı olarak anne ve çocuk için mikro beslenme eksiklikleri riskinin arttığı periyotlardır. 
Özellikle gebelik sırasında ayrıca anne karnındaki çocuğun normal gelişimini de 
bozabildiğinden, mikro beslenme eksiklikleri daha ciddi bir sağlık riski sergiler. Foli k asit 
veya multivitamin içeren folik asit ile takviye, nöral tüp defektleri dahil konjenital 
malformasyon riskinin azaltılması için önerilir. Nöral tüp defektleri gebeliğin henüz 
saptanmayabildiği bir periyot olan konsepsiyondan sonraki ilk haftalarda gel işir ve 
dolayısıyla gebeliğin planlandığı aşamada folik asit takviyesi gereklidir. 
 
5.2. Farmakokinetik özellikler  
 
Genel özellikler  
İnsan sağlığı doğal olarak vitamin ve mineral alımı ve yönetimine bağlıdır, vitamin ve 
minerallerin emilimi, dağılımı, meta bolizması ve eliminasyonu özel fizyolojik mekanizmalar 
tarafından sürdürülür.  
 
ELEVİT PRONATAL’in etkin maddeleri olan vitaminler, mineraller ve eser elementler insan 
vücuduna büyük oranda dağılan temel mikro besinlerdir. Plazmadaki fizyolojik besin 
konsantrasyonu ile ilgili farmasötik preparatların alımından sonra oluşan değişiklikler 
arasındaki ayrımın değerlendirilmesi bir yandan zorken, diğer yandan bu ayrım belirli bir 
besinin hedef dokudaki biyolojik aktivitesi hakkında çok az bilgi verir veya hiç bil gi vermez. 
Mikro besinlerin plazma ve doku düzeyleri homeostatik olarak düzenlenir ve günlük 
dalgalanmalar, besin durumu, büyüme, gebelik ve emzirme gibi çeşitli faktörlerden etkilenir. 
ELEVİT PRONATAL’in etkin maddelerine ilişkin farmakokinetik veri olmamakla birlikte, 
tekil bileşenlerin farmakokinetik özellikleri kapsamlı bir şekilde belgelenmiştir.  
 
Emilim:  
C vitamininin emilimi orofarinks, mide ve tüm ince bağırsak üzerinden gerçekleşir. A, B2, B3 
ve B6 vitaminlerinin emilimi temelde ince bağırsağın üs t kısmı üzerinden gerçekleşir. B1, D, 
E, folat, biyotin ve mineraller/eser elementler olan bakır, demir, magnezyum, potasyum, 
selenyum, çinko ve manganezin emilimi tüm ince bağırsak üzerinden g erçekleşir. Kalsiyum 
pantotenat  ve kalsiyum un emilimi tüm ince bağırsak ve kolon üzerinden gerçekleşir.  
 
Dağılım:   
Temelde, tüm vitamin ve mineraller hücre fonksiyonları için gereklidir ve tüm vücuda dağılır.  
8/9 
1176 Suda çözünen vitaminler yalnızca çok az miktarda depolanırken, yağda çözünen vitaminler 
karaciğer ve yağ dokus unda depolanabilir.  
 
Biyotransformasyon:   
Folat ve A vitamini bağırsak hücreleri tarafından metabolize edilir. Karaciğer A, B6, B12, C, 
D, E vitaminleri ve kalsiyum pantotenat biyotransformasyonunda rol oynayan temel organdır. 
Bakır, demir ve selenyum karaciğerde plazma proteinlerine eklenir. D vitamini böbrek 
tarafından tekrar metabolize edilir.  
 
Eliminasyon:   
Folat ve A vitamini enterohepatik dolaşıma girer ve dışkı ve böbrekler aracılığıyla atılır. 
Demirin ana eliminasyon yolu doku ve kan kaybıdır. Diğer  tüm vitaminler, mineraller ve eser 
elementler böbrekler aracılığıyla elimine edilir. Ayrıca D, E, B12 vitaminleri, bakır, 
potasyum, selenyum, çinko ve manganez dışkı aracılığıyla elimine edilebilir.  
 
5.3. Klinik öncesi güvenlilik verileri  
 
ELEVİT PRONATAL ’in etkin maddeleri vitaminler, mineraller, ve eser elementler, önerilen 
dozlarda verildiğinde güvenli olarak kabul edilen temel besinlerdir.  
 
Hayvanlarda ELEVİT PRONATAL ile herhangi bir teratojenez çalışması 
gerçekleştirilmemiştir . 
 
6. FARMASÖTİK ÖZELLİ KLER İ 
 
6.1. Yardımcı maddelerin listesi  
 
Çekirdek:  
Laktoz monohidrat  (inek)  
Mannitol  (E 421)  
Etilselüloz sulu dispersiyonu (katı madde)  
Makrogol 6000  
Makrogol 400  
Jelatin  (sığır)  
Mikrokristalin selüloz  
Etilselüloz  
Sodyum nişasta glikolat  
Magnezyu m stearat  
Povidon K90  
Povidon K30  
Alkol*  
Saf su*  
Alkol ve saf su çekirdek tabletlerin üretimi sırasında granülasyonda yardımcı olarak ve film kaplama 
çözeltisinin haz ırlanması sıras ında kullanılır. İşlem sırasında uzaklaştırılır.  
 
Kaplama:  
Hidroksi propilmetilselüloz  
Etilselüloz sulu dispersiyonu (katı madde)  
Makrogol 6000  
Talk 
Titanyum dioksit, (E 171 )  
9/9 
1176 Demir oksit sarı, (E 172 ) 
Saf su  
 
6.2.  Geçimsizlikler  
Bildirilmemiştir.  
 
6.3. Raf ömrü  
24 ay  
 
6.4. Saklamaya yönelik özel uyarılar  
25ºC  altın daki oda sıcaklığında saklayınız. 
 
6.5. Ambalajın niteliği ve içeriği  
30 ve 60 tablet içeren blister ambalajlarda.  
 
6.6. Beşeri tıbbi üründen arta kalan maddelerin imhası ve diğer özel önlemler  
 
Son kullanma tarihi geçmiş veya kullanılmayan ilaçları çöpe a tmayınız! Çevre ve Şehircilik 
Bakanlığınca belirlenen toplama sistemine veriniz. 
 
7. RUHSAT SAHİBİ  
Bayer Türk Kimya San. Ltd. Şti.  
Fatih Sultan Mehmet Mah. Balkan C ad. No: 53  
34770 Ümraniye  / İstanbul  
Tel:  0216 528 36 00 
Faks : 0216 645 39 50  
  
8. RUHSAT  NUMARASI  
 
01.08.2005 -  206/22 
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsatlandırma tarihi: 01.08.2005  
Son yenileme tarihi:  
 
10. KÜB’ÜN YENİLENME TARİHİ  
 