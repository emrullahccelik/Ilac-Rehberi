1 KULLANMA TALİMATI  
 
TECENTRIQ 840  mg/14 mL infüzyonluk çözelti hazırlamak için konsantre  
Damar içine uygulanır  
Steril  
 
• Etkin madde: Atezolizumab  (rekombinant DNA teknolojisi ile Çin hamsteri yumurtalık 
(ÇHO) hücre dizisi kullanılarak üretilmiş  bir proteindi r). Her flakon, 14 mL'de 840  mg (60 
mg/m L konsantrasyonda ) atezolizumab  içermektedir.   
• Yardımcı madde(ler):  L-histidin, glasiyal asetik asit, s ükroz, polisorbat 20, enjeksiyonluk 
su. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etk iyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmişti r, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında     
yüks ek veya düşük  doz kullanmayınız.  
 
 
Bu Kullanma Talimatında:  
     
1. TECENTRIQ  nedir ve ne için kullanılır?  
2. TECENTRIQ’i kullanmadan önce dikkat edilmesi gerekenler  
3. TECENTRIQ  nasıl kullanılır?  
4. Olası yan etkiler nelerdir?  
5. TECENTRIQ’in saklanması  
 
Başlıkları yer almaktadır . 
 
1. TECENTRIQ nedir ve ne için kullanılır ? 
TECENTRIQ, atezolizumab  adlı etkin maddeyi içeren , kanser tedavisinde kullanılan bir ilaçtır. 
Monoklonal antikorlar olarak adlandırılan  bir ilaç grubundadır. Monoklonal antikor  vücuttaki 
belirli bir hedef maddeyi tanımak ve buna bağlanmak için tasarlanmış  bir protein türüdür.  Bu 
antikor bağışıklık si steminizin kanserle mücadele etmesine yardımcı ol abilir.  
 
Atezolizumab, Çin hamsteri yumurtalık (ÇHO) hücre dizisi kullanılarak üretilmiştir .  
 
TECENTRIQ, yetişkinlerde aşağıdaki özelliklerin görüldüğü, Üçlü Negatif Meme Kanseri 
(ÜNMK) olarak adlandırılan kanser türünün tedavisinde kemoterapi (nab -paklitaksel) ile 
kombinasyon halinde kullanılır:  
• Doktorunuz kanser  hastalığınızı  test edip vücudunuzda programlanmış ölüm ligandı 
(PD-L1) olarak adlandırılan bir proteinin yüksek düzeyde olduğunu belirlediyse  
• Kanser vücudun diğer kısımlarına yayıldığında ve anti -kanser ilaçlar (kemoterapi) ile 
tedavi edilmediğinde.  2  
Erken evre meme kanseri için aldığı nız adjuvan tedavinin tamamlanmasının üzerinden 12 ay 
geçmiş olmalıdır.   
 
TECENTRIQ , vücudunuzdaki "PD -L1" olarak adlandırılan bir proteine bağlanarak etki eder. 
Bu protein , vücuttaki bağışıklık sisteminin yeterince iyi çalışmamasına  yol açar ; bağışıklık 
hücrelerinin ka nser hücrelerine saldırmasını engeller.  TECENTRIQ , bu proteine bağlanarak 
bağışıklık sisteminizin kanser  hastalığınız  ile mücadele etmesine yardımcı olur.  
 
TECENTRIQ, 14  mL flakon içinde, berrak, renksiz ila hafif sarımsı  renkte  bir sıvıdır.  
 
2. TECENTRIQ’i kullanmadan önce dikkat edilmesi gerekenler  
 
TECENTRIQ’i aşağıdaki durumlarda KULLANMAYINIZ  
TECENTRIQ’in etkin maddesi olan a tezolizumab a veya  yardımcı maddelerinden herhangi 
birine karşı alerjiniz varsa.  
 
Emin değilseniz, TECENTRIQ kullanm adan önce doktorunuz  veya hemşireniz ile  görüşünüz.  
 
TECENTRIQ’i aşağıdaki durumlarda DİKKATLİ KULLANINIZ  
Aşağıdaki durumlarda , TECENTRIQ kullanmadan önce doktorunuz veya hemşireniz ile  
görüşün üz: 
• Otoimmün hastalıklar  olarak tanımlanan  (vücudun kendi hücrelerine saldırdığı 
durumlar) bir hastalığınız varsa.  
• Kanser  hastalığınızın  beyninize yayıldığı söylendiyse . 
• Daha önce "pnömoni" olarak adlandırılan akciğer iltihabı geçirdiyseniz . 
• Daha önce Hepatit B (HBV) ve Hepatit C (HCV) dâhil  olmak üzere kronik karaci ğer 
viral (virüs ile ilgili) enfeksiyonu geçirdiyseniz veya geçiriyorsanız.  
• İnsan Bağışıklık Yetmezlik Virüsü (HIV) enfeksiyonu veya Edinilmiş Bağışıklık 
Yetmezliği Sendromu (AIDS) geçiriyorsanız.  
• Önemli bir kardiyovasküler (kalp)  veya kan  hastalığınız vey a yetersiz kan dolaşımına  
bağlı organ hasarınız varsa  
• Bağışıklık  sisteminizin kanserle savaşmasına yardımcı olacak diğer antikor tedavileri 
nedeniyle ciddi yan etkiler yaşadıysanı z. 
• Bağışıklık sisteminizi uyaran ilaçlar  (bakteriyel aşılar, koloni stimüle e dici faktörler, 
interferon, interl ökin, levamizol, talidomid gibi)  verildiyse.  
• Bağışıklık sisteminizi baskılayan ilaçlar (glukokortikoidler, prednizolon, siklosporin, 
takrolimus, azotiopürin, interferon, anti -TNF'ler, anti -IL2 reseptör blokerleri gibi) 
verildiyse.  
• Canlı attenüe aşı olduysanız.  
• Son iki hafta içerisinde enfeksiyon tedavisi amaçlı  ilaçlar (antibiyotikler) verildiyse  
 
Yukarıdakilerden herha ngi biri sizin için geçerliyse veya emin değilseniz , TECENTRIQ 
kullanmadan  önce doktorunuz ve ya hemşireniz  ile görüşün üz. 
 
TECENTRIQ , hemen doktorunuza bildirmeniz gereken bazı yan etkilere neden olabilir. Yan 
etkiler son dozunuzdan haftalar veya aylar sonra meydana gelebilir. Aşağıda belirtilen yan 
etkilerden  herhangi birini fark ederseniz hemen doktorunuza b ildirin iz: 
• Akciğer iltihabı (pnömoni). B elirtileri arasında yeni veya kötüleşen öksürük, nefes 
darlığı ve göğüs ağrısı olabilir . 
• Karaciğer iltihabı (hepatit). B elirtileri arasında deride ve gözde sararma, bulantı, kusma, 
kanama veya morarma, koyu renk idra r ve karın  ağrısı olabilir . 
• Bağırsak iltihabı (kolit). B elirtileri ishal (sulu, gevşek veya yumuşak dışkı), dışkıda kan 3 ve karın  ağrısı olabilir . 
• Tiroid , adrenal ve hipofiz bezlerinin iltihabı (hipotiroidizm, hipertiroidizm , adrenal 
yetmezlik  veya hipofizi t). Belirtileri arasında yorgunluk, kilo kaybı, kilo alma, duygu  
durum değişiklikleri, saç dökülmesi, kabızlık , baş dönmesi , baş ağrıları,  susuzlukta artış, 
idrara çıkmada art ış ve görmede değişiklikler  olabilir . 
• Ciddi, bazen hayatı tehtid edici olabilen, diyabet nedeniyle üretilen kandaki asit 
sebebiyle oluşan bir problem (diyabetik  ketoasidoz) dahil olmak üzere Tip 1 diabetes 
mellitus. B elirtileri arasında her zamankinden daha fazla aç veya susuz hissetme, daha 
sık idrara çıkma ihtiyacı, kilo kaybı , yorgu nluk veya net bir şekilde düşünmekte güçlük 
çekme, tatlı veya meyvemsi kokan nefes, ağzınızda tatlı veya metalik bir tat , idrar veya 
terinizde farklı bir koku , mide bulantısı veya kusma, karın  ağrısı ve derin veya hızlı 
nefes alma  hissi olabilir . 
• Beyin iltihabı (ensefalit) veya omurilik ve beyni çevre leyen zarın iltihabı (menenjit). 
Belirtileri arasında boyun sertliği, baş ağrısı, ateş, ürperme, kusma, gözde ışığa 
duyarlılık, zihin karışıklığı ve uyku hali olabilir . 
• Sinir iltihabı veya sinirlerde sorunlar ( nöropati) : Belirtiler arasında kol ve bacak 
kaslarında  veya yüz kaslarında güçsüzlü k, çift görme, konuşma ve çiğneme güçlükleri 
ile el  ve ayaklarda uyuşma ve karıncalanma sayıl abilir . 
• Omurilik iltihabı (miyelit): Belirtiler  arasında ağrı, uyuşma, karıncalanma, üşüme veya 
yanma  hissi gibi anormal hisler, kollarda veya bacaklarda güçsüzlük ve mesane ve 
bağırsak problemleri sayılabilir . 
• Pankreas iltihabı ( pankreatit).  Belirtileri arasında karın ağrısı, bulantı ve kusma olabilir . 
• Kalp kası iltihabı (miyokardit). Belirtileri arasında nefes da rlığı, egzersiz toleransında 
azalma, yorgun hissetme, göğüs ağrısı, bileklerde veya bacaklarda şişme, düzensiz kalp 
ritmi ve bayılma olabilir.  
• Böbrek iltihabı (nefrit). Belirtileri arasında  idrar çıkışında ve renginde değişiklikler, 
pelviste ağrı ve vüc utta şişlik olabilir  ve böbrek yetmezliğine yol açabilir.  
• Kas iltihabı (miyozit).  Belirtileri  arasınd a kas güçsüzlüğü, yürüdükten veya ayakta 
durduktan sonra yorgunluk, tökezleme veya düşme ve yutma veya nefes alma güçlüğü 
olabi lir. 
• İnfüzyonla ilgili şiddetli tepkiler (infüzyon sırasında veya sonraki bir gün içinde 
meydana gelen olaylar) . Belirtileri  arasında ateş, ürperme, nefes darlığı ve yüz 
kızarması  olabilir.  
• Şiddetli cil t reak siyonları (SCAR'lar). Belirtileri arasında ağızda, burun  mukozasında , 
boğaz veya genital bölgede döküntü, kaşıntı, ciltte kabarma, soyulma veya yaralar 
ve/veya ülserler  olabilir.  
• Kalp k esesinde sıvı birikmesiyle birlikte kalp kesesi iltihabı (bazı vakala rda) 
(perikardiyal bozukluklar).  Belirtileri miyokardit belirtilerine benzer ve göğüs ağrısı  
(kalp kesesinin iltihaplanması durumunda , genellikle göğsün ön tarafında, keskin ve 
derin nefes aldığınızda kötüleşen, doğrulup öne doğru eğildiğinizde daha ha fifleyen 
ağrı), öksürük, düzensiz kalp atışı, bileklerde, bacaklarda veya karında şişme, nefes 
darlığı, yorgunluk ve bayılma  olabilir.  
• Bağışıklık sisteminin enfeksiyonla savaşan histiyosit ve lenfosit adı verilen hücreleri 
çok fazla üretmesinin çeşitli belirtilere neden olabildiği  bir durum (h emofagositik 
lenfohistiyositoz). Belirtileri  arasında karaciğer ve/veya dalak büyümesi, deri 
döküntüsü, lenf nodu büyümesi, solunum problemleri, kolay morarma, böbrek 
anormallikleri ve kalp problemleri ni içerebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Kendinizi başka ilaçlarla tedavi etmeye çalışmayın ız. Doktorunuz:  
• Rahatsızlıkları önlemek ve belirtileri azaltmak için size başka ilaçlar verebilir.  4 • Sonraki TECENTRIQ dozunuz u bir süre erteleyebilir . 
• TEC ENTRIQ tedavinizi durdurabilir.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
Testler ve kontr oller  
Tedavinizden önce  doktorunuz genel sağlığınızı kontrol edecektir. Tedaviniz sır asında ayrıca 
kan testleri yapılacaktır.  
 
TECENTRIQ’in yiyecek ve içecek ile kullanılması  
Uygulama yolu nedeniyle yiyecek ve içecekle etkileşim beklenmemektedir.  
 
Hamileli k 
İlacı kullanmadan önce doktorunuza veya eczacınıza danışınız.  
 
Hamileyseniz , hamile  olabileceğinizi düşünüyorsanız veya hamile kalmayı planlıyorsanız 
doktorunuza söyleyin iz. 
 
Hamileyseniz , doktorunuz aksini belirtmedikçe  TECENTRIQ kullanmayınız . TECENTRI Q, 
doğmamış bebeğinize zarar verebilir.  
 
Hamile  kalabilecek durumdaysanız, aşağıda belirtilen durumlarda etkin doğum kon trol 
yöntemleri kullanmalısınız:  
• TECENTRIQ ile tedavi edilirken  
• Son dozdan sonra en az 5 ay boyunca.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme   
İlacı kullanmadan önce doktorunuza veya eczacınıza danışınız.  
 
TECENTRIQ'in anne sütüne geçip geçmediği bilinmemektedir. Emzirilen bebek açısından risk 
göz ardı edilemez. Emzirmeyi b ırakmanız ın gerekip gerekmediğini veya TECENTRIQ ile 
tedavinizi bırakmanız gerekip gerekmediğini doktorunuza danışınız.  
 
Araç ve makine kullanımı  
TECENTRIQ'in araç, alet ve makine kullanım beceriniz  üzerinde çok az etkisi vardır.  
Kendinizi yorgun hisseders eniz, daha iyi hissedene kadar araç sürmemeli , araç ya da makine 
kullanmamalısınız.  
 
TECENTRIQ’in içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlarla birlikte kullanımı  
Başka herhangi bir ilaç kullanıyorsanız , yakın zamanda kullandıysanız  veya kullanacaksanız  
doktorunuza veya hemşirenize söyleyin iz. Bunlara, bitkisel ilaçlar gibi reçetesiz olarak 
kullanılan  ilaçlar da dahildir.  
 
Eğer reçeteli ya da reçetesiz herhangi bir ilacı ş u anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkınd a bilgi veriniz.  
 5 3. TECENTRIQ nasıl kullanılır?  
TECENTRIQ size bir hastanede veya klinikte kanser tedavisinde tecrübeli bir doktor tarafından 
verilecektir.  
 
Uygun kullanım ve doz/uygulama sıklığı için talimatlar:  
• TECENTRIQ için ö nerilen doz iki  haftada bir olacak şekilde 840  miligramdır.  
 
Uygulama yolu ve metodu:  
• TECENTRIQ , “intravenöz infüzyon (IV)” olarak adlandırılan bir uygulama yöntemi ile 
bir damar içine damla damla olarak  verilir . 
• İlk infüzyonunuz 60 dakikada verilecektir.  
• İlk infüzyon sırasında doktorunuz sizi dikkatle izleyecektir.  
• İlk infüzyonunuz sırasında vücudunuz infüz yona tepki göstermezse, sonraki 
infüzyonlar 30 dakikalık bir süre içinde uygulanacaktır.  
• Doktorunuz artık TECENTRIQ'ten fayda sağlamayana kadar size TECENTRIQ 
vermeye devam edecektir. Ancak yan etkiler çok fazla sorun a yol açarsa TECENTRIQ  
uygulaması  durdurulabilir.  
 
Eğer TECENTRIQ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz.  
 
Değişik yaş grupları:  
Çocuklarda kullanımı : TECENTRIQ, 18 yaşın altındaki çocuklarda veya gençlerde, bu yaş 
grubundaki etkileri bilinmediği  için, kullanılmamalıdır.  
 
Yaşlılarda kullanımı:  65 yaşın  üstündeki  hastalarda doz ayarlaması gerekli değildir.  
 
Özel kullanım durumları:  
Böbrek yetmezliği:  Hafif ve orta derecede böbrek bozukluğu olan hastalarda doz ayarlaması 
gerekli değildir . Şiddetli böbrek bozukluğu olan hastalara ait bilgi çok azdır.  
 
Karaciğer yetmezliği: Hafif ve orta derecede karaciğer bozukluğu olan hastalarda doz  
ayarlaması gerekli değildir. Şiddetli karaciğer bozukluğu olan hastalara  ilişkin veri mevcut 
değildir.  
 
Kullanmanız gerekenden daha fazla TECENTRIQ  kullandıysanız  
TECENTRIQ size bir hastanede veya klinikte bir doktor tarafından verilece ğinden geçerli 
değildir.  
 
TECENTRIQ’i  kullanmayı unutursanız  
Bir randevuyu kaçırırsanız, hemen başka bir randevu alın ız. Tedav inin tam etkili olması için 
infüzyonlara devam edilmesi  çok önemlidir.  Tedavinin bırakılması, ilacın etkisinin ortadan 
kalkmasına neden olabilir.   
 
Unutulan dozlar ı dengelemek icin çift doz almay ınız. 
 
TECENTRIQ ile tedavi sonlandırıldığında oluşabilecek etkiler  
Tedavinin durdurulm ası ilacın etkisini n sona ermesine neden olabileceği  için , doktorunuza 
danışmadan TECENTRIQ tedavisini durdurmayın ız.  
 
Bu ilacın kullanımıyla ilgili başka sorularınız varsa doktorunuza veya hemşirenize  danışınız . 
 
4. Olası yan etkiler nelerdir?  6 Tüm ilaçlar gibi  TECENTRIQ de  yan etkilere neden olabilir ancak bu yan etkiler herkeste 
görülmeyebilir.  
 
Yan etkiler, aşağıdaki kategorilerde gösterildiği şekilde sıralanmıştır:  
Çok yaygın       : 10 hastanın en az 1’inde görülebilir.  
Yaygın                 : 10 hastanın 1’inden  az, fakat 100 hastanın 1’inden  fazla görülebilir.  
Yaygın olmayan  : 100 hastanın 1’inden  az, fakat 1 .000 hastanın 1’inden  fazla görülebilir.  
Seyrek                  : 1.000 hastanın 1’inden  az fakat 10 .000 hastanın birinden fazla görülebilir.  
Çok seyrek           : 10.000 hastanın 1’inden  az görülebilir.  
Bilinmiyor       : Sıklığı mevcut verilerle tahmin edilemiyor.  
 
Aşağıdakilerden  biri  olursa,  TECENTRIQ 'i   kullanmayı    durdurunuz  ve  DERHAL  
doktorunuza bildiriniz veya size en yakın hastanenin acil bölümüne başvurunuz : 
 
• Alerjik, a naflaktik reaksiyonlar ve bulguları . Bunlar yüzünüzün ve boğazınızın şişmesi 
ve solunum güçlüğünü kapsayabilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
TECE NTRIQ’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
  
Aşağıda belirtilen yan etkileri fark ederseniz veya bu yan etkiler kötüleşirse hemen 
doktorunuza söyleyiniz .  
 
Yan etkiler son dozunuzdan haftalar veya aylar sonra meydana gelebilir. Kendinizi başka 
ilaçlarla tedavi etmeye çalışmayın ız.  
 
TECENTRIQ  monoterapisi  (TECENTRIQ’in tek başına kullanıldığı durumlar)  ile yürütülen 
klinik çalışmalarda aşağıdaki yan etkiler bildirilmiştir:  
 
Çok yaygın : 
• Ateş 
• Bulantı  
• Kusma  
• Çok halsiz hissetmek (yorgunluk)  
• Enerji eksikliği  
• Deride kaşıntı  
• İshal 
• Eklem ağrısı  
• Döküntü  
• İştah kaybı  
• Nefes darlığı  
• İdrar yolları enfeksiyonu  
• Sırt ağrısı  
• Öksürük  
• Baş ağrısı  
 
Yaygın:  
• Akciğer iltihabı  (pnömoni)  
• Akciğer iltihabına bağlı, n efes darlığına yol açabilen düşük oksijen düzeyleri  (hipoksi ) 
• Karın  ağrısı  
• Kas ve kemik ağrısı  7 • Karaciğer iltihabı  
• Karaciğe rde iltihap belirtisi olabilecek, k araciğer enzimlerinde yüksel me (test 
sonuçlarında görülür)  
• Yutma güçlüğü  
• Kanda düşük potasyum  (hipokal emi) veya sodyum (hiponatremi) düzeylerinin 
görüldüğü test sonuçları  
• Düşük kan basıncı  (hipotansiyon)  
• Tiroid bezinin yetersiz çalışması (hipotiroidizm)  
• Alerjik tepki (infüzyona bağlı tepki , aşırı duyarlılık  veya anaflaksi ) 
• Grip benzeri hastalık  
• Ürperme  
• Bağırsak iltihabı  
• Kanama veya morarmalara daha yatkın hale gelme nize neden olabilecek olan d üşük 
trombosit sayımı  
• Yüksek kan şekeri  
• Soğuk algınlığı  (nazofaranjit)  
• Ağız -boğaz ağrısı  veya ağız kuruluğu  
• Ciltte kuruma  
• Böbrek testlerinde anormallik (olası böbrek hasarı)  
• Tiroid bezinin aşırı çalışması (hipertiroidizm)  
• Kalp k esesinde sıvı birikmesiyle birlikte kalp kesesi iltihabı (bazı vakala rda) 
(perikardiyal bozukluklar)  
 
Yaygın olmayan : 
• Pankreas iltihabı  
• Guillain -Barre sendromu belirtileri olabilecek  hissizlik ve paralizi (felç)  
• Omurilik ve beyni çevreleyen zarın iltihabı  
• Düşük adrenal hormon düzeyleri  
• Tip 1 diyabet  (şeker hastalığı)  
• Kas iltihabı (miyozit)  
• Kalınlaşmış ciltte kırmızı, kuru, pullu lekeler ( sedef hastalığı)  
• Böbrek iltihabı  
• Ciltte kaşıntı, kabarma, soyulma veya yara ve/veya ağız, burun  iç çeperi , boğaz veya 
genital bölgede şiddetli olabilen ülserler (şiddetli cilt reaksiyonları)  
 
Seyrek : 
• Kalp kası iltihabı  (miyokardit)  
• Kas güçsüzlüğ üne neden olabilen bir hastalık olan  Myastenia gravis   
• Beynin alt kısmında yer alan hipofiz bezinin iltihabı  
• Göz iltihabı (üveit)  
• Bağışıklık sisteminin enfeksiyonla savaşan histiyosit ve lenfosit adı verilen hücreleri 
çok fazla üretmesinin çeşitli belirtilere neden o labildiği bir durum (hemofagositik 
lenfohistiyositoz)   
• Omurilik iltihabı (miyeli t) 
• Yüz sinirleri ve kaslarında zayıflık (fasiyal parezi)  
 
Raporlanan diğer yan etkiler (Sıklığı bilinmiyor):  
• Sık ve /veya  ağrılı idrar yapma, idrara çıkma ihtiyacı, idrarda kan, alt karında ağrı veya 
baskı gibi belirtileri içeren mesane iltihabı  
 
TECENTRIQ’in kansere karşı kullanılan başka  ilaçlar la birlikte kombinasyon halinde 8 kullanıldığı klinik çalışmalarda aşağıdaki yan etkiler bildirilmiştir:  
 
Çok yaygın:  
• Yorgunluğa ve nefes darlığına sebep olabilecek, düşük kırmızı kan hücresi sayımı  
• Enfeksiyon riskinde artışa ned en olabilecek, ateş ile birlikte veya tek başına, düşük 
beyaz kan hücresi sayımı (nötropeni, lökopeni)  
• Kanama veya morarmalara daha yatkın hale gelme nize neden olabilecek olan d üşük 
trombosit sayımı (trombositopeni)  
• Kabızlık  
• Hissizlik, ağrı ve/veya motor işlev kaybı ile sonuçlanan sinir hasarı ( periferik nöropati)  
• Tiroid bezinin yetersiz çalışması (hipotiroidizm)  
• İştah kaybı  
• Nefes darlığı  
• İshal  
• Bulantı  
• Deride kaşıntı  
• Döküntü  
• Eklem ağrısı  
• Çok halsiz hissetmek (yorgunluk)  
• Ateş 
• Baş ağrısı  
• Öksürük  
• Kas ve kemik ağrısı  
• Kusma  
• Sırt ağrısı  
• Enerji eksikliği  
• Akciğer enfeksiyonu  
• Soğuk algınlığı (nazofaranjit)  
• Saç dökülmesi  
• Yüksek kan basıncı (hipertansiyon)  
• Kollarda ve bacaklarda şişme  
 
Yaygın:  
• Kanda düşük potasyum (hipokalemi) veya sodyum (hiponatremi) düzeylerinin 
görüldüğü test sonuçları  
• Ağız veya dudakların iltihabı  
• Ses kısılması (disfoni)  
• Halsizliğe ve kas kramplarına, kol ve bacaklarda hissizlik ve ağrıya neden olabilecek 
düşük magnezyum düzeyleri  (hipomagnezemi)  
• İdrarda protein görülmesi (proteinüri)  
• Bayılma  
• Karac iğer iltihabının belirtisi olabilecek yükselmiş karaciğer enzimleri (testlerde 
gösterilmiştir.)  
• Tat almada bozu lma (disguzi)  
• Enfeksiyon riskinde artışa neden olabilecek düşük lenfosit sayısı ( bir tür beyaz kan 
hücresi ) 
• Anormal böbrek testi (olası böbrek hasarı)  
• Tiroid bezinin fazla çalışması (hiper tiroidizm)  
• Baş dönmesi  
• İnfüzyon ile ilişkili reaksiyonlar  
• Kanda şiddetli enfeksiyon (sepsis)  9  
Yaygın olmayan:  
• Kalınlaşmış ciltte kırmızı, kuru, pullu lekeler (sedef hastalığı)  
• Ciltte kaşıntı, kabarma, soyulma veya  yara ve/veya ağız, burun, boğaz veya genital 
bölgede şiddetli olabilen ülserler (şiddetli cilt reaksiyonları)  
• Kalp k esesinde sıvı birikmesiyle birlikte kalp kesesi iltihabı (bazı vakala rda) 
(perikardiyal bozukluklar)  
 
Seyrek  
• Bağışıklık sisteminin enfeksiyonla savaşan histiyosit ve lenfosit adı verilen hücreleri 
çok fazla üretmesinin çeşitli belirtilere neden olabildiği bir durum (h emofagositik 
lenfohistiyositoz)  
• Yüz sinirleri ve kaslarında zayıflık (fasiyal parezi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildiri m hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TECENTRIQ’in saklanması  
 
TECENTRIQ , sağlık meslek mensupları tarafından hastane de veya klinikte saklanacaktır. 
Saklama bilgileri aşağıda belirtilmiştir:  
• Bu ilacı çocukların göremeyeceği ve erişemeyeceği bir yerde saklayın ız. 
• Bu ilacı kutuda ve flakon etiketinde belirtilen son kullanma ta rihi geçtikten sonra 
kullanmayın ız. Son kullanma tarihi belirtilen ayın son gününü ifade etmektedir.  
• Buzdolabında (2°C – 8°C)  saklayın ız.  
• Seyreltilmiş  çözelti, seyreltme  işlemi  kontrollü ve valide aseptik koşullarda yapılmadığı 
sürece , 24 saatten uzun bir süre 2°C ila 8° C'de veya 8 saat ten uzun bir süre  oda 
sıcaklığında tutulmamalıdır.  
• Dondurmayın ız. 
• Çalkalamayın ız. 
• Işıktan korumak için flakonu karton kutusunda saklayın ız. 
• Üründe bulutlanma, renk bozulması olduğunu veya içinde partikül olduğunu fark 
ederseniz ilacı kullanmayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra TECENTRIQ’i  kullanmayınız.  
 
Eğer üründe ve/veya ambalajında bozukluklar fark ederseniz TECENTRIQ’i  kullanmayınız.  
 
Son kullanma tarihi ge çmiş veya kullan ılmayan ila çları çöpe atmay ınız! Çevre, Şehircilik ve 
İklim Değişikliği Bakanl ığınca belirlenen toplama sistemine veriniz.  
 
Ruhsat Sahibi:    
Roche Müstahzarları Sanayi Anonim Şirketi  10 Uniq İstanbul, Ayazağa Cad. No:4, D/101  
34396 Maslak/ Sarıyer - İstanbul  
 
Üreti m Yeri:    
F.Hoffmann -La Roche Ltd  
Wurmisweg 4303  
Kaiseraugst, İsviçre  
 
Bu kullanma talimatı  tarihinde onaylanmıştır.  11 AŞAĞIDAK İ BİLGİLER BU İ LACI UYGULAYACAK SAĞLIK PERSONELİ  
İÇİNDİR  
 
Ayrıntılı  bilgi için Kısa Ürün Bilgisi’ni (KÜB)  okuyun uz. 
 
Seyreltme talimatları : 
14 mL TECENTRIQ konsantresi flakondan çekilmeli  ve içinde sodyum klorür 9 mg/m L 
(%0,9) enjeksiyonluk çözelti bulunan bir PVC, polietilen (PE) veya poliolefin infüzyon torbası 
içinde seyreltilmelidir. Seyreltmeden  sonra seyreltilmiş  çözeltinin nihai konsantrasyonu 3,2 ve 
16,8 mg/mL arasında olmalıdır . Torba, köpük oluşumuna izin vermeden çözeltiyi karıştırmak 
için yavaşça alt üst edilmelidir. İnfüzyon hazırlandığında hemen uygulanmalıdır.  
 
Parenteral tıbbi ürünler uygulanmadan önce partiküller ve renk değişimi açısından çıplak gözle 
incelenmelidir. Partiküller veya renk değişimi gözlenirse çözelti kullanılmamalıdır.  
 
TECENTRIQ  ile ürün e temas eden  polivinil klor ür (PVC), polietilen (PE) veya poliolefin (PO)  
yüzeyleri  olan intravenöz torbalar arasında geçimsizlik gözlenmemiştir . İlave olarak, 
polietersülf on veya  polisülfon içeren  düz eksenli filtre membranları ve infüzyon setleri ile PVC, 
PE, polibutadien veya polieterüretan içeren diğer infüzyon yardımcıları ile de geçimsizlik 
gözlenmemiştir. Düz eksenli filtre membranlarının kullanılması seçime bağlıdır.  
 
Seyreltilmiş çözelti : 
Hazırlama zamanından sonra , 2-8°C'de 24 saat ve ortam sıcaklığında (≤ 30°C) 30 güne kadar  
kullanımda  kimyasal ve fiziksel stabilite gösterilmiştir.  
 
Mikrobiyolojik açıdan, hazırlanan infüzyonluk çözelti hemen kullanılmalıdır. Hemen 
kullanılmazsa, kullanım sırasındaki saklama süreleri ve kullanım öncesi koşullar kullanıcının  
sorumluluğundadır  ve normalde , seyreltme kontrollü ve valide aseptik koşullarda yapılmadığı 
sürece , 2-8°C'de  24 saatten fazla veya ortam sıcaklığında (≤25 °C) 8 saatten fazla olmamalıdır.  
 
Uygulama yöntemi : 
TECENTRIQ intravenöz kullanıma yöneliktir. TECENTRIQ infüzyonları intravenöz puşe 
veya bolus şeklinde uygulanmamalıdır.  
 
İlk TECENTRIQ dozu 60 dakika uygulanmalıdır. İlk infüzyon  iyi tolere edilirse, sonraki tüm 
infüzyonlar  30 dakikada uygulanabilir.  
 
İmha : 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama siste mine veriniz.  