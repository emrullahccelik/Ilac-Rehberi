KISA ÜRÜN BİLGİSİ
1. BEŞERİ TIBBİ ÜRÜNÜN ADI
GEMYSETİN %1 göz merhemi
Steril
2. KALİTATİF VE KANTİTATİF BİLEŞİM
Her 1 gram göz merhemi:
Etkin madde:
Kloramfenikol 10 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Göz merhemi
Steril alüminyum tüplerde, yarı transparan, yağlımsı, homojen görünüşlü, hemen hemen
renksiz görünümde.
4. KLİNİK ÖZELLİKLER
4.1 Terapötik endikasyonlar
Kloramfenikol düşük potansiyelli ilaçların etkisiz veya kontrendike olduğu çeşitli
enfeksiyonlarda kullanılır. GEMYSETİN %1 göz merhemi kloramfenikole hassas olan
organizmaların sebep olduğu kornea veya konjonktivada meydana gelen yüzeysel oftalmik
enfeksiyonların tedavisinde endikedir. Genel olarak göz enfeksiyonlarına neden olan
Staphylococcus aureus, streptokoklar, E.coli, Haemophilus influenzae,
Klebsiella/Enterobakter türleri, Moraxella Lacunata, Neisseria türleri gibi patojenlere karşı
etkilidir. Pseudomonas aeruginosa ve Serratia marcescens’e karşı yeterli etkiye sahip
değildir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler ve 2 yaş üzeri çocuklar:
Yalnız göz merhemi kullanılacaksa, günde 3 ile 4 defa etkilenen göze yaklaşık 1 cm
uygulanır.
Eğer gün içerisinde kloramfenikol göz damlası ile birlikte kullanılıyorsa GEMYSETİN göz
merhemi yalnız gece yatmadan önce uygulanır.
Tedavi süresi 5 gündür.
Uygulama şekli:
GEMYSETİN topikal oftalmik kullanım içindir. GEMYSETİN, alt göz kapağı ile göz
arasındaki boşluğa uygulanır.
1 / 6Özel popülasyonlara ilişkin ek bilgiler:
Böbrek yetmezliği:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
Karaciğer yetmezliği:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
Pediyatrik popülasyon:
Lösemi ve Gri bebek sendromuna ilişkin çok nadir raporlar söz konusu olduğundan göz
merhemi 2 yaşın altındaki çocuklarda kullanılmamalıdır.
Geriyatrik popülasyon:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
4.3. Kontrendikasyonlar
Kloramfenikol veya yardımcı maddelerden herhangi birine karşı aşırı duyarlılığı olduğu
bilinen hastalarda kontrendikedir.
Eğer ailede veya kişide aplastik anemi dahil, kan diskrazisi öyküsü varsa kontrendikedir.
4.4. Özel kullanım uyarıları ve önlemleri
Lösemi ve Gri bebek sendromuna ilişkin çok nadir raporlar söz konusu olduğundan göz
merhemi 2 yaşın altındaki çocuklarda kullanılmamalıdır.
Kloramfenikol merhemin uzun süreli kullanımı tavsiye edilmemektedir. Kloramfenikol göz
merheminin 5 günden uzun süreyle kullanımı ancak doktor onayı ile önerilir.
Eğer tedavinin herhangi bir döneminde semptomlar kötüleşiyorsa veya 48 saat içinde iyileşme
görülmüyorsa tanı gözden geçirilmelidir.
İlaç tüpü 5 günlük tedavi süresinden sonra atılmalıdır.
Göz içinde şiddetli ağrı, görmede bozukluk, fotofobi, olağan dışı göz bebeği görünümü, gözde
bulanıklık, glokom, göz kuruluğu sendromu, göz yaralanması, gözde yabancı cisim şüphesi ve
son 6 ay içinde göz ameliyatı veya lazer tedavisi gören hastalarda GEMYSETİN göz
merheminin kullanılması önerilmemektedir.
Tedavi süresince lens kullanılmamalıdır. Yumuşak lens kullanımı tedaviden 24 saat sonra
başlamalıdır.
4.5. Diğer tıbbi ürünler ile etkileşimler ve diğer etkileşim şekilleri
Kloramfenikolün kemik iliği fonksiyonunda depresyona eğilimli diğer ilaçlarla eşzamanlı
olarak uygulanmasından kaçınılmalıdır.
2 / 64.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
Gebelik dönemi
Kloramfenikol, göz merheminin uygulanmasının ardından sistemik olarak absorbe
olmaktadır. Kloramfenikol plasentaya geçmektedir. Bu nedenle, hamilelik döneminde
GEMYSETİN kullanılmamalıdır.
Laktasyon dönemi
Kloramfenikol anne sütüne geçmektedir. Bu nedenle GEMYSETİN emzirme döneminde
kullanılmamalıdır.
Üreme yeteneği/Fertilite
Kloramfenikol’ün insanlar üzerinde ya da klinik dışı üreyebilirlik çalışmalarından elde
edilmiş yeterli veri mevcut değildir.
4.7. Araç ve makine kullanımı üzerindeki etkiler
Merhem uygulandığında görmede geçici bulanıklığa yol açabilir. Bu nedenle, hasta görüşü
net değilse tehlikeli makineler veya araç kullanmamalıdır.
4.8. İstenmeyen etkiler
GEMYSETİN’in kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Aşağıda sistem organ sınıflarına göre verilen istenmeyen etkilerin sıklıkları eldeki verilerden
hareketle tahmin edilememektedir.
Kan ve lenf sistemi hastalıkları
Çok seyrek: Hematolojik olaylar (kemik iliği depresyonu, aplastik anemi ve ölüm)
Deri ve deri altı doku hastalıkları
Bilinmiyor: Geçici iritasyon, yanma, batma, kaşıntı ve dermatit gibi duyarlılık reaksiyonları
3 / 6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Kloramfenikol içerikli göz merhemleriyle yüksek doz intoksikasyon durumları
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojik İlaçlar, Antibiyotikler
ATC kodu: S01AA01
Etki mekanizması:
Kloramfenikol çok sayıda gram-pozitif ve gram-negatif bakteriye karşı aktiviteye sahip geniş
spektrumlu bir antibiyotiktir. Kloramfenikol mantar, protozoa ve virüslere karşı etkili
değildir.
Akut bakteriyel konjonktivite yetişkinlerde yaygın olarak stafilokoklar veya streptokoklar ve
özellikle çocuklarda Haemophilus influenzae ve Moraxella catarrhalis (önceki adıyla
Branhamella catarrhalis) neden olur.
Kloramfenikol, Staph. epidermis ve bazı Staph. aureus suşları gibi stafilokoklar ve Str.
pneumoniae, Str. pyogenes streptokokları ve viridans streptokokları içeren gram-pozitif
koklara karşı etkilidir.
Haemophilus influenza gibi gram-negatif koklar genellikle oldukça duyarlıdır. Sıklıkla üst
solunum yolunda komensal olarak bulunan bir gram-negatif aerobik diplokok olan Moraxella
catarrhalis de oldukça duyarlıdır.
5.2. Farmakokinetik özellikler
Genel Özellikler
Emilim:
Bulgular kloramfenikolün özellikle topikal oftalmik uygulama ile emildiğini
düşündürmektedir.
Dağılım:
Emilen tüm kloramfenikol vücut dokularına ve sıvılarına geniş oranda dağılacaktır. En yüksek
konsantrasyonu böbrek ve karaciğer olmak üzere, serebrospinal sıvı ve tükrük salgısında da
tespit edilebilir.
Kloramfenikol aynı zamanda fetal dolaşımla plasentaya ve anne sütüne geçer.
4 / 6Biyotransformasyon:
Bildirilen yarılanma ömrü 1,5 ila 5 saat olup, karaciğer bozukluğu olan hastalarda ve
yenidoğanlarda (24 ila 28 saat) artar.
Eliminasyon:
Kloramfenikol başlıca idrarla glukuronid metaboliti olarak ve küçük miktarlarda safra ve
feçesle atılır.
Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
bölümlerde yer almaktadır (bkz. Bölüm 4.4, 4.6, 4.8, 4.9).
6. FARMASÖTİK ÖZELLİKLER
6.1. Yardımcı maddelerin listesi
Parafin likit
Vazelin
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
48 ay
6.4. Saklamaya yönelik özel tedbirler
30°C altındaki oda sıcaklıklarında saklanmalıdır. Işıktan korunmalıdır.
6.5. Ambalajın niteliği ve içeriği
HDPE kapak ile kapatılmış laklı alüminyum tüp
Her bir karton kutu; 5 g’lık göz merhemi içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pfizer Inc./ABD lisansı altında Deva Holding A.Ş
Halkalı Merkez mah. Basın Ekspres Cad. No: 1 34303
Küçükçekmece-İSTANBUL
5 / 68. RUHSAT NUMARASI
54/91
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.08.1960
Ruhsat yenileme tarihi: 22.06.2011
10. KÜB’ÜN YENİLENME TARİHİ
6 / 6