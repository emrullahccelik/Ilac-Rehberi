1/6 KULLANMA TALİMATI 
LASTACAFT®%0,25 göz damlası, çözelti 
Göze uygulanır. 
Steril 
Etkin madde:  Her 1 mL’de etkin madde olarak 2,5 mg alkaftadin içerir. 
Yardımcı maddeler: Sodyum fosfat monobazik monohidrat, edetat disodyum dihidrat, 
benzalkonyum klorür, sodyum klorür, pH ayarı için sodyum hidroksit ve/veya hidroklorik 
asit, saf su. 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
Bu ilacı kullanmaya başlamadan önce bu KULLANMA TALİMATINI sonuna kadar 
dikkatlice okuyunuz, çünkü sizin için önemli bilgiler içermektedir. 
Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız. 
Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
Bu talimatta yazılanlara aynen uyunuz. İlaç hakkında size önerilen dozun dışında yüksek
veya düşük doz kullanmayınız.
Bu Kullanma Talimatında: 
1. LASTACAFT® nedir ve ne için kullanılır? 
2.LASTACAFT®’ı kullanmadan önce dikkat edilmesi gerekenler 
3.LASTACAFT®nasıl kullanılır?  
4. Olası yan etkiler nelerdir? 
5.LASTACAFT®’in saklanması 
Başlıkları yer almaktadır.  
1. LASTACAFT® nedir ve ne için kullanılır?
LASTACAFT® bir ml çözeltide 2,5 mg alkaftadin içerir. 
LASTACAFT® berrak, açık sarı renkli çözeltidir ve 3 mL çözelti içeren beyaz, opak şişelerde 
kullanıma sunulmaktadır.
LASTACAFT® alerji için kullanılan ilaçlar grubuna dahildir, alerji nedeniyle gözlerde 
meydana gelen kaşıntının giderilmesinde topikal olarak kullanılır. 
2. LASTACAFT®’ı kullanmadan önce dikkat edilmesi gerekenler 2/6 LASTACAFT®’ı aşağıdaki durumlarda KULLANMAYINIZ 
Eğer; 
Alkaftadine veya ilacın içeriğindeki yardımcı maddelerden herhangi birine karşı 
alerjiniz varsa. LASTACAFT®’ın içerisinde yer alan maddelerin tümü için bu 
kullanma talimatının başına bakınız. 
Çözelti renk değiştirir veya bulanıklaşırsa kullanmayınız. 
LASTACAFT®’ı aşağıdaki durumlarda DİKKATLİ KULLANINIZ  
Eğer: 
Kontakt lens kullanıyorsanız  
Bu uyarılar geçmişteki herhangi bir dönemde dahi olsa sizin için geçerliyse, lütfen 
doktorunuza danışınız.  
LASTACAFT®’ın yiyecek ve içecek ile kullanılması 
Kullanım yolu nedeniyle yiyecek ve içeceklerle etkileşimi yoktur. 
Hamilelik
İlacı kullanmadan önce doktorunuza veya eczacınıza danışınız.  
LASTACAFT®’ı doktorunuz gerekli görmedikçe gebelik döneminde kullanmayınız.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
Emzirme
İlacı kullanmadan önce doktorunuza veya eczacınıza danışınız.  
LASTACAFT®’ı doktorunuz gerekli görmedikçe emzirme döneminde kullanmayınız.  
Araçve makine kullanımı
LASTACAFT® görmede bulanıklığa ve sersemliğe neden olabilir. Bu gibi durumlarda araç ve 
makine kullanmayınız. 
LASTACAFT®’ın içeriğinde bulunan bazı yardımcı maddeler hakkında önemli bilgiler
LASTACAFT®, benzalkonyum klorür içeriğinden dolayı gözlerde tahrişe neden olabilir. 
Yumuşak kontakt lensler ile temasından kaçınınız. Uygulamadan önce kontakt lenslerinizi 
gözünüzden çıkartınız ve lensleri tekrar takmadan önce en az 15dakika bekleyiniz.
Benzalkonyum klorürün, yumuşak kontakt lenslerde potensiyel olarak renk değişikliğine 
neden olduğu bilinmektedir. 
Diğer ilaçlar ile birlikte kullanımı
Eğer:  
LASTACAFT® ile birlikte başka göz ilaçları kullanıyorsanız iki ilaç uygulaması arasında en 
az 5 dakika bekleyiniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza ve eczacınıza bunlar hakkında bilgi veriniz.  3/6 3.  LASTACAFT®nasıl kullanılır?  
Uygun kullanım ve doz/uygulama sıklığı için talimatlar: 
Doktorunuz tarafından başka şekilde tavsiye edilmediği takdirde gözünüze günde bir kez bir 
damla uygulayınız.  
LASTACAFT®’ı daima doktorunuzun size söylediği şekilde kullanınız. Eğer emin 
olmadığınız konular varsa doktorunuza, hemşirenize veya eczacınıza danışınız. Açıldıktan 
sonra 25°C'nin altında saklanmak koşuluyla 28 gün içerisinde kullanılmalıdır. Her 
kullanımdan sonra kapağı kapatılmalıdır. 
Uygulama yolu ve metodu:  
Uygulamadan önce ellerinizi yıkayınız. 
Aşağıda belirtildiği şekilde gözünüze uygulayınız:  
1. Başınızı arkaya doğru eğiniz; bir elinizle alt göz kapağınızı yavaşça aşağı çekerek gözünüz 
ile göz kapağınız arasında bir çukur oluşturunuz.  
2. Diğer elinizle şişeyi baş aşağı, gözünüzün üstünde dik olarak tutunuz. Yavaşça sıkarak bir 
damla damlatınız. Damlalığın ucunu eliniz veya gözünüze değdirmemeye dikkat ediniz.  
3. Damlattıktan sonra gözünüzün iç ucuna (burun tarafına) parmak ucunuz ile 1-2 dakika 
bastırınız. Bu, ilacın gözyaşı kanallarından burna akmasını önler.  
Göz yaralanmalarını ve damlalık ucunun ve çözeltinin mikrobik bulaşmasını minimuma 
indirmek için, şişenin damlalık ucunun göz kapaklarıyla ya da çevre alanlarla temas 
ettirilmemesine dikkat edilmelidir. Kullanılmadığı zamanlarda şişe sıkıca kapalı tutulmalıdır.  
LASTACAFT® ile birlikte başka göz ilaçları kullanıyorsanız iki ilaç uygulaması arasında en 
az 5 dakika bekleyiniz.  
LASTACAFT® içeriğindeki koruyucu (benzalkonyum klorür) kontakt lensler tarafından 
emilebilir. Bu nedenle LASTACAFT®, kontakt lens takılıyken damlatılmamalıdır. 
LASTACAFT® damlatılmadan önce kontakt lensler çıkarılmalıdır. Lensler, LASTACAFT®
uygulamasından 15 dakika sonra yeniden takılabilir.  
Değişik yaş grupları:  
Çocuklarda kullanım: 
LASTACAFT®’ın 2 yaşın altındaki çocuklarda etkinlik ve güvenliliği gösterilmemiştir.  
Yaşlılarda kullanımı:
Yaşlılarda kullanımı yetişkinlerdeki kullanımı ile aynıdır. 4/6 Özel kullanım durumları:  
Böbrek/Karaciğer yetmezliği: 
LASTACAFT®’ın böbrek veya karaciğer yetmezliğinde etkinlik ve güvenliliğine ilişkin 
çalışma yoktur.
Eğer LASTACAFT®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla LASTACAFT®kullandıysanız:
Doktorunuzun size verdiği dozun üzerinde doz kullanmayınız. 
LASTACAFT®’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
LASTACAFT®’ i kullanmayı unutursanız:
Hatırladığınız anda dozu uygulayınız ve daha sonra düzenli uygulama biçimine devam ediniz.
Unutulan dozları dengelemek için çift doz almayınız. 
LASTACAFT® ile tedavi sonlandırıldığındaki oluşabilecek etkiler  
Bu konuyla ilgili veri bulunmamaktadır. 
LASTACAFT® uygulamayı kesmeden önce doktorunuzla konuşunuz. 
4. Olası yan etkiler nelerdir?
Tüm ilaçlar gibi, LASTACAFT®’ın içerisinde bulunan maddelere duyarlı olan kişilerde yan 
etkiler olabilir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın:   10 hastanın en az 1’inde görülebilir 
Yaygın:  100 hastanın 1'i ila 10'u arasındaki kişide görülebilir 
Yaygın olmayan:  1.000 hastanın 1'i ila 10'u arasındaki kişi sayısında görülebilir 
Seyrek:  10.000 hastanın 1'i ila 10'u arasındaki kişi sayısında görülebilir 
Çok seyrek:   10.000 hastanın birinden az kişide görülebilir 
Sıklığı bilinmeyen:Eldeki verilerden hareketle tahmin edilemiyor 
Yaygın yan etkiler:  
-Damlatma sonrasında gözde tahriş, yanma ve/veya batma hissi 
-Gözde kızarma 
-Gözde kaşıntı 
-Burun ve yutakta yangı 
-Baş ağrısı 
Sıklık derecesi bilinmeyen yan etkiler: 
-Konjonktivit (konjonktivanın iltihaplanması) 
-Göz yaşarması  
-Gözde akıntı 
-Gözde şişlik 5/6 -Göz kapağında kızarıklık 
-Göz kapağında ödem 
-Bulanık görme 
-Gözde alerji, yüzde şişme ve alerji nedeniyle deride döküntü belirti ve bulgularını 
içeren aşırı duyarlılık reaksiyonları 
-Uykululuk hali 
-Görmede değişiklikler 
Yan etkilerin raporlanması: 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
5.  LASTACAFT®’ in saklanması
LASTACAFT®’ı çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız. 
Açıldıktan sonra 25°C'nin altında saklanmak koşuluyla 28 gün içerisinde kullanılmalıdır. Her 
kullanımdan sonra kapağı kapatılmalıdır. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra LASTACAFT®ı kullanmayınız.  
Eğer üründe ve/veya ambalajında bozukluklar fark ederseniz LASTACAFT®’ı kullanmayınız.
Son kullanma tarihi geçmiş veya kullanılmayan ilaçları çöpe atmayınız!  
Çevre, Şehircilik ve İklim Değişikliği Bakanlığınca belirlenen toplama sistemine veriniz. 
Ruhsat Sahibi: 
AbbVie Tıbbi İlaçlar San. ve Tic. Ltd. Şti. 
Ataşehir/İstanbul 
Üretim Yeri: 
Allergan Sales, LLC,
8301 Mars Drive, Waco 
Teksas 76712 ABD 6/6 Bu kullanma talimatı ……………………… tarihinde onaylanmıştır.