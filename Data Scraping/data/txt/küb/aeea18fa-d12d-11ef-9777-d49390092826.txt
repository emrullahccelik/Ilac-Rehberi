KISA ÜRÜN BİLGİSİ
1. BEŞERİ TIBBİ ÜRÜNÜN ADI
PARKYN 0.125 mg tablet
2. KALİTATİF VE KANTİTATİF BİLEŞİM
Etkin madde: Her bir tablet; 0.175 mg pramipeksol baza eşdeğer, 0.250 mg pramipeksol
dihidroklorür monohidrat içerir.
Pramipeksol dozları, literatürlerde yayınlanan şekliyle tuz formuna ilişkindir. Bu nedenle,
dozlar hem pramipeksol tuz, hem de parantez içinde pramipeksol baz formu olarak
verilmektedir.
Yardımcı maddeler: Mannitol 30 mg
Diğer yardımcı maddelerin tam bir listesi için, bölüm 6.1’e bakınız.
3. FARMASÖTİK FORM
Tablet
Tabletler beyaz renkli, iki yüzü çentikli ve oval formdadır.
Tabletler birbirine eşit iki yarıya bölünebilir niteliktedir.
4. KLİNİK ÖZELLİKLER
4.1 Terapötik endikasyonlar
PARKYN erişkinlerde idiyopatik Parkinson hastalığındaki bulgu ve belirtilerin tedavisinde
endikedir. Tek başına (birlikte levodopa olmaksızın) kullanılabilir ya da hastalığın seyri içinde,
geç evrelere doğru, levodopanın etkisi azalarak geçmeye başladığında veya değişken hale
geldiği için terapötik etkide dalgalanmalar ortaya çıktığında (doz sonu ya da gelgit (on/off)
dalgalanmalar), levodopa ile kombinasyon şeklinde kullanılabilir.
PARKYN erişkinlerde orta ila şiddetli derecede idiyopatik huzursuz bacak sendromunun
(HBS) semptomatik tedavisinde, 0.75 mg’a (tuz) kadar dozlarda (0.54 mg baz) kullanılmak
üzere endikedir (bkz. 4.2).
4.2 Pozoloji ve uygulama şekli
Parkinson hastalığı
Pozoloji / uygulama sıklığı ve süresi:
1 / 18Günlük doz, üç eşit parçaya bölünmüş olarak günde 3 kez uygulanır.
Başlangıç tedavisi:
Doz, günde 0.375 mg (tuz) başlangıç dozundan (0.264 mg baz) itibaren her 5-7 günde bir
basamaklı olarak artırılmalıdır. Hastalarda tolere edilemeyecek istenmeyen etkiler oluşmadığı
sürece doz, maksimum terapötik etki alınıncaya değin titre edilmelidir.
PARKYN Doz Artırma Şeması
Hafta Doz (mg,baz) Toplam günlük Doz (mg, tuz) Toplam günlük doz
doz (mg, baz) (mg, tuz)
1 3 x 0.088 0.264 3 x 0.125 0.375
2 3 x 0.18 0.54 3 x 0.25 0.75
3 3 x 0.35 1.1 3 x 0.5 1.50
PARKYN Tablet çentikli olup, iki eşit parçaya bölünebilir niteliktedir. Böylece yukarıdaki
şemada yer alan 0.125 mg’lık doz, 0.250 mg’lık bir tablet ortadan ikiye bölünerek alınabilir.
Eğer dozun daha da yükseltilmesi gerekli olursa, günlük doz, haftalık aralıklar ile 0.75 mg tuz
(0.54 mg baz) artırılmalıdır. Maksimum günlük doz 4.5 mg tuz (3.3 mg baz)’dır. Ancak günlük
1.5 mg’ın (tuz) üzerindeki dozlarda somnolans insidansının arttığına dikkat edilmelidir (bkz.
4.8).
İdame tedavisi:
Günlük bireysel pramipeksol dozları, 0.375 mg tuz (0.264 mg baz) ile maksimum 4.5 mg tuz
(3.3 mg baz) aralığında olmalıdır. Yürütülen temel klinik araştırmalardaki doz artırımı
sırasında, etkililik günde 1.5 mg tuz dozuna başlanıldığında gözlenmiştir (1.1 mg baz). Daha
ileri doz ayarlamaları, klinik yanıt ve advers reaksiyon oluşumu temelinde yapılmalıdır. Klinik
araştırmalarda hastaların yaklaşık %5’i, 1.5 mg tuzun altındaki dozlar ile tedavi edilmiştir (1.1
mg baz). Parkinson hastalığının ileri dönemlerinde, levodopa tedavisinin azaltılması amaçlanan
hastalar için, günde 1.5 mg tuz (1.1 mg baz) üzerindeki pramipeksol dozları yarar sağlayabilir.
PARKYN ile gerek doz artırımı gerekse idame tedavisi sırasında, hasta bireyin reaksiyonları
doğrultusunda, levodopa dozunun azaltılması önerilir (bkz. 4.5).
Tedavinin sonlandırılması:
Dopaminerjik tedavinin aniden kesilmesi, nöroleptik malign sendrom gelişimine yol açabilir.
2 / 18Pramipeksol, günlük doz 0.75 mg tuza (0.54 mg baz) düşünceye kadar, günde 0.75 mg tuz (0.54
mg baz), daha sonrasında ise günde 0.375 mg tuz (0.264 mg baz) azaltılarak, basamak tarzında
sonlandırılmalıdır (bkz. 4.4).
Uygulama şekli:
Tabletler ağız yolundan alınmalı ve su ile yutulmalıdır. Tabletler yiyeceklerle birlikte veya tek
başına alınabilir.
Özel popülasyonlara ilişkin ek bilgiler:
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Tedavi başlatılırken aşağıdaki
doz şeması önerilir:
Kreatinin klerensi 50 ml /dk'nın üzerinde olan hastalarda, günlük dozun ya da doz uygulama
sıklığının azaltılması gerekli değildir.
Kreatinin klerensi 20-50 ml /dk arasında olan hastalarda başlangıçtaki günlük PARKYN tablet
dozu, iki bölünmüş doz şeklinde uygulanmalı ve günde iki kez 0.125 mg tuz (0.088 mg baz) ile
başlanmalıdır (0.25 mg/gün tuz / 0.176 mg/gün baz). Günlük maksimum 2.25 mg pramipeksol
tuz (1.57 mg baz) dozu aşılmamalıdır.
Kreatinin klerensi 20 ml /dk'nın altındaki hastalarda günlük PARKYN dozu, günde tek doz
şeklinde uygulanmalı ve günde 0.125 mg tuz (0.088 mg baz) ile başlanmalıdır. Günlük
maksimum 1.5 mg pramipeksol tuz (1.1 mg baz) dozu aşılmamalıdır.
İdame tedavisi esnasında böbrek fonksiyonları azalır ise, günlük PARKYN dozu, kreatinin
klerensindeki azalma ile aynı oranda azaltılır; örn., eğer kreatinin klerensi %30 azalır ise,
günlük PARKYN dozu da %30 oranında azaltılır. Eğer kreatinin klerensi 20-50 ml/dk arasında
ise günlük doz, iki bölünmüş doz halinde ve eğer kreatinin klerensi 20 ml/dk'nın altında ise,
günde tek doz olarak verilir.
Karaciğer yetmezliği:
Karaciğer yetmezliği olan hastalarda doz azaltımı muhtemelen gerekli olmayacaktır; çünkü
emilen etkin maddenin yaklaşık %90’ı böbrek yoluyla atılmaktadır. Ancak, karaciğer
yetmezliğinin PARKYN farmakokinetiği üzerindeki potansiyel etkisi incelenmemiştir.
Pediyatrik popülasyon:
PARKYN’nın 18 yaşından küçük çocuklardaki etkililiği ve güvenliliği belirlenmemiştir.
PARKYN’nın Parkinson hastalığında pediyatrik popülasyona ilişkin bir kullanım alanı
bulunmamaktadır.
Geriyatrik popülasyon:
3 / 18PARKYN’nın eliminasyon yarı ömrü, yaşlılarda daha uzundur (bkz. 5.2).
Huzursuz bacak sendromu
Pozoloji / uygulama sıklığı ve süresi:
Önerilen PARKYN başlangıç dozu, günde bir kez, gece yatmadan 2-3 saat önce alınan 0.125
mg tuzdur (0.088 mg baz). Daha fazla semptomatik iyileşmeye ihtiyaç duyulan hastalarda, doz
her 4-7 günde bir artırılarak, günde maksimum 0.75 mg tuza (0.54 mg baz) kadar çıkılabilir
(aşağıdaki tabloda gösterildiği şekilde).
PARKYN Doz Şeması
Titrasyon Günde bir kez, akşam dozu Günde bir kez, akşam dozu
aşaması (mg,baz) (mg, tuz)
1 0.088 0.125
2* 0.18 0.25
3* 0.35 0.50
4* 0.54 0.75
* Gerek duyulursa
Üç aylık tedaviden sonra hastanın yanıtı değerlendirilmeli ve tedaviye devamın gerekli olup
olmadığı yeniden irdelenmelidir. Eğer tedaviye birkaç günden daha uzun süreyle ara verildiyse,
tedavi yeniden başlatılırken, yukarıda verilen doz titrasyonu uygulanmalıdır.
Tedavinin sonlandırılması:
HBS’nun tedavisindeki günlük doz 0.75 mg tuzu (0.54 mg baz) geçmeyeceği için, PARKYN,
basamak tarzında doz azaltımı yapılmaksızın sonlandırılabilir. Yirmi altı haftalık plasebo
kontrollü bir klinik araştırmada, pramipeksol aniden kesildikten sonra, hastaların %10’unda
(135 hastadan 14’ü) Huzursuz Bacak Sendromu semptomlarının yeniden belirdiği (rebound;
başlangıç dönemine kıyasla semptom şiddetinin ağırlaşması) gözlenmiştir. Bu etkinin tüm doz
düzeyleri arasında benzer olduğu bulunmuştur.
Uygulama şekli:
Tabletler ağız yolundan alınmalı ve su ile yutulmalıdır. Tabletler yiyeceklerle birlikte veya tek
başına alınabilir.
Özel popülasyonlara ilişkin ek bilgiler:
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Kreatinin klerensi 20
ml/dk'nın üzerinde olan hastalarda günlük dozun azaltılması gerekli değildir.
4 / 18Hemodiyaliz hastalarında ya da şiddetli böbrek yetmezliği olan hastalarda PARKYN kullanımı
üzerinde çalışma yapılmamıştır.
Karaciğer yetmezliği:
Emilen etkin maddenin yaklaşık %90’ı böbrekler yoluyla atıldığı için, karaciğer yetmezliği olan
hastalarda doz azaltımı gerekli değildir.
Pediyatrik popülasyon:
Güvenlilik ve etkililik hakkında veri bulunmadığı için, çocuklarda ve 18 yaşından küçük
ergenlerde PARKYN kullanımı önerilmemektedir.
Geriyatrik popülasyon:
PARKYN’nın eliminasyon yarı ömrü, yaşlılarda daha uzundur (bkz. 5.2).
Tourette hastalığı
Pediyatrik popülasyon:
Bu popülasyonda güvenlilik ve etkililik belirlenmemiş olduğu için, çocuklarda ve 18 yaşından
küçük ergenlerde PARKYN kullanımı önerilmemektedir. Bu hastalıktaki negatif yarar-risk
dengesi nedeniyle, PARKYN, Tourete hastalığı olan çocuk ve ergenlerde kullanılmamalıdır.
4.3 Kontrendikasyonlar
Etkin maddeye ya da ürünün Bölüm 6.1’de listelenen herhangi bir bileşenine karşı aşırı
duyarlılık.
4.4 Özel kullanım uyarıları ve önlemleri
Böbrek yetmezliği olan bir Parkinson hastasına PARKYN reçete edilirken, Bölüm 4.2’de
açıklanan doğrultuda bir doz azaltımı önerilir.
Halüsinasyonlar
Halüsinasyonların dopamin agonistleri ve levodopa tedavilerinin bir yan etkisi olduğu
bilinmektedir. Hastalar, Halüsinasyonların (çoğunlukla görsel) oluşabileceği konusunda
bilgilendirilmelidir.
Diskinezi
İlerlemiş Parkinson hastalığında levodopa ile kombinasyon tedavisinde, PARKYN’nın
başlangıç titrasyonu sırasında diskinezi ortaya çıkabilir. Eğer diskinezi ortaya çıkarsa, levodopa
dozu azaltılmalıdır.
5 / 18Ani uyku çökmeleri ve somnolans
Pramipeksol, özellikle Parkinson hastalarında, somnolans ve ani uyku çökmesi episodlarıyla
ilişkilendirilmiştir. Günlük yaşam aktiviteleri esnasında ani uyku çökmesi yaygın olmayan
sıklıkta bildirilmiştir; bu durum, bazı olgularda farkında olmaksızın ya da uyarıcı belirtiler
bulunmaksızın ortaya çıkabilir. Hastalar bu konu hakkında bilgilendirilmeli ve PARKYN
tedavisi sırasında araba kullanırken ya da makine çalıştırırken dikkatli olmaları söylenmelidir.
Somnolans ve/veya ani uyku çökmesi episodu geçiren hastalar araba kullanma ya da makine
çalıştırma gibi işlerden uzak durmalıdır. Bundan başka, dozun azaltılması ya da tedavinin
sonlandırılması gündeme getirilebilir. Olası additif etkiler nedeniyle, hastalar pramipeksol ile
birlikte başka sedatif ilaçlar ya da alkol alıyorlar ise, dikkatli olmaları yönünde uyarılmalıdır
(bkz. 4.5, 4.7 ve 4.8).
İmpuls kontrol bozuklukları
Hastalar impuls kontrol bozuklukları gelişimi yönüyle düzenli bir şekilde izlenmelidir. Hastalar
ve hastaların bakım ve tedavisiyle ilgilenen kişiler, PARKYN dahil dopamin agonistleriyle
tedavi edilen hastalarda, patolojik kumar oynama, libido artışı, hiperseksüalite, kompulsif
harcama ya da alışveriş, tıkanırcasına yeme ve kompulsif yeme gibi impuls kontrol
bozukluklarının davranışsal semptomlarının görülebileceği konusunda bilgilendirilmelidir. Bu
gibi semptomların gelişmesi durumunda dozun azaltılması ya da basamaklı şekilde azaltılarak
sonlandırılması gündeme getirilmelidir.
Mani ve deliryum
Hastalar, mani ve deliryum gelişme riski açısından düzenli olarak izlenmelidir. Hastalar ve
hastanın bakımı ile ilgilenen kişiler, pramipeksol ile tedavi edilen hastalarda mani ve deliryum
ortaya çıkabileceği hakkında mutlaka uyarılmalıdır. Bu gibi semptomlar gelişirse, doz
azaltılması/dozun basamaklı şekilde azaltılması ile ilacın kesilmesi düşünülmelidir.
Psikotik bozuklukları olan hastalar
Psikotik bozuklukları olan hastalar dopamin agonistleriyle yalnızca, potansiyel yararların
risklere karşı ağır bastığı durumlarda tedavi edilmelidir. Antipsikotik ilaçların pramipeksol ile
birlikte kullanılmasından kaçınılmalıdır (bkz. 4.5).
Oftalmolojik izleme
Düzenli aralıklarla ya da görme anormalliklerinin ortaya çıkması durumunda oftalmolojik
izleme yapılması önerilmektedir.
Ağır kardiyovasküler hastalık
Ağır kardiyovasküler hastalık durumunda dikkatli olunmalıdır. Dopaminerjik tedavi ile genel
olarak ilişkili postural hipotansiyon riski nedeniyle, özellikle tedavi başlangıcında kan
basıncının izlenmesi önerilir.
6 / 18Nöroleptik malign sendrom
Dopaminerjik tedavinin aniden kesilmesiyle, nöroleptik malign sendromu düşündüren
semptomlar bildirilmiştir (bkz. 4.2).
Huzursuz bacak sendromunda artış
Literatürdeki raporlar, huzursuz bacak sendromunda dopaminerjik ilaçlarla tedavinin,
hastalığın artmasıyla sonuçlanabileceğine işaret etmektedir. Hastalığın artması ifadesiyle,
semptomların akşamları daha erken bir zamanda başlaması (hatta öğleden sonra),
semptomlarda artış ve semptomların diğer ekstremiteleri de tutacak şekilde yayılması
belirtilmektedir. Hastalıkta artış olayı, kontrollü bir klinik araştırmada, 26 hafta boyunca özel
olarak incelenmiştir. Hastalıktaki artış, pramipeksol grubundaki hastaların (N = 152)
%11.8’inde, plasebo grubundaki hastaların (N = 149) ise %9.4’ünde ortaya çıkmıştır. Artışa
kadar geçen sürenin Kaplan-Meier analizinde, pramipeksol ile plasebo grupları arasında
anlamlı bir farklılık gösterilmemiştir.
PARKYN 120 mg mannitol içermektedir, ancak bu miktar herhangi bir uyarı
gerektirmemektedir.
4.5 Diğer tıbbi ürünlerle etkileşimler ve diğer etkileşim şekilleri
Plazma proteinlerine bağlanma
Pramipeksol plazma proteinlerine çok düşük bir düzeyde (< %20) bağlanır ve insanlarda düşük
boyutlarda bir biyotransformasyon görülür. Bu nedenle plazma proteinlerine bağlanmayı
etkileyen ya da biyotransformasyon yoluyla eliminasyon üzerinde etkili olan diğer ilaçlar ile
etkileşim olasılığı yok gibidir. Antikolinerjik ilaçlar esas olarak biyotransformasyon yoluyla
elimine edildiğinden, etkileşim potansiyeli kısıtlıdır; ancak antikolinerjiklerle etkileşim
incelenmemiştir. Selegilin ve levodopa ile farmakokinetik etkileşim bulunmamaktadır.
Aktif renal eliminasyon yolağı inhibitörleri/yarışmacıları
Simetidin premipeksolün renal klerensini, muhtemelen böbrek tübüllerindeki katyonik
sekretuvar transport sistemini inhibe ederek, yaklaşık %34 oranında azaltmıştır. Bu nedenle,
simetidin, amantadin, meksiletin, zidovudin, sisplatin, kinin ve prokainamid gibi bu aktif renal
eliminasyon yolağını inhibe eden, ya da bu yol ile elimine olan ilaçlar pramipeksol ile
etkileşebilir ve pramipeksol klerensinde azalmaya yol açabilirler. Bu ilaçlar PARKYN ile
birlikte uygulandığında, pramipeksol dozunun azaltılması düşünülmelidir.
Levodopa ile kombinasyon
PARKYN levodopa ile kombinasyon şeklinde verilirken, levodopa dozunun azaltılması ve
PARKYN dozu artırılırken, diğer antiparkinson ilaçların dozlarının sabit tutulması
önerilmektedir.
Additif etki olasılığı nedeniyle, hastaların pramipeksol ile birlikte başka sedasyon yapıcı ilaçlar
ya da alkol almaları durumunda dikkatli olmaları tavsiye edilmelidir (bkz. 4.4, 4.7 ve 4.8).
7 / 18Antipsikotik ilaçlar
Eğer antagonistik etkiler bekleniyorsa, antipsikotik ilaçların pramipeksol ile birlikte
kullanılmasından kaçınılmalıdır (bkz. 4.4).
Özel popülasyonlara ilişkin ek bilgiler:
Özel bir veri bulunmamaktadır.
Pediyatrik popülasyon:
Özel bir veri bulunmamaktadır.
4.6 Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır.
Gebelik dönemi
İnsanlarda gebelik ve laktasyon üzerindeki etkileri araştırılmamıştır.
Pramipeksol sıçanlarda ve tavşanlarda teratojenik etki göstermemiş, ama sıçanlarda
maternotoksik dozlarda embriyotoksik etki göstermiştir (bkz. 5.3).
PARKYN gebelik sırasında açıkça gerekli olmadığı sürece kullanılmamalı, yalnızca potansiyel
yararları, fetüs üzerindeki olası riske ağır bastığında kullanılmalıdır.
Laktasyon dönemi
İnsanlarda pramipeksol tedavisinin prolaktin sekresyonunu inhibe etmesi nedeniyle, laktasyon
inhibisyonu beklenmektedir. Pramipeksolün kadınlarda süte geçip geçmediği üzerinde
çalışılmamıştır. Sıçanlarda etkin maddeye ait radyoaktivitenin sütteki konsantrasyonu,
plazmadakinden daha yüksek bulunmuştur.
İnsanlar üzerinde veri bulunmaması nedeniyle, emzirme sırasında PARKYN
kullanılmamalıdır. Ancak kullanımından kaçınılamıyor ise, emzirmeye son verilmelidir.
Üreme yeteneği/Fertilite
İnsan fertilitesi üzerinde çalışma yapılmamıştır. Pramipeksol hayvan çalışmalarında, bir
dopamin agonistinden beklendiği şekilde, östrus döngülerini etkilemiş ve dişi fertilitesini
azaltmıştır. Ancak bu çalışmalarda erkek fertilitesine yönelik, doğrudan ya da dolaylı zararlı
etkiler gösterilmemiştir.
4.7 Araç ve makine kullanımı üzerindeki etkiler
8 / 18PARKYN araç kullanma ve makine işletme becerilerini önemli ölçüde etkileyebilir.
Halüsinasyonlar ya da somnolans oluşabilir
PARKYN ile tedavi edilmekte olan ve somnolans ve/veya ani uyku episodları geçiren hastalara,
bu türlü tekrarlayıcı episodlar ve somnolans hali iyileşinceye kadar, araba kullanmaktan veya
dikkat eksikliği nedeniyle kendilerini ya da başkalarını ağır yaralanma ya da ölüm riskine
atabilecek aktivitelerden (örn. makine çalıştırma) uzak durmaları gerektiği söylenmelidir (bkz.
4.4, 4.5 ve 4.8).
4.8 İstenmeyen etkiler
Beklenen advers reaksiyonlar
PARKYN kullanımı esnasında aşağıdaki advers reaksiyonlar beklenmektedir; anormal rüyalar,
amnezi; tıkanırcasına yeme, kompulsif alışveriş, hiperseksüalite ve patolojik kumar oynama
gibi impuls kontrol bozuklukları ve kompulsiyonlara ilişkin davranışsal semptomlar; kalp
yetmezliği, konfüzyon, konstipasyon, delüzyon, baş dönmesi, diskinezi, dispne, bitkinlik,
Halüsinasyonlar, baş ağrısı, hıçkırık, hiperkinezi, hiperfaji, hipotansiyon, uygun olmayan
antidiüretik hormon salımı, uykusuzluk, libido bozuklukları, bulantı, paranoya, periferik ödem,
pnömoni; kaşıntı, döküntü ve diğer aşırı duyarlılık reaksiyonları; huzursuzluk, somnolans, ani
uyku çökmesi, senkop; diplopi, bulanık görme ve görme keskinliğinde azalma dahil görme
bozuklukları; kusma, iştah azalması dahil kilo kaybı, kilo artışı.
Pramipeksol verilen toplam 1,923 ve plasebo verilen toplam 1,345 hasta üzerinde yürütülen
plasebo kontrollü araştırmalarını kapsayan havuzun analizine göre, advers ilaç reaksiyonları
her iki grupta da sık olarak bildirilmiştir. Pramipeksol alan hastaların %63’ü ve plasebo alan
hastaların %52’si en az bir advers ilaç reaksiyonu bildirmiştir.
Liste 1 ve Liste 2’de, Parkinson hastalığı ve huzursuz bacak sendromunda yürütülen plasebo
kontrollü klinik araştırmalardaki advers ilaç reaksiyonlarının sıklıkları yer almaktadır. Bu
listelerde verilen advers ilaç reaksiyonları, pramipeksol ile tedavi edilen hastaların %0.1 ya da
daha fazlasında ortaya çıkan ve pramipeksol alan hastalarda plasebo alanlara göre anlamlı
olarak daha sık bildirilmiş olan, ya da klinik önem taşıdığı kabul edilen olaylardır. Advers ilaç
reaksiyonlarının büyük çoğunluğu hafif ile orta dereceli olmuş, genellikle tedavinin erken
dönemlerinde başlamış, ve çoğu tedaviye devam edilmesine karşın kaybolma eğilimi
göstermiştir.
Advers reaksiyonlar, aşağıdaki sıklık kategorileri kullanılarak, sistem-organ sınıfları içinde
sıklık derecesi (reaksiyon geçirmesi beklenen hasta sayısı) başlığı altında listelenmiştir:
Çok yaygın ≥ 1/10
Yaygın ≥ 1/100 ilâ < 1/10
Yaygın olmayan ≥ 1/1,000 ilâ < 1/100
9 / 18Seyrek ≥ 1/10,000 ilâ < 1/1,000
Çok seyrek < 1/10,000
Bilinmiyor (eldeki verilerden hareketle tahmin edilemiyor).
Parkinson hastalığında en yaygın advers reaksiyonlar
Parkinson hastalarında en yaygın (≥%5) olarak bildirilen ve pramipeksol tedavisinde plasebo
ile olduğundan daha sık görülen advers ilaç reaksiyonları şunlardır; bulantı, diskinezi,
hipotansiyon, baş dönmesi, somnolans, uykusuzluk, konstipasyon, Halüsinasyon, baş ağrısı ve
bitkinlik. Somnolans insidansı günde 1.5 mg pramipeksol tuzun üstündeki dozlarda artmaktadır
(bkz. 4.2). Levodopa ile kombinasyonda daha sık görülen bir advers ilaç reaksiyonu, diskinezi
olmuştur. Tedavinin başlangıcında, özellikle pramipeksol çok hızlı titre edildiğinde,
hipotansiyon ortaya çıkabilir.
Liste 1: Parkinson hastalığı:
Enfeksiyonlar ve enfestasyonlar
Yaygın olmayan: Pnömoni
Endokrin hastalıklar
Yaygın olmayan: Uygun olmayan antidiüretik hormon salımı1
Psikiyatrik hastalıklar
Yaygın: Anormal rüyalar, impuls kontrol bozuklukları ve kompulsiyonlara ilişkin
davranışsal semptomlar, konfüzyon, Halüsinasyonlar, uykusuzluk
Yaygın olmayan: Tıkanırcasına yeme1, kompulsif alışveriş, delüzyon, hiperfaji1,
hiperseksüalite, libido bozuklukları, paranoya, patolojik kumar oynama,
huzursuzluk, deliryum
Seyrek: Mani
Sinir sistemi hastalıkları
Çok yaygın: Baş dönmesi, diskinezi, somnolans
Yaygın: Baş ağrısı
Yaygın olmayan: Amnezi, hiperkinezi, ani uyku çökmesi, senkop
Göz hastalıkları
Yaygın: Diplopi, bulanık görme ve görme keskinliğinde azalma dahil görme
bozuklukları
Kardiyak hastalıklar
Yaygın olmayan: Kalp yetmezliği1
Vasküler hastalıklar
Yaygın: Hipotansiyon
10 / 18Solunum, göğüs bozuklukları ve mediyastinal hastalıklar
Yaygın olmayan: Dispne, hıçkırık
Gastrointestinal hastalıklar
Çok yaygın: Bulantı
Yaygın: Konstipasyon, kusma
Deri ve derialtı dokusu hastalıkları
Yaygın olmayan: Aşırı duyarlılık, kaşıntı, döküntü
Genel bozukluklar ve uygulama bölgesine ilişkin hastalıklar
Yaygın: Bitkinlik, periferik ödem
Araştırmalar
Yaygın: İştah azalması dahil kilo kaybı
Yaygın olmayan: Kilo artışı
1 Bu yan etki pazarlama sonrası deneyimde gözlenmiştir. %95 kesinlikle sıklık kategorisi
yaygın olmayandan daha büyük değildir, ama daha düşük olabilir. Bu yan etki pramipeksol ile
tedavi edilen 2,762 Parkinson hastasından oluşan klinik araştırma veritabanında bulunmadığı
için kesin bir sıklık tahmini yapılması mümkün değildir.
Huzursuz bacak sendromunda en yaygın advers reaksiyonlar
Pramipeksol ile tedavi edilen huzursuz bacak sendromu hastalarında en yaygın (≥%5) olarak
bildirilen advers ilaç reaksiyonları şunlardır; Bulantı, baş ağrısı, baş dönmesi ve bitkinlik.
Bulantı ve bitkinlik, PARKYN ile tedavi edilen kadın hastalarda, erkek hastalara kıyasla daha
sık bildirilmiştir (sırasıyla %20.8 ve %10.5’e karşı %6.7 ve %7.3).
Liste 2: Huzursuz bacak sendromu:
Enfeksiyonlar ve enfestasyonlar
Yaygın olmayan: Pnömoni1
Endokrin hastalıklar
Yaygın olmayan: Uygun olmayan antidiüretik hormon salımı1
Psikiyatrik hastalıklar
Yaygın: Anormal rüyalar, uykusuzluk
Yaygın olmayan: Tıkanırcasına yeme, kompulsif alışveriş, hiperseksüalite ve patolojik
kumar oynama1 gibi impuls kontrol bozuklukları ve kompulsiyonlara
ilişkin davranışsal semptomlar, konfüzyon, delüzyon1, Halüsinasyonlar,
hiperfaji1, libido bozuklukları, paranoya1, huzursuzluk, mani1, deliryum1
11 / 18Sinir sistemi hastalıkları
Yaygın: Baş dönmesi, baş ağrısı, somnolans
Yaygın olmayan: Amnezi1,, diskinezi, hiperkinezi1, ani uyku çökmesi, senkop
Göz hastalıkları
Yaygın olmayan: Diplopi, bulanık görme ve görme keskinliğinde azalma dahil görme
bozuklukları
Kardiyak hastalıklar
Yaygın olmayan: Kalp yetmezliği1
Vasküler hastalıklar
Yaygın olmayan: Hipotansiyon
Solunum, göğüs bozuklukları ve mediyastinal hastalıklar
Yaygın olmayan: Dispne, hıçkırık
Gastrointestinal hastalıklar
Çok yaygın: Bulantı
Yaygın: Konstipasyon, kusma
Deri ve derialtı dokusu hastalıkları
Yaygın olmayan: Aşırı duyarlılık, kaşıntı, döküntü
Genel bozukluklar ve uygulama bölgesine ilişkin hastalıklar
Yaygın: Bitkinlik
Yaygın olmayan: Periferik ödem
Araştırmalar
Yaygın olmayan: İştah azalması dahil kilo kaybı, kilo artışı
1 Bu yan etki pazarlama sonrası deneyimde gözlenmiştir. %95 kesinlikle sıklık kategorisi
yaygın olmayandan daha büyük değildir, ama daha düşük olabilir. Bu yan etki pramipeksol ile
tedavi edilen 1,395 huzursuz bacak sendromu hastasından oluşan klinik araştırma veritabanında
bulunmadığı için kesin bir sıklık tahmini yapılması mümkün değildir.
Somnolans
Pramipeksol somnolans ile yaygın ölçüde ilişkili, gündüzleri aşırı somnolans ve ani uyku
çökmesi episodlarıyla yaygın olmayan sıklıkta ilişkili bulunmuştur (bkz. 4.4).
Libido bozuklukları
PARKYN libido bozuklukları (artma ya da azalma) ile yaygın olmayan sıklıkta ilişkili olabilir.
12 / 18İmpuls kontrol bozuklukları
PARKYN dahil dopamin agonistleri ile tedavi edilen hastalarda, patolojik kumar oynama,
libido artışı, hiperseksüalite, kompulsif harcama ya da alışveriş, tıkanırcasına ve kompulsif
yeme ortaya çıkabilir (bkz. 4.4).
3,090 Parkinson hastasını kapsayan, kesitsel, retrospektif bir tarama ve olgu-kontrol
çalışmasında, dopaminerjik ya da non-dopaminerjik tedavi görmekte olan tüm hastaların
%13.6’sında, son altı ay içerisinde bir impuls kontrol bozukluğuna ilişkin semptomlar ortaya
çıkmıştır. Gözlenen belirtiler arasında, patolojik kumar oynama, kompulsif alışveriş,
tıkanırcasına yeme ve kompulsif cinsel davranışlar (hiperseksüalite) bulunmaktaydı. İmpuls
kontrol bozukluklarına yönelik olası bağımsız risk faktörleri arasında dopaminerjik tedaviler ve
daha yüksek dozlarda dopaminerjik tedavi, daha genç yaş (≤65), evli olmama ve hastanın
bildirimine göre ailede kumar davranışları öyküsü bulunmaktaydı.
Kalp yetmezliği
Klinik çalışmalar ve pazarlama sonrası deneyimde, hastalarda pramipeksol ile kalp yetmezliği
bildirilmiştir. Bir farmakoepidemiyoloji çalışmasında pramipeksol kullanımı, bu ilacın
kullanılmamasına kıyasla, kalp yetmezliği riskinde artış ile ilişkiliydi (gözlenen risk oranı 1.86;
%95 GA, 1.21-2.85).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:0 800 314 00 08; faks:0 312 218 35 99).
4.9 Doz aşımı ve tedavisi
Klinikte masif bir doz aşımı deneyimi bulunmamaktadır. Beklenen istenmeyen olaylar, bulantı,
kusma, hiperkinezi, halüsinasyonlar, ajitasyon ve hipotansiyon gibi, bir dopamin agonistinin
farmakodinamik profili ile ilişkili reaksiyonlar olacaktır.
Bir dopamin agonisti doz aşımı için belirlenmiş antidot bulunmamaktadır. Eğer santral sinir
sistemi stimülasyonu bulguları var ise, bir nöroleptik ajan endike olabilir. Doz aşımı tedavisinde
gastrik lavaj, intravenöz sıvılar, aktif tıbbi kömür uygulaması ve elektrokardiyografik izlemenin
yanı sıra, genel destekleyici önlemler gerekli olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anti-Parkinson ilaçlar, dopamin agonistleri
ATC kodu: N04BC05
13 / 18Etki mekanizması
Bir dopamin agonisti olan pramipeksol, dopamin D ailesi reseptörlerine yüksek bir selektivite ve
2
spesifite ile bağlanır; bunlar arasında D reseptörlerine karşı tercihli bir afinite gösterir ve tam bir
3
intrinsik aktiviteye sahiptir.
Pramipeksol striatumda bulunan dopamin reseptörlerinin uyarılması yoluyla, parkinsondaki motor
defisitleri hafifletir. Hayvan çalışmalarında pramipeksolün, dopamin sentezi, serbestlenmesi ve
çevrim hızını (turnover) inhibe ettiği gösterilmiştir.
Pramipeksolün huzursuz bacak sendromu tedavisindeki etki mekanizması bilinmemektedir.
Nörofarmakolojik veriler, primer olarak dopaminerjik sistemle etkileşimi düşündürmektedir.
Farmakodinamik etkiler
Gönüllüler üzerinde yapılan çalışmalarda, prolaktinde doza bağlı bir azalma gözlenmiştir.
PARKYN uzatılmış salımlı tablet formülasyonunun, günde 4.5 mg pramipeksol tuza kadar
(3.15 mg baz), önerilenden daha hızlı titre edildiği (her 3 günde bir), sağlıklı gönüllüler üzerinde
yürütülen bir klinik araştırmada, kan basıncı ve kalp hızında artış gözlenmiştir. Böyle bir etki,
hastalar üzerinde yapılan çalışmalarda gözlenmemiştir.
Parkinson hastalığında klinik etkinlik ve güvenlilik
Pramipeksol hastalarda idiyopatik Parkinson hastalığının bulgu ve semptomlarını hafifletir.
Plasebo kontrollü klinik araştırmalarda yaklaşık 1,800 Hoehn ve Yahr evre I-V hasta
pramipeksol ile tedavi edilmiştir. Bu hastaların yaklaşık 1,000 kadarı daha ileri evrelerdeydi,
eşzamanlı levodopa tedavisi almaktaydı ve motor komplikasyonlar gelişmişti.
Parkinson hastalığının erken ve ileri dönemlerinde yürütülen kontrollü klinik araştırmalarda,
pramipeksolün etkililiği yaklaşık altı ay süreyle kalıcı olmuştur. Üç yıldan daha uzun süren açık
tasarımlı idame çalışmalarında, etkililiğin azalmasına ilişkin veri bulunmamaktadır.
İki yıl süreli, kontrollü, çift-kör bir klinik araştırmada pramipeksol ile başlangıç tedavisi,
levodopa ile başlangıç tedavisine kıyasla, motor komplikasyonların ortaya çıkışını anlamlı
olarak geciktirmiş ve oluşumlarını azaltmıştır. Pramipeksol ile motor komplikasyonlardaki bu
gecikme, levodopa ile motor fonksiyonlarda görülen daha büyük düzelme (UPDRS skorundaki
ortalama değişim ile ölçüldüğü üzere) ile karşılıklı değerlendirilmelidir. Halüsinasyonlar ve
somnolansın bütünsel insidansı, pramipeksol grubunda doz artırım fazında genel olarak daha
yüksekti; ancak idame döneminde anlamlı bir farklılık bulunmamaktaydı. Parkinson
hastalarında pramipeksol tedavisi başlatılırken bu noktalar dikkate alınmalıdır.
Pediyatrik popülasyon
Avrupa İlaç Ajansı, Parkinson hastalığı için pediyatrik popülasyonun tüm alt-gruplarında
PARKYN ile yapılan çalışma sonuçlarının sunulması zorunluluğunu kaldırmıştır (pediyatrik
kullanıma ilişkin bilgiler için bkz. 4.2).
14 / 18Huzursuz bacak sendromunda klinik etkililik ve güvenlilik
Pramipeksolün etkililiği, plasebo kontrollü dört araştırma kapsamında, orta dereceli ile çok
şiddetli huzursuz bacak sendromu olan yaklaşık 1,000 hasta üzerinde değerlendirilmiştir.
Huzursuz Bacak Sendromu Derecelendirme Skalası (IRLS) ve Global Klinik Düzelme İzlenimi
(CGI-I)’da başlangıca göre ortalama değişim, birincil etkililiği sonlanım ölçümleriydi. Her iki
birincil sonlanım noktasında da, 0.25 mg, 0.5 mg ve 0.75 mg pramipeksol tuz dozlarından
oluşan pramipeksol doz gruplarında, plaseboya kıyasla istatistiksel olarak anlamlı farklılıklar
gözlendi. On iki haftalık tedaviden sonra, başlangıç dönemindeki IRLS skoru, plasebo ile
23.5’ten 14.1 puana, pramipeksol ile (dozlar kombine edilmiş) 23.4’ten 9.4’e düzelme gösterdi.
Uyarlanmış ortalama farklılık -4.3 puan oldu (%95 GA: -6.4 - -2.1 puan, p değeri < 0.0001).
CGI-I yanıt verici hasta oranları (düzelme fazla, düzelme çok fazla), plasebo ve pramipeksol
için, sırasıyla %51.2 ve %72.0 oldu (%20 farklılık, %95 GA: %8.1 - %31.8, p < 0.0005).
Etkililiği, tedavinin ilk haftasından sonra, günde 0.125 mg tuz (0.088 mg baz) ile gözlendi.
Üç hafta süreli, plasebo kontrollü bir polisomnografi çalışmasında PARKYN, yatakta geçirilen
süre içindeki periyodik bacak hareketlerinin sayısını anlamlı şekilde azaltmıştır.
Uzun dönemli etkililik plasebo kontrollü bir klinik araştırmada değerlendirilmiştir. Yirmi altı
haftalık tedaviden sonra IRLS total skorunda, pramipeksol ve plasebo gruplarında, sırasıyla
13.7 ve 11.1 puanlık uyarlanmış ortalama azalma vardı. Bu değerler, -2.6 düzeyinde istatistiksel
olarak anlamlı bir ortalama tedavi farklılığına karşılık gelmektedir (p = 0.008). CGI-I yanıt
verici hasta oranları (düzelme fazla, düzelme çok fazla), plasebo ve pramipeksol grupları için,
sırasıyla %50.3 (80/159) ve %68.5 (111/162) oldu (p = 0.001). Bu değerler 6 6 hastanın tedavi
edilmesi için gereken sayıya (NNT) karşılık gelmektedir (%95 GA: 3.5 - 13.4).
Pediyatrik popülasyon
Avrupa İlaç Ajansı, huzursuz bacak sendromu için pediyatrik popülasyonun bir ya da daha fazla
alt-grubunda PARKYN ile yapılan çalışma sonuçlarının sunulması zorunluluğunu ertelemiştir
(pediyatrik kullanıma ilişkin bilgiler için bkz. 4.2).
Tourette hastalığında klinik etkililik ve güvenlilik
Tourette hastalığı olan 6-17 yaş arasındaki pediyatrik hastalarda pramipeksolün (0.0625-0.5
mg/gün) etkililiği 6 hafta süreli, çift-kör, randomize, plasebo kontrollü, esnek dozlu bir
çalışmada değerlendirilmiştir. Toplam 63 hasta randomize edildi (43 pramipeksole, 20
plaseboya). Birincil sonlanım noktası, Yale Global Tik Şiddeti Skalası (YGTSS)’nin Total Tik
Skoru (TTS)’de başlangıç dönemine göre değişim idi. Pramipeksol ile plaseboya kıyasla, ne
birincil sonlanım noktası için ne de ikincil etkililik sonlanım noktalarının herhangi biri için
(YGTSS total skoru, Hastanın Global Düzelme İzlenimi (PGI-I), Global Klinik Düzelme
İzlenimi (CGI-I) ve Global Klinik Hastalık Şiddeti İzlenimi (CGI-S) dahil) farklılık
gözlenmedi. Pramipeksol grubundaki hastaların en az %5’inde ortaya çıkan ve pramipeksol ile
tedavi edilen hastalarda plasebo alanlara göre daha sık gözlenen advers olaylar şunlardı; baş
15 / 18ağrısı (%27.9, plasebo %25.0), somnolans (%7.0, plasebo %5.0), bulantı (%18.6, plasebo
%10.0), kusma (%11.6, plasebo %0.0), üst abdominal ağrı (%7.0, plasebo %5.0), ortostatik
hipotansiyon (%9.3, plasebo %5.0), miyalji (%9.3, plasebo %5.0), uyku bozukluğu (%7.0,
plasebo %0.0), dispne (%7.0, plasebo %0.0), ve üst solunum yolu enfeksiyonu (%7.0, plasebo
%5.0). Pramipeksol almakta olan hastalarda çalışma ilacının kesilmesine yol açan diğer önemli
advers olaylar, konfüzyonal durum, konuşma bozukluğu ve klinik tablonun ağırlaşması olmuştu
(bkz. 4.2).
5.2 Farmakokinetik özellikler
Emilim:
Pramipeksol oral uygulama sonrasında hızla ve tamamen emilir. Mutlak biyoyararlanım
%90'dan büyüktür ve maksimum plazma konsantrasyonlarına 1 ile 3 saat arasında ulaşılır.
Besinlerle birlikte uygulama emilim miktarını azaltmaz, ancak emilim hızını azaltır.
Pramipeksol lineer kinetik gösterir ve plazma düzeylerinde hastalar arası varyasyon düşüktür.
Dağılım:
İnsanlarda pramipeksolün proteinlere bağlanması çok düşük (< %20) ve dağılım hacmi
yüksektir (400 l ). Sıçanlarda beyin dokusunda yüksek konsantrasyonlar gözlenmiştir
(plazmaya kıyasla yaklaşık 8 kat).
Biyotransformasyon:
Pramipeksol insanlarda sadece küçük bir oranda metabolize olmaktadır.
Eliminasyon:
Pramipeksolün değişmemiş halde böbrek yolundan atılması, majör eliminasyon yoludur. 14C
ile işaretli bir dozun yaklaşık %90'ı böbrekler ile atılırken, feçeste %2'den az bulunur.
Pramipeksolün total klerensi 500 ml /dk civarında ve renal klerensi ise 400 ml /dk civarındadır.
Eliminasyon yarı ömrü (t½), gençlerdeki 8 saatten, yaşlılarda 12 saate kadar değişmektedir.
Doğrusallık/Doğrusal olmayan durum:
Pramipeksol doğrusal bir farmakokinetik profil gösterir.
Hastalardaki karakteristik özellikler
Yaş:
Pediyatrik popülasyon: Pramipeksolün çocuklar ve 18 yaşına kadar ergenlerdeki etkililiği ve
güvenliliği belirlenmemiştir.
Geriyatrik popülasyon:
Pramipeksol yaşlılarda daha uzun bir eliminasyon yarı ömrüne sahiptir.
Böbrek yetmezliği:
16 / 18Pramipeksolün eliminasyonu böbrek fonksiyonlarına bağımlıdır ve kreatinin klerensiyle sıkı
bir şekilde ilişkilidir.
Böbrek yetmezliği olan hastalarda yürütülen bir farmakokinetik çalışma temelinde, kreatinin
klerensi 50 ml /dk'nın üzerinde olan Parkinson hastalarında ve kreatinin klerensi 20 ml /dk'nın
üzerinde olan huzursuz bacak sendromu hastalarında günlük dozun azaltılması gerekli değildir
(ayrıntılı bilgi için bkz. 4.2).
Karaciğer yetmezliği:
Karaciğer yetmezliğinin pramipeksol farmakokinetiği üzerindeki potansiyel etkisi
incelenmemiştir. Ancak, karaciğer yetmezliği olan hastalarda doz azaltımının gerekli olduğu
düşünülmemektedir, çünkü emilen etkin maddenin yaklaşık %90’ı böbrekler yoluyla
atılmaktadır.
5.3 Klinik öncesi güvenlilik verileri
Tekrarlı doz toksisite çalışmalarında pramipeksolün esas olarak merkezi sinir sisteminde ve dişi
üreme sisteminde, muhtemelen pramipeksolün abartılı farmakodinamik etkisinden
kaynaklanan, fonksiyonel etkiler oluşturduğu gösterilmiştir.
Mini-domuzlarda, diyastolik ve sistolik basınçta ve kalp hızında düşüşler kaydedilmiş;
maymunlarda da hipotansif etkiye eğilim olduğu açığa çıkarılmıştır.
Pramipeksolün reprodüktif fonksiyonlar üzerindeki olası etkileri sıçanlar ve tavşanlar üzerinde
araştırılmıştır. Pramipeksol sıçanlarda ve tavşanlarda teratojenik değildir, ama sıçanlarda
maternotoksik dozlarda embriyotoksik etki göstermiştir. Hayvan türlerinin seçimi ve araştırılan
parametrelerin kısıtlı olması nedeniyle, pramipeksolün gebelik ve erkek fertilitesi üzerindeki
advers etkileri tam olarak aydınlatılmamıştır.
Sıçanlarda cinsel gelişmede gecikme gözlenmiştir (prepusyumun separasyonu ve vajinanın
açılması). Bu durumun insanlarla olan ilintisi bilinmemektedir.
Pramipeksol genotoksik değildir. Bir karsinojenisite çalışmasında, erkek sıçanlarda gelişen
Leydig hücresi hiperplazisi ve adenomalar, pramipeksolün prolaktini inhibe edici etkisi ile
açıklanmıştır. Bu bulgunun insanlar için klinik geçerliliği bulunmamaktadır. Bu çalışmada aynı
zamanda, 2 mg/kg ve daha yüksek dozlarda pramipeksolün (tuz formu), albino sıçanlarda retina
dejenerasyonu ile ilişkili olduğu bulunmuştur. Söz konusu bu bulgu, ne pigmente sıçanlarda,
ne 2 yıllık bir albino fareler karsinojenisite çalışmasında, ne de araştırılan diğer türlerde
gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
17 / 18PVP K 25
Mısır nişastası
Mannitol
Prejelatinize nişasta
Aerosil 200
Magnezyum stearat
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25°C’nin altında oda sıcaklığında saklanmalıdır.
Nemden korumak için orijinal kutusu içerisinde saklanmalıdır.
6.5 Ambalajın niteliği ve içeriği
PARKYN 0,125 mg Tablet, Al/Al blister ambalajlarda 30 tablet içerir.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
8. RUHSAT NUMARASI
219/100
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.07.2009
Ruhsat yenileme tarihi: ….
10. KÜB’ÜN YENİLENME TARİHİ
18 / 18