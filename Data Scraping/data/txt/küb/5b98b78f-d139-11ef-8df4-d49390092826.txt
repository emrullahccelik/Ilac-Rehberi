KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADENOSIN - L.M. 5 mg/ml I.V.
Enjeksiyon/İnfüzyon İçin Çözelti İçeren Flakon – 10 ml
2. KALİTATİF VE KANTİTATİF BİLEŞİM
Etkin madde: 5 mg adenozin
Her 1 ml çözelti, 5 mg adenozin içerir.
Yardımcı maddeler:
1 ml çözelti:
Mannitol 50 mg
Yardımcı maddeler için 6.1.’e bakınız.
3. FARMASÖTİK FORM
Enjeksiyon/infüzyon için çözelti
Berrak ve renksiz çözelti.
4. KLİNİK ÖZELLİKLER
4.1. Terapötik endikasyonlar
AV düğümü kapsayan paroksimal supraventriküler taşikardinin (PSVT) sonlandırılması.
Preeksitasyondaki aksesuar yolların belirlenmesi ve lokalize edilmesi için AV bloğun
indüksiyonu.
Diğer farmakolojik stres ajanlarının uygulanamadığı olgularda, miyokardiyal radyoizotop
taraması (talyum ya da teknesyum) ya da ekokardiyografi ile birlikte kalp iskemisinin
farmakolojik olarak provokasyonu.
4.2. Pozoloji ve uygulama şekli
Pozoloji/uygulama sıklığı ve süresi:
Paroksimal supraventriküler taşikardi (PSVT) tedavisinde:
Yetişkinlerde:
Başlangıçta 1-2 saniyede 5 mg şeklinde verilen hızlı bir intravenöz enjeksiyonun ardından
fizyolojik tuzlu su hızla verilir (yaklaşık 5 ml). Gerek duyulursa 1-2 dakika sonra (ardından
1tuzlu su verilerek) 10 mg daha verilebilir. İstenen sonuç hala alınamamışsa, AV blok
sağlanana kadar doz bir kez daha artırılabilir. Tedavi 1-2 dakikalık aralıklarla iki kez
tekrarlanabilir. Genellikle 15 mg’ın üzerindeki dozlara gerek kalmaz.
Bebekler, çocuklar ve adolesanlar:
Tedavi özel koşullarda uygulanmalıdır. ADENOSIN - L.M. dozu vücut ağırlığıyla
ayarlanmalıdır ve ardından fizyolojik tuzlu su verilerek artan dozlarda uygulanmalıdır.
Başlangıçta verilecek doz 50 µg/kg olmalıdır. Doz daha sonra AV iletimde geçici bir etki
görülene ya da normal sinüs ritmine bir dönüş olana kadar iki dakikada bir her doz
aşamasında (100, 150, 200, 250, 300 µg/kg) 50 µg/kg arttırılabilir. Sinüs ritmine dönüş
sürmezse, tedavi tekrarlanabilir. Genellikle 15 mg’ın üzerindeki dozlara gerek kalmaz.
0.1 ml’nin altındaki hacimlerde tam olarak dozlama yapmak güç olabileceğinden, 5 kg’dan
küçük bebekler için ADENOSIN - L.M.’nin 2.5 mg/ml’ye dilüe edilmesi önerilmektedir.
ADENOSIN - L.M. tercihen fizyolojik tuzlu su ile dilüe edilir (1 kısım ADENOSIN - L.M. +
1 kısım tuzlu su).
Çocuklarda ml cinsinden dilüe edilmiş çözelti (2.5 mg/ml):
Vücut Doz düzeyi (g/kg)
ağırlığı (kg) 50 100 150 200 250 300
1 0,02 0,04 0,06 0,08 0,10 0,12
2 0,04 0,08 0,12 0,16 0,20 0,24
3 0,06 0,12 0,18 0,24 0,30 0,36
4 0,08 0,16 0,24 0,32 0,40 0,48
5 0,10 0,20 0,30 0,40 0,50 0,60
>5 --------------- dilüe edilmemiş çözelti -----------
2Çocuklarda ml cinsinden dilüe edilmemiş çözelti (5 mg/ml):
Vücut Doz düzeyi (g/kg)
ağırlığı (kg) 50 100 150 200 250 300
10 0,10 0,20 0,30 0,40 0,50 0,60
15 0,15 0,30 0,45 0,60 0,75 0,90
20 0,20 0,40 0,60 0,80 1,00 1,20
25 0,25 0,50 0,75 1,00 1,25 1,50
30 0,30 0,60 0,90 1,20 1,50 1,80
35 0,35 0,70 1,05 1,40 1,75 2,10
40 0,40 0,80 1,20 1,60 2,00 2,40
45 0,45 0,90 1,35 1,80 2,25 2,70
50 0,50 1,00 1,50 2,00 2,50 3,00
50 kg üzerindeki çocuklar yetişkin dozlarıyla tedavi edilebilirler.
Preeksite yolların belirlenmesi ve lokalize edilmesi için AV bloğun indüksiyonunda:
Yetişkinler:
Kısa süreli (<10 sn) AV blok elde etmek için hızlı i.v. enjeksiyonla (yetişkinlerde 5-15 mg)
kişiye özel doz titrasyonu. Tedavi 1-2 dakika aralıklarla tekrarlanabilir.
Bebekler, çocuklar ve adolesanlar:
PSVT tedavisindeki dozlar.
Miyokardiyal radyoizotop taraması (talyum ya da teknesyum) ya da ekokardiyografi ile
birlikte kalpte iskeminin farmakolojik olarak provokasyonunda:
ADENOSIN - L.M. periferik bir venden intravenöz infüzyonla verilir. İnfüzyon hızı normalde
140 µg/kg/dakika olmalıdır. Taramada adenozin 4-6 dakika boyunca verilir ve ilgili izotop
adenozin infüzyonundan 3 dakika sonra enjekte edilir. İnfüzyon normalde izotop enjekte
edildikten sonra 2 dakika daha sürmektedir. Yan etkilerin azaltılması için, infüzyon sırasında
hafif egzersiz verilebilir.
3Farklı vücut ağırlıklarında bir dakikada mililitre cinsinden verilen ADENOSIN - L.M.:
Vücut ağırlığı, kg ml/dakika
40 1,1
50 1,4
60 1,7
70 2,0
80 2,2
90 2,5
100 2,8
110 3,1
120 3,4
130 3,6
140 3,9
150 4,2
Kan basıncında belirgin bir düşme olursa (başlangıçtaki kan basıncına göre %25’ten fazla),
kan basıncının daha fazla düşmemesi için dozun azaltılması düşünülmelidir (bir dakika
aralıklarla her adımda 30 µg/kg/dakika azaltılması önerilir).
Uygulama Şekli:
İntravenöz enjeksiyon:
ADENOSIN - L.M. yalnızca kalp ritminin sürekli olarak izlendiği acil servislerde, yoğun
bakım ünitelerinde ya da benzeri yerlerde kullanılır. Aşağıdaki doz talimatları periferik bir
venden yapılan uygulamalarda geçerlidir. Adenozinin fazlasıyla kısa yarılanma ömrü
düşünüldüğünde, eğer ilaç santral bir venden veriliyorsa, başlangıç dozu yaklaşık %50
azaltılmalıdır.
İntravenöz infüzyon:
Uygulama gerekli uzmanlık bilgisi ve akut kardiyak müdahale ekipmanı olan bir doktor
tarafından yapılmalıdır.
Muhtemel bolus etkisinden sakınmak için, infüzyon ayrı bir intravenöz yoldan verilmelidir.
Kan basıncı ölçümü adenozin infüzyonunun olmadığı koldan yapılmalıdır.
4Özel popülasyonlara ilişkin ek bilgiler:
Böbrek/Karaciğer yetmezliği:
ADENOSIN - L.M.’nin böbrek veya karaciğer yetmezliği olan hastalarda kullanımı ile ilgili
bilgi yoktur.
Pediyatrik popülasyon:
ADENOSIN - L.M.’nin bebekler, çocuklar ve adolesanlarda kullanımı ile ilgili bilgiler
“Pozoloji/uygulama sıklığı ve süresi” başlığı altında verilmiştir.
Geriyatrik popülasyon:
ADENOSIN - L.M.’nin yaşlılarda kullanımı ile ilgili bilgi yoktur.
4.3. Kontrendikasyonlar
ADENOSIN - L.M. aşağıdaki durumlarda kontrendikedir:
 Etkin madde veya yardımcı maddelerden herhangi birine karşı aşırı duyarlılık
 Daha önce adenozine karşı advers reaksiyon
 Kalıcı kalp pili olmayan hastalarda 2.-3. derecede AV blok ya da sinüsnod hastalığı
(hasta sinüs sendromu ya da semptomatik bradikardi)
 Şiddetli hipotansiyon
 Stabil olmayan angina pektoris
 Dekompanse kalp yetmezliği
 Yalnızca infüzyonlar için:
- Artmış kafa içi basıncı
- Hipovolemi
- Dipiridamolle eş zamanlı tedavi
4.4. Özel kullanım uyarıları ve önlemleri
ADENOSIN - L.M. belirgin bir hipotansiyona yol açabileceğinden, düzeltilmemiş
hipovolemisi, trunkal stenozu, sağ-sol şantı, perikarditi, perikardiyal efüzyonu, otonom sinir
sistemi bozukluğu ya da serebral vasküler yetmezlikle birlikte karotis stenozu olan hastalara
dikkatle uygulanmalıdır. ADENOSIN - L.M. miyokard enfarktüsü sonrasında hastalara
dikkatle uygulanmalıdır.
5İnfüzyon sırasında geçici bir kötüleşme ortaya çıkabileceğinden, ADENOSIN - L.M. düşük
dereceli iletim yolu bozuklukları (birinci derece AV blok, dal bloğu) olan hastalarda
infüzyonla uygulanan bir diyagnostik olarak dikkatle uygulanmalıdır. Atriyal
flutter/fibrilasyonu ve aksesuar by-pass yolu olan hastalarda normal olmayan yoldan artmış
iletim gelişebilir. Kronik obstrüktif akciğer hastalığı olan hastalarda adenozin, bronkospazmı
şiddetlendirebilir ya da alevlendirebilir.
Seyrek olgularda şiddetli bradikardi bildirilmiştir. Şiddetli bir bradikardi impulsların
oluşumunda ve/veya iletim sisteminde sorun olduğuna dair bir uyarı olarak düşünülmelidir.
Tedavi kesilmelidir. Şiddetli bir bradikardi QT intervali uzamış hastalarda özellikle Torsades
de Pointes oluşumunu arttıracaktır. Bu hastalarda, enjeksiyonla verilen adenozin dikkatle
uygulanmalıdır. Bununla birlikte, bugüne kadar stres testiyle birlikte adenozin sürekli olarak
infüzyonla verildiğinde herhangi bir Torsade de Pointes olgusu bildirilmemiştir. Stres testi
için terapötik nedenlerle adenozin enjeksiyonuna kıyasla infüzyonla birim zamanda çok daha
düşük dozda adenozin verilmesi bir açıklama olabilir.
Yakın zamanda (1 yıl içinde) kalp transplantasyonu geçirmiş hastalarda kalbin adenozine
karşı duyarlılığında artış gözlenmiştir.
4.5. Diğer tıbbi ürünler ile etkileşimler ve diğer etkileşim şekilleri
Adenozin dipiridamol, kafein ve teofilinle etkileşir. Teofilin tedavisiyle birlikte verildiğinde
hastanın AV blok indüksiyonu için daha yüksek bir doza ihtiyaç göstermesi şeklinde bir etki
görülebilir. Kafein zayıf bir adenozin reseptör blokeridir, bu da doz ihtiyaçlarında kafein
alımıyla bağlantılı olarak bireyler arası varyasyonların görülebildiği anlamına gelir.
Adenozinin diyagnostik olarak kullanımından önceki 12 saat boyunca tercihen kafeinli
yiyecek ve içecekler alınmamalıdır.
4.6. Gebelik ve laktasyon
Genel tavsiye
Gebelik Kategorisi : C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sınırlı sayıda (33; 3’ü ilk trimestrde tedavi görmüş) gebelikte maruz kalma olgularından elde
edilen veriler, ADENOSIN - L.M.’nin gebelik üzerinde ya da fetusun/yeni doğan çocuğun
6sağlığı üzerinde advers etkileri olduğunu göstermemektedir. Bugüne kadar herhangi önemli
bir epidemiyolojik veri elde edilmemiştir.
Gebelik dönemi
Gebe kadınlara verilirken tedbirli olunmalıdır.
Laktasyon dönemi
Adenozinin insan sütüyle atılıp atılmadığı bilinmemektedir. Adenozinin kısa yarılanma ömrü
nedeniyle çocuk üzerinde herhangi bir etki öngörülmemektedir. ADENOSIN - L.M. emzirme
döneminde kullanılabilir.
Üreme yeteneği / Fertilite
Adenozinin üreme yeteneği üzerine etkisi ile ilgili klinik çalışma yoktur.
4.7. Araç ve makine kullanımı üzerindeki etkiler
Araç ve makine kullanımı üzerinde herhangi bir etkisi yoktur.
4.8. İstenmeyen etkiler
İntravenöz enjeksiyon:
Tüm yan etkiler hafiftir ve hızla (genellikle 30 sn içinde) kaybolur. En sık görülen advers
olaylar dispne (yaklaşık %17), yüz ve boyunda ani kızarıklık (yaklaşık %17) ve göğüste
sıkışmadır (yaklaşık %14). Hastaların yaklaşık %50’sinde semptomatik yan etki görülmez.
İntravenöz enjeksiyon ile görülen yan etkiler sistem organ sınıflarına ve sıklık gruplarına göre
aşağıda verilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Genel bozukluklar ve uygulama bölgesine ilişkin hastalıklar
Yaygın: Baş ağrısı, vertigo, göğüs ağrıları
Yaygın olmayan: Terleme
7Kardiyak hastalıklar
Yaygın: Yüz ve boyunda ani kızarıklık, refleks taşikardi
Yaygın olmayan: Çarpıntı, hipotansiyon
Seyrek: Belirgin hipotansiyon ve ventriküler fibrilasyon gibi aritmiler, ventriküler
ekstrasistolik atımlar ve atriyal fibrilasyon
Gastrointestinal hastalıklar
Yaygın: Bulantı
Yaygın olmayan: Metalik tat, kasıkta basınç
Solunum, göğüs bozuklukları ve mediastinal hastalıklar
Yaygın: Dispne, göğüste sıkışma
Yaygın olmayan: Hiperventilasyon
Seyrek: Bronşiyal astımın alevlenmesi
Psikiyatrik hastalıklar
Yaygın olmayan: Ajitasyon
Sinir sistemi hastalıkları
Yaygın: Parestezi
Göz hastalıkları
Yaygın olmayan: Bulanık görme
İntravenöz infüzyon:
İntravenöz infüzyon daha sık yan etki oluşturur. Bununla birlikte çoğu hafiftir ve çabucak
(birkaç dakika içinde) kaybolur. En sık görülen yan etki göğüs ağrısıdır (yaklaşık %40). Yan
etkilerin azaltılması için infüzyon hafif egzersizle kombine edilebilir.
İntravenöz infüzyon ile görülen yan etkiler sistem organ sınıflarına ve sıklık gruplarına göre
aşağıda verilmiştir.
Genel bozukluklar ve uygulama bölgesine ilişkin hastalıklar
Yaygın: Baş, göğüs ve çene ağrısı, vertigo
8Kardiyak hastalıklar
Yaygın: Yüzde ve boyunda ani kızarıklık, AV Blok I-II, ST depresyonu
Yaygın olmayan: Palpitasyon, hipotansiyon, AV Blok III
Seyrek: Belirgin hipotansiyon ve ventriküler fibrilasyon gibi ventriküler aritmiler, ventriküler
ekstrasistolik atımlar ve atriyal fibrilasyon
Gastrointestinal hastalıklar
Yaygın: Bulantı, epigastrik ağrı
Solunum, göğüs bozuklukları ve mediastinal hastalıklar
Yaygın: Dispne
Yaygın olmayan: Hiperventilasyon
Seyrek: Bronkospazm
Bronşiyal astım veya obstrüktif akciğer hastalığı olmayan hastalarda bile nadiren
bronkospazm (bazen şiddetli) olguları bildirilmiştir.
4.9. Doz aşımı ve tedavisi
Gerçek anlamıyla doz aşımının olmaması için ADENOSIN - L.M. yalnızca hastaların dikkatli
bir şekilde izlendiği kliniklerde kullanılmalıdır. Ancak ADENOSIN - L.M. dozunun
azaltılması yeterli olmazsa, yan etkilere bağlı ağır semptomlar aminofilin ile tedavi edilebilir.
Klinik deneyimler aminofilin tedavisine nadiren ihtiyaç duyulacağını göstermiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer kalp preparatları
ATC kodu: CO1E B10
Etki mekanizması:
Adenozin vücuttaki tüm hücrelerde bulunan endojen bir nükleozittir. Adenozinin etkileri
pürin-1 reseptörleri (P - reseptörleri) aracılığıyla olur. Adenozinin etkileri arasında AV
1
düğüm ve sinoatriyal düğümde kardiyak iletim zamanının inhibisyonu ve vasküler kas
hücreleri ve özellikle arteriyoller üzerinde gevşetici etki vardır. Adenozin AV düğümde iletiyi
inhibe ederek AV düğümdeki re-entry taşikardiyi sonlandırabilir ve böylelikle WPW (Wolff-
Parkinson-White) sendromu olanlar gibi supraventriküler taşikardisi olan hastalarda normal
9sinüs ritmini korur. Adenozin tedavisi aksesuar iletim yollarında iletim zamanını inhibe
etmez. İntravenöz enjeksiyon yapıldığında AV iletim üzerindeki etkinin süresi son derece
kısadır (yaklaşık 30 sn). Adenozin uygulaması ile AV düğüm bloke edildiğinde, WPW
sendromu ve aksesuar yolla antedromik iletimi olan hastalarda maksimum preeksitasyon elde
edilir.
Aksesuar yolun yerini belirlemek için 12 elektrotlu EKG kullanılarak kaydedilmiş maksimal
preeksitasyon kullanılabilir. Adenozin normal elektrokardiyografisi olan hastalarda
preeksitasyonu tespit etmek için kullanılabilir.
Adenozinin kalpteki dirençli damarlardaki güçlü vazodilatör özellikleri başlıca
arteriyosklerotik olmayan vasküler yataklarda doza bağımlı bir vazodilatasyona neden olur.
Bu da kardiyosklerozlu hastalarda adenozinin intravenöz infüzyonunun, kan akımının
arteriyosklerotik vasküler yataklardan daha normal alanlara tekrar dağılımını (koroner çalma
fenomeni) sağladığı anlamını taşır. Aynı zamanda, adenozinin genel vazodilatör etkisi kalbin
inotropik ve kronotropik etkilerinde refleks bir artış oluşturarak kalbin işini arttırır.
5.2. Farmakokinetik özellikler
Genel Özellikler
Dağılım:
Ekzojen olarak uygulanan adenozin, başlıca hücreler tarafından alınma yoluyla olmak üzere
metabolizma yoluyla da dolaşımdan hızla uzaklaştırılır.
Biyotransformasyon:
Adenozin kısmen kan ve endotel hücrelerinde adenozin monofosfata (AMP) ve daha sonra
adenozin difosfat (ADP) ve adenozin trifosfata (ATP) fosforilasyon yoluyla, kısmen de daha
sonra hipoksantin, ksantin ve son ürün ürik aside metabolize olan inozine deaminasyon
yoluyla atılır.
Eliminasyon:
Adenozinin az bir miktarı idrarla atılabilir ancak büyük kısmı adenozin metabolitleri olarak
atılmaktadır.
10Doğrusallık/Doğrusal olmayan durum:
İnsan kanının kullanıldığı in vitro testlerde adenozinin plazma yarılanma ömrü (kısmen kan
hematokritine bağlı olarak) 10 saniyeden az olduğundan alışılmış tüm farmakokinetik
parametreler ölçülememiştir.
5.3. Klinik öncesi güvenlilik verileri
Adenozin tüm canlı hücrelerinde doğal olarak bulunduğundan, karsinojenik potansiyelin
değerlendirilmesi için hayvanlar üzerinde herhangi bir çalışma yapılmamıştır.
6. FARMASÖTİK ÖZELLİKLERİ
6.1 Yardımcı maddelerin listesi
Mannitol
Enjeksiyonluk su
6.2 Geçimsizlikler
ADENOSIN - L.M., Bölüm 4.2 ve 6.6’da verilenler dışındaki diğer farmasötik ürünlerle
karıştırılmamalıdır.
6.3. Raf ömrü
Açılmamış ambalaj: 60 ay
İlk kez açıldıktan ya da sulandırıldıktan sonra: Hemen ve tek kullanım içindir.
6.4. Saklamaya yönelik özel tedbirler
25°C altındaki oda sıcaklığında saklayınız. Buzdolabında saklamayınız/dondurmayınız.
6.5. Ambalajın niteliği ve içeriği
Flakon: 10 ml lastik tıpalı (kiremit kırmızısı kloro bütil lastik) enjeksiyon flakonları (şeffaf
cam, Tip I)
10x10 ml
6.6. Beşeri tıbbi üründen arta kalan maddelerin imhası ve diğer özel önlemler
%0.9 NaCl çözeltisiyle karıştırılabilir (bkz. Bölüm 4.2).
11Çözelti uygulama öncesinde tanecikler ve renk değişikliği açısından gözle incelenmelidir.
Bulanıklık ya da çökelti görürseniz kullanmayın. Kristalleşme olmuşsa oda sıcaklığında
ısıtarak kristalleri çözün. Çözelti kullanım sırasında berrak olmalıdır.
Mikrobiyolojik bakış açısından ürün açıldıktan sonra derhal kullanılmalıdır. Hemen
kullanılmazsa kullanım sırasındaki saklama zamanı ve kullanımdan önceki şartlar kullanıcının
sorumluluğundadır.
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmeliği”ne uygun olarak imha edilmelidir.
7. RUHSAT SAHİBİ
Abfen Farma San. Ve Tic. Ltd. Şti., Cinnah Cad.Vali Dr. Reşit Sk. 5/2
Çankaya/Ankara, Türkiye
Telefon: 0 312 439 3161
Faks: 0 312 439 3160
e-mail: info@abfen.com
8. RUHSAT NUMARASI
27.01.2009 126/58
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 27.01.2009
Son yenileme tarihi:
10. KÜB’ÜN YENİLENME TARİHİ
12