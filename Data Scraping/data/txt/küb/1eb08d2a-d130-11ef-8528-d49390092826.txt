KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROPOFOL GENTHON® i.v. 1000 mg/100 ml enjeksiyonluk emülsiyon içeren flakon
2. KALİTATİF VE KANTİTATİF BİLEŞİM
Etkin madde: 1 ml emülsiyon 10 mg propofol içerir.
Her bir 100 ml çözelti flakon 1000 mg propofol içerir.
Yardımcı maddeler:
1 ml emülsiyonda;
Soya fasulyesi yağı 100.000 mg
Sodyum hidroksit 0.110-0.050 mg
bulunur.
Yardımcı maddelerin tam listesi için, bölüm 6.1’e bakınız.
3. FARMASÖTİK FORM
Enjeksiyonluk emülsiyon içeren flakon.
İntravenöz uygulama için izotonik, beyaz, suda yağ emülsiyonu.
4. KLİNİK ÖZELLİKLER
4.1. Terapötik endikasyonlar
PROPOFOL GENTHON
• Yetişkinlerde ve bir aylıktan büyük çocuklarda genel anestezinin indüksiyonu ve idamesi
• Yoğun bakım ünitelerinde ventilasyondaki 16 yaşından büyük hastaların sedasyonu
• Yetişkinlerde ve bir aylıktan büyük çocuklarda tek başına veya lokal veya rejyonal anestezi
ile kombine olarak diagnostik ve cerrahi prosedürlerde sedasyon için kısa etkili bir
intravenöz genel anesteziktir.
14.2. Pozoloji ve uygulama şekli
Genel Bilgiler
PROPOFOL GENTHON sadece Anesteziyoloji ve/veya Acil Tıp Uzmanları tarafından
hastanelerde veya uygun ekipmanlı günlük tedavi ünitelerinde uygulanmalıdır. Dolaşım ve
solunum fonksiyonları (EKG, nabız-oksimetre gibi) sürekli olarak izlenmeli ve hastanın hava
yolunun açık tutulması, yapay ventilasyon ve diğer resüsitasyon işlemleri için gerekli ekipman
sürekli hazır bulundurulmalıdır. Diagnostik veya cerrahi prosedürlerde sedasyon esnasında
PROPOFOL GENTHON cerrahi veya diagnostik prosedürü uygulayan kişi tarafından
verilmemelidir.
Genellikle PROPOFOL GENTHON’a analjezik ilaçların ilavesi gerekmektedir.
Pozoloji/uygulama sıklığı
PROPOFOL GENTHON intravenöz uygulanır. Dozaj hastanın bireysel cevabına göre ayarlanır.
• Yetişkinlerde genel anestezi
Anestezi indüksiyonu:
Anestezi indüksiyonu için hastanın cevabı karşısında anestezinin başladığının klinik belirtileri
görülünceye kadar (her 10 saniyede 20 – 40 mg propofol) hastaya verilmelidir. 55 yaşından
daha genç olan bir çok yetişkin hasta muhtemelen 1.5 – 2.5 mg/kg vücut ağırlığı propofole
gereksinim duyar. Bu yaşın üstündeki hastalarda, ASA derecesi III ve IV olan hastalarda ve
özellikle kardiyak fonksiyon bozukluğu olanlarda, doz gereksinimi daha düşüktür ve total
PROPOFOL GENTHON dozu minimum 1 mg/kg vücut ağırlığı propofole indirgenebilir. Bu
hastalarda ilacın veriliş hızı düşük olmalıdır (her 10 saniyede 20 mg’a tekabül eden yaklaşık 2
ml).
Anestezi idamesi:
Anestezi sürekli PROPOFOL GENTHON infüzyonu veya tekrarlayan bolus enjeksiyonu ile
idame ettirilebilir. Eğer tekrarlayan bolus enjeksiyonu tekniği kullanılırsa, 25 mg - 50 mg
propofol artışı (2.5 – 5.0 ml PROPOFOL GENTHON) klinik gereksinime göre verilebilir.
Sürekli infüzyon ile anestezi idamesi için gereken dozlar genellikle 4 – 12 mg/kg vücut
ağırlığı/saat arasındadır.
2Yaşlı hastalarda, genel durumu bozuk olan hastalarda, ASA derecesi III ve IV olan hastalarda ve
hipovolemik hastalarda dozaj hastanın durumunun ciddiyetine ve uygulanan anestezi tekniğine
bağlı olarak daha da düşürülebilir.
• 1 aylığın üzerindeki çocuklarda genel anestezi
Anestezi indüksiyonu:
Anestezi indüksiyonu için hastanın cevabı karşısında anestezinin başladığının klinik belirtileri
görülünceye kadar PROPOFOL GENTHON hastaya yavaşça verilmelidir. Doz yaşa ve/veya
vücut ağırlığına göre hesaplanmalıdır.
8 yaşın üzerindeki birçok hasta anestezi indüksiyonu için muhtemelen yaklaşık 2.5 mg/kg
vücut ağırlığı propofole gereksinim duymaktadır.
Daha küçük çocuklarda, özellikle 1 aylık ile 3 yaşın arasında, doz gereksinimleri daha yüksek
olabilir (2.5 – 4 mg/kg vücut ağırlığı).
Genel anestezinin idamesi:
Gerekli anestezi derinliğini sürdürmek için, anestezi, PROPOFOL GENTHON infüzyonu
veya tekrarlanan bolus enjeksiyonu uygulanarak sağlanabilir. Gerekli uygulama hızı hastalar
arasında oldukça değişmektedir, fakat 9-15 mg/kg/saat doz aralığında genellikle istenen
anestezi seviyesine ulaşılır. Daha küçük çocuklarda, özellikle 1 aylık ile 3 yaş arasında, doz
gereksinimleri daha yüksek olabilir.
ASA III ve IV olan hastalar için daha düşük dozlar tavsiye edilmektedir (ayrıca bölüm 4.4’e
bakınız).
• Yoğun bakım ünitesinde ventilasyondaki hastaların sedasyonu
Yoğun bakımda ventilasyondaki hastaların sedasyonunu sağlamak için kullanıldığında,
propofolün sürekli infüzyon ile verilmesi tavsiye edilmektedir. İnfüzyon hızı istenen sedasyon
derinliğine göre ayarlanmalıdır. Çoğu hastada 0.3–4 mg/kg/saat propofol dozu ile yeterli
sedasyon sağlanabilir (ayrıca bölüm 4.4’e bakınız).
Propofol 16 yaşındaki ve daha küçük hastaların yoğun bakımdaki sedasyonu için endike
değildir (bölüm 4.3’e bakınız).
3Yoğun bakım ünitesinde propofolün Hedef Kontrollü İnfüzyon (TCI) sistemi üzerinden
uygulanması tavsiye edilmez.
• Yetişkin hastalarda diagnostik ve cerrahi prosedürlerde sedasyon
Cerrahi ve diagnostik prosedürlerde sedasyonu sağlamak için, dozlar ve uygulama hızları klinik
cevaba göre ayarlanmalıdır. Bir çok hasta sedasyonun başlaması için 1-5 dakikada 0.5–1 mg/kg
vücut ağırlığı propofole gereksinim duyar. Sedasyonun idamesi PROPOFOL GENTHON
infüzyonunun istenilen sedasyon seviyesine titrasyonu ile sağlanabilir. Bir çok hasta 1.5–4.5
mg/kg vücut ağırlığı/saat propofole gereksinim duyar. Eğer sedasyon derinliğinde hızlı bir artış
istenirse, infüzyona bolus enjeksiyonu ile 10–20 mg propofol (1–2 ml PROPOFOL GENTHON)
takviyesi yapılabilir.
55 yaşından yaşlı hastalarda ve ASA derecesi III ve IV olan hastalarda daha düşük dozlarda
PROPOFOL GENTHON’a gereksinim olabilir ve veriliş hızının düşürülmesi gerekebilir.
• Bir aylıktan daha büyük çocuklarda diagnostik ve cerrahi prosedürlerde sedasyon
Dozlar ve uygulama hızları gereken sedasyon derinliğine ve klinik cevaba göre ayarlanmalıdır.
Çoğu pediyatrik hasta sedasyonun başlaması için 1-2 mg/kg vücut ağırlığı propofole ihtiyaç
duyar. Sedasyonun idamesi PROPOFOL GENTHON infüzyonunun istenilen sedasyon
seviyesine titrasyonu ile sağlanabilir. Bir çok hasta 1.5–9 mg/kg/saat propofole gereksinim
duyar. Eğer sedasyon derinliğinde hızlı bir artış istenirse, infüzyona bolus enjeksiyonu ile 1
mg/kg vücut ağırlığına kadar propofol takviyesi yapılabilir.
ASA III ve IV hastalarda daha düşük dozlar gerekebilir.
Uygulama süresi:
PROPOFOL GENTHON maksimum 7 gün uygulanabilir.
Uygulama şekli:
İntravenöz kullanım
PROPOFOL GENTHON intravenöz olarak ya seyreltilmeden ya da %5’lik a/h glukoz çözeltisi
veya %0.9’luk a/h sodyum klorür çözeltisi gibi aynı zamanda %0.18’lik a/h sodyum klorür ve
%4’lük a/h glukoz çözeltisi ile seyreltilerek enjeksiyon veya sürekli infüzyon ile uygulanır
(ayrıca bölüm 6.6’ya bakınız).
4Ambalajlar kullanılmadan önce çalkalanmalıdır.
Kullanılmadan önce flakonun boynu tıbbi alkol ile temizlenmelidir (sprey veya swab).
Ambalajlar kullanıldıktan sonra atılmalıdır.
PROPOFOL GENTHON antimikrobiyal koruyucu içermez ve mikroorganizmaların büyümesini
destekler. Bu nedenle, flakon açıldıktan hemen sonra PROPOFOL GENTHON aseptik bir
şekilde steril bir şırıngaya veya infüzyon setine çekilmelidir. Uygulama gecikmeden
başlanmalıdır. İnfüzyon süresi boyunca hem PROPOFOL GENTHON hem de infüzyon
ekipmanı için asepsis sürdürülmelidir.
Devam eden PROPOFOL GENTHON infüzyonuna herhangi bir ilacın veya sıvının ilavesi
kanüle yakın yerden olmalıdır. PROPOFOL GENTHON mikrobiyolojik filtre içeren infüzyon
setleri üzerinden hastaya verilmemelidir.
Bir flakon PROPOFOL GENTHON içeriği ve PROPOFOL GENTHON içeren enjektörlerin
içeriği bir hastada tek kullanıma uygundur.
Seyreltilmemiş PROPOFOL GENTHON infüzyonu
Sürekli infüzyon ile PROPOFOL GENTHON verilirken, büret, damla sayacı, enjektör pompası
veya volumetrik infüzyon pompalarının infüzyon hızını kontrol etmek üzere kullanılması tavsiye
edilmektedir. Çeşitli yağ emülsiyonlarının parenteral kullanımlarında olduğu gibi, PROPOFOL
GENTHON’un bir infüzyon sisteminden sürekli infüzyon süresi 12 saati geçmemelidir. En geç
12 saat sonunda infüzyon seti ve PROPOFOL GENTHON haznesi atılmalı ve yenilenmelidir.
İnfüzyon sonunda veya infüzyon sistemi değiştirildiğinde geri kalan PROPOFOL GENTHON
atılmalıdır.
Seyreltilmiş PROPOFOL GENTHON infüzyonu
Seyreltilmiş PROPOFOL GENTHON verilirken, büret, damla sayacı, enjektör pompası veya
volumetrik infüzyon pompalarının infüzyon hızını kontrol etmek ve büyük hacimli seyreltik
PROPOFOL GENTHON kazara kontrolsüz bir şekilde verilmesi riskini ortadan kaldırmak için
kullanılması tavsiye edilmektedir.
5Maksimum dilüsyon 1 hacim PROPOFOL GENTHON ile 4 hacim %5’lik a/h glukoz çözeltisi
veya %0.9’luk a/h sodyum klorür çözeltisini veya %0.18’lik a/h sodyum klorür ve %4’lük a/h
glukoz çözeltisi (minimum konsantrasyon 2 mg propofol/ml) geçmemelidir. Karışım
uygulamadan hemen önce aseptik koşullarda hazırlanmalı ve hazırlandıktan sonra 6 saat
içersinde kullanılmalıdır.
İlk enjeksiyonda ağrıyı azaltmak için, PROPOFOL GENTHON koruyucu içermeyen %1’lik
lidokain enjeksiyonu ile karıştırılabilir (20 hacim PROPOFOL GENTHON 1 hacime kadar %1
lidokain enjeksiyonu ile karıştırılır).
PROPOFOL GENTHON takiben aynı setten atracurium veya mivacurium gibi kas gevşeticileri
vermeden önce, uygulama öncesinde setin yıkanması tavsiye edilmektedir.
Propofol aynı zamanda Hedef Kontrollü İnfüzyon ile kullanılabilir. Dozaj tavsiyeleri için
piyasada mevcut olan farklı algoritmalar nedeniyle lütfen cihaz üreticisinin kullanım kılavuzuna
bakınız.
Özel popülasyonlara ilişkin ek bilgiler:
Böbrek / Karaciğer yetmezliği:
PROPOFOL GENTHON böbrek ve karaciğer yetmezliği olan hastalarda dikkatli
kullanılmalıdır (bkz. Bölüm 4.4).
Pediyatrik popülasyon:
Pediyatrik hastalar
Yenidoğanlarda (1 aylığın altındaki çocuklarda) PROPOFOL GENTHON tavsiye edilmez (bkz.
Bölüm 4.4).
4.3. Kontrendikasyonlar
PROPOFOL GENTHON propofol veya yardımcı maddelerden herhangi birine aşırı duyarlılığı
olduğu bilinen hastalarda kontrendikedir.
PROPOFOL GENTHON soya-yağı içerir ve fıstık veya soyaya aşırı duyarlı olan hastalarda
kullanılmamalıdır.
PROPOFOL GENTHON yoğun bakımda 16 yaşında veya daha küçük çocuklarda sedasyonda
kullanılmamalıdır.
64.4. Özel kullanım uyarıları ve önlemleri
Propofol anestezi eğitimi almış doktorlar tarafından (veya, uygulanabilen yerlerde, yoğun
bakımdaki hastaların bakımı için eğitim almış doktorlar tarafından) uygulanmalıdır.
Hastalar sürekli izlenmeli ve hastanın hava yolunun açık tutulması, yapay ventilasyon,
oksijen sağlanması ve diğer resüsitasyon işlemleri için gerekli ekipman sürekli hazır
bulundurulmalıdır. Propofol cerrahi veya diagnostik prosedürü uygulayan kişi tarafından
verilmemelidir.
Özellikle sağlık çalışanları tarafından yapılan propofol suistimali rapor edilmiştir. Diğer genel
anesteziklerde olduğu gibi, hava yolu bakımı olmadan uygulanan propofol, ölümcül
respiratuvar komplikasyonlar ile sonuçlanabilir.
Propofol cerrahi ve diagnostik prosedürlerde bilinç sedasyonu için uygulandığında, hastalar,
hipotansiyon, hava yolu obstrüksiyonu ve oksijen desaturasyonunun erken işaretleri konusunda
sürekli izlenmelidir.
Diğer sedatif ajanlarda olduğu gibi, propofol cerrahi prosedürler sırasında sedasyon için
kullanıldığında, istemsiz hasta hareketleri gelişebilir. Hareketsizliğin gerekli olduğu prosedürler
sırasında bu hareketler ameliyat edilen bölgeye zarar verebilir.
Propofol kullanımından sonra, hastanın tamamen uyandığından emin olmak için, hastanın
taburcu edilmesine kadar, uygun bir süre gereklidir. Propofolün kullanımı çok nadiren, artan kas
tonusu ile birlikte, postoperatif bilinçsizlik döneminin gelişmesi ile ilişkilendirilebilir. Bundan
önce uyanık bir dönem olabilir veya olmayabilir. Uyanma spontan olmasına rağmen, bilinçsiz
bir hastaya uygun bir bakım uygulanmalıdır.
12 saatten sonra propofole bağlı bir bozukluk genelde tespit edilememektedir. Hastalara
aşağıdakilerle ilgili bilgi verirken, propofolün etkileri, prosedürü, beraber uygulanan ilaçlar, yaş
ve hastanın durumu dikkate alınmalıdır:
• Hastanın uygulamanın yapıldığı yerden refakatçi eşliğinde ayrılmasının tavsiye edilmesi,
• Araba kullanmak gibi, tehlikeli veya riskli işlere başlama zamanı,
• Sedatif etkili olabilen diğer ajanların kullanımı (örn: benzodiazepinler, opiatlar, alkol).
7Diğer intravenöz anestezik ajanlarda olduğu gibi, kalp, solunum, böbrek veya karaciğer
bozukluğu olan hastalarda veya hipovolemik ya da halsiz hastalarda dikkatli olunmalıdır.
Propofol klerensi kan akışına bağlı olduğundan dolayı, eş zamanlı verilen, kardiyak outputu
azaltan ilaçlar, aynı zamanda propofol klerensini de azaltır.
Propofolün vagolitik aktivitesi yoktur ve bradikardi (bazen şiddetli) ve ayrıca asistol raporları
ile bağdaştırılmıştır. Özellikle vagal etkinin baskın durduğu veya propofolün bradikardi yapıcı
diğer ajanlar ile birlikte kullanıldığı durumlarda, indüksiyon öncesinde veya anestezi idamesi
sırasında intravenöz bir antikolinerjik ajan uygulanması düşünülmelidir.
Diğer anestezik ve sedatif ajanlarda olduğu gibi, PROPOFOL GENTHON’un uygulanmasından
önce ve uygulandıktan sonra en az 8 saat boyunca hastalar alkol alınmaması konusunda
bilgilendirilmelidir.
Operatif prosedürler için bolus uygulanması sırasında, akut pulmoner yetmezliği veya
respiratuvar depresyonu olan hastalarda özellikle dikkatli olunmalıdır.
Örn. alkol, genel anestezikler, narkotik analjezikler gibi santral sinir sistemi depresanların eş
zamanlı kullanılması bu ilaçların sedatif etkilerini kuvvetlendirir. PROPOFOL GENTHON
parenteral uygulanan santral deprese edici ilaçlar ile kombine edilirse, şiddetli solunum ve
kardiyovasküler depresyon gelişebilir. PROPOFOL GENTHON’un analjezik ajanı takiben
uygulanması tavsiye edilir ve doz hastanın cevabına göre dikkatlice titre edilmelidir (bkz.
Bölüm 4.5).
Anestezi indüksiyonu sırasında, premedikasyon ajanlarının ve diğer ajanların dozuna ve
kullanımına bağlı olarak hipotansiyon ve geçici apne görülebilir.
Anestezinin idamesi sırasında bazen, hipotansiyon, intravenöz sıvıların uygulanması ve
PROPOFOL GENTHON’un uygulanma hızının azaltılmasını gerektirebilir.
8Propofol epileptik hastaya uygulandığında, konvülsiyon riski olabilir.
Yağ metabolizması bozuklukları olan hastalarda ve lipid emülsiyonlarının dikkatli
kullanılmasının gerektiği durumlarda dikkatli olunmalıdır.
Eğer propofol yağ yüklemesi sendromu için belirli risk altında olduğu düşünülen hastalara
uygulanırsa, kan lipid seviyelerinin izlenmesi tavsiye edilir. Eğer izleme sırasında yağın yetersiz
bir şekilde vücuttan temizlendiği görülürse, propofol uygulaması uygun bir şekilde
ayarlanılmalıdır. Eğer hastaya aynı zamanda farklı intravenöz lipid veriliyorsa, propofol
formülasyonunun bir kısmı olarak infüze edilen lipid miktarını hesaba katarak, miktar
azaltılmalıdır; 1.0 ml PROPOFOL GENTHON 0.1 g yağ içermektedir.
Elektrokonvülsif tedavi ile kullanılması tavsiye edilmemektedir.
Diğer anesteziklerde olduğu gibi, uyanma periyodu esnasında, seksüel disinhibasyon oluşabilir.
Bu hasta popülasyonu tam olarak araştırılmadığı için, propofol kullanımı yenidoğan bebeklerde
tavsiye edilmemektedir. Farmakokinetik veriler, yenidoğanlardaki klerensin, çok büyük bireysel
farklılıklarla, oldukça azalmış olduğunu göstermektedir. (bölüm 5.2’ ye bakınız). Daha büyük
çocuklar için tavsiye edilen dozların uygulanması ile, şiddetli kardiyovasküler depresyon ile
sonuçlanan, rölatif doz aşımı oluşabilir.
Yoğun Bakım yönetimi ile ilgili tavsiyeler
16 yaşından daha küçük çocuklardaki (arka plan) sedasyon için propofolün etkililiği ve
güvenliliği gösterilmemiştir. Nedensel bir ilişki tespit edilmemesine rağmen, ehil olmayan
kullanımlar sırasında 16 yaşından küçük çocukların (arka plan) sedasyonunda ciddi istenmeyen
etkiler rapor edilmiştir (ölüm vakaları dahil). Bu istenmeyen etkiler arasında metabolik asidoz,
hiperlipidemi, rabdomiyoliz ve/veya kardiyak yetmezlik vardır. Bu etkiler, yoğun bakım
ünitelerindeki yetişkinlerin sedasyonu için önerilen dozdan daha fazla doz alan solunum yolu
enfeksiyonu olan çocuklarda daha sık görülmüştür.
9Aşağıdakilerin kombinasyonu ile ilgili raporlar alınmıştır: Metabolik asidoz, rabdomiyoliz,
hiperkalemi, hepatomegali, böbrek yetmezliği, hiperlipidemi, kardiyak aritmi, Brugada tipi
EKG (yükselmiş ST-segmenti ve coved (cadır tipi) T-dalgası), ve (bazı vakalarda ölümle
sonuçlanan) yetişkinlerde genellikle inotropik destekleyici tedaviye cevap vermeyen hızlı
ilerleyen kardiyak yetmezlik. Bu durumların kombinasyonları Propofol infüzyon sendromu
olarak adlandırılmıştır.
Aşağıdakiler bu olayların gelişmesindeki en büyük risk faktörleri gibi gözükmektedir: dokulara
azalmış oksijen sağlanması, ciddi nörolojik hasar ve/veya sepsis; aşağıdaki farmakolojik
ajanlardan bir veya birden fazlasının yüksek dozları - vazokonstriktörler, steroidler, inotroplar
ve/veya propofol (genellikle 4 mg/kg/saat doz oranlarından daha yüksek dozları takiben).
Doktorlar bu durumlar konusunda tetikte olmalı ve semptomların görüldüğü ilk anda dozu
düşürmeyi veya alternatif bir sedatife geçmeyi düşünmelidir. Yoğun bakım ünitesinde
kullanılan bütün sedatif ve terapötik ajanlar, propofol dahil, optimal oksijen temini ve
hemodinamik parametreleri sürdürmek için, titre edilmelidir. Bu tedavi değişiklikleri sırasında
kafa içi basıncı artmış olan hastalarda serebral perfüzyon basıncını desteklemek için uygun
tedavi uygulanmalıdır. Tedaviyi yürüten doktorlara mümkünse 4 mg/kg/saat dozunu
aşmamaları hatırlatılmalıdır.
Diğer Önlemler
PROPOFOL GENTHON antimikrobiyal koruyucu içermez ve mikroorganizmaların büyümesini
destekler.
Propofol aspire edilecekse, flakon açıldıktan hemen sonra aseptik bir şekilde steril bir şırıngaya
veya infüzyon setine çekilmelidir. Uygulama gecikmeden başlanmalıdır. İnfüzyon süresi
boyunca hem propofol hem de infüzyon ekipmanı için asepsis sürdürülmelidir. Devam eden
propofol infüzyonuna herhangi bir infüzyon sıvısının ilavesi kanüle yakın yerden olmalıdır.
Propofol mikrobiyolojik filtre üzerinden uygulanmamalıdır.
Propofol ve propofol içeren herhangi bir enjektör bir hastada tek kullanımlıktır. Diğer yağ
emülsiyonlarının yerleşmiş kılavuzları ile uygun olarak, tek bir propofol infüzyonu 12 saati
geçmemelidir. Uygulamadan sonra veya 12 saat sonunda, hangisi daha önce ise, infüzyon seti
ve propofol haznesi atılmalı ve uygun bir şekilde yenilenmelidir.
10Bu tıbbi ürün 100 ml’de 1 mmol (23 mg)’dan daha az sodyum ihtiva eder, yani esasında
“sodyum içermediği kabul edilebilir”.
4.5. Diğer tıbbi ürünler ile etkileşimler ve diğer etkileşim şekilleri
Propofol spinal ve epidural anestezi ve genelde premedikasyon için kullanılan ajanlar,
nöromüsküler bloke edici ilaçlar, inhalasyon ajanları ve analjezik ajanlar ile beraber
kullanılmıştır; hiçbir farmakolojik uyuşmazlık ile karşılaşılmamıştır. Rejyonal anestezi
tekniklerine ilave olarak genel anestezi veya sedasyon kullanıldığında, daha düşük propofol
dozları gerekebilir.
Premedikasyon ilaçları, inhalasyon ajanları, analjezik ajanlar gibi diğer MSS depresanların
birlikte uygulanması PROPOFOL GENTHON’un sedatif, anestezik ve kardiyorespiraruvar
deprese edici etkilerini artırabilir (bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PROPOFOL GENTHON’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya
doğum sonrası gelişim üzerindeki etkiler bakımından yetersizdir (bkz. kısım 5.3). İnsanlara
yönelik potansiyel risk bilinmemektedir. PROPOFOL GENTHON gerekli olmadıkça (bunun
koşulları belirtilmelidir) gebelik döneminde kullanılmamalıdır.
Gebelik dönemi
Propofolün gebelikte güvenirliği kanıtlanmamıştır. Bu nedenle, propofol zorunlu olmadıkça
hamile kadınlara verilmemelidir. Propofol plasentadan geçer ve neonatal depresyona neden
olabilir. Ancak, propofol indüklenmiş düşük sırasında kullanılabilir.
11Laktasyon dönemi
Emziren annelerde yapılan çalışmalar propofolün düşük miktarlarda anne sütüne geçtiğini
göstermiştir. Bu nedenle, propofol verilmesini takip eden 24 saat boyunca kadınlar
emzirmemelidir. Bu süre içerisinde oluşan süt atılmalıdır.
4.7. Araç ve makine kullanımı üzerindeki etkiler
Araba veya makine kullanımı gibi, yetenek gerektiren işlerin propofol kullanımdan sonra belli
bir süre bozulabileceği konusunda hastalar uyarılmalıdır.
12 saatten sonra propofole bağlı bir bozukluk genelde tespit edilememektedir (lütfen bölüm
4.4’e bakınız).
4.8. İstenmeyen etkiler
Propofol ile anestezi indüksiyonu ve idamesi veya sedasyon minimal eksitasyon bulgusu ile
genelde kolaydır. En yaygın rapor edilen advers ilaç reaksiyonları, hipotansiyon gibi,
anestezik/sedatif bir ajanın farmakolojik olarak tahmin edilebilen yan etkileridir. Propofol
uygulanan hastalarda gözlenen advers etkilerin doğası, şiddeti ve oluş sıklığı hastaların
durumuna ve yapılan cerrahi veya terapötik prosedürlere bağlıdır.
Yan etkiler aşağıdaki şekilde sınıflandırılır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000, <1/1000), çok seyrek (<1/10.000), bilinmiyor (eldeki verilerden tahmin edilemiyor).
Advers İlaç Reaksiyonları Tablosu
Sistem/Organ sınıfı Sıklık İstenmeyen Etki
Bağışıklık sistemi hastalıkları Çok seyrek: Anafilaksi -anjio ödemi,
bronkospazm eritem ve
hipotansiyon dahil olabilir
Metabolizma ve beslenme Bilinmiyor: Metabolik asidoz(5), hiperkalemi
hastalıkları (5), hiperlipidemi (5)
Psikiyatrik hastalıklar Bilinmiyor: Öforik ruh hali, ilaç suistimali (8)
12Sinir sistemi hastalıkları Yaygın: Uyanma periyodu süresince baş
ağrısı
Seyrek: Anestezi indüksiyonu, idame ve
uyanma sırasında konvülsiyonlar ve
opistotonus dahil epileptiform
hareketler
Çok seyrek: Postoperatif bilinç kaybı
Bilinmiyor: İstemsiz hareketler
Kardiyak hastalıklar Yaygın: Bradikardi (1)
Çok seyrek: Pulmoner Ödem
Bilinmiyor: Kardiyak aritmi (5), kardiyak
yetmezlik (5), (7)
Vasküler hastalıklar Yaygın: Hipotansiyon (2)
Yaygın Tromboz ve flebit
Solunum, göğüs hastalıkları Yaygın: Anestezi indüksiyonu esnasında geçici
ve mediastinal hastalıkları apne
Gastrointestinal hastalıklar Yaygın: Uyanma periyodu sırasında bulantı
ve kusma
Çok seyrek: Pankreatit
Hepato-bilier hastalıkları Bilinmiyor: Hepatomegali (5)
Kas-iskelet bozuklukları, bağ Bilinmiyor: Rabdomiyoliz (3), (5)
dokusu ve kemik hastalıkları
Böbrek ve idrar yolu hastalıkları Çok seyrek: Uzun süreli uygulamasını takiben
idrar renginde değişiklik
Bilinmiyor: Renal yetmezlik (5)
Üreme sistemi ve meme
Çok seyrek: Seksüel disinhibisyon
hastalıkları
Genel bozukluklar ve Çok yaygın: İndüksiyonda lokal ağrı (4)
uygulama bölgesine ilişkin
bozukluklar
Araştırmalar Bilinmiyor: Brugada-tipi EKG (5), (6)
Yaralanma, zehirlenme ve
Çok seyrek: Post-operatif ateş
prosedüre bağlı komplikasyonlar
13(1) Şiddetli bradikardiler seyrektir. Asistole kadar ilerlemesi ile ilgili izole vakalar rapor edilmiştir.
(2) Bazen hipotansiyon intravenöz sıvıların uygulanmasını ve propofolün uygulanma hızının
azaltılmasını gerektirebilir.
(3) Yoğun bakım ünitelerinde propofol sedasyon için 4 mg/kg/saatten fazla dozda verildiğinde, çok seyrek
rabdomiyoliz ile ilgili raporlar alınmıştır.
(4) Önkoldaki geniş damarları ve antecubital fossa’yı kullanarak azaltılabilir PROPOFOL GENTHON ile lokal
ağrı ayrıca eşzamanlı lidokain enjeksiyonu ile azaltılabilir.
(5) “Propofol infüzyon sendromu” olarak rapor edilen bu olayların kombinasyonu, sık sık bu olayların gelişmesi
için bir çok risk faktörüne sahip, şiddetli bir şekilde hasta olanlarda görülebilir. (daha detaylı bilgi için bölüm
4.4.’ e bakınız).
(6) Brugada-tipi EKG – EKG’de yükselmiş ST-segmenti ve coved (çadır tipi) T-dalgası
(7) Yetişkinlerde hızlı ilerleyen kardiyak yetmezlik (bazı vakalarda ölüm ile sonuçlanan). Bu vakalarda kardiyak
yetmezlik genelde inotropik destekleyici tedaviye cevap vermemiştir.
(8) İlaç suistimali, özellikle sağlık çalışanları tarafından
4.9. Doz aşımı ve tedavisi
Kazara doz aşımının kardiyo-respiratuvar depresyona neden olması muhtemeldir. Solunum
depresyonu oksijenli yapay ventilasyon ile tedavi edilmelidir. Kardiyovasküler depresyonda
hastanın bacaklarını yukarıya kaldırmak gerekebilir ve eğer kardiyovasküler depresyon şiddetli
ise, plazma genişletici ve uyarıcı ajanların kullanımını gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer genel anestezikler
ATC kodu: N01AX10.
Etki mekanizması, farmakodinamik etki
PROPOFOL GENTHON intravenöz verilişinden sonra, hipnotik etkinin başlaması hızlıdır.
Enjeksiyon hızına bağlı olarak, anestezi indüksiyonunun zamanı 30 – 40 saniye arasındadır.
Hızlı metabolizma ve atılım nedeni ile tekli bolus verilmesinden sonra etki süresi kısadır (4 – 6
dakika).
14Tavsiye edilen doz aralıklarında, tekrarlayan bolus enjeksiyonlarından veya infüzyondan sonra
klinik olarak anlamlı akümülasyon görülmemiştir.
Hastaların bilinci hızla yerine gelir.
Anestezi indüksiyonu sırasında bazen muhtemelen vagolitik aktivite eksikliğine bağlı bradikardi
ve hipotansiyon oluşabilir. Kardiyo-sirküler durum genellikle anestezinin idamesi sırasında
normale döner.
Pediyatrik popülasyon
Çocuklarda propofol bazlı anestezi ile ilgili sınırlı çalışmalar, 4 saatlik süreye kadar güvenliliğin
ve etkililiğin değişmediğini göstermektedir. Çocuklardaki kullanımı ile ilgili literatüre dayalı
kanıtlar uzun prosedürler için kullanımını güvenlilik ve etkililikte değişiklikler olmadan
dokümante etmektedir.
5.2. Farmakokinetik özellikler
Emilim:
İntravenöz uygulamadan sonra propofolün yaklaşık % 98’i plazma proteinine bağlanır.
Dağılım:
İntravenöz bolus uygulamasından sonra propofolün başlangıç kan seviyeleri farklı
kompartmanlara hızlı dağılım nedeni ile hızla düşer (alfaα-fazı). Dağılım yarı ömrü 2–4 dakika
olarak hesaplanmıştır.
Eliminasyon sırasında kan seviyesinde düşme daha yavaştır. β-fazı sırasında eliminasyon yarı
ömrü 30 – 60 dakika arasındadır. Bunun ardından, propofolün zayıf perfüze olan dokulardan
tekrar dağılımını gösteren üçüncü derin kompartman belirgin hale gelir.
Santral volüm dağılımı 0.2 - 0.79 l/kg vücut ağırlığı arasındadır, dağılım hacminin dengeli
durumu 1.8 – 5.3 l/kg vücut ağırlığı arasındadır.
15Biyotransformasyon:
Propofol başlıca karaciğerde propofolün glukuronidlerini ve onun yerine geçen kinol
glukuronidleri ve sülfat konjugatlarını oluşturmak üzere metabolize edilir. Tüm metabolitleri
inaktiftir.
Eliminasyon:
Propofol hızla vücuttan temizlenir (total klerens yaklaşık 2 l/dakika). Klerens, başlıca, kan
akışına bağlı olduğu karaciğerde, metabolizma ile gerçekleşir. Klerens yetişkinler ile
karşılaştırıldığında çocuklarda daha yüksektir. Verilen dozun yaklaşık % 88’i metabolitleri
halinde idrardan atılır. Sadece % 0.3’ü idrarla değişmeden atılır.
Pediyatrik popülasyon
İntravenöz 3 mg/kg tek doz uygulamasından sonra, propofol klerensi/kg vücut ağırlığı yaş ile
aşağıdaki gibi artmıştır: Daha büyük çocuklara kıyasla (n=36, yaş ortalaması 4 aylık-7 yaş)
ortalama klerens 1 aydan küçük neonatlarda (n=25) (20 ml/kg/dakika) çok daha düşüktür.
Ayrıca, neonatlarda bireyler arası değişiklikler önemlidir (3.7 – 78 ml/kg/dakika). Büyük bir
değişkenliği gösteren bu sınırlı çalışma verilerine göre, bu yaş grubu için doz tavsiyeleri
verilememektedir.
Yetişkinlerde (n=6) 23.6 ml/dakika/kg ile kıyaslayınca, yaşı daha büyük olan çocuklarda, 3
mg/kg tek bolus dozdan sonra ortalama propofol klerensi 37.5 ml/dakika/kg (4-24 aylık) (n=8),
38.7 ml/dakika/kg (11-43 aylık) (n=6), 48 ml/dakika/kg (1-3 yaş) (n=12), 28,2 ml/dakika/kg’dır
(4 – 7 yaş) (n=10).
5.3. Klinik öncesi güvenlilik verileri
Tekrarlanan doz toksisitesi ve genotoksisite üzerinde yürütülen konvensiyonel çalışmalara
dayanan preklinik veriler insanlara spesifik bir zararı olmadığını göstermektedir. Karsinojenite
çalışmaları yürütülmemiştir.
Üreme toksisite çalışmaları sadece yüksek dozlarda propofolün farmakodinamik özellikleri ile
ilgili etkiler göstermiştir. Teratojenik etkiler görülmemiştir.
16Lokal tolerans çalışmalarında, intramüsküler enjeksiyon enjeksiyon bölgesi etrafında doku
hasarına neden olmuştur.
6. FARMASÖTİK ÖZELLİKLER
6.1. Yardımcı maddelerin listesi
Soya fasulyesi yağı
Yumurta lesitini
Gliserol
Oleik asit
Sodyum hidroksit
Enjeksiyonluk su
6.2. Geçimsizlikler
Bu tıbbi ürün bölüm 6.6’da bahsedilenler haricinde başka ürünlerle karıştırılmamalıdır.
6.3. Raf ömrü
Kendi orjinal ambalajında bu ürünün raf ömrü 36 aydır.
Seyreltimler, uygulamadan hemen önce aseptik olarak hazırlanmalı ve 6 saat içerisinde
kullanılmalıdır. Stabilite açısından, seyreltim işlemi sırasında, çekilen %5 Dekstroz intravenöz
infüzyon çözeltisi ya da %0.9 Sodyum klorür intravenöz infüzyon çözeltisi yerine, tam olarak
aynı hacimde 10 mg/ml propofol koyulması gerekir.
6.4. Saklamaya yönelik özel tedbirler
10 mg/ml propofol, 25˚C altındaki oda sıcaklığında, kendi ambalajı içerisinde saklanmalı ve
dondurulmamalıdır. Donan ampul ve flakonlar kullanılmamalıdır.
6.5. Ambalajın niteliği ve içeriği
1000 mg propofol içeren 100 ml emülsiyon renksiz Tip II cam flakon içerisinde 1 flakon olarak
ambalajlanmıştır.
176.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmeliklerine” uygun olarak imha edilmelidir.
Ambalajlar kullanımdan önce çalkalanmalıdır.
Tek kullanımlıktır. Kullanılmayan kısım atılmaldır (bkz. bölüm 4.2).
Ürün çalkalandıktan sonra iki faz görülürse tıbbi ürün kullanılmamalıdır.
Diğer görünüm özelliklerinde değişiklik varsa veya ürün kabı zarar görmüşse ürünü
kullanmayınız.
Flakonlar açıldığında bakteriyel kontaminasyondan kaynaklanan enfeksiyon riskini ortadan
kaldırmak için aseptik teknikler kullanınız.
PROPOFOL GENTHON sadece aşağıdaki ürünler ile karıştırılmalıdır:
50 mg/ml (% 5 a/h) glukoz çözeltisi, 9 mg/ml (% 0.9 a/h) sodyum klorür çözeltisi, veya 1.8
mg/ml (% 0.18) sodyum klorür ve 40 mg/ml (% 4 a/h) glukoz çözeltisi, ve koruyucu içermeyen
10 mg/ml (%1)’lik lidokain enjeksiyonu (4.2. “Pozoloji ve uygulama şekli” “Seyreltilmiş
PROPOFOL GENTHON infüzyonu” bölümüne bakınız).
PROPOFOL GENTHON’un 50 mg/ml (% 5 a/h) glukoz çözeltisi veya 9 mg/ml (% 0.9 a/h)
sodyum klorür çözeltisi veya 1.8 mg/ml (% 0.18 a/h) sodyum klorür ve 40 mg/ml (% 4 a/h)
glukoz çözeltisi ile beraber uygulanması Y-konnektörü üzerinden enjeksiyon bölgesine yakın bir
yerden mümkündür.
187. RUHSAT SAHİBİ
ADEKA İlaç Sanayi ve Tic. A.Ş.
Necipbey Cad. No: 88 55020 Samsun
Tel: (0362) 431 60 45
Tel: (0362) 431 60 46
Fax:(0362) 431 96 72
8. RUHSAT NUMARASI
13.11.2002 - 113/01
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.11.2002
Son yenileme tarihi :
10. KÜB’ÜN YENİLENME TARİHİ
-
19