1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için öneml i bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak size reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
POSAGİL 300 mg İnfüzyonluk Çözelti Hazırlamak için Konsantre  
Damar içine uygulanır. 
Steril  
 
• Etkin madde : Her flakon 300 mg posakonazol içerir.  
Her ml 18 mg  posakonazol içerir.  
 
• Yardımcı madde(ler) : Sülfobütilbetadeks sodyum, disodyum edetat, hidroklorik asit 
(%37’lik) (pH ayarlaması için), sodyum hidroksit (pH ayarlaması için), enjeksiyonluk su. 
 
Bu Kullanma Talimatında:  
 
1. POSAGİL  nedir  ve ne için kullanılır?  
2. POSAGİL ’i kullanmadan  önce dikkat edilmesi gerekenler  
3. POSAGİL nasıl  kullanılır?  
4. Olası  yan etkiler  nelerdir?  
5. POSAGİL’in  saklanması  
 
Başlıkları  yer almaktadır.  
 
1. POSAGİL nedir  ve ne için kullanılır?  
 
POSAGİ L, posakonazol isimli ilacı içerir. Bu ilaç, “antifungaller” olarak isimlendirilen bir 
ilaç grubuna dahildir. POSAGİL çok çeşitli mantar enfeksiyonlarının tedavisinde ve bu enfeksiyonlardan korunmak amacıyla kullanılır.  
 
POSAGİL etkinliğini enfeksiyonlara sebep olan bazı mantar türlerinin ölümüne sebep olarak ya da büyümesini durdurarak gösterir.  
 
POSAGİ L, yetişkinlerde diğer antifungal ilaçların etki göstermediği ya da kullanımının 
bırakılmasının zorunlu olduğu durumlarda, aşağıda belirtilen türlerdeki mantar  
enfeksiyonların tedavisinde kullanılır:  
• Aspergillus ailesine mensup mantarların neden olduğu ve amfoterisin B ya da 
itrakonazol ile tedavi sırasında iyileşme göstermeyen enfeksiyonlarda veya bu ilaçların kesilmesi gereken durumlarda, 2  • Fusarium ailesine mensup mantarların neden olduğu ve amfoterisin B ile tedavi 
sırasında iyileşme göstermeyen enfeksiyonlarda veya amfoterisin B’nin kesilmesi 
gereken durumlarda,  
• “Kromoblastomikoz” (deri ve derialtı lezyonların a neden olan bazı mantarların 
derideki yaralardan vücuda girmesiyle ortaya çıkan enfeksiyon) ya da miçetoma (bazı aktinomiçetler veya mantarlar tarafından oluşturulan deri ve deri altı dokuların ve kemik dokusunun ilerleyici, harap edici enfeksiyonu) gibi hastalıklara neden olan mantarların yol açtığı ve itrakonazol ile tedavi sırasında iyileşme göstermeyen veya itrakonazol’ün kesilmesi gereken durumlarda,  
• Coccidioides adı verilen mantarlara bağlı olan ve amfoterisin B, itrakonazol veya 
flukonazolün biri ya  da birden fazlası ile tedavi sırasında iyileşme göstermeyen veya 
bu ilaçların kesilmesi gereken durumlarda.  
 
Bu ilaç ayrıca mantar enfeksiyonu gelişme riski yüksek olan aşağıda belirtilen 13 yaş ve üzeri hastalarda mantar enfeksiyonlarının önlenmesinde kullanılır:  
• “Akut miyeloid lösemi” (AML) (bir çeşit kan kanseri) veya “miyelodisplastik sendromlar” (MDS) (bir çeşit kan kanseri) için kemoterapi alımı nedeniyle bağışıklık sistemleri zayıflamış hastalar  
• “Hematopoietik kök hücre naklinden” (HSCT) sonra “yüksek dozlu immünosupresan tedavi” gören hastalar (kemik iliği nakli yapılan hastalar)  
 
POSAGİL, tek kullanımlık, kauçuk tıpa ve yeşil alüminyum geçme kapak ile kapatılmış şeffaf cam flakonda bulunan, berrak, renksiz veya sarı msı renkte çözeltidir. Bir kutuda 1 flakon 
bulunur. 
 
2. POSAGİL’i kullanmadan  önce dikkat  edilmesi  gerekenler 
POSAGİL’i aşağıdaki durumlarda KULLANMAYINIZ  
Eğer:  
• Posakonazol  ya da ilacın  herhangi  bir bileşenine  karşı  alerjiniz  varsa.  
• Terfenadin  (alerji tedavisinde kullanılır), astemizol (alerji tedavisinde kullanılır), 
sisaprid (mide problemlerinin tedavisinde kullanılır), pimozid (Tourette hastalığı belirtilerinin tedavisinde kullanılır), halofantrin (sıtma tedavisinde kullanılır), kinidin (anormal kalp ritmi tedavisinde kullanılır), sirolimus (organ nakli ameliyatı esnasında 
veya sonrasında kullanılır) alıyorsanız.  
• Ergotamin ya da dihidroergotamin gibi “ergot alkaloidi” içeren (migren tedavisinde 
kullanılır) ilaçlar alıyorsanız.  
• Simvastatin, atorvastatin ya da lovastatin gibi “statin” içeren (yüksek kolesterol 
tedavisinde kullanılır) herhangi bir ilaç alıyorsanız. 
• Venetoklaks almaya yeni başladıysanız veya kronik lenfositik löseminin (KLL) 
tedavisi için venetoklaks dozunuz yavaş yavaş artırılıyorsa.  
 
Yukarıdakilerden herhangi biri sizin için geçerliyse, POSAGİL ’i kullanmayınız. Emin 
değilseniz, POSAGİL  almadan önce doktorunuza ya da eczacınıza danışınız. 
 
POSAGİL ile etkileşime girebilecek diğer ilaçlarla ilgili bilgi için, bkz. “Diğer ilaçlar ile birlikte kullanımı”.  3  POSAGİ L’i aşağıdaki  durumlarda  DİKKATLİ  KULLANINIZ  
 
Aşağıdaki  durumlar  sizin  için geçerliyse,  doktorunuza  ya da eczacınıza bildiriniz:  
• Böbrek problemleriniz  varsa veya olduysa,  
• Ketokonazol, flukonazol, itrakonazol ya da vorikonazol gibi diğer antifungal ilaçlara 
alerjiniz varsa,  
• Karaciğer  probleminiz  varsa veya  daha  önce  olduysa. POSAGİL ’i alırken  kan 
testlerinin yapılması gerekebilir,  
• EKG’de anormal kalp ritmi bulgusu ve uzamış QTc aralığı adı verilen bir sorunu olan 
hastalar,  
• Kalp  kasınızda  zayıflık veya  kalp yetmezliğiniz  varsa,  
• Çok yavaş  kalp atım  hızınız varsa,  
• Kalp  ritim bozukluğunuz  varsa,  
• Kanda  potasyum, magnezyum  veya  kalsiyum  miktarlarıyla  ilgili herhangi  bir 
probleminiz varsa,  
• Vinkristin,  vinblastin  ve diğer  "vinka  alkaloidleri" (kanser  tedavisinde  kullanılır)  
kullanıyorsanız,  
• Kollarda veya bacaklarda yoğun ağrı veya şişme veya nefes darlığı veya nefes alırken ağrı gibi herhangi bir kan pıhtısı belirtisi veya semptomu varsa,  
• Venetoklaks  (kanser  tedavisinde  kullanılan  bir ilaç) alıyorsanız.  
 
“Bu uyarılar  geçmişteki herhangi  bir dönemde  dahi olsa sizin  için geçerliyse lütfen 
doktorunuza danışınız.”  
 
POSAGİL’in  yiyecek  ve içecek  ile kullanılması  
 
İlaç damar  içine  uygulandığından, bu başlık  geçerli  değildir.  
 
Hamilelik  
 
İlacı kullanmadan önce  doktorunuza veya eczacınıza danışınız.  
 
Hamile  kalmayı  planlıyorsanız  veya hamile  iseniz  POSAGİL ’i kullanmadan  önce 
doktorunuza danışınız.  
Doktorunuz  tarafından  söylenmedikçe  hamilelik  sırasında  POSAGİL  kullanmayınız.  
Eğer hamile kalabilecek durumdaysanız, POSAGİL alırken etkili bir doğum kontrol yöntemi 
kullanmalısınız.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme 
 
İlacı kullanmadan önce  doktorunuza veya eczacınıza  danışınız.  
 
Az miktar  anne sütüne  geçebileceğinden, POSAGİL kullanırken bebeğinizi  emzirmeyiniz.  
 
Araç ve makine  kullanımı  
POSAGİL kullanırken baş dönmesi, uyku hali veya bulanık görme  yaşayabilirsiniz,  bu durum 
araç ve makine kullanımınızı etkileyecektir. Böyle bir etkiyle karşılaşırsanız, lütfen doktorunuzu 4  bilgilendiriniz ve araç veya makine kullanmayınız. 
 
POSAGİL’in  içeriğinde  bulunan  bazı  yardımcı  maddeler hakkın da önemli  bilgiler  
 
POSAGİL infüzyonluk konsantre çözelti 462 mg (20 mmol) sodyum ihtiva eder. Bu durum, 
kontrollü sodyum diyetinde olan hastalar için göz önünde bulundurulmalıdır.  Diğer ilaçlar  ile birlikte  kullanımı  
 
Almakta olduğunuz, daha önce aldığınız veya  alabileceğiniz reçetesiz ilaçlar da dahil  diğer  
tüm ilaçları doktorunuza söyleyiniz. 
 
Aşağıdakilerden  herhangi  birini  alıyorsanız,  POSAGİL  kullanmayınız:  
• Terfenadin  (alerji  tedavisinde  kullanılır)  
• Astemizol (alerji  tedavisinde  kullanılır)  
• Sisaprid  (mide  problemlerinin  tedavisinde  kullanılır)  
• Pimozid  (Tourette  ve zihinsel  hastalıkların  belirtilerinin  tedavisinde  kullanılır)  
• Halofantrin  (sıtma  tedavisinde  kullanılır)  
• Kinidin  (anormal  kalp  ritmi tedavisinde  kullanılır)  
 
POSAGİL, aşağıda belirtilen ilaçların kandaki miktarını artırarak, kalp ritminizde çok ciddi değişimlere yol açabilir: 
• Migren tedavisinde  kullanılan ergotamin ya  da dihidroergotamin gibi “ergot  alkaloidi” 
içeren herhangi bir ilaç. POSAGİL bu ilaçların kandaki miktarını artırarak, el ve ayak 
parmaklarınıza doğru kan akışında şiddetli düşüşe yol açıp parmaklarınızın zarar 
görmesine neden olabilir. 
• Yüksek kolesterol tedavisinde kullanılan simvastat in, atorvastatin ya da lovastatin gibi 
bir “statin”.  
• Venetoklaks, bir kanser türü olan kronik lenfositik lösemi (KLL) tedavisinin başlangıcında kullanıldığında. 
 
Yukarıdakilerden  herhangi  biri sizin  için geçerliyse POSAGİL kullanmayınız. Eğer  emin 
değilsen iz, POSAGİ L kullanmadan önce doktorunuz ya da eczacınıza danışınız. 
 
Diğer  ilaçlar:  
 
Yukarıda belirtilen ve POSAGİL  kullanırken almamanız gereken ilaçların listesine bakınız. 
Yukarıdaki ilaçlara ek olarak, posakonazol ile birlikte alınmaları durumunda ritim sorunları riskini  arttırabilen  başka ilaçlar  da vardır.  Almakta  olduğunuz  tüm reçeteli  ve reçetesiz ilaçları 
doktorunuza lütfen söyleyiniz. 
 
Bazı ilaçlar,  kandaki  POSAGİL seviyesini  artırarak  POSAGİL ’in yan etki riskini  artırabilir.  
 
Aşağıda belirtilen ilaçlar POSAGİL ’in kandaki seviyesini azaltarak, POSAGİL ’in etkinliğini 
düşürebilir:  
 
• Rifabutin ve rifa mpisin (belirli bazı enfeksiyonların tedavisinde kullanılır). Eğer 
halihazırda rifabutin alıyorsanız, kan testine ihtiyacınız olacaktır ve rifabutine ait bazı muhtemel yan etkilerin izlenmesi gerekecektir.  
• Nöbet tedavisinde veya nöbetin önlenmesinde kullanılan fenitoin, karbamazepin, 5  fenobarbital, primidon gibi bazı ilaçlar.  
• HIV enfeksiyonunun tedavisinde  kullanılan  efavirenz ve fosamprenavir.  
 
POSAGİL aşağıdaki belirtilen ilaçların kan seviyelerini arttırarak, bu ilaçların yan etki riskini 
artırabilir:  
 
• Vinkristin,  vinblastin  ve diğer  “vinka  alkaloidleri”  (kanser  tedavisinde  kullanılır)  
• Venetoklaks  (kanser  tedavisinde  kullanılır)  
• Siklosporin (organ  nakli  ameliyatında  veya  sonrasında  kullanılır)  
• Takrolimus  ve sirolimus  (organ  nakli  ameliyatı esnasında  veya  sonrasında  kullanılır)  
• Rifabutin  (belirli bazı enfeksiyonların tedavisinde kullanılır)  
• HIV enfeksiyonu tedavisinde kullanılan ve proteaz inhibitörleri olarak isimlendirilen ilaçlar (ritonavir ile birlikte verilen lopinavir ve atazanavir gibi)  
• Midazolam, triazolam, alprazolam ve diğer  “benzodiazepinler” (sakinleştirici veya kas 
gevşetici olar ak kullanılırlar)  
• Diltiazem,  verapamil,  nifedipin, nizoldipin ve diğer  “kalsiyum  kanal  blokörleri” 
(yüksek tansiyon tedavisinde kullanılırlar)  
• Digoksin (kalp  yetmezliği tedavisinde  kullanılır)  
• Glipizid  veya  diğer  “sülfonilüreler”  (şeker  hastalığı  tedavisinde  kullanılır)  
• Tretinoin (belirli kan kanserlerini tedavi etmek için kullanılır) olarak da adlandırılan  
all-trans retinoik asit (ATRA). 
 
Siklosporin veya takrolimus (organ nakli  ameliyatı esnasında veya sonrasında kullanılır):  
Eğer siklosporin veya takrolimus ile POSAGİL alırsanız, siklosporin veya takrolimusun 
kandaki seviyeleri yükselebilir. Eğer kanınızda yüksek miktarda siklosporin veya takrolimus 
var ise, böbreğinizde ve beyninizde ciddi yan etkiler ortaya çıkabilir. Eğer POSAGİL 
kullanırken bu ilaçları alıyorsanız, doktorunuz siklosporin veya takrolimus seviyelerini kan testleri ile kontrol etmelidir. Eğer kolunuzda veya bacağınızda şişlik veya nefes darlığınız varsa, hemen doktorunuza bildiriniz. 
 
Eğer reçeteli ya da reçet esiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. POSAGİL nasıl kullanılır?  
 
Uygun  kullanım  ve doz/uygulama sıklığı için talimatlar:  
 
POSAGİL ’i kullanırken her zaman için kesinlikle doktorunuzun veya eczacınızın 
talimatlarına uyunuz. Emin olmadığınızda doktorunuza veya eczacınıza sorunuz. 
 
Önerilen  doz, ilk gün günde  iki kere 300 mg, sonrasında  günde  bir kere  300 mg’dir.  
 
POSAGİL infüzyonluk konsantre çözelti, eczacınız ya da hemşireniz tarafından doğru 
konsantrasyon elde edilecek biçimde seyreltilecektir.  
 
Uygulama yolu ve metodu:  
 
POSAGİL infüzyonluk konsantre çözelti size her zaman bir sağlık profesyoneli tarafından hazırlanacak  ve uygulanacaktır.  
 6  POSAGİL size:  
• Damarınızın  içine  yerleştirilen  plastik  bir tüpten (intravenöz  infüzyon),  
• Genellikle  90 dakikalık bir  sürede  verilecektir.  
 
Tedavinin süresi, enfeksiyonunuzun tipine ya da bağışıklık sisteminizin doğru çalışmadığı 
süreye göre değişebilir ve doktorunuz tarafından sizin için özel olarak ayarlanacaktır. Dozunuzu doktorunuzla konuşmadan kendiniz ayarlamayınız ve tedavi rejiminizi değiştirmeyiniz.  
 
Değişik  yaş grupları:  
 
Çocuklarda  kullanımı:  
POSAGİL  18 yaş ve altındaki  çocuklarda  kullanılmamalıdır.  
 
Yaşlılarda  kullanımı:  
Yaşlı ve genç hastalar arasında güvenlilik açısından genel bir fark görülmemiştir; bu yüzden, yaşlı hastalarda doz ayarlaması önerilmemektedir.  
 
Özel  kullanım durumları:  
Böbrek  yetmezliği,  karaciğer yetmezliği:  
POSAGİL infüzyonluk konsantre  çözeltinin  böbrek veya karaciğer yetmezliği  olan hastalarda 
kullanımı için spesifik bir çalışma gerçekleştirilmemiştir. Şiddetli böbrek yetmezliği olan 
hastalarda kullanım sırasında yakından takip edilmelidir. 
 
Eğer POSAGİL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  POSAGİL kullandıysanız  
 
Bu ilaç size doktorunuz veya hemşireniz tarafından uygulanacağı için gereğinden fazla POSAGİL  kullanmanız söz konusu değildir. 
POSAGİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
POSAGİL ’i kullanmayı  unutursanız  
 
Bu ilaç size doktorunuz veya hemşireniz tarafından uygulanacağı için, bir dozun unutulması söz konusu değildir. Ancak, bir dozun unutulduğunu düşünüyorsanız, doktorunuza veya eczacınıza danışınız.  
 
Unutulan bir dozu dengelemek  için çift doz almayınız. 
 
POSAGİL  ile tedavi  sonlandırıldığındaki  oluşabilecek  etkiler  
 
Bu ilacın kullanımı hakkında daha fazla sorunuz olması durumunda, doktorunuza, eczacınıza 
veya hemşirenize danışınız.  
 
4. Olası yan  etkiler nelerdir?  
 
Tüm  ilaçlar  gibi, POSAGİL ’in içeriğinde  bulunan maddelere duyarlı  olan kişilerde  yan 
etkiler olabilir.  7  Yan etkiler  aşağıdaki  kategorilerde gösterildiği  şekilde  listelenmiştir. 
Çok yaygın: 10 hastanın en az 1’inde görülebilir.  
Yaygın:  10 hastada birden az,  fakat  100 hastada birden  fazla görülebilir.  
Yaygın olmayan:  100 hastada birden az, fakat  1.000 hastada birden fazla görülebilir. 
Seyrek: 1.000 hastada birden az, fakat 10.000 hastada birden fazla görülebilir. 
Çok seyrek: 10.000 hastada birden az görülebilir. Bilinmiyor: Eldeki verilere  göre sıklık  tahmin  edilemiyor.  
 
Aşağıdakilerden
 biri olursa,  POSAGİL ’i kullanmayı  durdurunuz  ve DERHAL 
doktorunuza bildi riniz veya size en yakın hastanenin acil bölümüne başvurunuz:  
 
• Bulantı,  kusma (hasta hissetme  ya da hasta olma), ishal 
• Karaciğer sorunu belirtileri; bunların içinde derinizin ya da gözlerinizin beyaz  
kısmının sararması, olağandışı koyu idrar veya soluk dışkı, nedensiz yere hasta hissetme, mide sorunları, iştahsızlık ya da olağandışı yorgunluk ya da zayıflık, kan testlerindeki karaciğer enzimlerinde artış bulunmaktadır. 
• Aşırı  duyarlılık reaksiyonu (hipersensitivite)  – belirtiler  hırıltılı solunum, nefes  almada 
zorluk, kızarıklık veya kurdeşen, kaşıntı, şişme içerebilir.  
• Stevens Johnson sendromu (vücudun geniş bir bölümünde meydana gelen kabarcıklı döküntü ve derinin soyulması)  
 
Bunların hepsi çok  ciddi yan etkilerdir.  
 
Eğer  bunlardan biri sizde mevcut  ise, sizin  POSAGİL ’e karşı  ciddi alerjiniz  var demektir. 
Acil tıbbi müdahaleye veya hastaneye yatırılmanıza gerek olabilir. 
 
Bu çok ciddi yan  etkilerin  hepsi oldukça seyrek  görülür.  
 
Aşağıdakilerden  herhangi  birini fark ederseniz,  doktorunuza  söyleyiniz:  
 
Yaygın:  
• Kan testlerinde görülen kanınızdaki tuz düzeyinde bir değişiklik – belirtiler arasında  
kafa karışıklığı ya da halsizlik duygusu yer alır  
• Uyuşma, karıncalanma, kaşıntı, ürperme, iğnelenme ya da yanma gibi deride anormal hisler  
• POSAGİL’in  verildiği  damar  boyunca şişme,  kızarıklık  ya da hassasiyet  
• Baş ağrısı  
• Kan testlerinde  düşük potasyum düzeyleri  
• Kan testlerinde  düşük magnezyum düzeyleri  
• Yüksek tansiyon  
• İştahsızlık,  mide  ağrısı  ya da bozulması, gaz çıkarma,  ağız kuruluğu, tat duyusunda 
değişiklik  
• Göğüste  yanma (göğsünüzden boğazınıza  doğru yanma duygusu)  
• Bir tür akyuvar olan “nötrofil” düzeyinde düşüş  (nötropeni)  – enfeksiyon geliştirme  
riskinizi artırabilir ve kan testlerinde görünür  
• Ateş 
• Halsizlik,  baş dönmesi, yorgunluk ya da uyku hali  
• Kurdeşen  (ürtiker)  
• Kaşıntı  
• Kabızlık  8  • Rektumda rahatsızlık  (kalın  bağırsağın dışa  açılan son  kısmı)  
 
Yaygın olmayan:  
• Anemi  – belirtileri  arasında baş ağrısı,  yorgunluk hissi ya da baş dönmesi, nefes 
darlığı ya da solgunluk ve kan testlerinde düşük hemoglobin düzeyi  
• Kan testlerinde  düşük platelet  düzeyi (trombositopeni) – kanamaya  neden olabilir  
• Kan testlerinde  bir tür akyuvar  olan “lökosit”  düzeyinde düşüş  (lökopeni)  – 
enfeksiyon geliştirme riskinizi artırabilir  
• Bir tür akyuvar  olan “eozinofil”  düzeyinde artış (eozinofili) – iltihaplanmanız  varsa bu 
durum olabilir 
• Kan damarlarında  iltihap  
• Kalp  ritmi sorunları  
• Nöbetler  (konvülsiyon)  
• Sinir  hasarı  (nöropati)  
• Anormal kalp ritmi – kalp izlemesinde görünür (EKG), çarpıntı, yavaş ya da hızlı kalp 
atışı, yüksek ya da düşük tansiyon 
• Düşük tansiyon  
• Pankreasta iltihaplanma  (pankreatit)  – şiddetli karın  ağrısına  neden  olabilir 
• Dalağa oksijen tedariğinde kesinti (splenik enfarktüs) – şiddetli karın ağrısına neden  
olabilir  
• Şiddetli böbrek sorunları – belirtileri arasında olağandan daha az ya da çok ve farklı  
renkte idrar bulunmaktadır  
• Kanda  yüksek kreatinin  düzeyleri  – kan  testlerinde görünür  
• Öksürük, hıçkırık  
• Burun kanaması  
• Nefes  alırken  göğüste  şiddetli,  keskin ağrı (plöritik  ağrı) 
• Lenf  bezlerinin  şişmesi  (lenfadenopati)  
• Özellikle  deride hassasiyet  kaybı  
• Titreme  
• Yüksek ya da düşük kan şekeri  düzeyi  
• Bulanık görme, ışığa  duyarlılık  
• Saç dökülmesi  (alopesi)  
• Ağız  ülserleri  
• Titreme,  genel  olarak  iyi hissetmeme  
• Ağrı,  sırt ya  da boyun ağrısı, kollar  veya  bacaklarda ağrı  
• Su tutulumu (ödem)  
• Menstrüel  sorunlar (anormal  vajinal  kanama)  
• Uyuyamama (insomnia)  
• T amamen  ya da kısmen  konuşamama  
• Ağızda  şişlik  
• Anormal rüyalar  ya da uyumada güçlük çekme  
• Koordinasyon ya da denge sorunu  
• Mukozal  iltihaplanma  
• Burun tıkanması  
• Solunum güçlüğü  
• Göğüste  rahatsızlık  
• Şişkinlik  duygusu 
• Genellikle  bir virüsün neden  olduğu hafif  ila şiddetli  bulantı,  kusma, kramp  ya da 
ishal, karın ağrısı  9  • Geğirme  
• Gerginlik  duygusu  
• Enjeksiyon bölgesinde iltihaplanma, ağrı  ya da kan pıhtısı  
 
Seyrek:  
• Pnömoni  – belirtileri arasında  nefes  darlığı  ve bozuk renkli balgam  çıkarma  
bulunmaktadır  
• Akciğer damarlarında yüksek tansiyon (pulmoner hipertansiyon) – bu akciğerlerinize 
ve kalbinize ciddi hasar verebilir  
• Olağandışı  pıhtılaşma  ya da uzamış  kanama gibi kan  problemleri  
• Yaygın kabarcıklı  kızarıklık  ve deri soyulması  gibi şiddetli alerjik  reaksiyonlar  
• Sesler  duyma ya da olmayan şeyler  görme  gibi zihinsel  sorunlar  
• Bayılma  
• Düşünürken ya da konuşurken sorun yaşama, özellikle elleri kontrol edemeyerek ani 
hareketler yapma  
• Felç – belirtileri arasında uzuvlarda  ağrı, zayıflık, uyuşma  ya da karıncalanma 
bulunmaktadır  
• Görüş  alanında  kör ya da karanlık bir nokta olması 
• Kalp yetmezliği ya da kalp krizi – kalp atışınızın durmasına ve ölmenize, kalpte ritim 
sorunu ile birlikte ani ölüme neden olabilir  
• Bacaklarda kan pıhtısı (derin ven trombozu) – belirtileri arasında bacaklarda yoğun 
ağrı ya da şişme bulunmaktadır  
• Akciğerlerde kan pıhtısı (pulmoner emboli) – belirtileri arasında nefes darlığı ve nefes 
alma sırasında ağrı bulunmaktadır  
• Mide ya da bağırsak kanaması – belirtileri arasında kan kusma ya  da dışkıda kan 
çıkması bulunmaktadır  
• Bağırsaklarda, özellikle “ileum”da tıkanma (intestinal obstrüksiyon). Bu tıkanma, bağırsağınızın içindekilerin alt bağırsağa geçmesini engellemektedir – belirtileri 
arasında şişkinlik hissi, kusma, şiddetli kabızlık, iştahsızlık ve kramp bulunmaktadır  
• Alyuvarların parçalanması (hemoliz) sonucu “hemolitik üremik sendrom” – bununla 
birlikte böbrek yetmezliği olabilir ya da olmayabilir  
• Kan testlerinde tüm kan hücrelerinde (alyuvar, akyuvar ve plateletler) düşük 
“pansitopeni” düzeyleri  
• Deride büyük morarmalar  (trombotik  trombositopenik purpura)  
• Yüzde veya dilde şişkinlik  
• Depresyon  
• Çift görme  
• Meme ağrısı  
• Böbreküstü bezlerinin düzgün çalışmaması  – halsizlik, yorgunluk, iştahsızlık, deride 
renk değişimine neden olabilir  
• Hipofiz bezinin  düzgün çalışmaması - Bu erkek  ve kadın üreme organlarının 
işlevlerini etkileyen bazı hormonların kandaki düzeylerinin düşmesine neden olabilir  
• İşitme  problemleri  
Bilinmiyor:  
• Psödoaldosteronizm, düşük potasyum seviyesi  (kan testinde  gösterilir)  ile birlikte 
yüksek tansiyona neden olur. 
• Bazı hastalar  POSAGİL  kullandıktan sonra kafa karışıklığı yaşadıklarını  bildirmiştir.  10  Yukarıdaki  yan etkilerden  herhangi birini fark ederseniz doktorunuza, eczacınıza  ya da 
hemşirenize söyleyiniz.  
 
Eğer  bu kullanma talimatında bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan “İlaç Yan Etki Bildirimi”  ikonunu tıklayarak ya  da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. POSAGİL’in  saklanması  
 
POSAGİL’i çocukların  göremeyeceği,  erişemeyeceği  yerlerde ve ambalajında saklayınız.  
 
2°C-8°C arasında  buzdolabında  saklayınız.  
 
Son kullanma  tarihiyle  uyumlu olarak kullanınız . 
 
Ambalajdaki veya kartondaki veya şişedeki son kullanma tarihinden sonra POSAGİL’ i 
kullanmayınız.  
 
Ürün hazırlandıktan sonra derhal kullanılmalıdır. Eğer derhal kullanılmazsa, çözelti yi 48 saate 
kadar 2°C -8°C arasında (buzdolabında) saklayınız. Bu tıbbi ürün tek kullanımlıktır ve 
kullanılmayan çözelti atılmalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Ruhsat  Sahibi:  
Abdi İbrahim İlaç San. ve Tic. A.Ş.  
  Reşitpaşa Mahallesi, Eski Büyükdere Caddesi No:4   34467 Maslak/Sarıyer/İstanbul  
 
Üretim Yeri:  
Mefar İlaç San. A.Ş.  
  Kurtköy/İs tanbul 
 
Bu kullanma talimatı 31.07.2022 tarihinde onaylanmıştır.  
    
     11  AŞAĞIDAKİ  BİLGİLER  BU İLACI UYGULAYACAK SAĞLIK PERSONELİ  İÇİNDİR  
 
POSAGİL infüzyonluk konsantre  çözeltinin  uygulama  talimatları  
 
• Buzdolabında  saklanan  POSAGİL  flakonunu oda sıcaklığına  getiriniz.  
• Ulaşılacak  final konsantrasyona  bağlı  olarak  150 ml - 283 mL aralığında  hacim  kullanarak 
(1 mg/ml’den az ve 2 mg/ml’den fazla olmayacak şekilde) uygun çözücü (çözücülerin 
listesini aşağıda görebilirsiniz) içeren 16,7 mL posakonazolü, aseptik olarak intravenöz torbaya (ya da şişeye) aktarınız.  
• Santral venöz kateter ya da periferik ol arak yerleştirilmiş santral kateter içeren santral 
venöz yoldan yaklaşık 90 dakika boyunca yavaşça damar içine infüzyon şeklinde uygulayınız. POSAGİL  infüzyonluk konsantre çözelti bolus uygulaması biçiminde 
verilmemelidir.  
• Eğer santral venöz kateter bulunm uyorsa, periferik venöz kateter yoluyla yaklaşık 2 
mg/ml çözücü hacmine ulaşıncaya kadar tek bir infüzyon uygulanabilir. Periferik venöz kateterle uygulandığında, infüzyon yaklaşık 30 dakikada uygulanmalıdır.  
Not: Klinik çalışmalarda, aynı yoldan çoklu per iferik infüzyon uygulaması, infüzyon 
bölgesinde reaksiyonlarına yol açmıştır (bkz. Bölüm 4.8).  
• POSAGİL tek  kullanımlıktır.  
 
Aşağıdaki tıbbi ürünler POSAGİL  infüzyonluk konsantre çözelti ile birlikte aynı anda aynı  
intravenöz kateterden (ya da kanülden) uygulanabilir:  
- Amikasin sülfat  
- Kaspofungin  
- Siprofloksasin  
- Daptomisin  
- Dobutamin hidroklorür  
- Famotidin  
- Filgrastim  
- Gentamisin  sülfat  
- Hidromorfon  hidroklorür  
- Levofloksasin  
- Lorazepam  
- Meropenem  
- Mikafungin  
- Morfin  sülfat  
- Norepinefrin  bitartrat  
- Potasyum  klorür  
- Vankomisin hidroklorür  
 
Yukarıda listelenmeyen hiçbir tıbbi ürün POSAGİL  ile birlikte aynı anda aynı 
intravenöz kateterden (ya da kanülden) uygulanmamalıdır. 
 
İnfüzyon çözeltisi uygulamadan önce içinde partiküler maddeler olup olmadığına 
bakılmalıdır. POSAGİL çözeltisi renksiz veya sarımsı renktedir. Bu aralıktaki renkler ürünün kalitesini etkilememektedir.  
 Geçerli olduğu takdirde kullanılmış olan ürünler ya da atık materyaller ‘Tıbbi Atıkların Kontrolü Yönetmeliği’ ve ‘Ambalaj  Atıklarının Kontrolü Yönetmelikleri’ne uygun olarak 
imha edilmelidir.  
 12  POSAGİL şunlarla  seyreltilmemelidir:  
- Ringer  laktatlı solüsyonu  
- Ringer  laktatlı solüsyonuyla  %5 dekstroz  
- % 4,2 sodyum  bikarbonat  
 
Bu tıbbi ürün,  aşağıda  belirtilen  tıbbi ürünler  haricinde  başka  tıbbi ürünler  ile 
karıştırılmamalıdır:  
- % 5 dekstrozlu  su 
- % 0,9 sodyum  klorür  
- % 0,45 sodyum  klorür  
- % 5 dekstroz  ve % 0,45 sodyum  klorür  
- % 5 dekstroz  ve % 0,9 sodyum  klorür  
- % 5 dekstroz  ve 20 mEq  KCl 