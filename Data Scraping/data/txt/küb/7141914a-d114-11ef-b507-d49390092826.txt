KISA ÜRÜN BİLGİSİ
1. BEŞERİ TIBBİ ÜRÜNÜN ADI
OKSİTOSEL 5 IU/mL I.M./I.V. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul (1 mL):
Oksitosin (sentetik) 5 IU
Yardımcı madde(ler):
Sodyum klorür 9.0 mg
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk ampul
Renksiz, karakteristik kokulu, berrak çözelti
4. KLİNİK ÖZELLİKLER
4.1 Terapötik endikasyonlar
Oksitosin, aşağıdaki durumlarda endikedir:
• Doğum başlangıcı veya doğum sırasındaki kontraksiyon yetersizlikleri
• Sezeryan ile doğumdan sonra (uterusun kısa sürede toplanmasını temin)
• Doğum kanamaları ve doğum sonrası atoni
4.2 Pozoloji ve uygulama şekli
Pozoloji/uygulama sıklığı ve süresi:
A) Doğumun başlatılması veya uyarılması için:
İntravenöz infüzyon (damla metodu) kabul edilebilir tek uygulama yoludur. İnfüzyonun hızının
kontrolü önemlidir. Bir infüzyon pompası veya başka bir alet kullanımı, uterus
kontraksiyonlarının şiddetinin ve fetusun kalp seslerinin izlenmesi oksitosinin emniyetle
kullanılması için gereklidir. Eğer uterus kontraksiyonları çok kuvvetli olmaya başlarsa,
infüzyon hemen durdurulmalıdır. Bu durumda uterus adalesinin oksitosik kasılması derhal
kaybolur.
İnfüzyon çözeltisini hazırlamak için genellikle 2 ampul OKSİTOSEL (10 ünite) 1 L fizyolojik
elektrolit çözeltisine aseptik koşullarda ilave edilir. 2-8 damla/dakika (1-4 mIU veya 0.1-0.4
mL/dakika) olarak başlatılan infüzyon hızı uterusun cevabına göre en fazla 40 damla/dakika
(20 mIU veya 2 mL/dakika)’ya kadar artırılabilir.
Fetal kalp hızı, uterusun dinlenme halindeki tonusu, kontraksiyonlarının sıklığı, süresi ve gücü
1/10izlenmelidir. 10 dakikada 3-4 kontraksiyon şeklinde uygun bir seviyede uterus aktivitesi elde
edilince infüzyon hızı genellikle azaltılabilmektedir. Fetusun kalp seslerinin bozulması veya
uterusun hiperaktivitesi durumunda infüzyon derhal durdurulmalı, anneye oksijen verilmeli ve
anne ve bebeğin durumları sorumlu doktor tarafından değerlendirilmelidir.
Doğum zamanı gelmiş veya yakın olan kadınlarda toplam 5 IU’luk infüzyon yapılmasının
ardından düzenli kontraksiyonlar sağlanmadığı takdirde doğum indüksiyonu girişiminin
bitirilmesi önerilmektedir. İndüksiyona ertesi gün 1 ila 4 IU/dak. hızında tekrar başlanabilir
(bkz. Bölüm 4.3).
B) Doğum sonrası uterus kanamasının kontrolü:
IV infüzyon (damla metodu) ile:
Doğum sonrası kanamayı kontrol etmek için 1 L fizyolojik elektrolit çözeltisine 10-40 IU
oksitosin ilave edilir ve uterus atonisini kontrol etmek için uygun bir hızda infüze edilir.
C) Kaçınılmaz düşük veya yarım düşüğün tedavisi:
10 IU (2 ampul) oksitosin 500 mL fizyolojik elektrolit çözeltisi veya serum fizyolojik içindeki
%5 dekstroz çözeltisine ilave edildikten sonra 20-40 mIU/dakika olacak şekilde infüze
edilebilir.
D) Sezeryan
İntravenöz yolla 5 IU oksitosin (2-3 ampul) verilir.
Uygulama şekli:
OKSİTOSEL parenteral yol (IV infüzyon) ile uygulanmaktadır.
IV infüzyon, oksitosin ihtiva etmeyen bir çözelti ile başlatılmalıdır. Bazı çok özel haller dışında
fizyolojik infüzyon çözeltileri kullanılmalıdır. İnfüzyon şişesi çalkalanarak çözeltilerin iyi
karışması sağlanır (10 mIU/mL). Bu çözelti hastaya infüzyon hızı tam olarak kontrol edilerek
(örneğin sabit bir infüzyon pompası ile) verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
Geçerli değildir.
Geriyatrik popülasyon:
Geçerli değildir.
4.3 Kontrendikasyonlar
OKSİTOSEL aşağıdaki durumlarda kontrendikedir:
2/10• Oksitosine veya OKSİTOSEL ’in içeriğindeki yardımcı maddelerden herhangi birine
karşı aşırı duyarlılık
• Belirgin sefalopelvik disproporsiyon
• Uygun olmayan fetal pozisyonlar veya yan geliş gibi, konversiyon yapılmadan önce
doğumu imkansız kılan fetal gelişler
• Çocuk veya anne için, fayda/risk değerlendirmesi sonucu gerekli görülen acil obstetrik
müdahaleler
• Doğumun yakın olmadığı bir durumda fetusun kalp seslerinin bozulması,
• Hipertonik uteruslar
• Ağır toksemiler
• Ağrıyı başlatmak için ilacın uzun süre kullanıldığı durumlar
• Vajinal doğumun endike olmadığı durumlar
• Kordonun sarkması veya kordonun önden gelmesi
• Total plasenta previa ve vasa previa
• Plasental ayrılma
• Çoklu gebeliklerde olduğu gibi rüptüre karşı uterus direncinde bozulma veya distansiyon
• Polihidramniyoz
• Grand multiparite
• Klasik sezaryen dahil olmak üzere majör cerrahi girişim sonucu oluşan uterin yara varlığı
OKSİTOSEL ayrıca oksitosine-dirençli uterus hareketsizliği, şiddetli pre-eklamptik toksemi ve
şiddetli kardiyovasküler bozukluklarda uzun süreli kullanılmamalıdır.
4.4 Özel kullanım uyarıları ve önlemleri
Doğumun uyarılması veya başlatılması amacıyla oksitosin sadece intravenöz infüzyonla (damla
metodu) uygulanmalıdır ve hasta mutlaka hastanede gözetim altında bulundurulmalıdır. IV
bolus enjeksiyon yapılmamalıdır.
IV oksitosin infüzyonu uygulanan bütün hastalar, bu ilaç hakkında geniş bilgiye sahip ve
komplikasyonları tanıyabilecek sağlık personelinin gözetimi altında olmalıdır. Herhangi bir
komplikasyon durumunda müdahale edebilecek doktorun bulunmadığı durumlarda oksitosin
uygulaması yapılmamalıdır.
Oksitosin uygun şekilde verildiğinde, normal doğum sırasında görülen uterus
kontraksiyonlarına benzer etki elde edilir. Aşırı dozlar uterusun aşırı uyarılmasına ve
dolayısıyla fetal sıkıntılara, asfiksi ve ölüme sebep olabilir veya hipertonisite, tetanik
kontraksiyonlar ve uterusun yırtılması ile sonuçlanabilir.
Uygun uygulamalarda ve yeterli takiplerde bile, nadiren de olsa uterusu oksitosine aşırı duyarlı
kişilerde hipertonik kontraksiyonların meydana gelebileceği unutulmamalıdır. Bireysel cevaba
göre dozajın ayarlanabilmesi için fötal kalp hızının ve uterus motilitesinin (kontraksiyonların
3/10sıklığı, şiddeti ve süresi) dikkatle takip edilmesi gerekmektedir.
OKSİTOSEL, doğumun başlatılması veya uyarılması için verildiğinde sefalopelvik
disproporsiyonun sınır durumları, sekonder uterus hareketsizliği, hamileliğin-indüklediği hafif
ya da orta derecede hipertansiyon veya kardiyak hastalık varlığında veya 35 yaş üstü hastalarda
ya da düşük-uterus-segment sezaryanı hikayesi olanlarda özellikle dikkatli olunmalıdır.
Uterotonik ajanlar kullanılarak yapılan farmakolojik doğum indüksiyonu seyrek durumlarda
post partum dissemine intravasküler koagülasyon (DIC) riskini artırmaktadır. Böyle bir risk ile
belirli bir ilaç değil farmakolojik indüksiyonun kendisi ilişkilidir. Bu risk, özellikle kadının 35
yaş veya üzeri yaşta olması, gebelik süresince komplikasyon geçirmiş olması ve gestasyon
süresinin 40 haftanın üzerinde olması gibi DIC açısından ek risk faktörleri taşıması durumunda
yükselmektedir. Bu kadınlarda oksitosin veya herhangi bir başka alternatif ilaç dikkatle
kullanılmalı ve doktorlar DIC belirtileri açısından dikkatli olmalıdır.
In utero fötal ölüm durumunda ve/veya mekonyumlu amniyotik sıvı varlığında tumultuous
doğumdan kaçınılmalıdır; bu durum amniyotik sıvı embolizmine neden olabilir.
OKSİTOSEL uterus hemorajisinin tedavisi veya önlenmesi amacıyla kullanıldığında hızlı İV
enjeksiyondan kaçınılmalıdır. Hızlı İV enjeksiyon yüzde kızarma ve refleks taşikardinin eşlik
ettiği, kan basıncında akut ve kısa süreli düşmeye sebep olabilmektedir.
Aşağıdaki hallerde oksitosin ancak bazı özel durumlarda kullanılabilir:
Prematüre haller, sefalopelvik disproporsiyonun sınır durumları, aşırı uterus atonisi; sezeryan
ameliyatı, çok doğum yapma, yaygın servikal karsinoma dahil daha önceden önemli uterus veya
serviks ameliyatı geçirmiş olanlar. Bu gibi durumlarda oksitosin kullanımını gerektirecek özel
hallerin tespit kararı hekime aittir. Bu konudaki karar özel durum için oksitosinden beklenilen
yararlar ile oksitosin kullanımı ile nadir olarak görülebilen hipertonisite veya tetanik spazm
riski dikkatle değerlendirilerek verilmelidir.
Doğumun başlatılması veya doğumun 1. ve 2. safhalarında uyarılması için paranteral oksitosik
ilaçların kullanımında bazen çeşitli nedenlere bağlı olarak, bebekte kalıcı MSS hasarı ve fetal
ölümler, uterus yırtılması, subaraknoid hemoraji, hipertansif episodlar nedeniyle maternal
ölümler bildirilmiştir.
Oksitosinin, glomerüler filtrattaki suyun reabsorbsiyonunu artırarak intrinsik antidiüretik etki
yaptığı gösterilmiştir. Bu nedenle ağız yolu ile sıvı alan ve infüzyonla devamlı oksitosin
uygulanan hastalarda hiponatremi ile ilişkili su intoksikasyonu meydana gelebileceği dikkate
alınmalıdır. Seyrek görülen bu komplikasyonu önlemek için uzun süre yüksek dozda oksitosin
kullanılacağı zaman şu önlemlerin alınması gerekir: elektrolit-içeren bir seyreltici
kullanılmalıdır (dekstroz içeren seyreltici kullanılmamalıdır); infüzyon sıvısının hacmi düşük
tutulmalıdır (oksitosinin, doğumun başlatılması veya uyarılması için önerilen dozdan daha
4/10yüksek konsantrasyonda infüzyonu ile); ağızdan sıvı alımı kısıtlanabilir; sıvı dengesi şeması
tutulmalıdır ve elektrolit dengesizliğinde şüphelenildiğinde serum elektrolitleri ölçülmelidir.
Oksitosin uygulaması düşünülen hastaların iyi değerlendirilmesi gerekir. Bu ilacın
kullanımından önce pelvisin ve fetüsün durumu dikkatle değerlendirilmelidir. Doğum
kanamaları ve doğum sonrası atoni durumunda oksitosin uygulamasından önce rahimin boş
olmasına dikkat edilmelidir.
Bu tıbbi ürün her 1 mL’lik dozunda 1 mmol’den (23 mg) daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5 Diğer tıbbi ürünler ile etkileşimler ve diğer etkileşim şekilleri
Siklopropan veya halotan gibi bazı inhalasyon anestezikleri oksitosinin hipotansör etkisini
artırabilir ve uterotonik etkisini azaltabilirler. Bu ilaçların oksitosin ile eşzamanlı
kullanımlarının kardiyak ritim bozukluklarına da yol açtığı bildirilmiştir.
Peridural anestezi sırasında veya sonrasında oksitosin sempatomimetiklerin vazokonstriktör
etkisini potansiyelize edebilir.
Prostaglandinlerin oksitosinle birlikte kullanımında bu aktif maddelerin biri diğerinin etkisini
potansiyalize edebilir. Bu nedenle bu iki bileşik birlikte kullanılırken çok dikkatli olunmalıdır.
Art arda kullanıldıklarında hastanın uterus aktivitesi dikkatle izlenmelidir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Geçerli değildir.
4.6 Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon):
1. ve 2. trimesterde abortus oluşturulması dışında oksitosin kullanımına dair bilinen bir
endikasyon yoktur.
Gebelik dönemi:
Endike bulunduğu herhangi bir durum olması ve uygun şekilde kullanılması halinde bir fetal
anormallik riski beklenmez.
5/10Laktasyon dönemi:
Oksitosin düşük miktarlarda anne sütüne geçebilmektedir. Bununla birlikte oksitosinin yeni
doğanda zararlı etkilere yol açması beklenmemektedir çünkü sindirim kanalına geçerek hızla
inaktivasyona uğramaktadır.
Üreme yeteneği / fertilite
Oksitosin ile hayvanlarda üreme çalışmaları yapılmamıştır.
4.7 Araç ve makine kullanımı üzerindeki etkiler
Oksitosin doğum sancılarına neden olabilir, dolayısıyla araç ve makine kullanımı sırasında
önlem alınmalıdır. Uterus kontraksiyonları olan kadınlar araç ve makine kullanmamalıdır.
4.8 İstenmeyen etkiler
Uterus sensitivitesi geniş çapta değişkenlik gösterdiğinden, normalde düşük doz olarak
nitelendirilen dozlarda da uterus spazmı ortaya çıkabilmektedir. Aşırı dozlar uterusun aşırı
uyarılmasına ve dolayısıyla fetal sıkıntılara, asfiksi ve ölüme sebep olabilir veya hipertonisite,
tetanik kontraksiyonlar, yumuşak doku hasarı ve uterusun yırtılması ile sonuçlanabilir.
Yüksek dozda oksitosinin büyük miktarlarda elektrolitsiz sıvı ile birlikte uzun süre uygulandığı
vakalarda maternal ve neonatal hiponatremi ile ilişkili su intoksikasyonu rapor edilmiştir (bkz.
Bölüm 4.4). Bu durumda konvülsiyonlar, koma ve hatta maternal ölüm olasılığı vardır. Su
intoksikasyonunun belirtileri şunlardır:
• Baş ağrısı, anoreksi, bulantı, kusma ve karın ağrısı.
• Letarji, sersemlik, bilinç kaybı ve grand-mal tipi nöbetler.
• Düşük kan elektrolit konsantrasyonu.
Hızlı IV bolus enjeksiyondan sonra yüzde kızarma ile geçici ani hipotansiyon ve refleks
taşikardi gözlenebilir.
Uterotonik ajanlar kullanılarak yapılan farmakolojik doğum indüksiyonu seyrek durumlarda
post partum dissemine intravasküler koagülasyon (DIC) riskini artırmaktadır (bkz. Bölüm 4.4).
Oksitosin bazen bulantı, kusma, hemoraji veya kardiyak aritmilere neden olmaktadır. İlaç
kullanılırken fazla kan kaybı ve afibrinojenemi göz önünde bulundurulmalıdır. Pelviste
hematom olabilir. Birkaç vakada cilt döküntüleri ve dispne, hipotansiyon veya şoku içeren
anafilaktoid reaksiyonlar bildirilmiştir.
Aşağıda sıklıklarına göre verilen istenmeyen etkiler şu şekilde derecelendirilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
6/10Bağışıklık sistemi bozuklukları:
Seyrek: Dispne, hipotansiyon, şok dahil anafilaktoid reaksiyonlar
Sinir sistemi bozuklukları:
Yaygın: Baş ağrısı
Kardiyak bozukluklar:
Yaygın: Taşikardi, bradikardi
Yaygın olmayan: Aritmi
Gastrointestinal bozukluklar:
Yaygın: Bulantı, kusma
Deri ve deri altı dokusu bozuklukları:
Seyrek: Döküntü
Ayrıca fetüs veya yeni doğan bebekte bildirilen advers reaksiyonlar:
Uterus motilitesini artırma amacıyla kullanımlarda: bradikardi, ventriküler ekstrasistol ve
aritmiler, kalıcı MSS harabiyeti ve fetüsün ölümü, 5 dakika içinde düşük Apgar skoru, neonatal
sarılık, neonatal retina kanamasıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e- posta;
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Oksitosinin fatal dozu belirlenmemiştir. Oksitosin sindirim kanalındaki proteolitik enzimler ile
inaktivasyona uğrar. Dolayısıyla bağırsaklardan absorbe edilmez ve sindirim yoluyla
alındığında toksik etki göstermesi muhtemel değildir.
Oksitosin ile doz aşımı uterusun hiperaktivitesine bağlıdır. Kuvvetli (hipertonik) veya uzun
süreli (tetanik) kontraksiyonları olan hiperstimülasyon (kontraksiyonlar arasında 15-20 mm
H2O veya daha fazla bir dinlenme tonusu) düzensiz doğuma, uterus yırtılmasına, servikal ve
vajinal yırtılmalara, doğum sonrası hemorajiye, utero-plasental hipoperfüzyona ve fetüsün kalp
atım hızında azalma, fetal hipoksi ve hiperkapni veya fetüsün ölümüne yol açabilir. Yüksek
dozlarda (40-50 miliünite/dakika) uzun süren infüzyonlar halinde uygulanması durumunda,
oksitosinin antidiüretik etkisinin neden olabileceği, su tutulması sonucu konvulsiyonlar başta
olmak üzere bir seri komplikasyona yol açabilir. Bu durumlarda oksitosin uygulamasının derhal
7/10kesilmesi ve anneye oksijen verilmesi gerekir. Su intoksikasyonu durumunda sıvı alımı
kısıtlanmalı, diürez başlatılmalı, elektrolit dengesizliği düzeltilmeli ve ortaya çıkabilecek
konvulsiyonlar tedbirli şekilde diazepam kullanılarak kontrol altına alınmalıdır. Koma
durumunda hava yolu açık tutularak rutin önlemler alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Hipotalamus ve hipofız hormonları ve analogları, Arka hipofiz
hormonları
ATC kodu: H01BB02
OKSİTOSEL, aktif madde olarak sentetik oksitosin ihtiva etmektedir. Sentetik oksitosin hipofiz
bezinin arka lobunda depolanan bir siklik nanopeptid olan doğal oksitosin ile aynı farmakolojik
ve klinik özelliklere sahiptir. Oksitosin, özellikle hamileliğin sonuna doğru, doğum sırasında ve
doğumdan hemen sonra uterus düz kasları üzerine selektif bir etki gösterir. Oksitosin, uterusun
ritmik kontraksiyonlarını stimüle eder, kontraksiyonların sıklığını ve uterus adelesinin tonusunu
artırır. Vazopresör veya antidiüretik etkisi çok azdır.
Yüksek doz oksitosin ile gözlenen bir başka farmakolojik etki ise, özellikle hızlı İV bolus
enjeksiyonla uygulamada, vasküler düz kas üzerine direk gevşetici etkidir. Bu etki, kısa süreli
hipotansiyon, yüzde kızarma ve refleks taşikardi ile sonuçlanmaktadır.
5.2 Farmakokinetik özellikler Genel özellikler
Emilim:
İV uygulamada 1 dakikadan daha kısa sürede etkisini göstermeye başlar ve 1 saatten daha kısa
bir süre devam eder.
Dağılım:
Oksitosin, ekstraselüler sıvıya dağılım gösterir. Uygulanan dozun çok az miktarı fetal dolaşıma
ulaşabilir.
Biyotransformasyon:
Karaciğer ve böbrekler tarafından metabolize edilir.
Eliminasyon:
3-5 dakika kadar kısa bir plazma yarı ömrüne sahiptir. Çok az miktarı idrarla değişmeden atılır.
Doğrusallık / Doğrusal olmayan durum:
Veri yoktur.
5.3 Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
8/10potansiyel çalışmalarına dayalı olan insanlara yönelik özel bir tehlike ortaya koymamaktadır.
Oksitosin ile hayvanlarda üreme çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Klorbutanol
Sodyum klorür
Asetik asit
Enjeksiyonluk su
6.2 Geçimsizlikler
Bazı çok özel haller dışında, oksitosin preparatları sadece fizyolojik elektrolit (infüzyon)
çözeltileri içinde infüze edilmelidir.
6.3 Raf ömrü
24 ay
6.4 Saklamaya yönelik özel tedbirler
2-8 °C arasında buzdolabında saklayınız.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5 Ambalajın niteliği ve içeriği
3 adet 1 mL amber renkli Tip I cam ampul içeren kutu içerisinde sunulur.
6.6 Beşeri tıbbi üründen arta kalan maddelerin imhası ve diğer özel önlemler
IV oksitosin infüzyonu uygulanan bütün hastalar, bu ilaç hakkında geniş bilgiye sahip ve
komplikasyonları tanıyabilecek sağlık personelinin gözetimi altında olmalıdır. Herhangi bir
komplikasyon durumunda müdahale edebilecek doktorun bulunmadığı durumlarda oksitosin
uygulaması yapılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No.:52/2/1
Beykoz / İstanbul
Tel: (0216) 324 38 38
Faks: (0216) 317 04 98
E-mail: info@haver.com.tr
8. RUHSAT NUMARASI(LARI)
2019/121
9/109. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 26.02.2019
Ruhsat yenileme tarihi : -
10. KÜB’ÜN YENİLENME TARİHİ
10/10