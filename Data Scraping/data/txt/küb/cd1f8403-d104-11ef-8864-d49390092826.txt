KISA ÜRÜN BİLGİSİ
▼Bu ilaç ek izlemeye tabidir.Bu üçgen yeni güvenlilik bilgisinin hızlı olarak belirlenmesini
sağlayacaktır.Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir.Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FEBİND 500 mg suda dağılabilen tablet
2. KALİTATİF VE KANTİTATİF BİLEŞİM
Etkin Madde
Deferasiroks 500 mg
Yardımcı Maddeler
Laktoz monohidrat (sığır kaynaklı) 52,20 mg
Sodyum lauril sülfat 5,80 mg
Yardımcı maddeler için, 6.1’e bakınız.
3. FARMASÖTİK FORM
Suda dağılabilen tablet
Beyaz renkli, yuvarlak, düz, suda dağılabilen tabletlerdir.
4. KLİNİK ÖZELLİKLER
4.1. Terapötik endikasyonlar
FEBİND 2 yaş ve üzeri çocuklarda ve erişkinlerde, kan transfüzyonlarına bağlı kronik demir
yüklenmesinin (transfüzyonel hemosideroz) tedavisinde kullanılır.
FEBİND ayrıca transfüzyona bağlı olmayan talasemi semptomları (α-talasemi intermedia, β-
talasemi intermedia, hafif orta klinik bulgu veren birlikte geçişli talasemiler) olan 10 yaş ve
üzerindeki hastalarda kronik demir yüklenmesinin (karaciğer demir konsantrasyonunun ≥ 5 mg/g
kuru ağırlık (ka) veya serum ferritin düzeyinin > 800 mikrogram/L olması) tedavisinde endikedir.
Karaciğer demir konsantrasyonu < 3mg/g kuru ağırlık veya serum ferritin <300 mikrogram/L
olduğunda tedavi sonlandırılır.
4.2. Pozoloji ve uygulama şekli
Pozoloji/uygulama sıklığı ve süresi
Transfüzyona bağlı kronik demir yüklenmesi:
FEBİND tedavisine, yaklaşık 20 ünite (yaklaşık 100 mL /kg) eritrosit süspansiyonu
transfüzyonundan sonra veya kronik demir yüklemesi olduğuna işareteden klinik izlem bulguları
1ortaya çıktığında (serum ferritin düzeyi >1000 mikrogram/L olduğunda) başlanması önerilir.
Verilecek dozlar (mg/kg olarak) hesaplanmalı ve en yakın miktarı içeren tam tablet dozuna
yuvarlanarak uygulanmalıdır.
Demir şelasyon tedavisinin amaçları, transfüz yonlarla hastaya verilmiş olan fazla miktardaki
demiri uzaklaştırmak ve mevcut demir yükünü gerektiği biçimde azaltmaktır. Aşırı demir yükünü
uzaklaştırmaya ilişkin karar, şelasyon tedavisinden beklenen klinik fayda ve riskler göz önüne
alınarak hastaya göre kişisel olarak verilmelidir.
Tüm hastalarda aşırı şelasyon riskini en aza indirmek için şelasyon tedavisi sırasında dikkatli
olunmalıdır (bkz. bölüm 4.4).
Başlangıç dozu
Transfüzyona bağlı kronik demir yüklenmesinin FEBİND ile tedavisinde önerilen başlangıç dozu
20 mg / kg’dır.
Ayda > 14 mL /kg (yaklaşık > 4 ünite) eritrosit süspansiyonu transfüzyonu alan ve vücuttaki
demir yükünün azaltılması amaçlanan erişkinlerde başlangıç dozu olarak günde 30 mg/kg FEBİND
kullanılması düşünülebilir.
Ayda < 7 mL /kg (yaklaşık < 2 ünite) eritrosit süspansiyonu transfüz yonu alan ve vücuttaki demir
yükünün aynı düzeyde devam ettirilmesi amaçlanan erişkinlerde başlangıç dozu olarak günde 10
mg/kg FEBİND kullanılması düşünülebilir.
Halen deferoksaminle tedavinin başarıyla yürütüldüğü hastalarda FEBİND başlangıç dozu,
deferoksamin dozunun sayısal olarak yarısı kadar düşünülmelidir (örneğin haftanın 5 günü, günde
40 mg/kg deferoksamin [veya eşdeğeri] olan bir hasta FEBİND tedavisine, başlangıç dozu olarak
günde 20 mg/kg ile geçmelidir).
İdame dozu
Serum ferritin düzeylerinin her ay izlenmesi ve bu izleme sonuçlarına göre FEBİND dozunun
gerekirse her 3- 6 ayda bir ayarlanması önerilir. Doz ayarlamaları 5-10 mg/kg’lık basamaklar
şeklinde yapılabilir ve hem hastadan alınan terapötik cevap, hem de terapötik hedefler (idame
veya demir yükünün azaltılması) göz önünde tutularak gerçekleştirilmelidir.
30 mg/kg’lık dozlarda yeterince kontrol edilemeyen (örneğin serum ferritin düzeyleri sürekli 2500
mikrogram/L’nin üzerinde olan ve zaman içerisinde düşme eğilimi göstermeyen) hastalarda, 40
mg/kg’a kadar dozlar düşünülebilir. 30 mg/kg üzerindeki dozlarda kullanılan FEBİND ile uzun
vadeli etkililik ve güvenlilik verileri henüz kısıtlıdır (doz artırmasından sonra ortalama 1 yıl izlenen
264 hasta). 30 mg/kg’a varan dozlarda sadece çok az hemosideroz kontrolü elde edilirse, ilave artırma
(maksimum 40 mg/kg’a) tatmin edici bir kontrol sağlamayabilir ve alternatif tedavi seçenekleri
dikkate alınabilir. 30 mg/kg üzerindeki dozlarda tatmin edici bir kontrol elde edilemezse, bu dozlarda
tedavi sürdürülmemeli ve mümkün olduğunda alternatif tedavi seçenekleri düşünülmelidir. 40
mg/kg’dan daha yüksek dozlar, bu düzeydeki dozlarda klinik tecrübeler sınırlı olduğundan
önerilmemektedir.
230 mg / kg’dan yüksek dozlarda tedavi edilen hastalarda, kontrol elde edildiğinde (örn., serum
ferritin düzeyleri tutarlı olarak 2,500 mikrogram/l’nin altında ve zaman içerisinde azalma eğilimi
gösteriyor) dozda 5 ila 10 mg/kg’lık basamaklar halinde azaltmalar düşünülmelidir. Serum ferritin
düzeyi hedef değere ulaşmış (genellikle 500 ve 1000 mikrogram/l arasında) olan hastalarda, serum
ferritin düzeylerinin hedef aralıklarda tutulması ve aşırı şelasyon riskinin en aza indirilmesi
amacıyla dozun 5 ila 10 mg/kg adımlarla azaltılması düşünülmelidir. Serum ferritin düzeyleri
sürekli olarak 500 mikrogram/L’nin altında bulunursa, tedaviye ara verilmesi düşünülmelidir.
Transfüzyona bağlı olmayan talasemi sendromları:
Şelasyon tedavisi yalnızca demir yüklenmesine ilişkin kanıt olduğunda (karaciğer demir
konsantrasyonu (LIC) ≥ 5 mg Fe/g ka veya serum ferritinin > 800 mikrogram/L olması)
başlatılmalıdır. LIC, aşırı demir yüklenmesi tayini için tercih edilen yöntemdir ve bu tayin
yönteminin uygulanabildiği yerlerde kullanılmalıdır. LIC, değerlendirmesi yapılmayan hastalarda
aşırı şelasyon riskinin en aza indirgenmesi için şelasyon tedavisi sırasında dikkatli olunmalıdır.
Başlangıç dozu:
Transfüzyona bağlı olmayan talasemi sendromlarının tedavisinde FEBİND için önerilen
başlangıçtaki günlük doz 10 mg/kg vücut ağırlığıdır.
Doz ayarlamaları:
Hastanın tedaviye yanıtını değerlendirmek ve aşırı şelasyon riskini en aza indirmek amacıyla
serum ferritin düzeyinin aylık olarak izlenmesi önerilmektedir (bkz. bölüm 4.4).
Hastanın LIC değeri ≥ 7 mg Fe/g ka ise veya serum ferritin düzeyi sürekli > 2,000 mikrogram/L
ise ve azalma eğilimi göstermiyorsa ve de hasta bu ilacı iyi tolere ediyorsa, tedavinin her 3
ila 6 ayında 5 ila 10 mg/kg’lik doz artışları düşünülmelidir. 20 mg/kg’den yüksek dozlar
önerilmemektedir çünkü transfüz yona bağımlı olmayan talasemi sendromları olan hastalarda bu
düzeyin üzerindeki dozlarla deneyim bulunmamaktadır.
LIC’nin değerlendirilmediği ve serum ferritin düzeyinin ≤ 2,000 mikrogram/L olduğu hastalarda
doz uygulaması 10 mg/kg’yi geçmemelidir.
Dozun > 10 mg/kg’ye arttırıldığı hastalarda LIC’nin < 7 mg Fe/g ka veya serum ferritinin düzeyinin
≤ 2,000 mikrogram/mL olması durumunda dozun 10 mg/kg veya daha altına azaltılması
önerilmektedir.
Vücut demir düzeyi yeterli düzeye indirildikten sonra (LIC < 3 mg Fe/g ka veya serum ferritin <
300 mikrogram/mL) tedavi kesilmelidir ve yeniden tedavi önerilmeyebilir.
Uygulama şekli:
FEBİND, günde 1 defa, aç karnına, yemekten en az 30 dakika önce, tercihen hergün aynı saatte
alınmalıdır.
3Tabletler, bir bardak (100 – 200 mL) su veya portakal ya da elma suyu içerisinde, ince bir
süspansiyon meydana gelinceye kadar karıştırılarak eritilir. Süspansiyon içildikten sonra, bardakta
kalabilecek herhangi bir artık, az miktarda su veya meyve suyuyla yeniden süspansiyon haline
getirilerek içilmelidir. Tabletler çiğnenmemeli veya tüm olarak yutulmamalıdır. Ürünün
karbonatlı içecek veya süt içinde dispersiyonu, sırasıyla köpürme ve yavaş dağılma nedeniyle
tavsiye edilmemektedir.
Özel popülasyonlara ilişkin ek bilgiler:
Böbrek yetmezliği:
Deferasiroks böbrek yetmezliği olan hastalarda araştırılmamıştır ve kreatinin klerensi < 60
mL/dakika’nın altında olan hastalarda kontrendikedir.
Karaciğer yetmezliği:
Deferasiroks şiddetli hepatik bozukluğu (Child-Pugh C) olan hastalarda kullanılmamalıdır (Bkz.
Bölüm 4.4, Bölüm 5.2.). Orta şiddette hepatik bozukluğu olan (Child-Pugh B) hastalar için başlangıç
dozu yaklaşık % 50 oranında azaltılmalıdır ve Deferasiroks bu hastalarda dikkatle kullanılmalıdır.
Karaciğer fonksiyonu, bütün hastalarda tedavi başlatılmadan önce, tedavinin ilk ayında 2 haftada
bir ve bundan sonra ayda bir izlenmelidir (Bkz. Bölüm 4.4 Özel kullanım uyarıları ve
önlemleri). Hafif şiddette hepatik bozukluğu olan (Child-Pugh A) hastalar için doz ayarlamasına
gerek yoktur.
Pediyatrik popülasyon
23 aylıktan küçük çocuklarda deferasiroksun etkililiği ve güvenliliği saptanamamıştır. Mevcut
veri yoktur.
Transfüzyona bağlı kronik demir yüklenmesi olan 2-17 yaş aralığındaki pediyatrik hastalarda
pozoloji önerileri, erişkin hastalardaki gibidir (bkz. bölüm 4.2). Hastanın tedaviye yanıtını
değerlendirmek ve aşırı şelasyon riskini en aza indirmek amacıyla serum ferritin seviyesinin her ay
izlenmesi önerilmektedir (bkz. bölüm 4.4). Doz hesaplanırken, pediyatrik hastaların vücut
ağırlığında zaman içerisinde meydana gelen değişiklikler göz önünde bulundurulmalıdır.
2 - 5 yaş aralığındaki pediyatrik hastalarda maruziyet yetişkinlere göre daha düşüktür.Bu sebeple
bu yaş grubunda yetişkinlerde uygulanması gereken dozdan daha yüksek bir doz gerekebilir.
Ancak başlangıç dozu yetişkinler ile aynı olmalıdır ve bireysel doz ayarlaması yapılarak takip
edilmelidir.
Transfüzyon bağımlı olmayan talasemi sendromları olan pediatrik hastalarda doz 10 mg/kg’ı
aşmamalıdır. Bu hastalarda, aylık serum ferritin değerlendirmelerine ek olarak,aşırı şelasyonu
önlemek için LIC ve serum ferritinin daha yakından izlenmesi çok önemlidir (bkz. Bölüm
4.2).Serum ferritin ≤ 800 mikrogram/L olduğunda LIC üç ayda bir izlenmelidir.
Geriyatrik popülasyon
Yaşlı hastalarda herhangi bir doz ayarlaması gerekli değildir. Klinik çalışmalarda yaşlı hastaların
4genç hastalara kıyasla daha yüksek advers reaksiyon (özellikle diyare) sıklığına sahip olduğu
görülmüş olup, bu hastalar doz ayarlaması gerektirebilecek advers reaksiyonlar açısından yakından
izlenmelidir.
4.3. Kontrendikasyonlar
• Kreatinin klerensi <60 mL/dakika olan hastalarda,
• Diğer demir şelatör tedavileri ile kombinasyonların güvenliliği saptanmamış olduğundan, bu
tip kombinasyonlarda (bkz. Bölüm 4.5),
• Etkin maddeye veya yardımcı maddelerden herhangi birine karşı aşırı duyarlılığı olan
hastalarda kontrendikedir.
4.4. Özel kullanım uyarıları ve önlemleri
• Deferasiroks renal yetmezlik dahil olmak üzere renal bozukluğa; hepatik yetmezlik dahil olmak
üzere hepatik bozukluğa ve gastrointestinal kanamaya neden olabilir.
• Böbrek fonksiyonu:
Deferasiroks sadece başlangıç serum kreatinin değeri, yaşa uygun olarak normal aralık dahilinde
olan hastalarda incelenmiştir.
Klinik çalışmalar sırasında hastaların yaklaşık %36’sında serum kreatinin düzeyinde arka arkaya 2
ve daha fazla kez ≥ %33’ün üzerinde, bazı durumlarda normal aralığın üst sınırının üzerine çıkan
artışlar meydana gelmiştir. Bunların doza bağımlı olduğu görülmüştür. Serum kreatinin artışları
olan hastaların yaklaşık üçte ikisinde değerler, doz ayarlaması ile birlikte <%33 düzeyine dönmüştür.
Kalan üçte birlik grupta serum kreatinin artışı her zaman dozun azaltılması ya da kesilmesine yanıt
vermemiştir. Bazı durumlarda, sadece doz azaltıldıktan sonra serum kreatinin değerlerinde bir
stabilizasyon gözlenmiştir. Deferasiroksun pazarlama sonrası kullanımı sırasında akut böbrek
yetmezliği olguları bildirilmiştir (Bkz. Bölüm 4.8). Böbrek fonksiyonunda bozulma, pazarlama
sonrası olgularının bazılarında, geçici ya da kalıcı diyaliz gerektiren böbrek yetmezliğine neden
olmuştur.
Serum kreatinin düzeylerindeki artışın nedenleri açıklığa kavuşturulmamıştır. Bu nedenle, eşzamanlı
olarak böbrek fonksiyonunu baskılayan tıbbi ürünler almakta olan ya da yüksek dozda Deferasiroks
ve/veya düşük oranlarda transfüz yon almakta olan hastalar (erişkin bir hasta için < 7 mL/kg/ay
eritrosit süspansiyonu ya da < 2 ünite/ay) için özel dikkat gösterilmelidir. Deferasiroks suda
dağılabilen tablet formülasyonu ile yapılan klinik çalışmalarda, 30 mg/kg’ın üzerine doz yükseltme
sonrasında renal advers olaylarda artış gözlenmemiş olmakla birlikte, 30 mg/kg’ın üzerindeki
Deferasiroks dozları ile birlikte renal advers olaylar riskinde artış olasılık dışı bırakılamamaktadır.
5Tedaviye başlanmadan önce serum kreatinin için iki defa değerlendirme yapılması önerilmektedir.
Serum kreatinin, kreatinin klerensi (erişkinlerde Cockcroft-Gault veya MDRD formülü ve
pediyatriklerde Schwartz formülü ile hesaplanan) ve/veya plazma sistatin C düzeyleri, Deferasiroks
ile tedaviye başlamadan önce , tedaviye başlatıldıktan veya modifiye edildikten (formülasyon
değişikliği dahil) sonraki ilk bir ayda haftada bir, ardından ayda bir izlenmelidir. Önceden mevcut
böbrek hastalıkları olan hastalar ve böbrek fonksiyonunu baskılayan tıbbi ürünler almakta olan
hastalar, komplikasyonlar açısından daha yüksek risk altında olabilirler. Diyare ya da kusma gelişen
hastalarda yeterli hidrasyonun sürdürülmesine dikkat edilmelidir.
Deferasiroks ile tedavi sırasında meydana gelen metabolik asidoza ilişkin pazarlama sonrası raporlar
alınmıştır. Bu hastaların büyük çoğunluğunda renal bozukluk, renal tübülopati (Fanconi sendromu)
veya diyare ya da asit baz dengesi bozukluğunun bilinen bir komplikasyon olduğu rahatsızlıklar
mevcuttur. Asit-baz dengesi bu popülasyonlarda klinik açıdan endike olduğu şekilde izlenmelidir.
Metabolik asidoz gelişen hastalarda Deferasiroks tedavisinde kesinti düşünülmelidir.
Erişkin hastalarda, arka arkaya iki vizitte serum kreatinin düzeyinde, tedavi öncesi ölçümlerin
ortalamasından > %33 oranında bir artış meydana gelirse ve tahmini kreatinin klerensi, normal
aralığın alt sınırının altına düşerse (< 90 mL/dk) ve bunlar başka nedenlere bağlanamaz ise, kullandığı
günlük doz 10 mg/kg düşürülebilir. Pediyatrik hastalarda, arka arkaya iki vizitte tahmini kreatinin
klerensi, normal aralığın alt sınırının altına düşerse (< 90 mL/dk) ve/veya serum kreatinin düzeyleri,
yaşa uygun üst sınırının üzerine yükselirse, doz 10 mg/kg düşürülebilir.
Doz düşürüldükten sonra erişkin ve pediyatrik hastalarda serum kreatinin düzeyinde, tedavi öncesi
ölçümlerin ortalamasından > %33 oranında bir artış gözlenmeye devam ediyorsa ve/veya hesaplanan
kreatinin klerensi, normal aralığın altına düşerse, tedaviye ara verilmelidir. Birey bazında klinik şartlara
bağlı olarak tedaviye yeniden başlanabilir.
Proteinüri testleri ayda bir yapılmalıdır. Gereklilik bazında renal tübüler fonksiyonun ek göstergeleri
(örn., diyabeti olmayan hastalarda glikozüri ve düşük serum potasyum, fosfat, magnezyum ve ürat
düzeyleri, fosfatüri, aminoasidüri) de izlenebilir. Tübüler göstergelerin düzeylerinde anormallikler
olduğu takdirde ve/veya klinik durumun gerektirmesi halinde dozun azaltılması ya da tedaviye ara
verilmesi düşünülebilir. Renal tubulopati temelde, Deferasiroks ile tedavi edilen beta-talasemili
çocuklarda ve ergenlerde görülmüştür.
Dozun azaltılmasına ya da tedaviye ara verilmesine rağmen serum kreatinin düzeylerinde önemli artış
devam ediyorsa ve ayrıca böbrek fonksiyonunun başka bir göstergesinde (örn., proteinüri, Fanconi
Sendromu) inatçı anormallik varsa hasta bir böbrek hastalıkları uzmanına sevk edilmelidir ve ek
uzmanlık alanlarınca incelemeler (böbrek biyopsisi) de düşünülebilir.
Başlıca çocuklar olmak üzere deferasiroks ile tedavi edilen hastalarda pazarlama sonrası şiddetli
formlarda hiperamonyemik ensefalopati bağlamında bilinç değişiklikleri ile ilişkili tübülopati
(Fanconi sendromu gibi) ve böbrek yetmezliği vakaları bildirilmiştir. Deferasiroks tedavisi sırasında
zihinsel durumda açıklanamayan değişiklikler gelişen hastalarda hiperamonyemik ensefalopati
düşünülmeli ve amonyak düzeyleri ölçülmelidir.
6• Karaciğer fonksiyonu:
Deferasiroks ile tedavi edilen hastalarda karaciğer fonksiyonu testi sonuçlarında yükselmeler
gözlenmiştir. Pazarlama sonrası bazıları ölümcül olan karaciğer yetmezliği vakaları raporlanmıştır.
Başlıca çocuklar olmak üzere deferasiroks ile tedavi edilen hastalarda şiddetli formlarda
hiperamonyemik ensefalopati bağlamında bilinç değişiklikleri ile ilişkili vakalar meydana gelebilir.
Deferasiroks tedavisi sırasında zihinsel durumda açıklanamayan değişiklikler gelişen hastalarda
hiperamonyemik ensefalopati düşünülmesi ve amonyak düzeylerinin ölçülmesi önerilir. Özellikle akut
hastalığı olan çocuklarda olmak üzere, hacim kaybına yol açan olaylar (ishal veya kusma gibi)
yaşayan hastalarda yeterli hidrasyonun korunmasına dikkat edilmelidir. Karaciğer yetmezliği
olgularının çoğu, önceden mevcut karaciğer sirozu dahil önemli morbiditesi olan hastalarda
görülmüştür. Bununla birlikte, Deferasiroks’un karaciğer yetmezliği gelişmesinde ya da yetmezliğin
kötüleşmesinde rolünün olabileceği dışlanamaz (bkz. bölüm 4.8).
Serum transaminazlar, bilirubin ve alkalin fozfatazın tedavi başlatılmadan önce, ilk ay süresince 2
haftada bir ve ardından ayda bir kontrol edilmesi önerilmektedir. Serum transaminaz düzeylerinde
başka sebepler ile ilişkilendirilemeyen kalıcı ve progresif yükselme olduğu takdirde, Deferasiroks
tedavisine ara verilmelidir. Karaciğer testindeki anormalliklerin sebebi açıklığa kavuşturulduktan ya
da değerler normal düzeylere döndükten sonra, tedaviye daha düşük bir dozda dikkatle tekrar
başlanması, ardından dozun aşamalı olarak yükseltilmesi düşünülebilir.
Deferasiroks, şiddetli karaciğer fonksiyon bozukluğu olan hastalarda önerilmemektedir (Child-Pugh
Sınıfı C) (Bkz. Bölüm 5.2)
Aşırı demir yükünü uzaklaştırma kararı beklenen klinik fayda ve şelasyon tedavisinin risklerine
göre bireysel bazda alınmalıdır (Bkz. Bölüm 4.2).
Güvenlilik Takibi İçin Öneriler
TEST TAKİP SIKLIĞI
Tedaviden önce iki kez.
Serum kreatinin,
Tedavinin ilk ayında doz veya formülasyon değişikliği
yapıldıktan sonraki ilk ay boyunca her hafta,
sonrasında ayda bir.
Tedaviden önce,
Kreatinin klerensi, ve/veya plazma
Tedavinin ilk ayında,
sistatin C
Doz veya formülasyon değişikliği yapıldıktan sonraki
ilk ay boyunca her hafta, sonrasında ayda bir.
7Tedaviden önce,
Proteinüri
Daha sonra her ay
Renal tübüler fonksiyonu ile ilgili diğer
testler (diyabetik olmayanlarda glikozüri, ve Gerekli olduğunda.
serum potasyum, fosfat, magnezyum veya ürat
seviyesinin düşmesi, fosfatüri aminoasidüri
Tedaviden önce,
Serum transaminazlar, bilirubin,
Tedavinin ilk ayında her 2 haftada bir, Sonrasında
alkalin fosfataz.
ayda bir defa.
Tedaviden önce,
İşitme ve görme ile ilgili testler.
Sonrasında yılda bir defa.
Kilo, boy ve cinsel gelişim. Tedaviden önce,
Pediyatrik hastalarda yılda bir defa.
Yaşam beklentisinin kısa olduğu hastalarda (örn. yüksek riskli miyelodisplastik sendromlar),
özellikle de eşlik eden hastalıkların advers olay riskini artırabileceği durumlarda, FEBİND’ın yararı
sınırlı olabilir ve risklerden daha düşük olabilir. Sonuç olarak, bu hastalarda ile tedavi
önerilmemektedir.
Advers reaksiyonların (özellikle diyare) yüksek sıklığı nedeniyle yaşlı hastalarda dikkatli
olunmalıdır.
Transfüzyona bağımlı olmayan talasemili çocuklarda veriler kısıtlıdır. Sonuç olarak, Deferasiroks
tedavisi pediatrik popülasyonda yan etkileri tespit etmek ve demir yükünü takip etmek üzere
yakından izlenmelidir. Ayrıca, transfüzyona bağımlı olmayan talasemili yoğun aşırı demir yükü
olan çocukları Deferasiroks ile tedavi etmeden önce hekim bu tip hastalarda uzun vadeli
maruziyetin sonuçlarının halihazırda bilinmediğinin bilincinde olmalıdır.
Gastrointestinal bozukluklar:
Deferasiroks tedavisi sırasında çocuklar ve adolesanlar dahil olmak üzere hastalarda gastrointestinal (GI)
kanama ve üst GI sistem ülserleri bildirilmiştir. Sindirim sistemi perforasyonu ile sonuçlanan ülserler
hakkında raporlar bulunmaktadır. Özellikle, ilerlemiş hematolojik maligniteleri ve/veya düşük trombosit
sayımları olan yaşlı hastalarda olmak üzere, ölümcül GI hemorajileri de bildirilmiştir.Bazı hastalarda
çoklu ülser görülmüştür (Bkz. Bölüm 4.8. İstenmeyen etkiler). Hekimler ve hastalar FEBİND tedavisi
sırasında GI ülserasyon ve hemoraji belirti ve semptomları açısından dikkatli olmalı ve ciddi bir GI
advers olaydan şüphelenildiği takdirde derhal ilave tetkik ve tedaviye başlamalıdır.
8NSAIİ’ler, kortikosteroidler ya da oral bisfosfonatlar gibi ülserojenik potansiyeli olduğu bilinen
ilaçlarla ve antikoagülanlarla kombinasyon halinde Deferasiroks kullanan ve trombosit sayısı
50.000/mm3'ün (50 x 109/L) altında olan hastalarda dikkatli olunmalıdır (Bkz. Bölüm 4.5)
Deri rahatsızlıkları:
FEBİND tedavisi sırasında deri döküntüleri görülebilir. Döküntüler çoğu durumda kendiliğinden
kaybolur. Tedavinin durdurulmasını gerektiren daha şiddetli deri döküntüleri gelişen hastalarda
tedaviye deri döküntüleri kaybolduktan sonra daha düşük dozda olmak üzere tekrar başlanabilir ve
doz daha sonra yavaş yavaş artırılabilir. Şiddetli vakalarda tedaviye yeniden başlanırken, kısa bir süre
oral steroid tedavisi de kullanılabilir.
Stevens-Johnson Sendromu (SJS), toksik epidermal nekroliz (TEN) ve eozinofili ve sistemik
semptomlarla seyreden ilaç reaksiyonu (DRESS) dahil, hayati risk taşıyabilecek ya da ölümcül
olabilecek şiddetli kutanöz advers reaksiyonlar (SCAR’lar) bildirilmiştir. Bir SCAR’dan şüphe
edilmesi durumunda FEBİND derhal bırakılmalı ve tekrar başlatılmamalıdır. Reçete edilirken
hastalara şiddetli deri reaksiyonlarının belirtileri ve semptomları hakkında bilgi verilmeli ve hastalar
yakından izlenmelidir.
Aşırı duyarlılık reaksiyonları:
Deferasiroks kullanan hastalarda vakaların çoğunda tedavinin ilk ayında meydana gelen ciddi
aşırı duyarlılık (anafilaksi ve anjiyoödem gibi) reaksiyonları bildirilmiştir (Bkz. Bölüm 4.8
İstenmeyen etkiler). Eğer bu tür reaksiyonlar meydana gelirse Deferasiroks tedavisi kesilmeli ve
uygun tıbbi müdahaleler gerçekleştirilmelidir. Anafilaktik şok riski nedeniyle, aşırı duyarlılık
reaksiyonu yaşamış olan hastalarda deferasiroksa tekrar başlanmamalıdır (Bkz. Bölüm 4.3).
Görme ve işitme:
Deferasiroks tedavisi sırasında işitme (işitme duyusunun azalması) ve göz (lens opasiteleri katarakt,
göziçi basıncında artış, retina bozuklukları) bozukluklarının gelişebildiği bildirilmiştir (Bkz. Bölüm
4.8). FEBİND tedavisine başlanmadan önce bu nedenle, işitme testleri ve fundoskopi dahil görme
testlerinin yapılması ve daha sonra da düzenli aralıklarla (her 12 ayda bir) tekrarlanması önerilir.
Bu test sonuçlarında bozukluk görülürse,dozun azaltılması veya tedavinin durdurulması
düşünülebilir.
Kan bozuklukları:
Deferasiroks ile tedavi edilen hastalarda pazarlama sonrası agranülositoz, lökopeni, trombositopeni
veya pansitopeni (veya bu sitopenilerin ağırlaşması) ve ağırlaşmış anemi rapor edilmiştir. Bu
hastaların çoğunda daha önceden, sıklıkla kemik iliği yetmezliği ile ilişkili hematolojik
bozuklukların olduğu bildirilmiştir (Bkz. Bölüm 4.8.). Bununla birlikte,katkıda bulunan ya da
alevlendirici rolü göz ardı edilemez. Sitopeni gelişen hastalarda sitopeninin tam nedeni anlaşılana
kadar FEBİND tedavisine ara verilmesi düşünülmelidir.
9Dikkate alınacak diğer unsurlar:
Hastanın tedaviye verdiği cevabın değerlendirilmesi ve aşırı şelasyondan kaçınılması amacıyla
serum ferritin düzeylerinin her ay ölçülmesi önerilir (Bkz. Bölüm 4.2). Yüksek dozda tedavinin
uygulandığı dönemlerde ve serum ferritin düzeyleri hedef aralığa yakın olduğunda doz azaltımı
veya böbrek ve karaciğer fonksiyonlarının ve serum ferritin düzeylerinin yakından izlenmesi
önerilmektedir. Bu düzeyler sürekli olarak < 500 mikrogram/L (kan transfüzyonlarına bağlı kronik
demir yüklenmesinde) ya da < 300 mikrogram/L (transfüzyona bağlı olmayan talasemi
semptomlarında) bulunursa, tedaviye ara vermek düşünülmelidir.
Serum kreatinin, serum ferritin ve serum transaminazlar ile ilgili yapılan test sonuçları
kaydedilmeli ve düzenli olarak değerlendirilmelidir.
İki klinik çalışmada, 5 yaşa kadar deferasiroks ile tedavi edilen pediyatrik hastalarda büyüme ve
cinsel gelişim etkilenmemiştir (bkz. Bölüm 4.8). Bununla birlikte, transfüzyona bağlı aşırı demir
yükü olan pediyatrik hastaların yönetiminde genel bir önlem olarak, tedavi öncesinde ve düzenli
aralıklarla (her 12 ayda bir) vücut ağırlığı, boy ve cinsel gelişim izlenmelidir.
Kardiyak disfonksiyon, aşırı demir yüklenmesinde bilinen bir komplikasyondur. Aşırı demir
yüklenmesi olan hastaların Deferasiroks ile uzun dönem tedavisi süresince kardiyak fonksiyon
izlenmelidir.
Bu tıbbi ürün her 5 mililitresinde 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmez.
Laktoz içeriği:
Tabletler, laktoz (her miligram deferasiroks için 0,10 mg) içerir. Nadir kalıtımsal galaktoz
intoleransı, Lapp laktaz yetmezliği ya da glikoz-galaktoz malabsorpsiyon problemi olan hastaların
bu ilacı kullanmamaları gerekir.
4.5. Diğer tıbbi ürünler ile etkileşim ve diğer etkileşim şekilleri
FEBİND’ın diğer demir şelatör tedavileri ile kombinasyonlarının güvenliliği saptanmamıştır. Bu
nedenle diğer demir şelatör tedavileri ile kombine edilmemelidir.
Gıda ile etkileşim:
Besinlerle birlikte alınması, deferasiroks biyoyararlanım oranını değişebilen derecelerde artırmıştır.
Bu nedenle FEBİND, aç karnına ve yemekten enaz 30 dakika önce, tercihen her gün aynı saatte
alınmalıdır (Bkz. Bölüm 4.2.)
Deferasiroksun sistemik maruziyetini azaltabilen ajanlar:
Enterohepatik geri döngünün derecesini saptama amaçlı mekanistik bir çalışmada kolestiramin,
deferasiroks maruziyetini önemli ölçüde azaltmıştır (bkz. Bölüm 5.2).
10Deferasiroks metabolizasyonu UGT enzimlerine bağlıdır. Sağlıklı gönüllüler üzerinde yapılan bir
çalışmada deferasiroks (30 mg/kg tek doz suda dağılabilen tablet formülasyonu) ve güçlü UDP-
glukuronoziltransferaz (UGT) indükleyicisi rifampisinin (600 mg/gün tekrarlı doz) eşzamanlı
uygulanması, deferasiroks maruziyetinde %44’lük bir azalmaya (%90 GA: %37-%51) yol açmıştır.
Bu nedenle, Deferasiroksun güçlü UGT indükleyicilerle birlikte uygulanması (örn., rifampisin,
karbamazepin,fenitoin, fenobarbital, ritonavir), deferasiroks etkililiğinde bir azalmaya yol açabilir.
Hastanın serum ferritin düzeyi beraber kullanım sırasında ve sonrasında izlenmelidir ve gerektiği
takdirde deferasiroks dozunda ayarlama yapılmalıdır.
CYP3A4 tarafından metabolize edilen midazolam ve diğer ajanlar ile etkileşimi:
Sağlıklı gönüllülerde yapılan bir çalışmada, Deferasiroks suda dağılabilen tablet formülasyonu ile
midazolamın (bir CYP3A4 substratı) eş zamanlı uygulaması midazolam maruziyetini %17 (%90GA:
%8 - %26) azaltmıştır. Klinikte bu etki daha belirgin olabilir. Bu nedenle, etkililikteki olası bir düşüşe
neden olacağından deferasiroks CYP3A4 aracılığıyla metabolize edilen maddeler ile (örneğin;
siklosporin, simvastatin, hormonal doğum kontrol hapları, bepridil, ergotamin) kombinasyon halinde
kullanıldığında dikkatli olunmalıdır.
CYP2C8 tarafından metabolize edilen repaglinid ve diğer ajanlar ile etkileşim:
Bir sağlıklı gönüllü çalışmasında, orta güçte bir CYP2C8 inhibitörü olarak deferasiroksun (günlük 30
mg/kg, süspanse olabilen tablet formülasyonu) bir CYP2C8 substratı olan, 0,5 mg’lık tek doz olarak
verilen repaglinid ile birlikte uygulanması repaglinidin EAA ve C değerlerini sırasıyla yaklaşık
maks.
2,3 kat (%90 GA [2,03 – 2,63]) ve 1,6 kat (%90 GA [1,42 – 1,84]) artırmıştır. Repaglinid için 0,5
mg’dan daha yüksek dozlar ile etkileşim belirlenmediği için deferasiroksun repaglinid ile eşzamanlı
kullanımından kaçınılmalıdır. Kombinasyon gerekli olursa, dikkatli klinik takip ve kan glukozu
takibi yürütülmelidir (Bkz. Bölüm 4.4).Deferasiroks ve paklitaksel gibi diğer CYP2C8 substratları
arasındaki etkileşim göz ardı edilemez.
CYP1A2 tarafından metabolize edilen teofilin ve diğer ajanlarla etkileşim:
Sağlıklı gönüllüler üzerinde yapılan bir çalışmada, eşzamanlı Deferasiroks (30 mg/kg/gün tekrarlı
doz) ve CYP1A2 substratı teofilin (120 mg tekli doz) uygulaması, teofilin EAA değerinde
%84’lük bir artışa yol açmıştır (%90 GA: %73 ila %95 arasında). Tek doz C değeri
maks
etkilenmemiştir; fakat kronik doz uygulaması ile birlikte teofilin Cmaks değerinde bir artış
beklenmektedir. Bu nedenle, FEBİND ve teofilinin birlikte kullanımı önerilmemektedir. Deferasiroks
ve teofilin eşzamanlı olarak kullanıldığında teofilin konsantrasyonu takibi ve olası teofilin doz
azaltımı düşünülmelidir. Deferasiroks ve diğer CYP1A2 substratları (alosetron, kafein,duloksetin,
melatonin, ramelteon, takrin, teofilin, tizanidin) arasında bir etkileşim olasılığı
bulunmaktadır.Ağırlıklı olarak CYP1A2 tarafından metabolize olan ve dar terapötik indekse
sahip maddeler için (örn. klozapin, tizanidin), teofilin ile aynı öneriler geçerlidir.
11Diğer bilgiler:
Deferasiroks ve alüminyum içeren antasitlerin birlikte kullanılması ile ilgili klinik çalışma
yapılmamıştır. Deferasiroksun alüminyum affinitesi demir affinitesinden daha düşük olmasına
rağmen Deferasiroks alüminyum içeren antasit preparatlarla birlikte kullanılmamalıdır.
NSAIİ’lar (yüksek dozda asetilsalisilik asidi de içeren), kortikosteroidler ya da oral bisfosfonatlar
gibi ülserojenik potansiyeli olduğu bilinen ilaçlarla ve antikoagülanlarla kombinasyon halinde
Deferasiroks kullanan hastalarda gastrointestinal toksisite riskini arttırabilir (Bkz. Bölüm 4.5).
FEBİND’ın antikoagülanlar ile eşzamanlı uygulanması da gastrointestinal kanama riskini
yükseltebilir.Deferasiroks, bu maddeler ile kombine edildiğinde yakın klinik izlem gerekmektedir.
Eşzamanlı deferasiroks ve busulfan uygulaması busulfan maruziyetinde artışla sonuçlanmaktadır;
ancak etkileşimin mekanizması henüz belirsizdir. Mümkünse, doz ayarlanması uygulaması için
busulfan test dozunun farmakokinetiğinin (EAA, klirens) değerlendirilmesi yapılmalıdır.
Özel popülasyonlara ilişkin ek bilgiler
Etkileşim açısından özel popülasyonlara ilişkin veri bulunmamaktadır.
Pediyatrik popülasyon:
Etkileşim açısından pediyatrik popülasyona ilişkin veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
FEBİND, hormonal kontraseptiflerin etkisini azaltabilir (Bkz. Bölüm 4.5.) Çocuk doğurma
potansiyeline sahip kadınların, FEBİND kullandıkları sırada ek veya alternatif hormonal olmayan
bir doğum kontrol yöntemi kullanmaları önerilir.
Gebelik dönemi
Önlem olarak FEBİND gebelerde,açıkça gerekli olmadığı sürece kullanılmamalıdır.
Deferasiroksun gebe kadınlarda kullanımına ilişkin yeterli veri mevcut değildir.
Önlem olarak, açıkça gerekli olmadığı sürece gebelik sırasında FEBİND’in kullanılmaması önerilir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir.
12Laktasyon dönemi
Hayvanlar üzerinde yapılan çalışmalar, deferasiroksun hızla ve geniş ölçüde anne sütüne geçtiğini
göstermiştir.
Doğan yavrular üzerinde herhangi bir etki görülmemiştir. Deferasiroksun insan sütüne geçip geçmediği
bilinmemektedir. FEBİND kullanan annelerin, bebeklerini emzirerek beslemeleri önerilmez.
Üreme yeteneği / Fertilite:
Hayvanlarda, dişi ve erkek fertilitesi üzerinde advers etki bulunmamıştır. İnsanlar için veri mevcut
değildir (Bkz. Bölüm 5.3)
4.7. Araç ve makine kullanımı üzerindeki etkiler
Deferasiroksun araç ve makine kullanma yeteneği üzerindeki etkileriyle ilgili herhangi bir çalışma
yapılmamıştır. Ender görülen bir advers etki olarak baş dönmesi bildiren hastalar araç veya
makine kullanırken ihtiyatlı olmalıdır (Bkz. Bölüm 4.8)
4.8. İstenmeyen etkiler
Transfüzyona bağlı kronik demir yüklenmesi olan hastalarda yapılan klinik çalışmalarda, hastaların
%26 kadarında gelişen ve daha çok bulantı, kusma, ishal veya karın ağrısı şeklinde olan
gastrointestinal hastalıklarla, hastaların yaklaşık %7’sinde görülen deri döküntüsü, uzun süreli
Deferasiroks tedavisi sırasında erişkin ve pediyatrik hastalarda en fazla bildirilen advers
reaksiyonlardandır. Diyare 2 ila 5 yaşındaki pediatrik hastalarda ve yaşlılarda daha yaygındır.
Doza bağlı olan bu reaksiyonlar,hemen her zaman için hafif-orta şiddettedir ve bunların neredeyse
tümü, tedaviye devam edilse bile ortadan kaybolmaktadır.
Klinik çalışmalar sırasında hastaların yaklaşık %36’sında serum kreatininde doza bağımlı değişiklikler
meydana gelmiş olmakla birlikte değerlerin çoğu normal aralıkta kalmıştır. Tedavinin ilk yılında beta
talasemi ve aşırı demir yüklenmesi olan hem pediatrik hem de erişkin hastalarda ortalama kreatinin
klirensinde azalmalar görülmüştür; fakat tedavinin sonraki yıllarında bu değerde ek değişiklikler
olmadığı yönünde kanıt mevcuttur. Karaciğer transaminazlarında yükselmeler bildirilmiştir. Renal ve
hepatik parametreler için güvenlilik izlemi programları önerilir. İşitsel (duyma yetisinde azalma) ve göz
ile ilgili (lens opasiteleri) bozukluklar yaygın olmayan sıklıkta görülür ve yine yıllık muayeneler
önerilir (bkz. Bölüm 4.4).
FEBİND kullanımı ile Stevens Johnson sendromu (SJS),toksik epidermal nekroliz (TEN) ve eozinofili
ve sistemik semptomlarla seyreden ilaç reaksiyonu (DRESS) dahil şiddetli kutanöz advers reaksiyonlar
(SCAR’lar) bildirilmiştir (bkz. bölüm 4.4).
Klinik çalışmalarda, deferasiroks tedavisinden sonra aşağıdaki Tablo 1’de listelenen advers ilaç
reaksiyonları bildirilmiştir.
13Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Pansitopeni1, trombositopeni1, anemi kötüleşmesi1, nötropeni1
Bağışıklık sistemi hastalıkları
Bilinmiyor: Aşırı duyarlılık reaksiyonları (anafilaktik reaksiyon ve anjiyoödem dâhil) 1
Metabolizma ve beslenme hastalıkları
Bilinmiyor: Metabolik asidoz1
Psikiyatrik hastalıklar
Yaygın olmayan: Anksiyete, uyku bozukluğu
Sinir sistemi hastalıkları
Yaygın: Baş ağrısı
Yaygın olmayan: Sersemlik
Göz hastalıkları
Yaygın olmayan: Katarakt, makülopati
Seyrek: Optik nörit
Kulak ve iç kulak hastalıkları
Yaygın olmayan: Sağırlık
Solunum, göğüs bozuklukları ve mediastinal hastalıklar
Yaygın olmayan: Larinkste ağrı
Gastrointestinal hastalıklar
Yaygın: İshal, kabızlık, bulantı, kusma,karın ağrısı, karında şişkinlik,hazımsızlık
Yaygın olmayan: Gastrointestinal hemoraji, gastrik ülser (çoklu ülserler dahil), duodenal ülser,
gastrit
Seyrek: Özofajit
Bilinmiyor: Gastrointestinal perforasyon1, akut pankreatit1
Hepato-bilier hastalıklar Yaygın:
Transaminazlarda artış
Yaygın olmayan: Hepatit, kolelityazis
Bilinmiyor: Karaciğer yetmezliği1 2
Deri ve deri-altı doku hastalıkları
14Yaygın: Döküntü, kaşıntı
Yaygın olmayan: Pigmentasyon bozukluğu
Seyrek: Eozinofili ve sistemik semptomlarla seyreden ilaç reaksiyonu (DRESS)
Bilinmiyor: Stevens- Johnson Sendromu1, hipersensitif vaskülit1, ürtiker1, alopesi1, eritema
multiforme1, toksik epidermal nekroliz (TEN) 1
Böbrek ve idrar yolu hastalıkları
Çok yaygın: Kan kreatinin düzeylerinin yükselmesi
Yaygın: Proteinüri
Yaygın olmayan: Renal tübülar bozukluk2 (Edinsel Fanconi sendromu), glikozüri
Bilinmiyor: Akut böbrek yetmezliği1 2, tübülointerstisyel nefrit1, nefrolitiyazis1, renal tübüler
nekroz1
Genel bozukluklar ve uygulama bölgesine ilişkin hastalıklar
Yaygın olmayan: Ateş, ödem, bitkinlik
1 Pazarlama sonrası raporlanan yan etkilerdir. Bunlar, güvenilir bir görülme sıklığı belirlemenin
veya tıbbi ürüne maruziyet ile nedensel ilişki kurmanın, her zaman mümkün olmadığı spontan
raporlardan elde edilmiştir.
2 Hiperamonyemik ensefalopati bağlamında bilinç değişiklikleri ile ilişkili şiddetli formlar
bildirilmiştir.
Seçilen advers reaksiyonların tanımı:
Safra taşı ve safrayla ilgili hastalıklar hastaların yaklaşık %2’sinde rapor edilmiştir. Karaciğer
transaminazlarının yükselmesi hastaların % 2’sinde bir advers etki olarak rapor edilmiştir. Hepatit
düşündüren, üst normal sınırdan 10 kat daha yüksek transaminaz yükselmeleri, (%0,3) nadirdir.
Pazarlama sonrası deneyimlerde özellikle önceden var olan karaciğer sirozlu hastalarda Deferasiroks
ile bazen ölümcül seviyede olan karaciğer yetmezliği bildirilmiştir. Pazarlama sonrası metabolik
asidoz raporları alınmıştır. Bu hastaların büyük çoğunluğunda renal bozukluk, renal tübülopati
(Fanconi sendromu) veya diyare ya da asit baz dengesi bozukluğunun bilinen bir komplikasyon
olduğu rahatsızlıklar mevcuttur. Safra ile ilgili altta yatan durumların belgelenemediği ciddi akut
pankreatit vakaları gözlenmiştir. Diğer demirşelasyon tedavilerinde olduğu gibi, Deferasiroks ile
tedavi edilen hastalarda yüksek frekans işitme kaybı ve merceksi opasiteler (erken katarakt) nadir
olarak gözlenmektedir.
Transfüzyona bağlı aşırı demir yüklenmesinde kreatinin klirensi
Beş yıla varan sürelere sahip iki randomize ve dört açık etiketli çalışmada deferasiroks ile tedavi
edilen transfüzyona bağlı aşırı demir yüklenmesi olan 2.102 erişkin ve pediatrik beta - talasemi
hastasının retrospektif bir meta analizinde, tedavinin ilk bir yılında erişkin hastalarda %13,2
(%95 GA: % -14,4 ila % -12,1; n = 935) ve pediatrik hastalarda % 9,9’luk (%95 GA: %11,1 ila
%8,6; n = 1,142) ortalama kreatinin klirensi azalmaları gözlenmiştir. Beş yıla kadar takip edilen 250
hastada ortalama kreatinin klirensinde fazla azalma gözlenmemiştir.
15Transfüzyona bağlı olmayan talasemi sendromları olan hastalarda klinik çalışma
Transfüzyona bağlı olmayan talasemi sendromları ve aşırı demir yüklenmesi olan hastalarda
yürütülen 1 yıllık bir çalışmada (10 mg/kg/gün dozunda suda dağılabilen tabletler), ishal (% 9,1),
döküntü (% 9,1) ve bulantı (% 7,3) çalışma ilacı ile ilişkili en sık advers olaylar olmuştur. Hastaların
sırasıyla % 5,5 ve %1,8’sinde anormal serum kreatinin ve kreatinin klirens değerleri bildirilmiştir.
Hastaların % 1,8’inde, karaciğer transaminazlarında başlangıcın 2 katından ve normalin üst sınırının
5 katından daha fazla yükselme olduğu bildirilmiştir.
Özel popülasyonlara ilişkin ek bilgiler:
Pediyatrik popülasyon:
İki klinik çalışmada, deferasiroks ile 5 yıla kadar tedavi edilen pediatrik hastaların büyümesi ve
cinsel gelişimi etkilenmemiştir (Bkz. Bölüm 4.4).
2-5 yaş arasındaki pediyatrik hastalarda yetişkinlerden daha fazla diyare bildirilmiştir. Deferasiroks
ile tedavi edilen beta-talasemili çocuklarda ve adolesanlarda renal tübülopati
bildirilmiştir.Pazarlama sonrası raporlarda, çocuklarda yüksek oranda Fanconi Sendromu kaynaklı
metabolik asidoz vakaları meydana gelmiştir.
Başta çocuklar ve adölesanlar olmak üzere akut pankreatit bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması,ilacın yarar / risk dengesinin sürekli olarak izlenmesine olanak
sağlar.Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Akut doz aşımının erken belirtileri; abdominal ağrı, ishal,mide bulantısı ve kusma gibi sindirim
sistemi etkileridir. Tedaviye ara verildikten sonra iyileşen karaciğer enzimi ve kreatinin artışı
vakaları dahil olmak üzere karaciğer ve böbrek bozuklukları bildirilmiştir.Yanlışlıkla uygulanmış
tek bir 90 mg/kg doz, tedaviden sonra iyileşmiş Fanconi sendromuna neden olmuştur.
Deferosiroks için spesifik bir antidot yoktur. Doz aşımı tedavisine yönelik standart prosedürler ve
tıbbi olarak gerekli oldukça semptomatik tedavi uygulanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Demir şelatörü,
ATC kodu: V03AC03
Etki mekanizması:
16Deferasiroks, oral yoldan etkili, demir (III) selektivitesi yüksek bir şelatördür. Demire 2:1
oranında yüksek affiniteyle bağlanan, tridentat bir ligand kimliğini taşıyan deferasiroks, vücuttaki
demirin, öncelikle dışkı yoluyla vücuttan uzaklaştırılmasını artırır. Çinko ve bakır affinitesi
düşük olan deferasiroks, bu metallerin kandaki düzeylerinin düşük değerlerde sabit kalmasına neden
olmaz.
Farmakodinamik etkiler:
Aşırı demir yükü olan, erişkin talasemi hastalarında demir dengesi ile ilgili bir metabolizma
çalışmasında; günde 10, 20 ve 40 mg/kg Deferasiroks; kilo başına vücuttan günde sırasıyla 0,119,
0,329 ve 0,445 mg demir uzaklaştırılmasını sağlamıştır.
Klinik etkililik ve güvenlilik:
Deferasiroks, kan transfüzyonları nedeniyle kronik demir yüklemesi olan 411 erişkin (yaş ≥ 16)
ve 292 pediyatrik (2 ila < 16 yaş arası) hastalarda araştırılmıştır. Pediyatrik hastalardan 52’si 2 ila 5
yaş arasındadır. Bu hastalar beta-talasemi, orak hücreli anemi ve diğer doğuştan ya da edinsel
anemiler (myelodisplastik sendromlar, Diamond-Blackfan sendromu, aplastik anemi ve ender
görülen diğer anemiler) nedeniyle transfüzyon uygulanan hastalardır.
Beta-talasemisi olan ve sık sık kan transfüzyonu uygulanan erişkin ve pediyatrik hastalarda günde
20 ve 30 mg/kg Deferasiroks suda dağılabilen tabletin bir yıl boyunca kullanılması; vücuttaki total
demiri işaret eden göstergelerde azalma sağlamış; karaciğerdeki demir konsantrasyonunu sırasıyla
ortalama -0,4 ve -8,9 mg Fe/gram karaciğer dokusu (biyopsi kuru ağırlığı) azaltmış ve serum
ferritin düzeylerinin ortalama olarak sırasıyla -36 ve -926 mikrogram/L azalmasına neden
olmuştur.Aynı dozlardaki vücuttan atılan demir: vücuda giren demir oranlarının sırasıyla 1,02 ve
1,67 olması, sırasıyla net demir dengesinin ve vücuttan demir uzaklaştırılmasının sağlandığını
göstermiştir. Deferasiroks, daha başka anemileri olan, demir yükü mevcut hastalarda da benzer
terapötik yanıtlar elde edilmesine neden olmuştur.Günde 10 mg/kg Deferasiroks suda dağılabilen
tabletin 1 yıl boyunca kullanılması, seyrek olarak transfüzyon uygulanan veya değişim (exchange)
transfüzyonu uygulanan hastalarda net demir dengesini sağlayacak dozlardır. Serum ferritin
düzeylerinin her ay ölçülmesi, karaciğerdeki demir konsantrasyonu değişikliklerini yansıtmış ve
serum ferritin düzeylerinin, tedaviye alınan yanıtın izlenmesinde kullanılabileceğini göstermiştir.
MRG’nin kullanıldığı sınırlı klinik veriler (başlangıçta normal kardiyak fonksiyona sahip 29 hasta),
deferasiroks 10-30 mg/kg/gün (suda dağılabilen tablet formülasyonu) ile 1 yıl süreli tedavinin
kalpteki demir düzeylerini azalabileceğini de göstermektedir (ortalama olarak, MRG T2* 18,3
milisaniyeden 23,0 milisaniyeye yükselmiştir).
Beta-talasemisi olan ve transfüzyona bağlı aşırı demir yükü meydana gelen 586 hastada yapılan
pivotal karşılaştırmalı çalışmanın ilk analizi, toplam hasta popülasyonu analizinde Deferasiroks
suda dağılabilen tabletlerin deferoksamin ile eşit etkinliğe sahip olduğunu göstermemiştir. Bu
çalışmaya ilişkin post-hoc analize göre, karaciğer demir konsantrasyonu ≥ 7 mg Fe/g ka olan ve
Deferasiroks suda dağılabilen tablet (20 ve 30 mg/kg) ya da deferoksamin (35 ila ≥ 50 mg/kg) ile
tedavi edilen hasta alt grubunda eşit etkinlik açısından deferasiroksun deferoksaminden daha
aşağıda olduğuna dair bir veri saptanmamıştır. Ancak karaciğer demir konsantrasyonu < 7 mg
Fe/ka olan ve Deferasiroks suda dağılabilen tabletin (5 ve 10 mg/kg) ya da deferoksamin (20 ila 35
mg/kg) ile tedavi edilen hastalarda, iki şelatöre ilişkin doz uygulamasındaki dengesizlikten dolayı
eşit etkinlik gösterilmemiştir. Bu dengesizlik deferoksamin kullanan hastaların, protokolde
17belirtilen dozdan daha yüksek olması koşuluyla çalışma öncesi dozlarına devam etmelerine izin
verilmesinden kaynaklanmıştır. Bu pivotal çalışmaya 6 yaşın altında 56 hasta katılmış ve bunlardan
28’i Deferasiroks suda dağılabilen tablet kullanmıştır.
Klinik öncesi ve klinik çalışmalara göre, Deferasiroks suda dağılabilen tablet 2:1 doz oranında
kullanıldığında (yani, deferoksamin dozunun yarısı kadar Deferasiroks dozu) deferoksamin kadar
etkin olabilmektedir. Ancak, bu doz uygulama önerisi klinik çalışmalarda prospektif olarak
değerlendirilmemiştir.
Ayrıca, karaciğer demir konsantrasyonu ≥ 7 mg Fe/g ka olan, çeşitli ender anemiler veya orak
hücre hastalığının görüldüğü hastalarda 20 ve 30 mg/kg’a kadar Deferasiroks suda dağılabilen
tablet ile karaciğer demir konsantrasyonu ve serum ferritinde, beta-talasemili hastalarda gözlenene
benzer bir azalmaya yol açmıştır.
MDS (Düşük / Orta-1 risk) ve transfüzyona bağlı aşırı demir yükü olan 225 hastada plasebo
kontrollü bir randomize bir çalışma yapılmıştır. Bu çalışmanın sonuçları, deferasiroksun olaysız
sağkalım (EFS, ölümcül olmayan kalp veya karaciğer olaylarını içeren kompozit bir sonlanım
noktası) ve serum ferritin düzeyleri üzerinde olumlu bir etkisinin olduğunu
göstermektedir.Güvenlilik profili yetişkin MDS hastalarında yapılan önceki çalışmalarla uyumlu
olmuştur.
2 ila < 6 yaşında (kayıtta) transfüzyonel hemosiderozu olan 267 çocuğa deferasiroks verilen 5
yıllık bir gözlemsel çalışmada, genel yetişkinlere ve daha büyük pediatrik popülasyona kıyasla 2 ila
< 6 yaşındaki pediatrik hastalarda, serum kreatininde > %33 ve ≥ 2 ardışık durumda normalin
üst sınırı üzerinde artış (%3,1) ve alanin aminotransferazda (ALT) normalin üst sınırının 5
katından fazla artış (%4,3) dahil deferasiroksun güvenlilik ve tolerabilite profilinde klinik
anlamlı farklar görülmemiştir. Çalışmayı tamamlayan 145 hastanın sırasıyla %20,0 ve %8,3’ünde
ALT ve aspartat aminotransferazda artışa dair bir seferlik olaylar bildirilmiştir.
Deferasiroks film kaplı ve suda dağılabilen tabletlerin güvenliliğinin değerlendirildiği bir çalışmada,
transfüzyona bağımlı talasemi veya miyelodisplastik sendromu olan 173 erişkin ve pediatrik hasta
24 hafta süreyle tedavi edilmiştir. Film kaplı ve suda dağılabilen tabletler için karşılaştırılabilir bir
güvenlilik profili gözlenmiştir.
Transfüzyona bağımlı olmayan talasemi sendromları ve aşırı demir yükü olan hastalarda
Deferasiroks suda dağılabilen tablet ile tedavi 1 yıllık, randomize, çift kör, plasebo kontrollü
çalışmada değerlendirilmiştir. Çalışmada iki farklı deferasiroks rejimi (5 ve 10 mg/kg/günlük
başlangıç dozu, her bir kolda 55 hasta) ve denk plasebonun (56 hasta) etkililiği karşılaştırılmıştır.
Çalışmaya 145 yetişkin ve 21 pediatrik hasta kaydedilmiştir. Birincil etkililik parametresi karaciğer
demir konsantrasyonunda (LIC) 12 aylık tedaviden sonra başlangıca göre meydana gelen
değişikliktir. İkincil etkililik parametrelerinden biri başlangıç ve dördüncü çeyrek arasında serum
ferritinindeki değişikliktir.10 mg/kg/günlük başlangıç dozunda, Deferasiroks suda dağılabilen tablet
toplam vücut demiri belirteçlerinde azalmalara yol açmıştır. Ortalamada karaciğer demir
konsantrasyonu Deferasiroks suda dağılabilen tablet ile tedavi edilen hastalarda (başlangıç dozu 10
mg/kg/gün) 3,80 mg Fe/g ka azalmış ve plasebo ile tedavi edilen hastalarda 0,38 mg Fe/g ka
artmıştır (p < 0.001). Ortalamada, serum ferritini Deferasiroks suda dağılabilen tablet ile tedavi
18edilen hastalarda (başlangıç dozu 10 mg/kg/gün) 222,0 μg/L azalırken, placebo ile tedavi edilen
hastalarda 115 μg/L artırmıştır (p < 0.001).
5.2 Farmakokinetik özellikler
Genel özellikler
Emilim:
Oral deferasiroksun emiliminden sonra, maksimal plazma konsantrasyonlarına ulaşması için
geçen süre ortanca değeri (tmaks.) 1,5–4 saat arasındadır. Deferasiroks tabletlerindeki
deferasiroksun mutlak biyoyararlanım (EAA) oranı, intravenöz dozunun %70’i kadardır.Total maruz
kalım (EAA), yüksek miktarda yağ içeren (içerdiği kalorinin %50’sinden fazlası yağlardan gelen)
bir kahvaltıyla birlikte alındığında yaklaşık ikiye katlanmış; standart bir kahvaltıyla birlikte
alındığında yaklaşık %50 artmıştır. Yağ içeriği normal veya fazla olan yemeklerden 30 dakika
önce alınması, deferasiroks biyoyararlanımının (EAA) orta derecede (yaklaşık %13-25) artmasıyla
sonuçlanmıştır.
Dağılım:
Deferasiroks, neredeyse tamamen serum albüminine olmak üzere plazma proteinlerine yüksek
oranda (%99) bağlanır; deferasiroksun dağılım hacmi küçük olup erişkinlerde yaklaşık 14 litredir.
Biyotransformasyon:
Deferasiroksun ana metabolizma yolağı ardından safra yoluyla vücuttan uzaklaştırılacağı
glukuronidasyondur. Bu metabolizma sonucu meydana gelen glukuronidatların bağırsakta
dekonjugasyonu ve tekrar emilimi (enterohepatik dolaşım) olasıdır. Deferasiroksun ana metabolik
yolak glukuronidasyonu, öncelikle UGT1A1 ve daha az olarak UGT1A3 tarafından gerçekleştirilir.
Deferasiroksun insanlarda CYP450 aracılığıyla gerçekleşen (oksidatif) metabolizması, minör
düzeyde (yaklaşık %8) izlenmektedir. Hidroksiüre,deferasiroks metabolizmasını in vitro inhibe
etmez. Sağlıklı gönüllülerle yapılan bir çalışmada, tek doz deferasiroks uygulamasından sonra,
kolestiramin uygulanması deferasiroks maruziyetinde (EAA) %45 azalma ile sonuçlanmıştır.
Eliminasyon:
Deferasiroks ve metabolitleri vücuttan öncelikle (dozun % 84’ü) dışkı yoluyla uzaklaştırılır.
Deferasiroksun ve metabolitlerinin böbrekler yoluyla uzaklaştırılan bölümü azdır (dozun %8’i).
Eliminasyon yarılanma ömrü (t ) ortalama 8–16 saat arasında değişmektedir. Deferasiroksun
1/2
safra yolu ile atılımında MRP2 ve MXR (BCRP) taşıyıcıları rol oynar.
Doğrusallık / doğrusal olmayan durum:
Kararlı durum halinde deferasiroksun Cmaks ve EAA0-24saat değerleri dozla yaklaşık olarak
lineer bağlantılı şekilde artar. Çoğul dozları izleyen birikim faktörü, 1.3- 2.3’tür .
19Hastalardaki karakteristik özellikler
Pediyatrik popülasyon:
Ergenlerin (12 - ≤ 17 yaş) ve çocukların (2 - < 12 yaş) tek ve çoklu dozlardan sonra deferasiroksa
maruziyetinin erişkinlerdekinden düşük olduğu bulunmuştur. Altı yaşından küçük çocuklardaki
maruziyet, erişkinlerdekinden %50 kadar daha azdır. Deferasiroks dozu her hastada, alınan terapötik
cevaba bakılarak ayarlandığından bunun klinikte herhangi bir sonuca yol açması beklenmez.
Cinsiyet:
Kadınlarda deferasiroksun görünürdeki klerensi, erkeklere kıyasla %17,5 oranında daha azdır.
Deferasiroks dozu her hastada, alınan terapötik cevaba bakılarak ayarlandığından bunun, klinikte
herhangi bir sonuca yol açması beklenmez.
Geriyatrik popülasyon:
Deferasiroksun yaşlı (65 veya daha ileri yaşta) hastalardaki farmakokinetiği incelenmemiştir.
Karaciğer/Böbrek yetmezliği:
Deferasiroksun farmakokinetiği,böbrek yetmezliği olan hastalarda incelenmemiştir.
Tek doz 20 mg/kg deferasiroks dağılabilir tabletlerin kullanıldığı bir klinik çalışmada, ortalama
maruziyet, normal karaciğer fonksiyonuna sahip deneklerle karşılaştırıldığında Hafif hepatik
bozukluğu (Child Pugh A) olan 6 gönüllüde deferasiroksun ortalama EAA değeri normal hepatik
fonksiyona sahip 6 gönüllüde bulunan değere kıyasla %16 oranında artmışken, orta şiddette
hepatik bozukluğu (Child-Pugh B) olan 6 gönüllüde deferasiroksun EAA değeri normal hepatik
fonksiyona sahip 6 gönüllüde bulunan değer kıyasla % 76 oranında artmıştır. Hafif veya orta şiddette
hepatik bozukluğu olan gönüllülerde deferasiroksun ortalama C değeri normal hepatik
maks
fonksiyona sahip gönüllülerde bulunan değere kıyasla %22 oranında artmıştır. Şiddetli hepatik
bozukluğu (Child-Pugh C) olan hastalarda maruziyet 2.8 kat artmıştır (Bkz. Bölüm 4.2 ve bölüm
4.4)
Normalin üst sınırının 5 katına kadar olan karaciğer transaminaz düzeyleri, deferasiroks
farmakokinetiği üzerinde etkili olmamıştır.
5.3. Klinik öncesi güvenlilik verileri
Klinik-öncesi veriler güvenlilik farmakolojisi, tekrarlanan doz toksisitesi, genotoksik etki veya
karsinojenik potansiyel üzerine yapılan konvansiyonel çalışmaların sonuçları temel alındığında,
aşırı demir yükü bulunan hastalarda özel bir tehlike işaret etmemiştir. Başlıca toksik bulgular;
böbrek toksisitesi ve lens opasitesidir (katarakt). Yenidoğan ve genç hayvanlarda da benzer
bulgularla karşılaşılmıştır. Böbrek toksisitesinin öncelikle; daha önce demir yükü bulunmayan
hayvanlardaki demir açığına bağlı olduğu düşünülmektedir.
In vitro genotoksisite testleri ya negatif (Ames testi, kromozomal anomali testi) ya da pozitiftir
(V79 taraması). Deferasiroks ölümcül dozlarda, demir yüklenmemiş sıçanlarda karaciğer olmasa
da kemik iliğinde in vivo mikronükleus oluşumuna neden olmuştur. Bu tip etkiler daha önce
20demir yüklenmiş sıçanlarda gözlenmemiştir. Deferasiroks 2 yıllık bir çalışmada sıçanlara ve 6
aylık bir çalışmada p53+/- heterozigot farelere uygulandığında karsinojenik bulunmamıştır.
Üreme toksisitesi potansiyeli sıçanlarda ve tavşanlarda değerlendirilmiştir. Deferasiroks teratojenik
etki göstermemiş ama gebe sıçanlara, demir yükü olmayan anne hayvanlarda şiddetle toksik olan
yüksek dozlarda verildiğinde; iskelet ile ilgili yapısal varyasyonların sıklığında ve ölü doğan yavru
sayısında artışa neden olmuştur. Deferasiroks, fertilite veya üreme üzerinde daha başka etkilere neden
olmamıştır.
6. FARMASÖTİK
ÖZELLİKLER Genel özellikler
Deferasiroks, bir demir şelatörüdür. Deferasiroks, beyaz ila hafif sarımsı renkte tozdur.
Molekül ağırlığı 373,4’tür.
6.1. Yardımcı maddelerin listesi
Laktoz monohidrat (sığır kaynaklıdır)
Mikrokristal selüloz 101
Povidon (K30)
Sodyum lauril
sülfat Kolloidal
CL
Aerosil 200
Magnezyum stearat
6.2 Geçimsizlikler
Ürünün karbonatlı içeceklerde ve sütte eritilmesi,sırasıyla köpüklenmeye neden
olacağından veya yavaş eriyeceğinden, önerilmemektedir.
6.3 Raf ömrü
Raf ömrü 36 aydır.
6.4 Saklamaya yönelik özel uyarılar
25°C altındaki oda sıcaklığında saklayınız.
Nemden korumak için orijinal ambalajında saklayınız.
6.5 Ambalajın niteliği ve içeriği
PVC / PE / PVDC, alüminyum blisterler
28 suda dağılabilen tablet.
6.6 Beşeri tıbbi üründen arta kalan maddelerin imhası ve diğer özel önlemler
21Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7 RUHSAT SAHİBİ
Farma-Tek İlaç San. ve Tic. A.Ş.
Şerifali Mah. Bayraktar Bulvarı
Beyan Sok. No:12 34775
Ümraniye / İSTANBUL
8 RUHSAT NUMARASI
2016 / 693
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.10.2016
Ruhsat yenileme tarihi: -
10 KÜB’ÜN YENİLENME TARİHİ
-
22