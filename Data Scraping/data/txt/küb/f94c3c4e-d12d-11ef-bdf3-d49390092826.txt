KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİOL 25 mg tablet
2. KALİTATİF VE KANTİTATİF BİLEŞİM
Etkin madde:
Miglitol……………………25 mg
Yardımcı maddeler
Sodyum nişasta glikolat 10 mg
Yardımcı maddeler için bölüm 6.1’e bakınız.
3. FARMASÖTİK FORM
Tablet
Beyaz renkli düz yüzeyli, yuvarlak tabletler
4. KLİNİK ÖZELLİKLER
4.1. Terapötik endikasyonlar
MİOL tip 2 diabetes mellituslu erişkinlerde glisemik kontrolün iyileştirimesi için diyet ve
egzersize ek olarak endikedir.
4.2. Pozoloji ve uygulama şekli
Pozoloji:
MİOL veya diğer herhangi bir farmakolojik madde ile diabetes mellitus tedavisi için sabit
doz rejimi yoktur.
Başlangıç Dozu
MİOL için önerilen başlangıç dozu 25 mg olup bu doz her ana öğün başlangıcında günde
üç kez oral yolla alınmalıdır. Bununla birlikte, gastrointestinal yan etkilerin minimize
edilmesi için tedaviye günde bir kez 25 mg dozu ile başlanarak ve kademeli şekilde
dozlama sıklığı günde üç sefere artırılarak yarar sağlanabilir.
İdame Dozu
MİOL için mutad idame dozu günde üç kez 50 mg olmakla birlikte bazı hastalarda günde
üç kez 100 mg dozuna çıkılmasından yarar sağlanabilir. Potansiyel gastrointestinal yan
etkilere adaptasyona izin verilmesi amacıyla MİOL tedavisine günde üç kez 25 mg dozu
ile başlanması (en düşük etkin doz) ve daha sonra adaptasyona izin vermek için dozun
kademeli şekilde titre edilmesi önerilmektedir.
1 /15Günde 3 kez 25 mg dozunun 4-8 hafta uygulanmasından sonra dozaj yaklaşık üç aylık süre
için günde 3 kez 50 mg’a çıkarılmalı ve bunu takiben terapötik yanıtın değerlendirilmesi için
Glikoz ile hemoglobin düzeyi ölçülmelidir.
Bu süre içerisinde glikozile hemoglobin düzeyi yeterli değilse doz önerilen maksimum doz
olan günde 3 kez 100 mg’a artırılabilir. Kontrollü çalışmalardan birleştirilmiş veriler
önerilen dozaj aralığında HbAlc ve bir saatlik postprandial plazma glukozu için bir doz-
yanıt ilişkisini düşündürmektedir. Bununla birlikte, aynı çalışmada hastalarda dozun yukarı
titrasyonunun glisemik kontrol üzerinde bir etkisi herhangi bir çalışmada incelenmemiştir.
Postprandial glukoz veya glikozile hemoglobin düzeylerinde günde 3 kez 100 mg'a
titrasyon ile başka azalma gözlenmezse dozun düşürülmesi düşünülmelidir. Etkin ve tolere
edilen doz belirlendiğinde bu doz idame dozu olarak kullanılmalıdır.
Maksimum Dozaj
Önerilen maksimum MİOL dozu günde 3 kez 100 mg’dır. Bir klinik çalışmada günde 3
kez 200 mg dozu daha iyi ek glisemik kontrol sağlamış olmakla birlikte yukarıda
tanımlanan gastrointestinal semptomların insidansını artırmıştır.
Uygulama sıklığı ve süresi:
MİOL dozu etkinlik ve toleransa göre bireyselleştirilmeli ve önerilen maksimum doz olan
günde üç kez 100 mg dozu aşılmamalıdır. MİOL her ana öğün başlangıcında günde üç kez
alınmalıdır.
MİOL tedavisine 25 mg dozuyla başlanılmalı ve kademeli şekilde artırılmalıdır. Böylelikle
gastrointestinal yan etkilerin azaltılması ve hastada yeterli glisemik kontrol için gereken
minimum dozun tanımlanması sağlanmaktadır.
Tedaviye başlanırken ve doz titrasyonu sırasında MİOL için terapötik yanıtın belirlenmesi
ve hasta için minimum etkin dozun tanımlanması için bir saatlik yemek sonrası plazma
glukoz değeri kullanılabilir.
Daha sonra Glikozile hemoglobin yaklaşık üç aylık aralıklarla ölçülmelidir. Terapötik
amaç monoterapi olarak veya bir sülfonilüre ile kombinasyon halinde en düşük etkin
MİOL dozu kullanılarak yemek sonrası plazma glukoz ve glikozile hemoglobin
düzeylerinin normal veya normale yakın düzeylere düşürülmesi olmalıdır.
Uygulama şekli:
MİOL 25 mg tablet oral uygulama içindir. Her MİOL dozunu, ana öğünün başlangıcında
bir bardak su ile alınız.
Özel popülasyonlara ilişkin ek bilgiler:
Böbrek yetmezliği:
Böbrek hastalığı olan gönüllülerde miglitol plazma konsantrasyonları böbrek yetmezliğinin
seviyesine bağlı olarak orantısal bir şekilde artmıştır. Uzun süreli klinik deneyler, belirgin
böbrek yetmezliği (serum kreatinin >2.0 mg/dl) olan diyabetli hastalarda yürütülmemiştir.
Dolayısıyla, bu hastalarda MİOL kullanılması önerilmemektedir.
Karaciğer yetmezliği:
Karaciğer yetmezliği olan hastalarda doz ayarlamasına ilişkin herhangi bir veri mevcut
olmamakla birlikte miglitol farmakokinetiği sağlıklı kişilere kıyasla sirotik hastalarda
2 /15değişmemiştir. Miglitol metabolize edilmediğinden karaciğer fonksiyonunun miglitol
kinetiğinde etkisinin olması beklenmemektedir.
Pediatrik popülasyon:
Çocuklarda kullanımın güvenlilik ve etkililiği kanıtlanmamıştır.
Geriyatrik popülasyon:
Yetişkinler için verilen doz tavsiyeleri, yaşlı hastalar için de geçerlidir.
ABD’de miglitol klinik çalışmalarındaki toplam kişi sayısından güvenlilik analizleri için
uygun olan hastaların %24’ü 65 ve %3’ü 75 yaş üzerindeydi. Bu kişiler ve daha genç
kişiler arasında güvenilirlik ve etkinlik açısından genel bir fark gözlenmemiştir. Miglitol
farmakokinetiği yaşlı ve genç erkeklerde incelenmiştir (grup başına n=8). 3 gün süreyle
günde 3 kez 100 mg dozunda iki grup arasında bir fark görülmemiştir.
Sülfonilüre alan hastalar:
Sülfonilüre maddeler hipoglisemiye neden olabilir. Herhangi bir klinik çalışmada tek
başına sülfonilüre alan hastalarda hipoglisemi insidansına kıyasla sülfonilüre ile
kombinasyon halinde miglitol alan hastalarda hipoglisemi insidansında artış mevcut
değildi. Bununla birlikte miglitol bir sülfonilüre ile birlikte kullanıldığında kan şekerinde
daha fazla azalmaya neden olacaktır ve iki maddenin ilave etkileri nedeniyle hipoglisemi
riskinin artışına neden olabilir. Hipoglisemi meydana gelirse bu maddelerin dozunda
uygun ayarlama yapılmalıdır.
4.3. Kontrendikasyonlar
MİOL aşağıdaki durumlarda kontrendikedir:
 İlacın etkin maddesi olan miglitole ve/veya bu ilacın içeriğinde yer alan
herhangi bir bileşene duyarlı olan kişilerde,
 İnflamatuvar bağırsak hastalığı, kolon ülseri veya kısmi intestinal obstrüksiyon
ve intestinal obstrüksiyon eğilimi olan hastalarda,
 Ciddi sindirim veya emilim bozukluklarıyla ilişkili kronik intestinal hastalıklar
veya bağırsakta artan gaz oluşumunun sonucunda kötüleşebilen koşulların
bulunduğu hastalarda,
 Diyabetik ketoasidoz’u olanlarda.
4.4. Özel kullanım uyarıları ve önlemleri
Makrovasküler sonuçlar
Miglitol veya diğer antidiyabetik ilaçlar ile makrovasküler risk azalmasının kanıtlayıcı
sonucuna ait klinik çalışma bulunmamaktadır.
Hipoglisemi
Etki mekanizmasından dolayı MİOL tek başına uygulandığında açlık veya tokluk
durumunda hipoglisemiye neden olmaz. Sülfonilüreler ve insülin ise hipoglisemiye sebep
olabilir. Sülfonilüre veya insülin ile kombine kullanılan MİOL tabletler kan şekerinin daha
fazla düşmesine neden olduğundan, sülfonilürelerin veya insülinin hipoglisemik
3 /15potansiyelini artırabilir. Sülfonilüreler veya insülin ile MİOL kombine kullanıldığı zaman,
sülfonilüre veya insülinin dozunun düşürmek göz önünde bulundurulmalıdır.
Hafif-orta şiddetli hipoglisemi tedavisinde sukroz (şeker kamışından yapılan) yerine
miglitol tarafından absorpsiyonu geciktirilmeyen oral glukoz (dekstroz) kullanılmalıdır.
Miglitol inhibisyonuyla glukoz ve früktoza parçalanan sukroz, hipogliseminin hızlı
tedavisinde kullanımı uygun değildir. Ciddi hipoglisemilerde glukozun intravenöz yolla
uygulanması veya glukagon enjeksiyonu gerekli olabilir.
Kan şekeri kontrolünün kaybedilmesi
Diyabetik hastalar ateş, travma, enfeksiyon veya ameliyat gibi strese maruz kaldıklarında
geçici olarak kandaki glikozun kontrolünün kaybedilmesi ortaya çıkabilir. Bu gibi
zamanlarda, geçici insülin tedavisi gerekli olabilir.
Laboratuar testleri
Hastaların MİOL’e verdiği yanıt düzenli olarak yapılan kan glikozu testleriyle
izlenmelidir. Gliseminin uzun dönemli kontrolü için glikolize hemoglobin seviyelerinin
izlenmesi önerilmektedir.
Sodyum: Bu tıbbi ürün her 25 mg dozunda 10 mg sodyum nişasta glikolat içermektedir. Bu
dozda sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Birçok çalışmada miglitol ve glibürid arasındaki olası etkileşim araştırılmıştır. Miglitol ile
(4 gün günde 3 kez 50 mg ve takiben 2 gün günde 3 kez 100 mg) veya plasebo ile 6 günlük
tedaviden sonra tek doz 5 mg glibürid verilen altı sağlıklı gönüllüde, glibürid için ortalama
C ve EAA (Eğri Altında Kalan Alan) değerleri glibürid ve miglitol birlikte verildiğinde
maks
sırasıyla %17 ve %25 idi.
7 gün boyunca günde 3 kez 100 mg miglitol veya plasebo rejiminin 3.5 mg/gün glibüride
eklenmesinin diyabetik hastalardaki etkilerinin incelendiği bir çalışmada ortalama EAA,
miglitol ile kombinasyon grubunda glibürid için %18 daha düşük olmakla birlikte bu fark
istatistiksel açıdan anlamlı değildi. Glibürid ile potansiyel etkileşime ilişkin diğer bilgiler,
günde iki kez 10 mg glibürid rejiminde miglitol veya plasebo verilen hastalarda yapılan
büyük ölçekli bir ABD çalışmasında (Çalışma 7) elde edilmiştir. 6 ay ve 1 yıllık klinik
vizitlerinde eşzamanlı olarak miglitol 100 mg/günde üç kez dozu alan hastalarda tek başına
glibürid alan hastalara kıyasla glibürid için ortalama C değerleri sırasıyla %16 ve %8
maks
daha düşüktü. Bununla birlikte bu farklılıklar istatistiksel açıdan anlamlı değildi.
Dolayısıyla, miglitol ile birlikte uygulandığında glibürid için daha düşük EAA ve C
rnaks
değerlerine doğru bir eğilim olmasına karşın, devam eden üç çalışmaya göre potansiyel bir
etkileşime yönelik kesin bir beyanda bulunulamamaktadır.
4 /15(7 gün boyunca günde 3 kez 100 mg) Miglitol kullanmanın, tek doz 1000 mg metformin
farmakokinetiğindeki etkisi sağlıklı gönüllülerde araştırılmıştır. Metformin için ortalama
EAA ve C değerleri, gönüllülere plaseboya kıyasla miglitol verildiğinde %12 ila %13
maks
daha düşük olmakla birlikte bu fark istatistiksel açıdan anlamlı bulunmamıştır.
Sağlıklı gönüllülerde yapılan bir çalışmada digoksin ile birlikte günde üç kez 50 mg veya
100 mg miglitol uygulandığında digoksin ortalama plazma konsantrasyonlarında sırasıyla
%19 ve %28 azalma meydana gelmiştir. Bununla birlikte, digoksin tedavisi gören
diyabetik hastalarda plazma digoksin konsantrasyonları 14 gün süreyle günde 3 kez
miglitol 100 mg uygulanmasıyla değişmemiştir.
Diğer sağlıklı gönüllü çalışmaları miglitolün ranitidin ve propranolol biyoyararlanımını
sırasıyla %60 ve %40 azaltabildiğini göstermiştir. Varfarin veya nifedipin farmakokinetiği
veya farmakodinamisinde miglitolün etkisi gözlenmemiştir.
İntestinal adsorbanlar (örn, aktif kömür) ve karbonhidrat parçalayan enzimler içeren
sindirim enzimi preparatları (örn, amilaz, pankreatin) MİOL’ün etkisini azaltabilir ve
eşzamanlı olarak kullanılmamalıdır.
12 sağlıklı erkekte eşzamanlı uygulanan antasid, miglitol farmakokinetiğini etkilememiştir.
Sülfonilüre maddeler hipoglisemiye neden olabilir. Herhangi bir klinik çalışmada tek
başına sülfonilüre alan hastalarda hipoglisemi insidansına kıyasla sülfonilüre ile
kombinasyon halinde MİOL alan hastalarda hipoglisemi insidansında artış mevcut değildir.
Bununla birlikte miglitol bir sülfonilüre ile birlikte kullanıldığında kan şekerinde daha
fazla azalmaya neden olacaktır ve iki maddenin ilave etkileri nedeniye hipoglisemi riskinin
artışına neden olabilir.
Özel popülasyonlara ilişkin ek bilgiler
Özel popülasyonlara ilişkin bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar /Doğum kontrolü (Kontrasepsiyon):
Gebelik öncesinde, glisemik kontrol elde edilene kadar etkili doğum kontrolü
kullanılmalıdır. Diyabeti olan kadınlarda, metarnal hipoglisemi, kongenital
malformasyonlarla beraber eşlik edilebilir ayrıca fetüs, yeni doğan ve annede advers etkiler
5 /15olabilir. Advers etkileri önlemek amacıyla, gebe kalma öncesinde ve gebelik boyunca
önemli ölçüde hipoglisemiye sebep olmadan, metranal kan glukozu ve HbA1c hedef amaca
mümkün olduğunca yakın tutulmalıdır.
Gebelik dönemi
MİOL için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim/doğum ya
da doğum sonrası gelişim üzerindeki etkiler bakımından yetersizidir (bkz. Kısım 5.3).
İnsanlara yönelik potansiyel riski bilinmemektedir.
Gebe kadınlara verilirken tedbirli olunmalıdır.
Gebe kadınlarda miglitolün güvenilirliği gösterilmemiştir. Bununla birlikte gebe
kadınlarda yapılmış yeterli ve iyi kontrollü çalışma mevcut değildir. Hayvanlarda yapılan
üreme çalışmaları insanlarda elde edilecek yanıtı her zaman öngörmediğinden bu ilaç
gebelik sırasında gerekli olduğu takdirde kullanılmalıdır.
Laktasyon dönemi
Miglitol, anne sütünde MİOL’ün terapötik dozları emziren kadınlara uygulandığı takdirde
memedeki çocuk üzerinde etkiye neden olabilecek ölçüde atılmaktadır. MİOL emzirme
döneminde kullanılmamalıdır.
Miglitolün anne sütüne çok düşük miktarda geçtiği gösterilmiştir. Anne sütüne geçen
toplam miktarın 100 mg maternal dozun %0.02’sine karşılık geldiği belirlenmiştir.
Emzirilen bebekteki hesaplanan maruziyet maternal dozun yaklaşık %0.4’üdür.
Üreme yeteneği/ Fertilite
300 mg/kg vücut ağırlığı doz düzeylerinde (vücut yüzey alanına göre maksimum insan
maruziyetinin yaklaşık 8 katı) oral yolla miglitol verilen Wistar sıçanlarda bir kombine
erkek ve kadın fertilite çalışmasında üreme performansı veya üreme yeteneğinde
beklenmedik bir etki gözlenmemiştir. Buna ek olarak yavruların yaşama, büyüme, gelişim
ve fertilite parametrelerinde bozulma görülmemiştir.
4.7. Araç ve makine kullanımı üzerindeki etkiler
Araç ve makine kullanımı gibi dikkat gerektiren etkinliklerde dikkatli olunmalıdır.
4.8. İstenmeyen etkiler
Aşağıdaki sıklık listesine göre istenmeyen etkiler sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor).
6 /15Gastrointestinal hastalıkları
# Çok yaygın: Abdominal ağrı*(%11,7), diyare* (%28,7), flatulans (%41,5)
Bilinmiyor: Bağırsak tıkanması (paralitik ileus dahil), subileus, gastrointestinal ağrı,
bulantı, abdominal distansiyon, pnömatozis sistoides intestinalis**.
**Miglitol dahil alfa-glukozidaz inhibitörleri kullanılmasıyla ilişkili olarak diyare, mukus
akıntısı, rektal kanama ve konstipasyon septomları ile ortaya çıkabilir.
Komplikasyonlar; pnömoperituan, volvulus, bağırsak tıkanıklığı, intususepsiyon, bağırsak
kanaması ve bağırsak perforasyonunu kapsayabilir. Eğer pnömatozis sistoides
intestinalis’ten şüpheleniliyorsa, miglitol kesilir ve uygun tanı görüntüleme gerçekleştirilir.
*Diyare ve abdominal ağrının insidansı tedavinin devamında azalma eğilimindedir.
#Tedavi sonlandırıldığında yan etkilerde hızlı bir şekilde iyileşme görülür.
Deri ve deri altı doku hastalıkları
Yaygın: Deri döküntüsü (%4,3)
Döküntüler genellikle geçicidir ve araştırmacı doktorlar tarafından bunların çoğunun
miglitol ile ilişkili olmadığı yönünde değerlendirilmiştir.
Araştırmalar
Yaygın: Serumda düşük demir (Anormal laboratuar bulgusu) (%9,2)
Vakaların çoğunluğunda devamlılık göstermez ve hemoglobinde düşme veya diğer
hematolojik endekslerde değişimler eşlik etmemektedir.
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr ve e-
posta: tufam@titck.gov.tr ; tel:0800 314 00 08 faks:0312 218 35 99).
4.9. Doz aşımı ve tedavisi
MİOL doz aşımı durumunda sülfonilüre veya insülinin aksine hipoglisemi meydana
gelmeyecektir. Doz aşımı flatulans, diyare ve abdominal rahatsızlıkta geçici artışa neden
olabilir. MİOL ile ekstra-intestinal etkiler görülmediğinden doz aşımı durumunda ciddi
sistemik reaksiyon beklenmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Alfaglukozidaz inhibitörü
ATC kodu: A10BF02
7 /15Miglitol tüketilen karbonhidratların sindirimini geciktiren ve böylelikle öğünlerden sonra
kan glukoz konsantrasyonunda daha düşük artışa neden olan bir desoksinojirimisin
türevidir. Plazma glukozundaki azalma sonucunda MİOL Tablet, Tip II (insüline bağımlı
olmayan) diabetes mellitus hastalarında glikozile hemoglobin düzeylerini azaltmaktadır.
Glikozile hemoglobin düzeyleriyle yansıtıldığı gibi sistemik enzimatik olmayan protein
glikozilasyonu zaman içerisinde ortalama kan glukozu konsantrasyonunun bir
fonksiyondur.
Etki mekanizması
Sülfonilürelerin aksine MİOL insülin sekresyonunu artırmaz. Miglitolün antihiperglisemik
etkisi membrana bağlı intestinal a-glukozid hidrolaz enzimlerinin bir reversibl
inhibisyonundan kaynaklanmaktadır. Membrana bağlı intestinal a-glukozidaz ince
bağırsağın fırçamsı yüzeyinde oligosakkaridler ve disakkaridleri glukoz ve diğer
monosakkaridlere hidrolize eder. Diyabetik hastalarda bu enzimin inhibisyonu, geciken
glukoz emilimi ve postprandial hiperglisemide azalmaya neden olmaktadır.
Etki mekanizması farklı olduğundan MİOL’ün glisemik kontrolü güçlendirme etkisi
kombinasyon halinde kullanıldığında sülfonilürelere aditif niteliktedir. Buna ek olarak
MİOL sülfonilürelerin insülinotropik ve kilo artırıcı etkilerini azaltmaktadır.
Miglitol laktaza karşı minör inhibitör aktiviteye sahiptir ve sonuç olarak önerilen dozlarda
laktoz intoleransına neden olması beklenmemektedir.
İnsüline bağımlı olmayan diyabet (NIDDM) hastalarında sadece diyet tedavisi
üzerinden klinik deneyim
Miglitol ile tedavi edilen 735 hasta etkililik analizleri için değerlendirmiştir (Bkz. Tablo 1)
ve Miglitol tabletler, Amerika’da iki ve Amerika dışında üç kontrollü sabit doz, monoterapi
çalışmaları ile değerlendirilmiştir.
1 yıllık bir çalışma olan Çalışma 1’de, miglitol monoterapi olarak ve ayrıca kombinasyon
terapisi olarak değerlendirilmiş, günde 3 kez 50 mg miglitol monoterapi kolunda zaman
üzerinde ortalama glikolize hemoglabin (HbA1c)’de anlamlı derecede daha küçük bir artış
olmuştur. Miglitol ile tedavi edilen hastalarda plasebo grubuna kıyasla ortalama açlık ve
yemek sonrası plazma glukoz seviyelerinde ve ortalama yemek sonrası insülin
seviyelerinde belirgin düşüşler gözlenmiştir.
14 haftalık bir çalışma olan Çalışma 2’de, günde 3 kez 50 mg miglitol veya günde 3 kez
100 mg miglitol alan hastalarda, plaseboya kıyasla HbA1c’de belirgin bir düşüş olmuştur.
Ek olarak, yemek sonrası plazma glukozda ve yemek sonrası serum insülin seviyelerinde
plaseboya kıyasla belirgin düşüşler olmuştur.
Çalışma 3, miglitol’ün 6 aylık doz-aralığı çalışması olup günde 3 kez 25 mg dozdan, günde
3 kez 200 mg’a kadar değerlendirmeyi içerir. Miglitol tüm dozlarda, plaseboya göre,
HbA1c’de daha fazla azalma sağlanmıştır, ancak günde 3 kez 100 mg’da ve günde 3 kez
200 mg’da etki istatistiksel olarak anlamlıdır. İlave olarak, miglitol’ün tüm dozları,
plaseboya kıyasla yemek sonrası plazma glukozunda ve yemek sonrası insülin seviyelerinde
belirgin azalışlar sağlamıştır.
8 /15Çalışma 4 ve 5, 6 aylık çalışmalar olup sırasıyla günde 3 kez 50 ve 100 mg miglitol ile
günde 3 kez 100 mg miglitol’ü değerlendirmektedir. Ploseboya kıyasla miglitol, HbA1c’de
azalma hem de her iki çalışmada da kullanılan dozlarda yemek sonrası plazma glukozunda
belirgin bir azalma sağlamıştır.
Tablo 1
Miglitol ile Monoterapi Çalışmasının Sonuçları
Çalışma Tedavi HbA1c (%) 1-saat yemek sonrası
glukoz (mg/dL)
Temel Tedavi Temel Tedavi
değerden Etkisi** değerden etkisi**
ortalama ortalama
değişiklik* değişiklik
1 Plasebo +0,71 --- +24 ---
(ABD) Günde 3 kez 50 mg miglitol +0,13 -0,58+ -39 -63+
2 Plasebo +0,47 --- +15 ---
(ABD) Günde 3 kez 50 mg miglitol -0,22 -0,69+ -52 -67+
Günde 3 kez 100 mg miglitol -0,28 -0,75+ -59 -74+
3 Plasebo +0,18 --- +2 ---
(ABD Günde 3 kez 25 mg miglitol -0,08 -0,26 -33 -35+
harici) Günde 3 kez 50 mg miglitol -0,22 -0,40 -45 -47+
Günde 3 kez 100 mg miglitol -0,63 -0,81+ -62 -64+
Günde 3 kez 200 mg -0,84 -1,02+ -85 -87+
miglitol++
4 Plasebo +0,01 --- +8 ---
(ABD Günde 3 kez 50 mg miglitol -0,35 -0,36+ -20 -28+
harici) Günde 3 kez 100 mg miglitol -0,57 -0,58+ -25 -33+
5 Plasebo +0,32 --- +17 ---
(ABD Günde 3 kez 100 mg miglitol -0,43 -0,75+ -38 -55+
harici)
* Bu çalışmalarda ortalama temel değer %7,54-8,72 aralığındadır.
**plasebo grup oratamasının çıkarıldığı sonuç
+ p<0,05
++ günde 3 kez 200 mg sonuçları bütünlük için sunulmuş olsa da, miglitolün önerilen
maksimum dozu günde 3 kez 100 mg’dır.
Sülfonilür Alan NIDDM Hastalarında Klinik Deneyim
Maksimal veya maksimala yakın sülfonilüre (SFÜ) tedavisine, miglitol ek tedavi olarak üç
geniş, çift-kör, randomize çalışmalarda (iki ABD ve bir ABD harici) çalışılmış olup
miglitol ile tedavi edilen 47l hastada etkililik açısından değerlendirilmiştir (bkz. Tablo 2).
9 /15Çalışma 6 başlangıçta SFÜ'niin maksimal dozu ile tedavi altında olan hastaları kapsamıştır.
Bu l4-haftalık çalışmanın sonunda, günde 3 kez 50 mg miglitole ek SFÜ ve günde 3 kez
100 mg miglitole ek SFÜ alan hastaların glikolize hemoglobin (HbAlc) üzerinde ortalama
tedavi etkileri sırasıyla -0.82% ve -0.74%'dir.
Çalışma 7, l yıllık bir çalışma olup günde 3 kez 25, 50 veya l00 mg'daki miglitol,
glibüridin maksimal dozuna (günde iki kez l0 mg) eklenmiştir. Çalışmanın sonunda, günde
3 kez 25, 50 ve 100 mg miglitol dozları ile miglitol, maksimum glibürid tedavisine
eklendiğinde, HbAlc üzerinde ortalama tedavi etkileri sırasıyla -0.30%, -0.62% ve -0.73%
olmuştur.
Çalışma 8'de, glibürid ile tedaviye günde 3 kez 100 mg miglitol eklenmesi, HbAlc
üzerinde -%0.66'lık ilave bir ortalama tedavi etkisi sağlamıştır.
Tablo 2
Miglitol’e ek Sülfonilüre (SFÜ) ile Kombinasyon Tedavisinin Sonuçları
Çalışma Tedavi HbA1c (%) 1-saat yemek sonrası
glukoz (mg/dL)
Temel Tedavi Temel Tedavi
değerden Etkisi** değerden etkisi**
ortalama ortalama
değişiklik* değişiklik
6 Plasebo +SFÜ +0,33 --- -1 ---
(ABD) Günde 3 kez 50 mg miglitol+SFÜ -0,49 -0,82+ -69 -68+
Günde 3 kez 100 mg miglitol+SFÜ -0,41 -0,74+ -73 -72+
7 Plasebo +SFÜ +1,01 --- 48 ---
(ABD) Günde 3 kez 25 mg miglitol+SFÜ +0,71 -0,30+ -2 -50+
Günde 3 kez 50 mg miglitol+SFÜ +0,39 -0,62+ -13 -61+
Günde 3 kez 100 mg miglitol+SFÜ +0,28 -0,73+ -33 -81+
8 Plasebo +SFÜ +0,16 --- +10 ---
(ABD Günde 3 kez 100 mg miglitol+SFÜ -0,50 -0,66+ -36 -46+
harici)
*Bu çalışmalarda ortalama temel değer %8,56-9,16 aralığındadır.
**Plasebo grup ortalamasının çıkarıldığı sonuç +p<0,05
Doz cevabı
Şekil 1 ve 2’de verildiği gibi, Miglitolün monoterapi olarak veya sülfonilüre ile
kombinasyon tedavisi olarak, yemek sonrası plazma glukozunda ve glikolize hemoglobin
(HbA1c)’de, temel değerden ortalama değişikliğinde plasebodan farklılığını saptamak üzere
kontrollü, sabit doz çalışmalarının sonuçları birleştirilmiştir.
10 /15Şekil 1
HbA1c (%)
Temel değerlerden ortalama değişiklik:
Tedavi Etkisi
Tablo 1 ve 2’de Kontrollü sabit doz çalışmalarından
Toplanan sonuçlar
Şekil 2
HbA1c (%)
1 saat yemek sonrası plazma glukozunda
Temel değerlerden ortalama değişiklik:
Tedavi Etkisi
Tablo 1 ve 2’de Kontrollü sabit doz çalışmalarından
Toplanan sonuçlar
11 /15Daha önceki tüm majör klinik çalışmalarda gösterildiği gibi, etki mekanizması dolayısıyla,
miglitolün primer farmakolojik etkisi yemek sonrası plazma glukozunda azalma ile kendini
göstermiştir. Herbir bireysel çalışmada, miglitol tüz dozlarda, bir saat yemek sonrası plazma
glukozunda etkisi açısından plasebodan anlamlı derecede farklıdır ve bu etkililik
parametresi için günde 3 kez 25’ten 100 mg’a kadar doz cevabı bulunmaktadır.
5.2. Farmakokinetik özellikler
Emilim:
Miglitol’ün emilimi yüksek dozlarda doyurulabilirdir: 25 mg'lık dozu tamamen emilirken
100 mg dozu sadece %50-70'i oranında emilir. Tüm dozlar için pik konsantrasyona 2-3
saat içerisinde erişilmektedir. Miglitol’ün sistemik emiliminin, terapötik etkisine katkıda
bulunduğunu gösteren kanıt yoktur.
Dağılım:
Miglitolün proteine bağlanım oranı çok düşüktür (<4.0%). Miglitol temelde ekstrasellüler
sıvıya dağılımla tutarlı şekilde 0.18 L/kg dağılım hacmine sahiptir.
Biyotransformasyon:
Miglitol insanlarda veya incelenen herhangi bir hayvan türünde metabolize olmamaktadır.
Plazma, idrar veya feçeste metobolik tespit edilmemiş olup bu durum sistemik veya
presistemik metabolizmanın olmadığını göstermiştir.
Eliminasyon:
Miglitol değişmemiş ilaç olarak renal atılım yoluyla elimine edilmektedir. Dolayısıyla 25-
mg dozunu takiben dozun %95’inden fazlası 24 saat içerisinde idrarda geri
kazanılmaktadır. Yüksek dozlarda idrardan kümülatif ilaç geri kazanımı tam olmayan
biyoyararlanım nedeniyle biraz daha düşüktür. Miglitolün plazmadan eliminasyon yarı
ömrü yaklaşık 2 saattir.
Hastalardaki karakteristik özellikler
Böbrek yetmezliği:
Miglitol temelde böbrekler tarafından atıldığından böbrek yetmezliği olan hastalarda
miglitol birikimi beklenmektedir. Kreatinin klerensi <25 mL/dak olan ve günde 3 kez 25
mg dozunu alan hastalar kreatinin klerensi >60 mL/dak olan kişilere kıyasla miglitol
plazma düzeylerinde iki katı aşan artış göstermiştir. Miglitol etkisini lokal olarak
gösterdiğinden artan plazma konsantrasyonlarının düzeltilmesi için dozaj ayarlaması
yapılamaz. Kreatinin klerensi <25 mL/dak olan hastalarda miglitol güvenilirliğine ilişkin
çok az bilgi mevcuttur. Bu yüzden, bu hastaların miglitol ile tedavisi önerilmez.
12 /15Karaciğer yetmezliği:
Miglitol farmakokinetiği sağlıklı kişilere kıyasla sirotik hastalarda değişmemiştir. Miglitol
metabolize edilmediğinden karaciğer fonksiyonunun miglitol kinetiğinde etkisinin olması
beklenmemektedir.
Cinsiyet:
Vücut ağırlığı dikkate alındığında yaşlı erkek ve kadınlar arasında miglitol
farmakokinetiğinde anlamlı fark gözlenmemiştir.
Irk:
Japon gönüllülerde birçok farmakokinetik çalışma yapılmış olup beyaz ırktan kişilerle
benzer bulgular gözlenmiştir. Siyah ve beyaz ırktan sağlıklı gönüllülerde 50 mg tek doza
verilen farmakodinamik yanıtın karşılaştırıldığı bir çalışma her iki popülasyonda benzer
glukoz ve insülin yanıtları göstermiştir.
5.3. Klinik öncesi güvenlilik verileri
Miglitol 21 ay süreyle yaklaşık 500 mg/kg vücut ağırlığı gibi yüksek dozlarda diyet
yoluyla farelere uygulanmıştır (EAA’ya göre insanlarda maruziyetin 5 katından daha
yüksek değerlere karşılık gelmektedir). İki yıllık sıçan çalışmasında miglitol, EAA’ya göre
insanlardaki maksimum maruziyetlere benzer düzeylerde diyet yoluyla uygulanmıştır.
Diyet yoluyla miglitol tedavisinden kaynaklanan karsinojenisite kanıtı yoktur.
İn vitro çalışmalarda, miglitolün bakteriyel mutagenez (Ames) test ve ökaryotik ileri
mutasyon testinde (CHO/HGPRT) mutajenik olmadığı belirlenmiştir. Miglitol, in-vivo fare
mikronükleus testinde klastojenik etkilere sahip çıkmamıştır. Dominant letal testinde
kalıtımsal mutasyon tespit edilmemiştir.
300 mg/kg vücut ağırlığı doz düzeylerinde (vücut yüzey alanına göre maksimum insan
maruziyetinin yaklaşık 8 katı) oral yolla miglitol verilen Wistar sıçanlarda bir kombine
erkek ve kadın fertilite çalışmasında üreme performansı veya üreme yeteneğinde
beklenmedik bir etki gözlenmemiştir. Buna ek olarak yavruların yaşama, büyüme, gelişim
ve fertilite parametrelerinde bozulma görülmemiştir.
Gelişim toksikolojisi çalışmaları sıçanlarda 50, 150 ve 450 mg/kg dozlarıyla yapılmış olup
bu dozlar vücut yüzey alanına göre insanlarda önerilen maksimum maruziyetin sırasıyla
1.5, 4 ve 12 katı dozlara karşılık gelmektedir. Tavşanlarda insanlardaki maruziyetin
yaklaşık 0.5, 3 ve 10 katına karşılık gelen 10, 45 ve 200 mg/kg dozları incelenmiştir. Bu
çalışmalar miglitol kaynaklı fetal malformasyon kanıtı göstermemiştir. Sıçanlar ve
tavşanlar için insanlardaki dozun 4 ve 3 katına kadarki miglitol dozları (vücut yüzey
alanına göre) bozulan fertilite veya fetüste riske ilişkin kanıtlar göstermemiştir. Bu
çalışmalarda test edilen en yüksek dozlarda sıçanlarda 450 mg/kg ve tavşanlarda 200
13 /15mg/kg maternal ve/veya fetal toksisiteyi artırmıştır. Fetotoksisite sıçan çalışmasında fetal
ağırlıkta hafif ancak anlamlı azalma ve tavşan çalışmasında fetal ağırlıkta hafif azalma,
fetal iskelette geciken osifikasyon ve canlı olmayan fetüs oranında artış gözlenmiştir.
Sıçanlarda perinatal-postnatal çalışmada Yan Etki Gözlenmeyen Etki Düzeyi 100 mg/kg
idi (vücut yüzey alanına göre insanlardaki maruziyetin yaklaşık dört katına karşılık
gelmektedir). Perinatal-postnatal çalışmada yüksek dozda (300 mg/kg) ölü doğan yavru
sayısında bir artış gözlenirken sıçan gelişimsel toksisite çalışmasının doğum bölümünde
yüksek dozda bu durum gözlenmemiştir (450 mg/kg). Bunun dışında sıçan gelişimsel
toksisite ve perinatal-postnatal çalışmalarda yaşama, büyüme, gelişim, davranış veya
fertilitede yan etki mevcut değildi.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Mısır nişastası
Prejelatinize mısır nişastası
Sodyum nişasta glikolat
Magnezyum stearat
6.2. Geçimsizlikler
Geçerli değil.
6.3. Raf Ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
Kutuda, şeffaf PVC – Alu folyo blister ambalajda, 100 adet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj ve Ambalaj Atıklarının Kontrolü Yönetmelikleri” ne uygun olarak imha
edilmelidir.
14 /157. RUHSAT SAHİBİ
HELBA İLAÇ İÇ ve DIŞ TİCARET SAN. LTD. ŞTİ.
Yenibosna Merkez Mah. 29 Ekim Cad. İstanbul
Vizyon Park A1 plaza No: 17/1 Bahçelievler/İstanbul
Telefon : (0 212) 465 09 46
Faks : (0 212) 465 09 47
8. RUHSAT NUMARASI(LARI)
2015/893
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.11.2015
Ruhsat yenileme tarihi:
10. KÜB'ÜN YENİLENME TARİHİ
15 /15