KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZRO® 200 mg/5mL oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Hazırlanmış süspansiyon her 5 mL’sinde, 200 mg azitromisine eşdeğer 209,6 mg azitromisin
dihidrat içerir.
Yardımcı maddeler:
Sükroz 3892,5 mg/5 mL
Tribazik sodyum fosfat (susuz) 17,8 mg/5 mL
Yardımcı maddeler için 6.1’e bakınız.
3. FARMASÖTİK FORM
Oral süspansiyon hazırlaması için kuru toz.
Beyaz renkli, muz kokulu, akıcı, homojen, topaksız ince granül.
4. KLİNİK ÖZELLİKLER
4.1. Terapötik endikasyonlar
AZRO, duyarlı organizmalara bağlı enfeksiyonlarda; bu arada, bronşit, Streptococcus
pneumonia veya Haemophilus influenza’nın neden olduğu hafif şiddette toplumda kazanılmış
pnömoni vakaları gibi alt solunum yolu enfeksiyonlarında; deri ve yumuşak doku
enfeksiyonlarında; akut otitis media’da ve sinüzit dahil üst solunum yolları enfeksiyonlarında
endikedir.
Streptococcus pyogenes’in neden olduğu farenjit/tonsilit tedavisinde penisilin alerjisi
varlığında kullanılır.
AZRO, erkeklerde ve kadınlarda cinsel temasla bulaşan ve Chlamydia trachomatis’e bağlı,
komplike olmayan genital enfeksiyonların tedavisinde endikedir. Ayrıca, Haemophilus
ducreyi’ye bağlı yumuşak doku ülseri ve çoğul dirençli olmayan Neisseria gonorrhoeae’ya
bağlı komplikasyonsuz genital enfeksiyonların tedavisinde de endikedir, fakat beraberinde bir
Treponema pallidum enfeksiyonu olmadığı saptanmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
AZRO günlük tek doz olarak verilmelidir.
Enfeksiyona göre doz uygulama süresi aşağıda verilmiştir.
Yetişkinler
Chlamydia trachomatis, Haemophilus ducreyi veya duyarlı Neisseria gonorrhoeae kaynaklı
cinsel temasla bulaşan hastalıkların tedavisi için doz, tek bir oral doz olarak alınan 1000
mg’dır.
1S.pyogenes tonsilit/farenjitin tedavisinde toplam doz 5 gün süre ile 1. gün 500 mg daha
sonraki günler (2, 3, 4 ve 5. gün) günde 250 mg şeklinde kullanılır.
Tüm diğer endikasyonlar için, toplam doz, 3 gün süreyle günde 500 mg olarak verilen 1500
mg’dır.
Penisilin ve/veya sefalosporinlere alerjisi olan hastalar için reçete edilirken yerel tedavi
kılavuzları takip edilmelidir.
Uygulama şekli:
Ağızdan alınır.
Enfeksiyona göre doz uygulama süresi aşağıda verilmiştir. AZRO Süspansiyon yemekler ile
birlikte veya yemeklerden bağımsız olarak alınabilir.
Hazırlanışı:
Toz bulunan şişeyi çalkalayınız.
Daha sonra 15 mL için ölçekteki (7,5 mL) işaretine kadar, 30 ml için ölçekteki (15 ml)
işaretine kadar kaynatılmış, soğutulmuş su koyup şişe muhteviyatına ilave ederek iyice
çalkalayınız. Sulandırılmadan sonra 5 mL'lik bir ölçek, 200 mg azitromisin ihtiva eder.
Her kullanımdan önce şişeyi iyice çalkalayınız.
Kaşığın kullanımı:
Süspansiyon ölçekli (2,5-5mL) kaşık ile kullanılır.
Pediyatrik ambalajda bulunan doz şırıngasının kullanılışı:
Dozun hassas bir şekilde uygulanabilmesi için hazırlanan doz şırıngası, 0,25 mL’lik
aralıklarla ölçeklendirilmiştir ve toplam 10 ml süspansiyon alma kapasitesindedir.
1. Süspansiyon hazırlandıktan sonra şişenin kapağını açarak verilen adaptör tıpayı şişenin
ağzına yerleştiriniz ve iyice bastırınız.
2. Şırıngayı şişenin ağzındaki adaptör tıpaya yerleştiriniz.
3. Şırınga içindeki piston hava boşluğu kalmayacak şekilde tamamen aşağıya itilmiş
olmalıdır.
4. İlacı şırıngaya çekmek için ‘şişe+şırıngayı birlikte’ ters çeviriniz ve dik tutunuz.
5. Hekim tarafından belirtilen değere karşılık gelen çizgiye kadar süspansiyonu şırıngaya
çekiniz. Bunun yanı sıra, şırınga çocuğun vücut ağırlığı esas alınarak 3 ya da 5 günlük
kullanıma göre ölçeklendirilmiş durumdadır. Dolayısıyla, öncelikle 3 ya da 5 günlük tedavi
şemalarından hangisinin uygulandığını saptayarak daha sonra ilgili sütunda çocuğun vücut
ağırlığına karşılık gelen çizgiye kadar süspansiyon çekilebilir.
6. Şırınganın içindeki ilaç doğrudan ya da bir kaşığa boşaltılarak verilebilir.
7. Şırıngayı temiz su ile durulayınız.
Özel popülasyonlara ilişkin ek bilgiler:
Böbrek yetmezliği:
Hafif ve orta seviyede böbrek bozukluğu olan hastalarda (GFR 10-80 mL/dak), doz
ayarlamasına gerek yoktur. Ciddi böbrek yetmezliği olan hastalarda (GFR<10 mL/ dak)
azitromisin uygulanırken dikkatli olunmalıdır (bkz. Bölüm 4.4).
Karaciğer yetmezliği:
2Hafif ve orta seviyede karaciğer bozukluğu olan hastalarda, normal karaciğer fonksiyonu olan
hastalar ile aynı doz uygulanabilir. Azitromisin karaciğerde metabolize edildiği ve safra ile
atıldığı için, şiddetli karaciğer yetmezliği olan hastalarda kullanılmamalıdır. Bu durumdaki
hastalarda azitromisin tedavisi ile ilgili herhangi bir çalışma yürütülmemiştir (bkz. Bölüm
4.4).
Pediyatrik popülasyon:
45 kg’ın üstündeki çocuklarda erişkin dozu uygulanır. Çocuklarda tonsilit/farenjit dışında
herhangi bir tedavi için maksimum tavsiye edilen toplam doz 3 gün süreyle uygulanan 1500
mg (günde tek doz 500 mg)’dır.
Streptokokal farenjit tedavisi haricinde, çocuklara uygulanan doz, 3 gün süre ile günde tek
doz 10 mg/kg/gün veya alternatif olarak ilk gün tek doz 10 mg/kg, 2-5. günler günde tek doz 5
mg/kg olarak 5 gün içinde verilmek üzere toplam 30 mg/kg’dır.
Akut otitis media tedavisi için yukarıda belirtilen dozlara alternatif olarak 30 mg/kg tek doz
olarak verilebilir.
Ağırlık (kg) 3 Günlük Tedavi 5 Günlük Tedavi Toplam Doz
Günde 1 kez uygulanır Günde 1 kez uygulanır
1. Gün 2. ve 3. 1. Gün 2.-5. Günler
Günler
<15 kg 2,5 mL 2,5 mL 2,5 mL 1,25 mL 30 mg/kg
(100 mg) (100 mg) (100 mg) (50 mg)
15-25 kg 5 mL 5 mL 5 mL 2,5 mL 600 mg
(200 mg) (200 mg) (200 mg) (100 mg)
26-35 kg 7,5 mL 7,5 mL 7,5 mL 3,75 mL 900 mg
(300 mg) (300 mg) (300 mg) (150 mg)
36-45 kg 10 mL 10 mL 10 mL 5 mL 1200 mg
(400 mg) (400 mg) (400 mg) (200 mg)
45 kg’ın üstü Erişkin dozu
6 ayın altındaki bebeklerde azitromisinin etkinliği ve güvenliliği henüz gösterilmemiş
olduğundan kullanılması önerilmez.
Pediyatrik streptokokal farenjit için, azitromisinin 3 gün süre ile günde tek doz 10 mg/kg veya
20 mg/kg uygulanmasının etkili olduğu gösterilmiştir; ancak günde 500 mg’lık doz
aşılmamalıdır. Bu iki doz aralığının karşılaştırıldığı klinik çalışmalarda, klinik etkinlik benzer
olmuştur; ancak, 20 mg/kg/gün dozunda daha yüksek bakteriyolojik eradikasyon görülmüştür.
Penisilin, akut romatizmal ateş profilaksisi dahil Streptococcus pyogenes farenjitinin
tedavisinde genellikle tercih edilen ilaçtır.
Geriyatrik popülasyon:
Yaşlılar için erişkinler ile aynı doz kullanılır. Yaşlı hastaların süregelen proaritmik durumları
olabileceğinden, kardiyak aritmi ve torsades de pointes oluşma riski açısından hastalara özel
olarak dikkat gösterilmesi tavsiye edilir.
4.3. Kontrendikasyonlar
3Bu ilacın kullanımı, azitromisin ya da makrolid veya ketolid antibiyotiklerinin herhangi
birine, eritromisine ya da Bölüm 6.1’de listelenen yardımcı maddelerin herhangi birine karşı
aşırı duyarlılığı olan hastalarda kontrendikedir (ayrıca bkz. Bölüm 4.4).
4.4. Özel kullanım uyarıları ve önlemleri
Hipersensitivite
Eritromisin ve diğer makrolidlerde olduğu gibi anjiyoödem, akut generalize ekzantematöz
püstülozis (AGEP), anafilaksi (nadiren ölümcül), Stevens Johnson sendromu, toksik
epidermal nekroz (nadiren ölümcül), eozinofili ve sistemik semptomlar ile ilaç reaksiyonu
(DRESS) sendromu dahil nadir ciddi alerjik reaksiyonlar bildirilmiştir.
Azitromisinin uygulanması ile ilişkili bu reaksiyonların bir kısmı nüks edebilmektedir ve bu
nedenle uzun süreli gözlem ve tedavi gerektirmektedir.
Eğer bir alerjik reaksiyon oluşursa ilaç kesilmeli ve uygun tedavi başlatılmalıdır. Hekim
tedavinin kesilmesinden sonra alerjik semptomların tekrar ortaya çıkma ihtimalinin farkında
olmalıdır.
Hepatotoksisite:
Azitromisin, çoğunlukla hepatobiliyer yol üzerinden elimine edildiği için, AZRO ciddi
hepatik rahatsızlığı olan hastalara dikkatli bir şekilde uygulanmalıdır.
Azitromisin tedavisinde anormal karaciğer fonksiyonu, hepatit, kolestatik sarılık, hepatik
nekroz ve hepatik yetmezlik gibi rahatsızlıklar (bazıları ölüm ile sonuçlanabilen) rapor
edilmiştir (bkz. Bölüm 4.8). Bazı hastaların daha önceden hepatik rahatsızlığı olabilir ya da
diğer hepatotoksik ilaçları kullanmış olabilirler.
Sarılığa bağlı olarak hızla gelişen asteni, koyu renkli idrar, kanamaya eğilim ya da hepatik
ensefalopati gibi hepatik fonksiyon bozukluğu bulgu ve belirtileri görüldüğü zaman karaciğer
fonksiyon testleri yapılmalıdır. Hepatik fonksiyon bozukluğu oluşursa azitromisin tedavisi
durdurulmalıdır.
Ergot türevleri:
Ergot türevleri ile birlikte makrolid grubu antibiyotik kullanan hastalarda ergotizm meydana
gelmiştir. Azitromisin ile ergot türevlerinin arasındaki etkileşime dair veri mevcut değildir.
Teorik olarak ergotizm olasılığı bulunduğundan, azitromisinin ergot türevleriyle birlikte
kullanımı önerilmez.
Süperenfeksiyon
Diğer antibiyotiklerde de olduğu gibi, hastaların mantarlar dahil olmak üzere duyarlı olmayan
organizmalara bağlı süperenfeksiyon bulguları açısından gözlenmesi önerilir.
Süperenfeksiyon gelişmesi durumunda azitromisin tedavisi kesilmesi ve uygun tedavi
başlatılması durumu gerekebilir.
Clostridium difficile ilişkili diyare
Clostridium difficile ile ilişkili diyare (CDAD), azitromisin dahil birçok antibakteriyel
ajanların kullanımıyla rapor edilmiştir ve hafif dereceli diyareden fatal kolite kadar
değişkenlik gösterebilir. Antibakteriyel ajanlar ile tedavi, C.difficile’nin aşırı çoğalmasını
sağlayacak şekilde kolonun normal florasını değiştirmektedir.
4C.difficile, CDAD’ye neden olan A ve B toksinleri üretir. C.difficile’in aşırı toksin üreten
suşları, artmış morbidite ve mortaliteye sebep olur; bu enfeksiyonlar antimikrobiyal tedaviye
dirençli olabilirler ve kolektomi gerekebilir. CDAD, antibiyotik kullanan tüm diyare
hastalarında dikkate alınmalıdır. CDAD’nin antibakteriyel ajanların verilişinden 2 ay sonra
ortaya çıktığı rapor edildiği için hasta hikayesine/hastanın tedavi geçmişine dikkat edilmelidir.
Azitromisin tedavisinin kesilmesi ve C. difficile için spesifik tedavi uygulanması
düşünülmelidir.
Renal Yetmezlik
Ciddi böbrek fonksiyonu bozukluğu olan hastalarda (GFR <10 mL/dak), azitromisinin
sistemik maruziyetinde %33'lük bir artış gözlenmiştir (bkz. Bölüm 5.2).
Streptokok enfeksiyonları
Streptococcus pyogenes'e bağlı farenjit/tonsilit tedavisinde ve ayrıca akut romatizmal ateşin
profilaksisinde penisilin genellikle ilk tedavi seçeneğidir. Azitromisin genel olarak orofarenks
içindeki streptokoklara karşı etkilidir, ancak azitromisinin akut romatizmal ateşin
önlenmesindeki etkinliğini gösteren hiçbir veri yoktur.
QT aralığında uzama
Azitromisinin de içinde olduğu makrolid grubu ile tedavi edilen hastalarda, kardiyak
aritmi ve torsades de pointes riskine işaret eden uzamış kardiyak repolarizasyon ve QT
aralığı görülmüştür (bkz. Bölüm 4.8).
Bu nedenle, aşağıdaki durumlar kardiyak arreste yol açabilen ventriküler aritmiler
(torsade de pointes dahil) için artmış riske yol açabileceğinden, varolan proaritmik
zemini olan hastalarda (özellikle kadın ve yaşlı hastalar) azitromisin dikkatli
kullanılmalıdır. Aşağıda yer alan hasta gruplarına azitromisin reçete edilirken ölüme
neden olabilecek QT uzaması riski nedeniyle yarar-risk analizi yapılmalıdır.
• Kompanse edilemeyen kalp yetmezliği ya da bradiaritmiler, uzamış konjenital
QT sendromu, torsades de pointes öyküsü olan, bilinen QT aralığı uzamış olan
hastalar
• QT aralığını uzattığı bilinen ilaçları kullanan hastalar
• Düzeltilmemiş hipokalemi veya hipomagnezemi, sınıf IA (kinidin, prokainamid)
veya sınıf III antiaritmik ajanların kullanılma durumları (dofetilid, aminodaron,
sotalol), sisaprid ve terfenadin; pimozid gibi antipsikotik ajanlar; sitalopram gibi
antidepresanlar; moksifloksasin ve levofloksasin gibi florokinolonlar
• Klinik olarak belirgin bradikardi, kardiyak aritmi veya ciddi kardiyak yetmezlik
• Mevcut proaritmisi olan kadın ve yaşlı hastalar
ilaçla ilişkili QT aralığı uzaması durumuna daha duyarlı olabilir.
Myastenia gravis
Azitromisin ile tedavi edilen hastalarda myastenia gravis semptomlarının şiddetlenmesi ve
miyastenik sendromun başlangıcı bildirilmiştir (bkz. Bölüm 4.8).
Sükroz içeriği
Bu ürün sükroz içermektedir. Nadir kalıtımsal fruktoz intoleransı, glukoz-galaktoz
malabsorbsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
Sodyum içeriği
5Bu tıbbi ürün her 5 ml’sinde 3,2 mmol (ya da 7,5 mg) sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Antasitler
Azitromisinin antasitler ile beraber kullanım etkisinin araştırıldığı bir farmakokinetik
çalışmada doruk serum konsantrasyonu yaklaşık %25 azalmasına rağmen toplam
biyoyararlanım üzerine bir etki görülmemiştir. Hem azitromisin hem de antasit alan
hastalarda, ilaçlar beraber kullanılmamalıdır.
Setirizin
Sağlıklı gönüllülerde 5 günlük azitromisin tedavisiyle birlikte 20 mg setirizin uygulandığında
kararlı durum farmakokinetik bir etkileşim görülmemiş ve QT aralığında önemli değişiklik
olmamıştır.
Didanozin (Dideoksinozin)
HIV pozitif olan 6 hastaya 1200 mg/gün azitromisin ile birlikte 400 mg/gün didanozin
uygulandığında, didanozinin kararlı durum farmakokinetik özelliklerinde plaseboya göre fark
saptanmamıştır.
Digoksin ve kolşisin
Azitromisin dahil makrolid grubu antibiyotikleri ile digoksin ve kolşisin gibi P-glikoprotein
substratlarının birlikte uygulanması sonucu P-glikoprotein substratlarının plazma seviyesinde
artış rapor edilmiştir. Bu yüzden, azitromisin ve digoksin gibi P-glikoprotein substratları ile
birlikte uygulandığında serum digoksin seviyelerinin artması ihtimali göz önünde
bulundurulmalıdır. Azitromisin tedavisi boyunca ve bırakıldıktan sonra, klinik gözlemleme ve
serum digoksin düzeylerinin takibi yapılmalıdır.
Zidovudin
1000 mg’lık tek doz ve 1200 mg veya 600 mg’lık çoklu doz azitromisin, zidovudin veya
glukronid metabolitinin plazma farmakokinetiği veya idrarda atılımı üzerinde çok az etkide
bulunmuştur. Ancak azitromisin kullanımı, periferik kandaki mononükleer eritrositlerde
klinik olarak aktif metabolit olan fosforlanmış zidovudin konsantrasyonlarını arttırmıştır. Bu
sonucun klinik önemi açık olmamakla beraber, hastalar için faydalı olabilir.
Azitromisin hepatik sitokrom P450 sistemi ile önemli etkileşime girmez. Azitromisinin,
eritromisin ve diğer makrolidlerde görülen farmakokinetik ilaç etkileşimlerine girmesi
beklenmemektedir. Azitromisin kullanımı sırasında, sitokrom-metabolit kompleksi
aracılığıyla hepatik sitokrom P450 indüksiyonu ya da inaktivasyonu gözlenmez.
Ergot türevleri
Konvülsif ergotizm başlatma potansiyeli dolayısıyla, azitromisinin ergot türevleriyle birlikte
kullanımı önerilmez (bkz. Bölüm 4.4).
Azitromisin ile aşağıda listelenen ve önemli ölçüde sitokrom P450 aracılığıyla metabolizmaya
uğrayan ilaçlarla farmakokinetik çalışmalar yapılmıştır.
HMG-CoA redüktaz inhibitörü (statinler)
6Atorvastatin (10 mg/gün) ve azitromisinin (500 mg/gün) birlikte kullanımı, atorvastatinin
plazma konsantrasyonlarını değiştirmemiştir (HMG CoA-redüktaz inhibisyonu testine
dayanılarak). Bununla birlikte, pazarlama sonrası dönemde azitromisin ile birlikte statin alan
hastalarda rabdomiyoliz durumu rapor edilmiştir.
Karbamazepin
Azitromisin ve karbamazepinin aynı anda verildiği, sağlıklı gönüllülerde yapılan bir
farmakokinetik etkileşim çalışmasında karbamazepin veya aktif metabolitlerinin plazma
seviyeleri üzerine hiçbir anlamlı etki gözlenmemiştir.
Simetidin
Azitromisinden 2 saat önce tek doz olarak verilen simetidinin, azitromisin farmakokinetiği
üzerindeki etkilerini inceleyen bir çalışmada azitromisin farmakokinetiğinde herhangi bir
değişiklik görülmemiştir.
Siklosporin
Sağlıklı gönüllülerde yapılan bir farmakokinetik çalışmada 3 gün süresince günde 500 mg
oral doz azitromisin ve ardından bir defada oral olarak 10 mg/kg siklosporin verilmiştir ve bu
siklosporinin maksimum konstanrasyon (C ) ve eğri altındaki alanın (EAA) anlamlı
maks 0-5
şekilde yükselmesi (sırasıyla %24 ve %21) ile sonuçlanmıştır, bununla birlikte EAA
0-∞
değerinde belirgin bir değişiklik olmamıştır. Bu nedenle söz konusu ilaçların aynı zamanda
kullanımında temkinli olunmalıdır. Eğer aynı zamanda kullanım zorunluysa, siklosporin
düzeyleri izlenmeli ve doz gerekli şekilde ayarlanmalıdır.
Efavirenz
7 gün süresince günde tek doz 600 mg azitromisin ve 400 mg efavirenzin birlikte kullanımı
sonucunda klinik açıdan önemli farmakokinetik etkileşim olmamıştır.
Flukonazol
Tek doz 1200 mg azitromisinin tek doz 800 mg flukonazol ile birlikte uygulanması
sonucunda, azitromisin flukonazolün farmakokinetiğini değiştirmemiştir. Flukonazol ile
birlikte kullanım azitromisinin total maruziyetinde ve yarı ömründe değişikliğe yol açmasa da
azitromisinin C değerinde klinik olarak anlamlı olmayan bir azalma (%18) kaydedilmiştir.
maks
İndinavir
1200 mg’lık tek doz azitromisin ile birlikte 5 gün süreyle günde üç kez 800 mg indinavirin
birlikte kullanımı, indinavirin farmakokinetik özellikleri üzerinde istatistiksel olarak anlamlı
etkiye yol açmamıştır.
Metilprednizolon
Sağlıklı gönüllülerde yapılan farmakokinetik etkileşim çalışmasında, azitromisin
metilprednizolonun farmakokinetik özellikleri üzerine önemli herhangi bir etkiye yol
açmamıştır.
Midazolam
Sağlıklı gönüllülerde, 3 gün süreyle 500 mg/gün azitromisin ve 15 mg tek doz midazolamın
birlikte kullanımı, midazolamın farmakokinetiği ve farmakodinamiği üzerinde klinik olarak
önemli değişikliğe yol açmamıştır.
Nelfinavir
71200 mg azitromisin ve kararlı durumda nelfinaviri (günde üç defa 750 mg) beraber
uygulanması azitromisin konsantrasyonlarında artışa neden olmuştur. Klinik olarak anlamlı
advers etkiler gözlenmemiş, doz ayarlanmasına ihtiyaç duyulmamıştır.
Rifabutin
Rifabutin ve azitromisinin beraber uygulanması her iki ilacın da serum konsantrasyonlarını
etkilememiştir.
Azitromisin ve rifabutini beraber alan hastalarda nötropeni görülmüştür. Rifabutin kullanımı
ile nötropeni görülmekle beraber, azitromisin kombinasyonu ile ilgili kesin bir ilişki ortaya
konmamıştır (bkz. Bölüm 4.8).
Sildenafil
Normal sağlıklı erkek gönüllülerde azitromisin (3 gün süreyle 500 mg/gün) sildenafil ya da
dolaşımdaki majör metabolitinin EAA ve C değerleri üzerinde etkide bulunmamıştır.
maks
Teofilin
Teofilin ve azitromisin sağlıklı gönüllülere birlikte uygulandığında klinik olarak önem taşıyan
herhangi bir farmakokinetik etkileşim bulunmamıştır.
Terfenadin
Farmakokinetik çalışmalar azitromisin ve terfenadin arasında hiçbir etkileşim olmadığını
göstermiş olsa da bildirilen bazı vakaların bulunması bu olasılığın tamamen dışlanmayacağını
göstermektedir. Azitromisin ve terfenadin birlikte kullanıldığında dikkatli takip önerilir.
Triazolam
Sağlıklı 14 gönüllüde 1. günde 500 mg ve 2. günde 250 mg azitromisin ile birlikte 2. günde
0,125 mg triazolam verildiğinde, triazolamın farmakokinetik değişkenlerinde plaseboya göre
herhangi önemli bir etki görülmemiştir.
Trimetoprim/sulfametoksazol
7 gün süreyle trimetoprim/sulfametoksazol (160 mg/800 mg) ve 7. günde 1200 mg
azitromisinin birlikte kullanımı trimetoprim ya da sulfametoksazolün doruk
konsantrasyonlarında, total maruziyette ya da idrar atılımlarında anlamlı değişikliğe yol
açmamıştır. Azitromisin serum konsantrasyonları, diğer çalışmalarda görülene benzer
olmuştur.
Kumarin benzeri oral antikoagülanlar
Bir farmakokinetik etkileşim çalışmasında, azitromisin, sağlıklı gönüllülere 15 mg’lık tek bir
doz halinde uygulanan varfarinin antikoagülan etkisini değiştirmemiştir.
Pazarlama sonrası dönemde, azitromisinin kumarin benzeri oral antikoagülanlar ile beraber
uygulanmasının ardından antikoagülan etkinin potansiyalize olduğuna dair raporlar
mevcuttur. Kesin bir ilişki ortaya konmamışsa da kumarin benzeri oral antikoagülan alan
hastalarda azitromisin kullanılırken protrombin zamanının izlenme sıklığına karar
verilmelidir.
Özel popülasyonlara ilişkin ek bilgiler:
Özel popülasyonlar için ilaç etkileşimleri konusunda yeterli bilgi yoktur.
Pediyatrik popülasyon:
8Pediyatrik popülasyon için ilaç etkileşimleri konusunda yeterli bilgi yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan hafif-orta düzeyde maternal toksik dozlarla yapılan çalışmalar,
gebelik / embriyonal / fetal gelişim / doğum ya da doğum sonrası gelişim ile ilgili olarak
doğrudan ya da dolaylı zararlı etkiler bakımından yetersizdir. Bu sebepten dolayı gebe
kalmayı planlayan kadınlarda kullanılırken uygun doğum kontrol yöntemleri uygulanmalı,
gebelik şüphesi olanlarda ise gebe olup olmadığı netleştirilerek karar verilmelidir.
Gebelik dönemi
Gebelerde azitromisin kullanımına ilişkin yeterli klinik veri bulunmamaktadır. Hayvanlar
üzerinde yapılan çalışmalar, gebelik /ve-veya/ embriyonal/fetal gelişim/ve-veya/ doğum /ve-
veya/ doğum sonrası gelişim üzerindeki etkiler bakımından yetersizdir (bkz. Bölüm 5.3). Bu
çalışmalarda azitromisinin plasentaya geçerek fetüse ulaştığı görülmüş, ancak fetüse zararı
konusunda herhangi bir kanıt bulunamamıştır. İnsan için potansiyel risk bilinmemektedir.
Azitromisinin gebelik sürecindeki güvenliliği henüz netleşmediği için sadece mutlaka gerekli
olduğunda gebelik sırasında kullanılmalıdır.
Laktasyon dönemi
Azitromisinin insan sütüne geçtiği rapor edilmiştir; ancak emziren annelerde insan sütü ile
azitromisin atılımının farmakokinetiği ile karakterize yeterli ve kontrollü çalışma mevcut
değildir. Bu nedenle azitromisin emziren kadınlarda, sadece anne için potansiyel yararlarının
bebek için potansiyel riskten ağır bastığı durumda kullanılmalıdır.
Üreme yeteneği/Fertilite
Sıçanlar üzerinde yürütülen fertilite çalışmalarında, azitromisin uygulanmasını takiben
gebelik oranlarında azalma görülmüştür. Bu bulgunun insanlar ile ilişkisi bilinmemektedir.
4.7. Araç ve makine kullanımı üzerindeki etkiler
Azitromisinin hastanın araç ya da makine kullanma kabiliyeti üzerine etkisi olduğunu
gösteren kanıt bulunmamaktadır.
4.8. İstenmeyen etkiler
İstenmeyen etkiler aşağıdaki kategorilere göre listelenmiştir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1.000); çok seyrek (≤ 1/10.000); bilinmiyor: eldeki verilerden
hareketle tahmin edilemiyor.
Enfeksiyonlar ve enfestasyonlar
Yaygın olmayan : Kandidiyazis, oral kandidiyazis, vajinal enfeksiyon
Bilinmiyor : Psödomembranöz kolit (bkz. Bölüm 4.4)
Kan ve lenf sistemi hastalıkları
Yaygın olmayan : Lökopeni, nötropeni
Bilinmiyor : Trombositopeni, hemolitik anemi
Bağışıklık sistemi hastalıkları
9Yaygın olmayan : Anjiyoödem, hipersensitivite
Bilinmiyor : Anaflaktik reaksiyonlar (bkz. Bölüm 4.4)
Metabolizma ve beslenme hastalıkları
Yaygın : Anoreksi
Psikiyatrik hastalıklar
Yaygın olmayan : Sinirlilik
Seyrek : Ajitasyon
Bilinmiyor : Agresif tepkiler, kaygı
Sinir sistemi hastalıkları
Yaygın : Sersemlik, baş ağrısı, parestezi, disguzi
Yaygın olmayan : Hipoestezi, somnolans, insomnia
Bilinmiyor : Senkop, konvülsiyon, psikomotor hiperaktivite, anosmi, aguzi,
parosmi, Myastenia gravis (bkz. Bölüm 4.4)
Göz hastalıkları
Yaygın : Görme bozukluğu
Kulak ve iç kulak hastalıkları
Yaygın : Sağırlık
Yaygın olmayan : Duyma bozukluğu, kulak çınlaması
Seyrek : Vertigo
Kardiyak hastalıklar
Yaygın olmayan : Palpitasyon
Bilinmiyor : Torsades de pointes, ventriküler taşikardi dahil aritmiler (bkz. Bölüm
4.4)
Vasküler hastalıklar
Bilinmiyor : Hipotansiyon
Solunum, göğüs bozuklukları ve mediastinal hastalıklar
Yaygın olmayan : Dispne, epistaksis
Gastrointestinal hastalıklar
Çok yaygın : Diyare, abdominal ağrı, bulantı, şişkinlik
Yaygın : Kusma, dispepsi
Yaygın olmayan : Gastrit, konstipasyon
Bilinmiyor : Dilde renk değişikliği, pankreatit
Hepato-bilier hastalıklar
Yaygın olmayan : Hepatit
Seyrek : Karaciğer fonksiyon anormallikleri
Bilinmiyor : Karaciğer yetmezliği (nadiren ölümle sonuçlanan bkz. Bölüm 4.4),
fulminan hepatit, hepatik nekroz, kolestatik sarılık
Deri ve deri altı doku hastalıkları
Yaygın : Kaşıntı, döküntü
10Yaygın olmayan : Stevens-Johnson Ssendromu, fotosensitivite reaksiyonları, ürtiker
Seyrek : Akut generalize ekzantematöz püstülozis (AGEP)*+, eozinofili ve
sistemik semptomlarla ilaç reaksiyonu (DRESS sendromu)*+
Bilinmiyor : Toksik epidermal nekroliz, eritema multiforme
Kas-iskelet bozukluklar, bağ doku ve kemik hastalıkları
Yaygın : Artralji
Böbrek ve idrar hastalıkları
Bilinmiyor : İnterstisyel nefrit, akut renal yetmezlik
Genel bozukluklar ve uygulama bölgesine ilişkin hastalıklar
Yaygın : Yorgunluk
Yaygın olmayan : Ödem, göğüs ağrısı, kırgınlık/halsizlik, asteni
Araştırmalar
Yaygın : Lenfosit sayısında azalma, eozinofil sayısında artma, kan bikarbonat
düzeyinde azalma
Yaygın olmayan : Aspartat aminotransferaz artışı, alanin aminotransferaz artışı, kan
bilirubini yükselmesi, kan üresinde yükselme, kan kreatinininde artış,
anormal kan potasyumu seviyesi
Bilinmiyor : Elektrokardiyografide QT uzaması (bkz. Bölüm 4.4)
* Pazarlama sonrası bildirilen yan etkiler
+ Yan etki sıklığı, “3 Kuralı” kullanılarak hesaplanan %95 güven aralığının tahmini üst sınırı
ile temsil edilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Tavsiye edilenden daha yüksek dozlarda görülen advers etkiler, normal dozlarda görülenlere
benzer olmuştur. En belirgin doz aşımı semptomları geri dönüşlü duyma kaybı, şiddetli
bulantı, kusma ve diyaredir. Doz aşımı durumunda medikal kömür kullanımı ve genel
semptomatik ve destekleyici tedavi endikedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için makrolid sınıfı antibakteriyeller
ATC kodu: J01FA10
Etki mekanizması:
Azitromisin azalid grubu makrolid antibiyotiktir.
Bu molekül, eritromisin A’nın lakton halkasına bir nitrojen atomunun eklenmesi ile
oluşturulmuştur. Azitromisinin kimyasal adı 9-deoksi-9a-aza-9a-metil-9a-homoeritromisin
A’dır.
11Molekül ağırlığı 749’dır. Azitromisinin etki mekanizması, 50S ribozomal alt birimin 23S
rRNA kısmına bağlanarak ve peptidlerin translokasyonunu inhibe ederek bakteriyel protein
sentezinin baskılanmasına dayanmaktadır.
Direnç mekanizması:
Azitromisine karşı direnç doğal veya kazanılmış olabilir. Bakterilerde üç ana direnç
mekanizması vardır: bunlar hedef bölge değişikliği, antibiyotik taşımında değişiklik ve
antibiyotiğin modifikasyonudur.
Azitromisin, eritromisine dirençli gram pozitif izolatlar ile çapraz direnç gösterir. Özellikle
Streptococcus pneumoniae ve Staphylococcus aureus'ta zaman içinde makrolid duyarlılığında
bir azalma olduğu kaydedilmiştir. Benzer şekilde, Streptococcus viridans ve Streptococcus
agalactiae (Grup B) streptokokları arasında diğer makrolidlere ve linkozamidlere karşı
duyarlılığın azaldığı gözlenmiştir.
Kesme noktaları:
Avrupa Antimikrobiyal Duyarlılık Testleri Komitesi (EUCAST) tarafından yayınlanan tipik
bakteriyel patojenler için azitromisin kesme noktaları:
Minimum inhibisyon konsantrasyonu
(MİK) kesme noktaları (mg/L)
Duyarlı Dirençli
Staphylococcus türleri ≤1 >2
Streptococcus A, B, C ve G grupları ≤0,25 >0,5
Streptococcus pneumoniae ≤0,25 >0,5
Haemophilus influenzae ≤0,12 >4
Moraxella catarrhalis ≤0,25 >0,5
Neisseria gonorrhoeae ≤0,25 >0,5
Duyarlılık
Kazanılmış direncin prevalansı seçilen türler için coğrafik olarak ve zamanla değişebilir.
(Özellikle şiddetli enfeksiyonların tedavisinde, dirençle ilgili yerel bilgiler yararlı olabilir.)
Lokal direnç prevalansı, tedavide kullanılacak ajanın bazı enfeksiyon tiplerindeki kullanımı
için soru işareti yaratırsa gerekli olduğunda bir uzman tavsiyesi alınmalıdır.
Tablo: Azitromisin antibakteriyel spektrumu
Yaygın duyarlı türler
Aerobik Gram pozitif mikroorganizmalar
Staphylococcus aureus
Metisiline duyarlı
Streptococcus pneumoniae
Penisiline duyarlı
Streptococcus pyogenes (Grup A)
Aerobik Gram negatif mikroorganizmalar
Haemophilus influenzae
Haemophilus parainfluenzae
Legionella pneumophila
12Moraxella catarrhalis
Neisseria gonorrhoeae
Pasteurella multocida
Anaerobik mikroorganizmalar
Clostridium perfringens
Fusobacterium türleri
Prevotella türleri
Porphyromonas türleri
Diğer mikroorganizmalar
Chlamydia trachomatis
Kazanılmış direncin sorun yaratabileceği türler
Aerobik Gram pozitif mikroorganizmalar
Streptococcus pneumoniae
Penisiline orta duyarlı
Penisiline dirençli
Doğal dirençli organizmalar
Aerobik Gram pozitif mikroorganizmalar
* Metisilin
Enterococcus faecalis
dirençli
Staphylococci MRSA, MRSE*
stafilokokları
Anaerobik mikroorganizmalar n
makrolidlere
Bacteroides fragilis grubu
karşı
kazanılmış direnç prevalansı çok yüksektir ve azitromisine nadiren duyarlı oldukları için bu
sınıfta verilmiştir.
Pediatrik popülasyon
Çocuklarda yapılan çalışmaların değerlendirilmesi sonucunda, sıtma tedavisi için azitromisin
kullanımı, komplike olmayan sıtmanın tedavisinde önerilen sıtma ilaçlarına eşdeğerlik
saptanmadığından ne monoterapi olarak ne de klorokin veya artemisinin bazlı ilaçlarla
kombine olarak önerilmemektedir.
5.2. Farmakokinetik özellikler
Genel özellikler
Emilim:
İnsanlarda oral uygulamayı takiben biyoyararlanım yaklaşık %37’dir. İlacı aldıktan sonra
doruk plazma konsantrasyonuna 2-3 saatte ulaşılır.
Dağılım:
Oral yolla alınan azitromisin, vücutta geniş çapta dağılır. Farmakokinetik çalışmalarda,
dokularda ölçülen azitromisin konsantrasyonlarının plazmada ölçülenlere kıyasla belirgin
şekilde daha yüksek (50 kat kadar) olduğu görülmüştür. Bu durum, azitromisinin dokulara
kuvvetli bir şekilde bağlandığını göstermektedir.
Serum proteinlerine bağlanma, plazma konsantrasyonuna göre değişmektedir ve 0,5
mikrogram/mL’de %12 ila 0,05 mikrogram azitromisin/mL serumda %52 arasında değişir.
Kararlı haldeki ortalama dağılım hacmi 31,1 L/kg olarak hesaplanmıştır.
13Biyotransformasyon:
İnsan safrasında özellikle yüksek konsantrasyonlarda değişmemiş azitromisin bulunmuştur.
Safrada ayrıca, N- ve O-demetilasyondan, desosamin ve aglikon halkalarının
hidroksillenmesinden ve kladinöz konjügatın parçalanmasından oluşan 10 metabolit tespit
edilmiştir. Sıvı kromatografi ve mikrobiyolojik analiz sonuçlarının karşılaştırılması,
azitromisinin metabolitlerinin mikrobiyolojik olarak aktif olmadığını göstermiştir.
Hayvan çalışmalarında fagositlerde yüksek azitromisin konsantrasyonları gözlenmiştir.
Deneysel modellerde, aktif fagositoz sırasında daha yüksek konsantrasyonlarda azitromisin
uyarılmamış fagositlerden verilmiştir. Hayvan modellerinde bu durum enfeksiyon bölgesine
yüksek konsantrasyonlarda azitromisin ulaştırılması ile sonuçlanmıştır.
Eliminasyon:
Terminal plazma yarı ömrü, dokudan temizlenme yarı ömrünü (2 ila 4 gün) yansıtmaktadır.
İntravenöz yoldan uygulanan bir dozun yaklaşık %12’si, takip eden üç gün içinde, idrarda
değişmeden atılır.
5.3. Klinik öncesi güvenlilik verileri
Çoklu azitromisin dozları verilen farelerde, sıçanlarda ve köpeklerde, birçok dokuda (örneğin
göz, dorsal kök gangliyonlar, karaciğer, safra kesesi, böbrek, dalak ve/veya pankreas)
fosfolipidoz (hücre içi fosfolipid birikimi) gözlenmiştir. Fosfolipidoz, yenidoğan farelerin ve
köpeklerin dokularında da benzer derecede gözlenmiştir. Azitromisin tedavisinin
kesilmesinden sonra etkinin geri dönüşlü olduğu gözlenmiştir. Bu sonuçların hem hayvanlar
hem de insanlar için önemi bilinmemektedir.
Karsinojenik potansiyel:
Azitromisin sadece kısa süreli tedavi için endike olduğundan ve kanserojen aktivite göstergesi
herhangi bir belirti olmadığından, karsinojenik potansiyeli değerlendirmek için hayvanlarda
uzun süreli bir çalışma yapılmamıştır.
Mutajenik potansiyel:
İn vivo ve in vitro test modellerinde potansiyel genetik veya kromozom mutasyonlarına dair
kanıt bulunmamıştır.
Üreme toksisitesi:
Embriyotoksik etkiler için yapılan hayvan çalışmalarında, farelerde ve sıçanlarda teratojenik
etki gözlenmemiştir. Sıçanlarda, 100 ve 200 mg/kg vücut ağırlığı/gün azitromisin dozları,
fetal kemikleşmenin hafif geriliğine ve maternal ağırlık artışına yol açmıştır. Sıçanlarda
yapılan peri ve postnatal çalışmalarda, 50 mg/kg/gün ve üstü azitromisin dozları ile tedavi
sonrası hafif retardasyon gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Sükroz
Tribazik sodyum fosfat (susuz)
Hidroksipropilselüloz
Ksantan gum
Muz aroması tozu
146.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
Hazırlanan süspansiyon, 5 gün süreyle 25C altındaki oda sıcaklığında saklanabilir.
25C altındaki oda sıcaklığında saklanmalıdır.
6.5. Ambalaj niteliği ve içeriği
Kutuda, çocuk kilitli PP kapaklı HDPE transparan şişede sulandırıldığında 15 mL ve 30 mL
süspansiyon elde edilen kuru toz ve yanında 10 ml ölçü şırıngası, ölçekli kaşık ve ölçü kabı.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sanofi İlaç San.ve Tic.A.Ş.
Esentepe Mah. Büyükdere Cad.
193 Apt. No:193/14
Şişli - İstanbul
Tel : (0212) 339 39 00
Faks: (0212) 339 11 99
8. RUHSAT NUMARASI
211/25
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.05.2007
Ruhsat yenileme tarihi:
10. KÜB’ÜN YENİLEME TARİHİ
15