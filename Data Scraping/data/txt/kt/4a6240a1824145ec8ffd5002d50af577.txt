1  
Bu aşıyı  kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler  içermektedir.  
• Bu kullanma talimatını  saklayınız.  Daha  sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu aşı kişisel  olarak  sizin için reçete edilmiştir,  başkalarına  vermeyiniz.  
• Bu aşının  kullanımı  sırasında,  doktora  veya hastaneye  gittiğinizde  doktorunuza  bu 
aşıyı kullandığınızı söyleyiniz.  
• Bu talimatta  yazılanlara  aynen  uyunuz.  Aşı hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
HepB  Pediyatrik  10 mcg/0.5  mL IM enjeksiyonluk  süspansiyon  
Kas içine  uygulanır.  
Steril  
 
• Etkin  madde : HepB  Pediyatrik  her 0,5 ml’sinde,  10 mikrogram  saflaştırılmış  hepatit  B 
virüsü yüzey antijeni (HBsAg)* içerir.  
* Rekombinant  DNA  teknolojisi  ile maya  hücrelerinde  (Saccharomyces  cerevisiae)  üretilmiştir.  
 
• Yardımcı  maddeler:  Alüminyuma  eşdeğer  Alüminyum  hidroksit  jel, monobazik  
potasyum  fosfat,  dibazik  sodyum  fosfat,  sodyum  klorür  ve enjeksiyonluk  su. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma  Talimatında : 
 
1. HepB  Pediyatrik  nedir  ve ne için kullanılır?  
2. HepB  Pediyatrik’i  kullanmadan  önce  dikkat  edilmesi  gerekenler  
3. HepB  Pediyatrik  nasıl  kullanılır?  
4. Olası  yan etkiler  nelerdir?  
5. HepB  Pediyatrik’in  saklanması  
 
Başlıkları  yer almaktadır.  2  1. HepB  Pediyatrik  nedir  ve ne için kullanılır?  
 
Bu aşı doğumdan itibaren 15 yaşına kadar hepatit B virüsü bulaşma riski bulunan bireylerde 
hepatit B virüsünün bilinen bütün alt tiplerinin neden olduğu enfeksiyonlara karşı aktif 
bağışıklama için endikedir.  
Aşı, hepatit A virüsü, hepatit C virüsü, hepatit  E virüsü veya karaciğeri enfekte ettiği bilinen 
diğer patojenlere karşı koruma sağlamaz.  
2. HepB  Pediyatrik’i  kullanmadan  önce  dikkat  edilmesi  gerekenler  
HepB Pediyatrik’i aşağıdaki durumlarda  KULLANMAYINIZ  
Eğer;  
• Hepatit B yüzey antijenine ya da HepB Pediyatrik’in içindeki herhangi bir maddeye 
alerjiniz (aşırı duyarlılık) varsa, HepB Pediyatrik’i çocuğunuzda kullanmayınız. Alerjik 
reaksiyonun belirtileri arasında kaşıntılı deri döküntüsü, nefes darlığı, yüz veya di lde 
şişme bulunabilir.  
• Çocuğunuz  herhangi  bir hepatit  B aşısına  karşı  daha önce alerjik  reaksiyon  gösterdiyse.  
• Çocuğunuzda yüksek ateş ile birlikte şiddetli bir enfeksiyon varsa, aşı siz iyileştikten 
sonra uygulanabilir. Soğuk algınlığı gibi küçük enfeksiyonlar aşının uygulanması 
açısından herhangi bir sorun oluşturmaz ancak, öncelikle doktorunuz ile konuşunuz.  
 
HepB Pediyatrik’i  aşağıdaki  durumlarda  DİKKATLİ  KULLANINIZ  
Eğer  çocuğunuzda;  
• Multipl  skleroz  (merkezi sinir  sistemini  etkileyen  bir hastalık)  varsa,  
 
• Akut  yüksek  ateşli  (38˚C’nin  üstünde)  ciddi  bir hastalık  geçiriyorsa,  bu durumlarda  
çocuğunuz  iyileşene  kadar  aşılama  ertelenir.  
 
Tüm aşılarda olduğu gibi, her aşılanmış kişi enfeksiyondan korunmayabilir. Ayrıca çocuğunuz 
HepB Pediyatrik  aşısı olmadan önce farkına varmadan hepatit B virüsü ile enfekte  olduysa 
HepB Pediyatrik çocuğunuzun hastalanmasını önleyemeyebilir.  
Aşılamanın ne kadar etkili olduğunu kontrol etmek için aşılama şemasının tamamlanmasından 
sonra doktorunuz çocuğunuzun kan  tahlilinin yapılmasını önerebilir. Aşının ilave dozlarına 
gerek duyulabilir. Doktorunuz sizi bilgilendirecektir.  
Bu uyarılar, geçmişteki herhangi bir dönemde dahi olsa çocuğunuz için geçerliyse lütfen 
doktorunuza danışınız.  
 
HepB  Pediyatrik’in  yiyecek  ve içeceklerle  birlikte  kullanımı  
Kas içine  enjeksiyon  yolu ile  uygulandığından  yiyecek  ve içecek  ile etkileşimi yoktur.  
 
 
 3  Hamilelik  
Aşıyı  kullanmadan  önce doktorunuza  veya eczacınıza  danışınız.  
Hamileyseniz  herhangi  bir ilaç almadan önce  doktorunuza  veya  eczacınıza  danışınız.  
 
Aşılama  döneminde  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
Aşıyı  kullanmadan  önce doktorunuza  veya eczacınıza  danışınız.  
Emzirme  dönemindeyseniz  herhangi  bir ilaç almadan  önce  doktorunuza  veya  eczacınıza  
danışınız.  
 
Araç  ve makine  kullanımı  
Araç  ve makine  kullanma  yeteneği  üzerine  etkilerini  inceleyen  herhangi  bir çalışma 
bulunmamaktadır.  
Bazı istenmeyen  etkiler  (bkz.  Bölüm  4.8) araç ve makine  kullanma  yeteneğini  etkileyebilir.  
 
HepB  Pediyatrik’in  içeriğinde  bulunan  bazı yardımcı  maddeler  hakkında  önemli  bilgiler  
Bu tıbbi ürün her “doz”unda  1 mmol  (23 mg)’dan  daha  az sodyum  ihtiva  eder;  yani aslında  
“sodyum  içermez”.  
Bu tıbbi ürün her “doz”unda  1 mmol (39  mg)’dan  daha  az potasyum  ihtiva  eder; yani  aslında  
“potasyum  içermez”.  
Bu tıbbi ürünün üretim sürecinde tiyomersal kullanılmıştır ve bunun kalıntıları nihai üründe  
bulunmaktadır. Bu nedenle duyarlılık reaksiyonları meydana gel ebilir.  
“Siz ya da çocuğunuz”  daha önce bir aşı uygulamasından  sonra  sağlık  problemleri  yaşamışsanız  
bu durumu  doktorunuza  belirtiniz.  
 
Diğer  ilaçlar  ile birlikte kullanımı  
Genel olarak, hepatit B aşısı, farklı enjeksiyon bölgesinde BCG, DTP, MMR, Polio aşısı ile 
eşzamanlı olarak uygulanabilir.  
HepB ’nin ve diğer aşıların veya spesifik hepatit B immünoglobülinin eş zamanlı 
uygulanmasına yönelik veri bulunmamaktadır. Spesifik h epatit B immünoglobülin ve 
HepB ’nin eş zamanlı uygulanması gerekirse, bunlar ayrı enjeksiyon bölgelerinden 
verilmelidir. Bu aşı ile diğer aşıların eş zamanlı uygulanmasına ilişkin veri bulunmadığından, 
2 ila 3 haftalık bir ara verilmelidir.  
İmmünosüpresif tedavi gören hastalarda veya immün yetmezliği olan hastalarda yeterli bir 
immün yanıtın sağlanamaması beklenebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise veya son zamanlarda  bu aşı dışında  herhangi  bir aşılama  yapıldıysa  lütfen  
doktorunuza  veya eczacınıza  bunlar  hakkında  bilgi veriniz.  
 4  3. HepB  Pediyatrik  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
 
Bir pediyatrik  doz (yenidoğan   bebekler,   bebekler  ve 15  yaşına  kadar  olan  çocuklar),  
10 mikrogram  HBsAg  içeren  0,5 ml’dir.  
HepB  Pediyatrik,  genellikle  aşağıda  gösterildiği  gibi, 6 aylık  sürede  toplam  üç ayrı 
enjeksiyon olarak uygulanır:  
• Birinci  doz: seçilen  bir tarihte  
• İkinci  doz: 1 ay sonra  
• Üçüncü  doz: ilk dozdan  6 ay sonra  
 
3 aylık  sürede  toplam  üç doz HepB  Pediyatrik  aşağıda  gösterildiği  gibi de uygulanabilir (Bu 
şema hızlı korumaya ihtiyacı olan kişilere uygulanabilir):  
o Birinci  doz: seçilen  bir tarihte  
o İkinci  doz: 1 ay sonra  
o Üçüncü  doz: ilk dozdan  2 ay sonra  
İlk dozdan  12 ay  sonra  dördüncü  doz önerilmektedir.  
 
Uygulama  yolu ve metodu:  
HepB  Pediyatrik  genellikle  çocuklarda  üst kol kasına  veya  bebeklerde  ve küçük  
çocuklarda uyluk kasına enjekte edilir.  
Aşı, asla damar  içine enjekte  edilmemelidir.  Gluteal  bölgede  ve intradermal  yolla  
uygulanmamalıdır.  
 
Özel  kullanım  durumları:  
Belirli durumlarda ve özellikle siz veya çocuğunuz böbrek hastalığı geçirdiyseniz, başka aşılama 
şemaları da mümkündür. Doktorunuzun talimatlarına uymal ısınız.  
Biyoteknolojik  tıbbi ürünlerin takip  edilebilirliğinin sağlanması için  uygulanan ürünün ticari ismi 
ve seri numarası  mutlaka  hasta  dosyasına  kaydedilmelidir.  
Eğer HepB Pediyatrik’in  etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşun.  
 
Kullanmanız  gerekenden  daha  fazla  HepB  Pediyatrik  kullandıysanız:  
HepB  Pediyatrik’ten  kullanmanız  gerekenden  fazlasını  kullanmışsanız  bir doktor  veya eczacı 
ile konuşunuz.  
HepB  Pediyatrik’i  kullanmayı  unutursanız:  
Aşı takviminde  bulunan  bir aşılamanın  zamanını geçirmişseniz,  doktorunuza  söyleyiniz. 
Unutulan dozun ne zaman verileceğine doktorunuz karar verecektir.  
Unutulan  dozları  dengelemek  için çift doz almayınız.  5  Ürünün  kullanımı  ile ilgili  ilave  sorularınız  varsa doktorunuza  veya  eczacınıza  danışınız.  
 
4. Olası  yan etkiler  nelerdir?  
Tüm ilaçlar ve aşılar gibi HepB Pediyatrik’in  içeriğinde bulunan maddelere duyarlı olan  kişilerde 
yan etkiler olabilir.  
Yan etkiler aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az birinde görülebilir.  
Yaygın:  10 hastanın  birinden  az, fakat  100 hastanın  birind en fazla  görülebilir.  
Yaygın  olmayan:  100 hastanın  birinden  az, fakat 1.000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000  hastanın  birinden  az görülebilir.  
Bilinmiyor:  Eldeki  verilerden  hareketle  tahmin  edilemiyor.  
 
Çok yaygın  
• Enjeksiyon  bölgesinde  ağrı 
Yaygın  
• İştahsızlık  (anoreksi)  
• Uykusuzluk,  sinirlilik,  uyaranlara  karşı  aşırı duyarlı  olma  durumu  (irritabilite)  
• Baş ağrısı,  sersemlik  
• Bölgesel  kan birikmesi  (hematom)  
• Karın  ağrısı,  ishal,  kusma  
• Kızarık  döküntü,  deri üzerinde  oluşan  kızarıklık  (eritem)  
• Ateş,  sertleşme,  ödem  hassasiyet,  iltihap  (enflamasyon)  
 
Yaygın  olmayan  
• Pamukçuk  (moniliyaz),  nezle  (rinit)  
• Gül hastalığı  (pitriyazis  rozea),  döküntü,  deriden  hafif kabarık  (makülopapüler)  döküntü  
• Yenidoğan  sarılığı  
Seyrek  
• Anormal  ağlama,  uykululuk  hali 
• Bulantı  
• Kas ağrısı,  eklem  iltihabı  (artrit)  6  • Halsizlik,  yorgunluk  
• Karaciğer  enzimlerinde  yükselme  
Çok seyrek  
• Göz sinirlerinde iltihaplanma (optik nevrit), yüz felci, Guillain -Barré sendromu (viral 
enfeksiyon sonrası gelişen bir rahatsızlık), dissemine sklerozun (kronik ilerleyici sinir 
sistemi hastalığı) alevlenmesi  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile k onuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakoviji lans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. HepB  Pediyatrik’in Saklanması  
HepB  Pediyatrik’i  çocukların  göremeyeceği,  erişemeyeceği  yerlerde  ve ambalajında saklayınız.  
2ºC ila 8ºC arası  sıcaklıkta  (buzdolabında)  saklayınız. Aşı kesinlikle dondurulmamalıdır. 
Açıldıktan sonra hemen kullanılmalıdır. Işıktan korunarak saklanmalıdır.  
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  HepB  Pediyatrik’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığınca  belirlenen toplama sistemine veriniz.  
 
Ruhsat  Sahibi : 
Turk İlaç ve Serum  Sanayi  A.Ş. 
Büğdüz  Mah.  Enver  Paşa Cad.  No:8, 06750  
Akyurt/Ankara  
Üretim  Yeri:  
LG Chem,  Ltd. 
Iksan Plant  
129, Jeollabuk -do  
Kore Cumhuriyeti  
 
Bu kullanma  talimatı  08/09/2022  tarihinde  onaylanmıştır.  7  AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR  
 
Saklandığında  üzerinde  berrak  renksiz  çözelti  olan ince beyaz  bir çökelti  gözlenebilir.  Aşı; hafif 
opak, beyaz bir süspansiyonun elde edilmesi için iyice çalkalanmalıdır.  
Uygulanmadan önce aşının içinde yabancı parçacıklar olup olmadığı ve/veya fiziksel 
görünümünde anormallik olup olmadığı kontrol edilmelidir. Bunlardan birinin gözlenmesi 
durumunda, aşı kullanılmadan atılmalıdır.  
Kalan  ürün veya  kullanılmış  malzeme,  ulusal  gereklilikler  doğrultusunda  atılmalıdır.  