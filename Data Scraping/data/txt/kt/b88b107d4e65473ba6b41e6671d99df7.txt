1  
 KULLANMA TALİMATI  
 
MUKOZERO %4  Şurup Hazırlamak için Granül  
100 ml, 40 g (pediatrik kullanım için) ve 150 ml, 60 g 
Ağız yoluyla alınır . 
 
Etkin madde: Her 5 m l'de 200 mg asetilsistein içerir . 
 
Yardımcı maddeler: Sorbitol (E420), beta siklodekstrin, disodyu m EDTA, sodyum metil 
parahidroksi benzoat (E219), sodyum propil parahidroksi benzoat (E217), beta karoten (E160), 
sodyum sitrat dihidrat, portakal aroması. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına v ermeyiniz.  
• Bu  ilacın  kullanımı  sırasında,   doktora   veya  hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
 
• MUKOZERO  nedir ve ne için kullanılır?  
• MUKOZERO ’yu kullanmadan önce dikkat edilmesi gerekenler  
• MUKOZERO  nasıl kullanılır?  
• Olası yan etkiler nelerdir? 
• MUKOZERO ’nun saklanması  
 
Başlıkları yer almaktadır.  
 
1.  MUKOZERO  nedir ve ne için kullanılır?  
MUKOZERO’nun  etkin maddesi asetilsistein, bir amino asit olan sistein türevi bir ajandır. 
Solunum yollarında mukolitik (balgam kıvamını azaltarak, atılımını kolaylaştırıcı) etki gösterir.  
MUKOZERO %4 1 50 ml şurup hazırlamak için 60 g ve 100 ml  şurup hazırlamak için 40 g 
(pediatrik) granül  içeren  amber renkli cam  şişelerde ambalajlanmıştır.  
MUKOZERO yoğun  kıvamlı  balgamın  atılması, azaltılması, ekspektorasyonun (balgamın 
atılabilmesi) kolaylaştırılması gereken bronkopulmoner hastalıklarda kullanılır.  
Ayrıca yüksek doz parasetamol alımına bağlı olarak ortaya çıkan karaciğer yetmezliğinin önlenmesinde kullanılır.   2  
 2.  MUKOZERO ’yu kullanmadan önce dikkat edilmesi gerekenler  
 
MUKOZERO’yu  aşağıdaki durumlarda KULLANMAYINIZ:  
 
Eğer:  
• Asetilsisteine v eya MUKOZERO’nun  diğer bileşenlerine karşı alerjiniz varsa, 
• Sorbitol içerdiği için eğer daha önceden doktorunuz tarafından bazı şekerlere karşı 
dayanıksız olduğunuz söylenmişse,  
• Böbrek veya karaciğer yetmezliğiniz varsa.  
 
MUKOZERO ’yu aşağıdaki durumlarda D İKKATL İ KULLANINIZ:  
 
• MUKOZERO 2 yaşın altındaki çocuklarda doktor kontrolünde kullanılmalıdır. 
• MUKOZERO bebeklerde ve 1 yaşın altındaki çocuklarda yalnızca hayati 
endikasyonlarda ve sıkı tıbbi gözlem altında uygulanabilir. 
• Bazı şekerlere karşı dayanıksız o lduğunuz söylenmişse MUKOZERO ’yu 
kullanmayınız.   
• Metil parahidroksi benzoat ve propil parahidroksi benzoat aşırı duyarlılık reaksiyonlarına sebep olabilir. 
• MUKOZERO astım veya bronkospazm hikayesi olanlarda dikkatli kullanılmalıdır. 
• Asetilsistein kullanımı yla bağlantılı olarak Stevens -Johnson sendromu ve Lyell's 
sendromu gibi şiddetli cilt tepkilerinin (reaksiyonlarının) oluşumu nadiren bildirilmiştir. Eğer deriyle ilgili (kütanöz) ya da mukozal değişiklikler ortaya çıkarsa zaman kaybetmeden araştırılmalı v e gerektiğinde asetilsistein kullanımı 
sonlandırılmalıdır.  
• MUKOZERO daha fazla azotlu maddenin sağlanmasından kaçınmak amacıyla 
karaciğer ve böbrek yetmezliği olanlarda uygulanmamalıdır. 
• MUKOZERO şurup verilmesinden sonra pulmoner sekresyonlarda belirgin bir artış 
olabileceğinden yeterli öksürük refleksinin olmadığı durumlarda solunum yolunun açık tutulmasına dikkat edilmelidir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
MUKOZERO ’nun yiyecek v e içecek ile kullanılması  
MUKOZERO’ nun yiyecek ve içecekler ile beraber kullanılmasında bilinen bir sakınca 
bulunmamaktadır. Aç veya tok karnına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
Hamilelik döneminde MUKOZE RO kullanımı hakkında yeterli çalışma olmadığından, kullanımı 
tavsiye edilmez.  
Tedavi sırasında hamile olduğunuzu fark ederseniz hemen doktorunuza veya eczacınıza 
danışınız . 
 
Emzirme  
İlacı kullanmadan önce doktorunuza veya eczacınıza danışınız .  3  
 MUKOZERO’ nun anne sütüne geçip geçmediği tam olarak bilinmemektedir. 
Birçok ilacın anne sütüne geçmesi nedeniyle emzirme döneminde zorunlu olmadıkça 
kullanılmamalıdır.   
Emzirmeye devam edip etmemeniz gerektiği konusunda doktorunuza danışınız.  
 
Araç ve makine kullanı mı 
MUKOZERO’ nun araç ve makine kullanma yeteneği üzerinde bilinen bir etkisi yoktur.  
 MUKOZERO ’nun içeriğinde bulunan bazı yardımcı maddeler hakkında önemli bilgiler  
• MUKOZERO her ölçekte (5 m l) yaklaşık 15.63 mg (0.68 mmol) sodyum içerir. Bu durum 
kontroll ü sodyum diyetinde olan hastalar için göz önünde bulundurulmalıdır. 
• MUKOZERO her ölçekte (5 m l) 1653.00 mg sorbitol içerir. Eğer daha önceden doktorunuz 
tarafından bazı şekerlere karşı duyarlı dayanıksız olduğunuz söylenmişse, bu tıbbi ürünü almadan önce d oktorunuzla temasa geçiniz. Sorbitol hafif laksatif etki gösterebilir.  
• MUKOZERO benzoatları içermektedir. Bu maddeler alerjik reaksiyonlara (muhtemelen 
gecikmiş) sebebiyet verebilir.  
Diğer ilaçlar ile birlikte kullanımı  
• Antitüssif (öksürük kesici ilaç), 
• Antibiyotik (özellikle tetrasiklin),  
• Nitrogliserin (bir kalp ilacı),  
• Aktif kömür (zehirlenme tedavisinde kullanılan bir ilaç),  
• Parasetamol (ağrı kesici bir ilaç),  
• Glutatyon (protein desteği), 
• Kanser tedavisindeki ilaçları kullanıyorsanız, lütfen doktorunuza  bilgi veriniz, doktorunuzun 
dozu azaltması gerekebilir. 
 
Bu ifadelerin belirli bir süre önce kullanılmış veya gelecekte bir zaman kullanılacak ürünlere de uygulanabileceğini not ediniz.  
 Eğer reçeteli ya da reçetesiz herhangi bir ilacı şu anda kullanıyors anız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. MUKOZERO  nasıl kullanılır?  
 Uygun kullanım ve doz/uygulama sıklığı için talimatlar:  
Solunum yollarını ilgilendiren hastalıklarda artmış sekresyonu azaltmak ve atılımı kolaylaştırmak amacıyla;  
 
Yetişkinler ve 7 yaşından büyük çocuklar  
Sabah, öğlen, akşam 5 ml  (1 ölçek), 600 mg/15 m l/gün 
 Çocuklarda  
2-7 yaş arası çocuklar  
Sabah, akşam 5 m l (1 ölçek), 400 mg/10 m l/gün  
 4  
 2 yaşından küçük çocuklar  
Sabah, akşam 2.5 m l (½ ölçek), 200 mg/5 m l/gün 
Parasetamol zehirlenmesinde yükleme dozu olarak 140 mg/kg, idame dozu olarak 4 saatte bir 70 
mg/kg (toplam 17 doz) önerilir.  MUKOZERO kullanırken her za man doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz.  
 
Uygulama yolu ve metodu:  
MUKOZERO sadece ağız yoluyla alınır.  
MUKOZERO yemeklerden sonra alınmalıdır.  
 İlacın hazırlanması:  
İlaç kullanılmadan en az yarım saa t önce hazırlanmalıdır.  
Şişedeki işaretli yere kadar taze kaynatılmış, soğutulmuş su doldurulur ve şişe bir -iki dakika 
kuvvetlice çalkalanır. Kendi haline bırakılır. Yarım saat sonra tekrar işaretli yere kadar su 
doldurulur ve birkaç kere kuvvetlice çalkal anır. İçerik tamamen çözünmelidir. Kullanıma hazır 
hale getirilmiş şurup portakal tadında ve yarı saydam görünümlüdür. Sulandırılarak kullanıma hazır hale getirilmiş şurup 12 gün süreyle aktivitesini korur.  
Değişik yaş grupları:  
 
Çocuklarda kullanımı:  
Asetilsistein 2 yaşın altındaki çocuklarda doktor kontrolünde kullanılmalıdır. 
Asetilsistein bebeklerde ve 1 yaşın altındaki çocuklarda yalnızca hayati endikasyonlarda ve sıkı 
tıbbi gözlem altında uygulanabilir.  
 
Özel kullanım durumları:  
 Böbrek/karaciğer y etmezliği:  
MUKOZERO daha fazla nitrojenli maddenin salgılanmasından kaçınmak amacıyla karaciğer ve 
böbrek yetmezliği olanlarda uygulanmamalıdır (bkz. MUKOZERO’ yu aşağıdaki durumlarda 
KULLANMAYINIZ bölümü)  
 Eğer MUKOZERO’ nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla MUKOZERO  kullandıysanız  
Aşırı doz kullanımı, mide bağırsak bölgesinde tahriş etkisine yol açabilir. Bu ise mide yanması, mide ağrısı, bulantı,  kusma ve ishal şeklinde ortaya çıkabilir. Fakat çok yüksek dozda dahi daha 
ağır yan etkiler veya zehirlenme belirtileri bugüne kadar görülmemiştir.  
MUKOZERO’ dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
MUKOZER O’yu kullanmayı unutursanız  
Unutulan dozları dengelemek için çift doz almayınız. 5  
 4. Olası yan etkiler nelerdir?  
Tüm ilaçlar gibi, MUKOZERO ’nun içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, MUKOZERO ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp atışında 
hızlanma ve kan basıncı düşmesi)  
• Şoka kadar gidebilen aşırı duyarlılık yanıtları (anafilaktik reaksiyonlar). Ayrıca, çok seyrek 
olarak aşırı duyarlılık reaksiyonları kapsamında asetilsistein kullanımına bağlı kanama oluşumu bildirilmiştir.  
• Metil parahidroksi benzoat ve propil parahidroksi benzoat aşırı duyarlılık reaksiyonlarına 
sebep olabilir.  
 
Bunların hepsi çok ciddi yan etkilerdir.  
 Eğer bunlardan biri sizde mevcut ise sizin MUKOZERO ’ya karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  Bu çok ciddi  yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
• Hırıltılı nefes alma, göğüs darlığı veya nefes almada zorlanma (özellikle ast ım hastalarında)  
• Cilt kızarıklıkları veya tahrişleri (iritasyon)  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birisini fark ederseniz, doktorunuza söyleyiniz:  
• Ağız i ltihabı 
• Karın ağrısı  
• Bulantı  
• Kusma  
• İshal  
• Baş ağrısı  
• Ateş 
 Bunlar MUKOZERO ’nun hafif yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz  ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Me ydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  6  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınız ı bilgilendiriniz.  
 
5. MUKOZERO ’nun saklanması  
 
MUKOZERO’ yu çocukların göremeyeceği, erişemeyeceği yerlerde ve ambalajında 
saklanmalıdır . 
25°C'nin altında ki oda sıcaklığında ve ışıktan koruyarak saklayınız .  
Kullanıma hazır şurup buzdolabında (2 -8 ˚C) 12 gün süreyle aktivitesini korur.  
Herhangi bir kullanılmamış ürün veya atık materyal lokal gereksinimler doğrultusunda imha 
edilmelidir.  
 
Son kullanma tarihiyle uyumlu olarak kullanınız. 
Etiketin veya ambalajın üzerinde belirtilen son kullanma tarihinden sonra MUKOZERO’ yu 
kullanmayınız. 
Eğer üründe ve/veya ambalajında bozukluklar fark ederseniz MUKOZERO’ yu kullanmayınız.  
 
       Ruhsat Sahibi :   Pharm active İlaç San. ve Tic. A.Ş. 
                                  Mahmutbey Mah. Dilmenler Caddesi No:19/3 Bağcıla r-İstanbul  
       
      Üreti m Yeri      : Pharm active İlaç San. ve Tic. A.Ş. 
Atatü rk Mah., Fatih Blv., No:32 ÇOSB Çerkezköy/Tekirdağ 
 
       Bu kullanma talimatı 06.05.2013 tarihinde onaylanmıştır. 