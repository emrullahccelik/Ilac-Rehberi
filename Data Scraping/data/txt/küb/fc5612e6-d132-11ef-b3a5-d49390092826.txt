KISA ÜRÜN BİLGİSİ
1. BEŞERİ TIBBİ ÜRÜNÜN ADI
METACARTİN 1 g/5 ml İ.M/İ.V. enjeksiyonluk çözelti içeren ampul
2. KALİTATİF VE KANTİTATİF BİLEŞİM
Etkin madde: Her bir 5 ml’lik ampul 1 g Levokarnitin içerir.
Yardımcı maddeler:
Hidroklorik asit y.m. pH ayarlanır.
Yardımcı maddeler için 6,1’e bakınız.
3. FARMASÖTİK FORM
Enjeksiyonluk Çözelti İçeren Ampul
Berrak, renksiz, pratik olarak partikülsüz çözelti.
4. KLİNİK ÖZELLİKLER
4.1. Terapötik endikasyonlar
 Primer karnitin yetmezliği,
 Hemodiyaliz uygulanan hastalarda görülen karnitin yetersizliği.
4.2. Pozoloji ve uygulama şekli
Pozoloji/uygulama sıklığı ve süresi:
METACARTİN, intravenöz olarak 2-3 dakikada yavaş bir şekilde uygulama içindir.
Yetişkinler, çocuklar, bebekler ve yenidoğanlar:
Hem plazma hem de idrardaki serbest ve açil karnitin seviyeleri ölçülerek tedavinin takip
edilmesi tavsiye edilir.
Doğumsal metabolik hastalıkların tedavisi:
Gerekli olan dozaj, doğumsal metabolik hastalığın spesifikliğine ve tedavi sırasında gözlenen
hastalığın şiddetine bağlıdır. Bununla birlikte, aşağıda yer alan bilgiler genel bir kılavuz
olarak göz önünde bulundurulmalıdır.
1Akut dekompansasyonda, 3-4’e bölünmüş dozlar şeklinde 100 mg/kg/gün’e kadar olan dozlar
önerilmektedir. Daha yüksek dozlar, advers olaylarda artış (primer olarak diyare meydana
gelebilir) gözlenmesine rağmen kullanılmaktadır.
Hemodiyaliz hastalarında ikincil karnitin yetmezliği:
METACARTİN tedavisine başlamadan önce, plazma karnitin seviyelerinin ölçülmesi şiddetle
önerilmektedir. İkincil karnitin eksikliği, açil karnitin ile serbest karnitinin plazma oranı
0,4’ten büyükse ve/veya serbest karnitin konsantrasyonları 20 µmol/litre’den düşük
olduğunda ileri sürülmektedir.
Her bir diyaliz seansının ardından (haftada 3 seans olduğunu varsayarsak), intravenöz bolus
olarak vücut ağırlığının her bir kg’si başına 20 mg’lık doz uygulanmalıdır. İntravenöz tedavi
süresi, genellikle serbest karnitinin normal kas seviyelerine yeniden ulaşması için gerekli olan
süre, en az 3 ay olmalıdır. Tüm yanıtlar, plazma açil karnitin ve serbest karnitin seviyelerini
takip ederek ve hastanın semptomları değerlendirilerek belirlenmelidir. Karnitin ek tedavisi
sonlandırıldığında, karnitin seviyelerinde ilerleyici bir düşüş gözlenecektir. Tedavi
programının tekrarına gereksinimin olup olmadığı, düzenli aralıklarla plazma karnitin
analizleri yapılarak ve hastanın semptomlarının izlenmesi ile değerlendirilebilir.
Hemodiyaliz – idame tedavi:
İntravenöz METACARTİN’in ilk tedavi programında önemli derecede klinik yarar elde
edilirse, oral olarak uygulanan günlük 1 g METACARTİN dozu idame tedavi olarak kabul
edilebilir. Diyaliz gününde, oral METACARTİN dozu, seansın sonunda uygulanmalıdır.
Uygulama şekli:
METACARTİN intramüsküler ve intravenöz olarak uygulanır.
İntravenöz METACARTİN 2-3 dakikada yavaş olarak veya infüzyon şeklinde yapılır. İlaç,
gün boyunca 3-4 saat ara ile uygulanmalıdır.
Kullanım ile ilgili uyarılar:
Parenteral METACARTİN tedavisi akut yetmezlik sendromlarında ve/veya ağızdan ilaç
alamayacak durumda olan hastalarda uygulanmalıdır. Hastanın durumu elverince hemen
ağızdan tedaviye geçilmelidir.
Levokarnitin uygulaması, glukoz kullanımını arttırdığı için, insülin veya oral hipoglisemik
tedavi alan diyabetik hastalara levokarnitin uygulanması hipoglisemiye yol açabilir. Eğer
2gerekli görülürse hipoglisemik tedavinin hemen ayarlanabilmesi için bu hastalarda plazma
glukoz düzeyleri düzenli olarak izlenmelidir.
Oral levokarnitinin etkinliği ve güvenilirliği, renal yetmezliği olan hastalarda
değerlendirilmemiştir. Diyaliz uygulanan son dönem böbrek yetmezliği (ESRD) ya da
kompromize böbrek fonksiyonu olan hastalara yüksek dozlarda oral levokarnitinin kronik
olarak uygulanması, potansiyel olarak toksik metabolitlerin birikmesiyle sonuçlanabilir. Bu
toksik metabolitler trimetilamin (TMA) ve trimetilamin-N-oksit (TMAO)’tir ve genellikle
idrarla atılırlar. Bu durum levokarnitinin intravenöz olarak uygulanmasının ardından
gözlenmez.
İntravenöz enjeksiyon yavaş (1 ampul için 2-3 dakika) veya infüzyon şeklinde yapılmalıdır.
Özel popülasyonlara ilişkin ek bilgiler:
Böbrek yetmezliği: Hemodiyaliz uygulanan hastalara her diyaliz seansından sonra intravenöz
1 g (1 ampul) METACARTİN (haftada 3 defa) yeterlidir. Ayrıca “4.4. Özel kullanım uyarıları
ve önlemleri” bölümüne bakınız.
Karaciğer yetmezliği: Karaciğer yetmezliği olan hastalarda kullanımına ilişkin özel bir
durum bulunmamaktadır.
Pediyatrik popülasyon: Çocuk ve bebeklerde günlük doz 50-100 mg/kg; en çok 3 g’dır.
Geriyatrik popülasyon: Geriyatrik populasyonda kullanımına ilişkin özel bir durum
bulunmamaktadır.
4.3. Kontrendikasyonlar
Levokarnitin etken maddesi için bilinen bir kontrendikasyon yoktur. İlacın terkibindeki
maddelerden birine aşırı hassasiyet gösterenlerde kullanılmaz.
4.4. Özel kullanım uyarıları ve önlemleri
 Levokarnitin, glukoz kullanımını artırdığı için, insülin veya oral hipoglisemik tedavi
alan diyabetik hastalara Levokarnitin uygulanması hipoglisemiye yol açabilir. Bu
nedenle, hipoglisemik tedavinin hemen ayarlanabilmesi için bu hastalarda plazma
glukoz düzeyleri düzenli olarak izlenmelidir.
 METACARTİN infüzyon çözeltisi, konjestif kalp yetmezliği, şiddetli böbrek
yetmezliği olan hastalarda ve tuz tutulumuna bağlı ödem bulunan klinik durumlarda,
3kortikosteroid veya kortikotropik ilaçlar ile tedavi edilen hastalarda büyük dikkatle
kullanılmalıdır. Potasyum eklenmeden yapılan devamlı uygulama hipokalemiye neden
olabilir. Sıvı ve elektrolit dengesi izlenmelidir.
 METACARTİN ile tedavi esnasında hastanın ilaca klinik cevabı, hayati belirtileri, kan
kimyası, plazma ve idrar karnitin konsantrasyonları periyodik olarak kontrol edilmeli
ve gerekirse dozaj ayarlanmalıdır.
 İntravenöz uygulama yavaş (2-3 dakikada) yapılmalıdır.
 Diyaliz uygulanmakta olan veya ağır böbrek yetersizliği olan hastalarda, eliminasyon
böbrekler yoluyla gerçekleştirilemediğinden, ana metabolitlerin (Trimetilamin[TMA]
ve Trimetilamin-N-oksit[TMAO]) kanda birikmesi nedeniyle oral formülasyonların
yüksek dozlarda uzun süreli kullanımı önerilmemektedir. Böyle bir birikim, idrarda,
nefeste ve terde ağır bir “balık kokusu” ile karakterize patolojik bir durum olan
trimetilaminüriye yol açar. Bu fenomen, intravenöz uygulamayla ortaya çıkmaz (“5.2
Farmakokinetik özellikler” bölümüne bakınız).
 Eş zamanlı olarak L-karnitin ve kumarin grubu ilaçlarla tedavi edilen hastalarda INR
(Uluslararası Normalleştirilmiş Oran)’de çok seyrek olarak artış olduğu bildirilmiştir
(“4.5 Diğer tıbbi ürünler ile etkileşimler ve diğer etkileşim şekilleri” ve “4.8
İstenmeyen etkiler” bölümlerine bakınız). Söz konusu antikoagülanları L-karnitin ile
birlikte alan hastalarda INR -ya da diğer uygun koagülasyon testleri-, değerler stabil
olana dek haftalık, sonrasında ise aylık olarak kontrol edilmelidir.
 Levokarnitin fizyolojik bir üründür ve bu sebeple alışkanlık ya da bağımlılık riski
göstermez.
4.5. Diğer tıbbi ürünler ile etkileşimler ve diğer etkileşim şekilleri
İnsülin ile veya oral hipoglisemik tedavi alan diyabetik hastalarda METACARTİN
uygulaması hipoglisemiye yol açabilir. Bu nedenle, hastanın plazma glukoz değerleri düzenli
olarak takip edilmelidir ve eğer gerekirse hipoglisemi tedavisi uygulanmalıdır.
Eş zamanlı olarak L-karnitin ve kumarin grubu ilaçlarla tedavi edilen hastalarda INR
(Uluslararası Normalleştirilmiş Oran)’de çok seyrek olarak artış olduğu bildirilmiştir (“4.4
Özel kullanım uyarıları ve önlemleri” ve “4.8 İstenmeyen etkiler” bölümlerine bakınız). Söz
konusu antikoagülanları L-karnitin ile birlikte alan hastalarda INR ya da diğer uygun
koagülasyon testleri, değerler stabil olana dek haftalık, sonrasında ise aylık olarak kontrol
edilmelidir.
44.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara uygun bir doğum kontrolü (kontraseptif
yöntem) uygulamaları tavsiye edilmelidir.
Gebelik dönemi
Levokarnitin sıçan veya tavşanlarda teratojenik bulunmamıştır. Tavşanlarda, en yüksek dozda
(günde 600 mg/kg) implantasyon sonrası kayıplarda bir artış olmuştur.
METACARTİN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Levokarnitin gebe kadınlarda yalnızca, yararın fetusta oluşabilecek potansiyel risklerden
üstün olması durumunda kullanılmalıdır.
METACARTİN gerekli olmadıkça gebelik döneminde kullanılmamalıdır.
Laktasyon dönemi
Levokarnitin, emziren kadınlarda çalışılmamıştır. Levokarnitin, emziren kadınlarda yalnızca
anneye olan yararın aşırı karnitine maruz kalan bebekte oluşabilecek potansiyel risklerden
üstün olması durumunda kullanılmalıdır.
Üreme yeteneği / fertilite
METACARTİN’in deneysel çalışmalarda fertiliteyi etkilemediği gösterilmesine rağmen
insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Levokarnitin, araç sürme ve makine kullanma yeteneği üzerinde hiçbir olumsuz etki yapmaz.
4.8. İstenmeyen etkiler
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
5Sinir sistemi hastalıkları
Bilinmiyor: Nöbet (daha önce mevcut nöbet hikayesi olanlarda, nöbet sıklık ve şiddetinde
artma görülebilir)
Gastrointestinal hastalıklar
Çok seyrek: Bulantı, kusma, ishal, abdominal kramp gibi hafif ve geçici mide-barsak
şikayetleri (ağızdan uzun süre levokarnitin verilmesi esnasında)
Deri ve deri altı doku hastalıkları
Çok seyrek: Balık kokusuna benzer vücut kokusu (yüksek doz verilenlerde)
Kas-iskelet hastalıkları
Bilinmiyor: Hafif miyasteni semptomları (üremili hastalarda)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
METACARTİN ile aşırı doza bağlı toksisite bildirilmemiştir. Aşırı doz ishale sebep olabilir.
Bu durumda doz azaltılmalı ve destekleyici tedavi uygulanmalıdır. L-karnitin, kandan diyaliz
yoluyla kolayca uzaklaştırılabilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Aminoasitler ve türevleri
ATC Kodu: A16AA01
Karnitin, hücrenin enerji üretimi ve iletiminde çok önemli rol oynayan doğal bir bileşenidir.
Gerçekte, karnitin, hem mitokondri iç membranını geçmek hem beta-oksidasyona yol açmak
için uzun zincirli yağ asitleri tarafından kullanılan tek taşıyıcıdır; bunun yanı sıra,
Levokarnitin, adenin-nukleotid-translokaz enzimini modüle ederek mitokondriyel enerjinin
sitoplazmaya iletimini kontrol eder.
6En yüksek karnitin doku konsantrasyonu iskelet kasları ve kalp kasında bulunur; kalp kası
enerji üretimi için çeşitli substratlar kullanabilmekle birlikte, normalde yağ asitlerini kullanır.
Bu nedenle karnitin kalp metabolizmasında çok önemli bir rol oynar, zira yağ asitlerinin
oksidasyonu kesinlikle yeterli miktarda maddenin bulunmasına bağlıdır.
Deneysel çalışmalar, stres, akut iskemi ve difterik miyokardit gibi birçok durumda, kalp kası
dokularındaki karnitin düzeylerinde azalma olabileceğini göstermiştir. Birçok hayvan modeli,
çeşitli indüklenmiş kalp fonksiyon bozukluklarında karnitinin pozitif aktivitesini
doğrulamıştır, bunlar akut ve kronik iskemi, kardiyak dekompansasyon, difterik miyokardite
bağlı kalp yetmezliği, ilaca bağlı kardiyotoksisitedir (propranolol, adriyamisin). Levokarnitin
asağıdaki patolojilerde terapötik etkinlik göstermiştir:
a) Lipid birikimi, Reye sendromu tipi hepatik ensefalopati ve/veya ilerleyici dilate
kardiyomiyopati gibi fenotiplerle karakterize olan primer karnitin yetersizlikleri.
b) Propiyonik asidemi, metil-malonik asidüri, izovalerik asidemi gibi genetik organik
asidürisi olan hastalarda ve genetik beta-oksidasyon kusurları olan hastalardaki sekonder
karnitin yetersizlikleri: Bu durumlarda sekonder karnitin yetersizliği yağ asidi esterleri
şeklinde görülür. Aslında, endojen Levokarnitin metabolize edilemeyen yağ asitleri için
“tampon” görevi görür.
c) Aralıklı olarak hemodiyalize giren hastalardaki sekonder karnitin yetersizlikleri: Kaslarda
Levokarnitin düşüklüğü bu maddenin diyaliz sıvısında kaybolmasıyla doğrudan
ilişkilidir. Bu hastalarda diyaliz seanslarından sonra tipik olarak görülen kas
semptomlarının eksojen tedaviyle iyileştiği gösterilmiştir.
5.2. Farmakokinetik özellikler
Emilim:
Levokarnitin ince bağırsak mukozası tarafından emilir ve nispeten yavaş bir şekilde kan
dolaşımına katılır. Emilim, muhtemelen bir aktif transluminal mekanizma ile ilişkilidir.
Sistemik dolaşıma hiçbir değişime uğramadan ulaşan ilaç miktarı yaklaşık %10-20 civarında
olduğundan, oral yoldan uygulanan bir Levokarnitin dozunun yaklaşık %80-90’ının
eliminasyonundan bağırsak metabolizmasının sorumlu olduğu düşünülebilir. Bağırsak
metabolizmasının ürünleri olan γ-butirobetain ve TMA’nın her ikisi de absorbe edilir.
7Dağılım:
Emilen Levokarnitin kan yoluyla çeşitli organ sistemlerine iletilir. Bu iletimde kandaki bir
transport sisteminin ve selektif gerialım için hücresel bir sistemin rol oynadığı düşünülür.
Biyotransformasyon:
Levokarnitin çok sınırlı miktarda metabolize edilir. Oral uygulamayı takiben, Levokarnitin
bağırsak bakteri florası tarafından trimetilamin (TMA) ve γ-butirobetain açığa çıkacak şekilde
yıkıma uğratılır. γ-butirobetain idrarda değişmeden kalırken, TMA karaciğer metabolizması
tarafından idrarda az miktarda değişmemiş TMA ile birlikte bulunan trimetilamin-N-oksite
(TMAO) dönüştürülür.
Eliminasyon:
İntravenöz yoldan uygulanan Levokarnitin esas olarak renal yoldan atılır; metabolik bileşen,
reversibl olarak Levokarnitinin esterlerine dönüşümü dışında tamamen ihmal edilebilir
düzeydedir.
Hastalardaki karakteristik özellikler
Böbrek yetmezliği: Böbrek fonksiyonları ileri derecede bozulmuş olan ya da diyaliz
uygulanan bireylerde, Levokarnitinin oral yoldan kronik olarak uygulanması kanda TMA ve
TMAO birikimine ve dolayısıyla da hastanın idrar, nefes ve terinde ağır bir “balık kokusuyla”
karakterize patolojik bir durum olan trimetilaminüriye yol açabilir.
5.3. Klinik öncesi güvenlilik verileri
Sıçanlar üzerinde yapılan 7 günlük akut toksisite testi sonucu LD50 oral yoldan
uygulandığında 8000 mg/kg, intravenöz yoldan uygulandığında ise 4000 mg/kg olarak
saptanmıştır.
On iki hafta boyunca sürekli terapötik uygulama sonunda fare ve köpeklerde yapılan
araştırmalarda ölüm ya da temel organların fonksiyonlarında veya sitolojik yapısında ciddi bir
değişiklik ortaya çıkmamıştır. Teratojenik araştırmalarda gebelik sırasında, Levokarnitinin
gebe kadınlarda ya da embriyo gelişimi üzerinde herhangi bir zehirli etkisine rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit
Enjeksiyonluk su
86.2. Geçimsizlikler
Levokarnitinin diğer ilaçlarla geçimsizliği bilinmemektedir.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
5 ampul PVC separatöre ambalajlanır. Her karton kutu 1 veya 2 adet separatör ve 1 adet
kullanım talimatı içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Evren Mah. Cami Yolu Cad. No:50, P.K.:34212,
Güneşli, Bağcılar, İstanbul
Tel: +90 212 474 70 50
Faks: +90 212 474 09 01
8. RUHSAT NUMARASI
2014/892
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 11.12.2014
Ruhsat yenileme tarihi:
10. KÜB’ÜN YENİLENME TARİHİ
9