KISA ÜRÜN BİLGİSİ
1. BEŞERİ TIBBİ ÜRÜNÜN ADI
LORNATAT 3 g granül
2. KALİTATİF VE KANTİTATİF BİLEŞİM
Etkin madde:
1 saşe (5 g) etkin madde olarak 3 g L-ornitin-L-aspartat içerir.
Yardımcı madde(ler):
Gün batımı sarısı (E 110)…………………………………0,0005 g
Fruktoz……………………………………………………1,1345 g
Yardımcı maddeler için 6.1’e bakınız.
3. FARMASÖTİK FORM
Granül
Portakal renkli granül
4. KLİNİK ÖZELLİKLER
4.1. Terapötik endikasyonlar
Hepatik detoksifikasyon kapasitesinin azalmasına bağlı bozukluklar ile latent ve belirgin
hepatik ensefalopati tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Hekim tarafından başka şekilde önerilmemiş ise günde, 3 kez 1-2 saşe LORNATAT alınır.
Eğer gerekli olursa, doz risk artışına neden olmadan kolayca artırılabilir.
Uygulama şekli:
LORNATAT oral yoldan uygulanır. Saşe içeriği bol miktardaki sıvının içinde (örneğin: bir
bardak su, çay veya meyve suyu) çözülerek hazırlanır ve yemeklerden sonra alınır.
Özel popülasyonlara ilişkin ek bilgiler:
Böbrek/Karaciğer yetmezliği:
1LORNATAT şiddetli böbrek yetmezliği durumunda kontrendikedir. (Referans değer, serum
kreatinin değerinin 3 mg/100 mL’den fazla olmasıdır).
Serum kreatinin değerinin 3 mg/100 mL veya bu değerin altında olduğu durumlarda
LORNATAT kullanımına devam edilir.
Pediyatrik popülasyon:
Pediyatrik popülasyonda kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyonda kullanımına ilişkin bir bilgi bulunmamaktadır.
4.3. Kontrendikasyonlar
L-ornitin-L-aspartata, gün batımı sarısına (E110) veya ilacın formülasyonunda bulunan
herhangi bir içeriğe karşı aşırı duyarlı olduğu bilinen kişilerde kontrendikedir.
Şiddetli renal yetmezlik durumunda kontrendikedir (Referans değer, serum kreatinin
değerinin 3 mg/100 mL’den fazla olmasıdır).
LORNATAT fruktoz içermektedir. Nadir kalıtımsal intolerans problemi olan hastaların bu
ilacı kullanmamaları gerekir.
4.4. Özel kullanım uyarıları ve önlemleri
Yüksek dozda LORNATAT uygulanma durumunda serum ve idrarda üre seviyesinin
izlenmesi gerekir.
LORNATAT, alerjik reaksiyona neden olabilen gün batımı sarısı (E110) boyar maddesini
içermektedir.
LORNATAT’ın her bir saşesi 1,13 g fruktoz içerir. Nadir kalıtımsal fruktoz intolerans
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi mevcut değildir.
Özel popülasyonlara ilişkin ek bilgiler:
Özel popülasyonlara ilişkin bir etkileşim çalışması bulunmamaktadır.
2Pediyatrik popülasyon:
Pediyatrik popülasyonlara ilişkin bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
L-ornitin L-aspartatın üremeyle ilgili toksisitesine dair yapılan hayvan çalışmaları kısıtlıdır.
Bu nedenle LORNATAT kullanımı sırasında gebe kalmayı planlıyorsanız lütfen doktorunuza
danışınız.
L-ornitin L-aspartatın doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
L-ornitin L-aspartat için gebeliklerde maruz kalmaya ilişkin klinik veri mevcut değildir.
Gebelik döneminde LORNATAT verilirken tedbirli olunmalıdır.
Laktasyon dönemi
L-ornitin-L-aspartatın insan sütüyle atılıp atılmadığı bilinmemektedir. L-ornitin-L-aspartatın
süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da LORNATAT tedavisinin durdurulup durdurulmayacağına ilişkin
karar verilirken, emzirmenin çocuk açısından faydası ve LORNATAT tedavisinin emziren
anne açısından faydası dikkate alınmalıdır
Üreme yeteneği/Fertilite
L-ornitin L-aspartatın üreme toksisitesi üzerine etkisi ile ilgili yapılan hayvan çalışmaları
kısıtlıdır.
4.7. Araç ve makine kullanımı üzerindeki etkiler
LORNATAT’ın araç ve makine kullanma üzerine bilinen bir etkisi bulunmamaktadır. Ancak
temeldeki hastalığa bağlı olarak araç ve makine kullanım yeteneği olumsuz etkilenebilir.
34.8. İstenmeyen etkiler
İstenmeyen etkiler aşağıdaki sıklık derecelerine göre sınıflandırılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Gastrointestinal hastalıklar
Yaygın olmayan: Mide bulantısı, kusma, karın ağrısı, gaz ve ishal
Kas-iskelet, bağ doku ve kemik hastalıkları
Çok seyrek: Bacak ve kollarda ağrı
Deri ve deri altı doku hastalıkları
Seyrek: Gün batımı sarısı (E110) alerjik reaksiyonları tetikleyebilir.
Özel popülasyonlara ilişkin ek bilgiler
LORNATAT şiddetli böbrek yetmezliği durumunda kontrendikedir. (Referans değer, serum
kreatinin değerinin 3 mg/100 mL’den fazla olmasıdır).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
LORNATAT doz aşımı söz konusu olduğunda, serum ve idrarda üre seviyesinin izlenmesi
gerekir. Doz aşımı durumunda semptomatik tedavi önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Karaciğer tedavisi
ATC kodu: A05BA
4Etki mekanizması:
In vivo, L-ornitin L-aspartat etkisini, iki temel amonyak detoksifikasyon yolu olan, üre sentezi
ve glutamin sentezi üzerinde, ornitin ve aspartat aminoasitleri aracılığıyla gösterir.
Ürojenez, ornitinin hem karbamil transferaz ve karbamil fosfat sentetaz enzimlerinin
aktivatörü, hem de üre sentezi için substrat olarak işlev gördüğü periportal hepatositlerde
gerçekleşir.
Glutamin sentezi, perivenöz hepatositlerde gerçekleşir. Hastalık durumlarında aspartat ve
ornitinin metabolik ürünlerini de içeren diğer dikarboksilatlar hücrelere alınır ve burada
glutamin formuna dönüştürülerek amonyak bağlamada kullanılır.
Fizyolojik ve patofizyolojik koşullarda glutamat, amonyak bağlayıcı amino asit olarak işlev
görür. Ortaya çıkan glutamin amino asidi, yalnızca amonyağın toksik olmayan formda
atılmasını sağlamakla kalmaz, aynı zamanda üre siklusunu (hücreler arası glutamin değişimi)
aktive eder. Fizyolojik koşullarda ornitin ve aspartat, üre sentezi için sınırlayıcı faktör
değildir.
Hayvanlarda yapılmış deneysel çalışmalar, glutamin sentezindeki artışın, amonyak seviyesini
düşürmek için devreye giren bir mekanizma olduğunu ortaya koymuştur.
Bazı klinik çalışmalarda dallanmış zincirli amino asitlerin, aromatik aminoasitlere dönüşme
oranı açısından iyileşme görülmüştür.
5.2. Farmakokinetik özellikler
Genel özellikler
Emilim:
300, 900 ve 2700 mg/kg dozda L-Ornitin-L-Aspartatın oral absorbsiyonundan sonra plazma
konsantrasyonları HPLC yöntemiyle ölçüldüğünde aşağıdaki tabloda özetlenen değerleri
vermiştir. L-aspartatın plazma konsantrasyonları hafifçe doza bağımlı bir ilişki gösterirken, L-
ornitin belirgin bir şekilde doza bağımlı plazma konsantrasyonlarına neden olmuştur.
Plazma dozu L-ornitin-L-aspartat plazma dozu (mg/kg, p.o.)
(mg/kg, p.o.) Kontrol 300 mg/kg 900 mg/kg 2700 mg/kg
kons.(mcg/mL)
L-ornitin 28,7 59,9 123,9 244,7
L-aspartat 73 81,6 62,5 97,7
5Oral uygulamadan sonra maksimum plazma konsantrasyonlarına, düşük ve orta düzey doz
uygulananlarda uygulamadan sonra 40-60 dakika içinde, yüksek doz uygulamalarında
uygulamadan sonra 2-3 saat içinde ulaşılır. Plazma konsantrasyonları düşük doz grubunda
hızla azalırken, orta ve yüksek doz gruplarında L-ornitin seviyesi 4 saat kadar yüksek düzeyde
kalmıştır.
Dağılım:
H3-aspartat ile yapılan farmakokinetik çalışmalar, aspartatın geniş bir doku dağılımı olduğunu
göstermiştir. En anlamlı dağılım, uygulama yoluna bakılmaksızın beyin ve testislerde
saptanmıştır. Hepatik aspartat konsantrasyonu uygulamadan sonra 20 dakika içinde anlamlı
düzeyde artmaktadır. Hepatik hipokonsantrasyon yoğun bir metabolizasyon sonucu ortaya
çıkar ki bu da yaklaşık 2 saat içinde normale döner.
Biyotransformasyon:
Absorbsiyonu takiben L-ornitin-L-aspartat hemen L-ornitin ve L-aspartat şekline ayrılır. L-
ornitin ve L-aspartat da yalnızca üre siklusunda değil memeli organizmasında değişik
metabolik proseslerde anahtar rolü oynayan ara maddelerdir.
Örneğin, ornitin transaminasyon reaksiyonunda α-ketoglutarate ile reaksiyona girerek
glutamik semi-aldehit oluşturur. Takip eden dehidrojenasyon NADH ve glutamik asit
oluşturur. Başka bir reaksiyonlar dizisinde ornitin, ornitin transferaz enzimi ile poliamin
sentezinin başlangıç maddesi olan putressine dönüştürülür.
Aspartat ise, protein sentezi için organizma tarafından kullanımının yanında transaminaz
reaksiyonu ile oksaloasetik aside dönüşür bu da trikarboksilik asit (TCA) siklusuna girer veya
karbamil fosfat ile reaksiyonu sonucu primidin sentezini başlatır.
Eliminasyon:
Genel olarak amino grupları üre siklusunda üreye çevrilir ve böbrekler yolu ile atılır. Stopped-
flow (durgulu akım yöntemi) incelemeleri ornitinin diğer pek çok temel aminoasit gibi
böbrekte proksimal tüplerle aktif transport mekanizması ile reabsorbe edildiğini göstermiştir.
Radyonüklit incelemeleri, oral alımdan 10 dakika sonra idrarda tespit edildiğini göstermiştir.
65.3. Klinik öncesi güvenlilik verileri
Farmakolojik güvenlilik çalışmalarından edinilen klinik öncesi veriler, doğru kullanılması
halinde, tekrarlanan dozlardan sonra insanlarda herhangi bir toksisite riski veya mutajenite
ortaya koymamıştır.
Karsinojenik potansiyeline ilişkin herhangi bir çalışma yapılmamıştır.
Doz tayin çalışmasında, L-ornitin-L-aspartatın üreme toksisitesinin oldukça düşük olduğu
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Susuz sitrik asit
Mannitol (E 421)
Sodyum siklamat
Sakkarin sodyum
Gün batımı sarısı (E 110)
Fruktoz
Limon aroması
Portakal aroması
Polivinilprolidon
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
Her biri 5 g granül içeren kağıt/alüminyum/polietilen 30 saşe, kullanma talimatı ile birlikte
karton kutuda bulunur.
76.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2022/791
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.12.2022
Ruhsat yenileme tarihi:
10. KÜB’ÜN YENİLENME TARİHİ
8