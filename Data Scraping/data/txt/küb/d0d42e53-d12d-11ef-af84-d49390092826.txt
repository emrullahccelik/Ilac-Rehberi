KISA ÜRÜN BİLGİSİ
1. BEŞERİ TIBBİ ÜRÜNÜN ADI
CETRYN 10 mg/ml oral damla
2. KALİTATİF VE KANTİTATİF BİLEŞİM
Etkin madde :
Setirizin dihidroklorür 10mg/ml
Yardımcı maddeler :
Metil parahidroksibenzoat 1.30 mg/ml
Propil parahidroksibenzoat 0.20 mg/ml
Sodyum sakkarin 10.00mg/ml
Sodyum asetat 10.00mg/ml
Propilen glikol 350.00mg/ml
Gliserin 250.00mg/ml
Yardımcı maddeler için 6.1’e bakınız.
3. FARMASÖTİK FORM
Oral damla
Berrak kokusuz çözelti.
4. KLİNİK ÖZELLİKLER
4.1. Terapötik endikasyonlar
CETRYN; erişkinlerde, çocuklarda ve 2 yaş ve üzeri bebeklerde :
Alerjik rinitin nazal ve oküler semptomlarının tedavisinde, kronik idiopatik ürtikerin
semptomlarının tedavisinde ve kaşıntının semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
2-6 yaş arası çocuklarda: Günde 1 kez 2.5 mg (5 damla) uygulanır. Bu yaş grubunda günlük doz
5 mg’a yükseltilebilir. Günde 1 kez 5 mg (10 damla) veya günde iki kez (12 saatte bir) 2.5 mg (5
damla) verilebilir.
6-12 yaş arası çocuklarda: Semptomların şiddetine göre günde 1 kez 5 mg (10 damla) veya 10
mg (20 damla) uygulanır veya günlük doz ikiye bölünerek de uygulanabilir.
12 yaş üstü çocuklarda ve erişkinlerde: Semptomların şiddetine göre günde 1 kez 5 mg (10
damla) veya 10 mg (20 damla) uygulanır.
1/10Uygulama şekli :
CETRYN Oral Damla ağızdan kullanım içindir.
CETRYN Oral Damla bir miktar sıvı içinde seyreltilerek alınmalıdır.
Özel popülasyonlara ilişkin ek bilgiler :
Böbrek Yetmezliği:
Doz aralıkları kişinin böbrek fonksiyonlarına göre ayarlanır. Aşağıdaki tabloyu kullanarak
gösterildiği şekilde dozu ayarlanır. Bu tabloyu kullanabilmek için hastanın kreatinin klerensi
[(CLcr), ml/dak] hesaplanmalıdır.
CLcr (ml/dak) değeri; serum kreatinin değeri (mg/dl) üzerinden aşağıdaki formüle göre
hesaplanır.
[ 140-yaş (yıl) ] x ağırlık (kg)
CLcr (ml/dak)= (x 0.85 - kadınlarda)
72 x serum kreatinin (mg/dl)
Böbrek Fonksiyon Bozukluğu olan Erişkin Hastalarda Doz Ayarlaması:
Grup Kreatinin klerensi Doz ve doz sıklığı
(ml/dak)
Normal ≥ 80 Günde 1 kez 10 mg
Hafif 50 - 79 Günde 1 kez 10 mg
Orta 30 – 49 Günde 1 kez 5 mg
Ağır < 30 İki günde bir, bir kez 5 mg
Son dönem böbrek
yetmezliğinde ve diyalizdeki < 10 Kontrendike
hastalarda
Karaciğer Yetmezliği:
Sadece karaciğer yetmezliği olan hastalarda herhangi bir doz ayarlanmasına gerek yoktur.
Karaciğer ve böbrek yetmezliği bir arada görülen hastalarda ise doz ayarlanması önerilir
(bkz.Böbrek Yetmezliği" bölümü).
Pediyatrik popülasyon : “Pozoloji/ uygulama sıklığı ve süresi” bölümüne bakınız.
Böbrek yetmezliği olan pediyatrik hastalarda doz, hastanın renal klerensi ve vücut ağırlığı göz
önüne alınarak bireyselleştirilmelidir.
Geriyatrik popülasyon :
Veriler, böbrek fonksiyonu normal olan yaşlılarda, doz azaltılmasının gerekmediğini ortaya
koymuştur.
4.3. Kontrendikasyonlar
 CETRYN’in etkin maddesine veya yardımcı maddelerden herhangi birine, hidroksizine
veya piperazin türevlerinden herhangi birine karşı aşırı duyarlılık öyküsü olan hastalarda,
2/10 Kreatinin klerensinin 10 ml/dk’nın altında olduğu ağır böbrek yetmezliğindeki hastalarda
kontrendikedir.
2 yaş altı çocuklarda CETRYN kullanılmamalıdır.
4.4. Özel kullanım uyarıları ve önlemleri
Setirizin, terapötik dozlarda, alkol (kandaki 0.5 g/l'lık bir alkol düzeyi için) ile klinik olarak
anlamlı bir etkileşim göstermemiştir, ancak alkolle birlikte alındığında dikkatli olunması önerilir.
Setirizin üriner retansiyon riskini artırabileceğinden, üriner retansiyona eğilim faktörleri (örn.
omurilik lezyonu, prostatik hiperplazi) olan hastalarda dikkatli olunmalıdır.
Epileptik hastalarda ve konvülsiyon riski olan hastalarda dikkat edilmesi önerilir.
Oral damlanın içeriğinde bulunan metil parahidroksibenzoat ve propil parahidroksibenzoat
(muhtemel gecikmiş) alerjik reaksiyonlara neden olabilir.
Bu tıbbi ürün her ml’sinde 10 mg sodyum sakkarin ve 10 mg sodyum asetat ihtiva eder. Bu
durum, kontrollü sodyum diyetinde olan hastalar için göz önünde bulundurulmalıdır.
Bu tıbbi ürün her ml’sinde 350 mg propilen glikol ihtiva eder. Bu dozda propilen glikola bağlı
herhangi bir yan etki göstermesi beklenmez.
Bu tıbbi ürün her ml’sinde 250 mg gliserin ihtiva eder. Bu dozda gliserola bağlı herhangi bir yan
etki göstermesi beklenmez.
4.5. Diğer tıbbi ürünler ile etkileşimler ve diğer etkileşim şekilleri
Setirizinin psödoefedrin, antipirin, simetidin, ketokonazol, eritromisin ve azitromisin ile
farmakokinetik etkileşim çalışmaları yapılmış ve hiçbir farmakokinetik etkileşim
gözlenmemiştir. Teofilin (günde bir kez 400 mg) ve setirizin ile yapılan bir çoklu doz
çalışmasında, setirizinin klerensinde küçük bir düşüş (%16) gözlenmiş ancak setirizin ile birlikte
uygulanan teofilininin dağılımı değişmemiştir.
Setirizin ile eşzamanlı uygulanan simetidin, glipizid, diazepam ve psödoefedrin ile yapılan
çalışmalarda, advers farmakodinamik etkileşimlere dair bir kanıt saptanmamıştır.
Setirizin ile eşzamanlı uygulanan azitromisin, eritromisin, ketokonazol, teofilin ve psödoefedrin
ile yapılan çalışmalarda herhangi bir advers klinik etkileşime rastlanmamıştır. Özellikle,
setirizinin makrolidler veya ketokonazol ile birlikte uygulanması sonucunda klinik olarak
anlamlı hiçbir EKG değişikliği hiçbir zaman gözlenmemiştir.
Ritonavir (günde iki kez 600 mg) ve setirizin (günde 10 mg) ile yapılan bir çoklu doz
çalışmasında, setirizine maruziyet yaklaşık %40 artmış, setirizin ile birlikte uygulandığında
ritonavirin dağılımı hafifçe değişmiştir (-%11).
Gıdalarla alındığında emilim miktarı azalmamış ancak emilim hızında bir azalma olmuştur.
3/10Antihistaminikler alerji deri testlerini inhibe etmektedir, bu nedenle bu testlerin
uygulanmasından önce 3 günlük bir temizlenme periyodu önerilmektedir.
Setirizin alkolün (kandaki 0.5 g/l’lık bir alkol düzeyi için) etkilerini potansiyelize etmez, ancak
duyarlı hastalarda, setirizinin alkol veya diğer santral sinir sistemi depresanları ile eşzamanlı
kullanımı, uyanıklıkta azalmaya ve performans bozukluğuna yol açabilir.
4.6. Gebelik ve laktasyon
Genel tavsiye
Gebelik kategorisi: “B”.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar setirizin ile tedavi edilebilir. Setirizin ve oral
kontraseptiflerin eş zamanlı kullanımının kontrasepsiyon etkinliğini azaltması beklenmez.
Gebelik dönemi
Setirizin için gebeliğe ilişkin prospektif olarak toplanan veriler, geçmişte belirlenen oranların
üzerinde bir maternal ya da embriyonal/fötal toksisite potansiyeli göstermemektedir.
Hayvanlar üzerinde yapılan çalışmalar, gebelik, embriyonal/fötal gelişim, doğum ya da doğum-
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara ancak mutlak gerekli olduğunda uygulamalı ve verilirken tedbirli olunmalıdır.
Laktasyon dönemi
Setirizin uygulanmasından sonra örneklem zaman noktalarına bağlı olarak plazmada ölçülene
göre %25-%90 oranında anne sütüne geçer; bu nedenle, emziren kadınlarda kullanılması
önerilmez.
Üreme yeteneği / Fertilite
İnsanlarda fertiliteye ilişkin veriler sınırlıdır, ancak güvenliliğe dair bir sorun saptanmamıştır.
Hayvanlardan elde edilen veriler, insanlarda üreme ile ilgili bir güvenlilik sorunu göstermemiştir.
4.7. Araç ve makine kullanımı üzerindeki etkiler
Önerilen 10 mg dozda, araç kullanma becerisi, uykuya dalma ve simule montaj hattı
performansına (ilacın sedatif etkisini ölçmede kullanılan, gerçek iş ortamındaki performansı
temsil eden, bilgisayarla yapılan ve uyku halindeki tüm değişkenlere hassas ölçüm testi) ait
objektif ölçümlerde, potansiyel olarak tehlikeli aktivitelerde çalışan ve makine kullanan hastalar,
önerilen dozu aşmamalı ve tıbbi ürüne verdikleri yanıtı dikkate almalıdırlar. Bu tip duyarlı
hastalarda, setirizinin alkol veya diğer santral sinir sistemi depresanları ile eşzamanlı kullanımı,
uyanıklıkta azalmaya ve performans bozukluğuna yol açabilir. Somnolans hikayesi olan hastalar,
araç kullanmaktan, potansiyel olarak tehlikeli aktivitelerde çalışmaktan ve makine kullanmaktan
kaçınmalıdır. Bu hastalar önerilen dozu aşmamalı ve tıbbi ürüne verdikleri yanıtı dikkate
almalıdırlar.
4/104.8. İstenmeyen etkiler
Klinik çalışmalar, önerilen dozda setirizinin, santral sinir sistemi üzerinde somnolans, halsizlik,
sersemlik hali ve baş ağrısı gibi minör advers etkiler gösterdiğini ortaya koymuştur.Bazı
olgularda paradoksal santral sinir sistemi stimülasyonu bildirilmiştir.
Setirizin, selektif periferik H -reseptör antagonisti olmasına ve antikolinerjik aktiviteden göreli
1
bağımsız olmasına rağmen, bireysel olgularda idrar yapma zorluğu, gözde uyum bozuklukları ve
ağız kuruluğu bildirilmiştir.
Bilirubin yükselmesinin eşlik ettiği karaciğer enzimlerinde yükselme ile birlikte karaciğer
fonksiyon anormalliği örnekleri bildirilmiştir. Bu durum genellikle, ilaç kesildiğinde sona
ermektedir.
Klinik çalışmalarda, plaseboya göre istatiksel olarak daha sık görülen somnolans, olguların
çoğunluğunda hafif ila orta şiddettedir. Diğer çalışmalarda kullanılan objektif testler, sağlıklı
genç gönüllülerde, önerilen günlük dozda, günlük aktivitelerin etkilenmediğini göstermiştir.
İstenmeyen etkiler MedDRA Sistem Organ Sınıfı' na göre ve sıklık gruplandırması aşağıda
belirtildiği şekilde tanımlanmıştır (Bu advers etkilerden işaretli olanlar sadece plasebo kontrollü
klinik çalışmalarda bildirilmiştir, işaret taşımayanlar ise pazarlama sonrası deneyime aittir);
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek
(≥ 1/10000 ila <1/1000); çok seyrek (< 1/10000), bilinmiyor (eldeki verilerden hareketle tahmin
edilemiyor)
Kan ve lenfatik hastalıkları:
Çok seyrek: trombositopeni
Bağışıklık sistemi hastalıkları:
Seyrek: aşırı duyarlılık
Çok seyrek: anafılaktik şok
Metabolizma ve beslenme hastalıkları:
Bilinmiyor: iştah artışı
Psikiyatrik hastalıklar:
Yaygın: Somnolansa,b
Yaygın olmayan: ajitasyon
Seyrek: saldırganlık, konfüzyon, depresyon, halüsinasyon, uykusuzluk
Çok seyrek: tik
Bilinmiyor: intihar düşüncesi
Sinir sistemi hastalıkları:
Yaygın: Sersemlik hissia, baş ağrısıa
Yaygın olmayan: parestezi
Seyrek: konvülsiyonlar, hareket bozuklukları
Çok seyrek: tat alma bozukluğu, diskinezi, distoni, senkop, tremor
Bilinmiyor: amnezi, hafıza bozukluğu
5/10Göz hastalıkları:
Çok seyrek: bulanık görme, uyum bozukluğu, okülojirasyon
Kulak ve iç kulak hastalıkları:
Bilinmiyor: vertigo
Kardiyak bozukluklar:
Seyrek: taşikardi
Solunum, göğüs bozuklukları ve mediastinal hastalıklar:
Yaygın: farenjita, rinitb
Gastrointestinal bozukluklar:
Yaygın: karın ağrısıa, ağız kuruluğua, mide bulantısıa, diyareb
Hepatobiliyer hastalıklar:
Seyrek: karaciğer fonksiyon bozukluğu (transaminaz, alkalen fosfataz, γ-GT ve bilirubin artışı)
Deri ve derialtı doku bozuklukları:
Yaygın olmayan: kaşıntı, döküntü
Seyrek: ürtiker
Çok seyrek: anjiyonörotik ödem, sabit ilaç erüpsiyonu
Böbrek ve idrar yolu hastalıkları:
Çok seyrek: disüri, enürezis
Bilinmiyor: üriner retansiyon
Genel bozukluklar ve uygulama bölgesine ilişkin hastalıklar:
Yaygın: halsizlika,b
Yaygın olmayan: asteni, kırıklık
Seyrek: ödem
Araştırmalar:
Seyrek: kilo artışı
a Setirizinin, önerilen (günde 10 mg) dozda plasebo veya diğer antihistaminiklerle
karşılaştırıldığı, kontrollü, çift kör, nicelikli güvenlilik verileri olan klinik veya farmakoklinik
çalışmalar ile 3200'den fazla hasta setirizine maruz kalmıştır. Bu toplu verilerden, plasebo
kontrollü çalışmalarda, 10 mg setirizin ile yaygın olarak görülen advers olaylardandır.
b Plasebo kontrollü çalışmalarda, çocuklarda (6 ay-12 yaş) setirizin için yaygın olarak bildirilen
advers olaylardandır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
6/104.9. Doz aşımı ve tedavisi
Aşırı dozda setirizin alımını takiben gözlenen belirtilere, esas olarak santral sinir sistemi etkileri
veya antikolinerjik etki izlenimi veren etkiler eşlik eder.
Önerilen günlük dozun en az 5 katı dozun alımıyla, konfüzyon, diyare, sersemlik hissi, halsizlik,
baş ağrısı, kırıklık, midriyazis, kaşıntı, durmaksızın hareketle belirgin aşırı huzursuzluk hali,
sedasyon, somnolans, stupor, taşikardi, tremor ve idrar retansiyonu gibi advers olaylar
bildirilmiştir.
Setirizinin bilinen spesifik bir antidotu yoktur. Doz aşımı meydana geldiğinde, semptomatik veya
destekleyici tedavi önerilir. İlaç kısa süre önce alındıysa gastrik lavaj değerlendirilmelidir.
Setirizin, hemodiyaliz ile etkin bir şekilde uzaklaştırılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik antihistaminikler, piperazin türevleri
ATC kodu: R06AE07
Hidroksizinin insandaki metaboliti olan setirizin güçlü ve selektif bir periferik H -reseptör
1
antagonistidir.
Etki Mekanizması: İn vitro reseptör bağlama çalışmalarında, setirizinin H reseptörlerinin
1
dışındaki reseptörler için ölçülebilir bir afinitesi olmadığı gösterilmiştir. Farelerdeki ex vivo
deneyler, sistemik olarak uygulanan setirizinin serebral H reseptörleri anlamlı düzeyde işgal
1
etmediğini göstermiştir.
Farmakodinamik etkiler: Setirizin, anti-H etkisinin yanında, antialerjik etkinlik de göstererek,
1
günde bir veya iki kez 10 mg dozunda uygulandığında, antijen maruziyetindeki atopik hastaların
cilt ve konjuktivasında, özellikle eozinofiller olmak üzere, enflamasyon hücrelerinin geç faz
toplanmasını inhibe eder. Günde 30 mg dozunda, spesifik alerjen inhalasyonuna maruz kalan
astım hastalarında, geç faz bronsial konstrüksiyonda, eozinofillerin bronko-alveolar sıvıya
akınını inhibe eder. Ayrıca setirizin, kronik ürtiker hastalarında, kallikreinin intradermal
uygulanması ile uyarılan geç faz inflamatuvar reaksiyonu inhibe eder. Ek olarak, alerjik
inflamasyon göstergeleri olan ICAM-1 ve VCAM- 1 gibi adezyon moleküllerinin ekspresyonunu
da azaltır.
Klinik etkililik ve güvenlilik: Sağlıklı gönüllülerde yapılan çalışmalarda, setirizinin, 5 ve 10 mg
dozlarda, deri içine çok yüksek konsantrasyonlarda uygulanan histamin ile indüklenen kızarıklık
ve kabarıklık reaksiyonlarını güçlü bir şekilde inhibe ettiği saptanmıştır. Tek doz 10 mg setirizin
uygulanmasını takiben etki, deneklerin %50’sinde 20 dakika içinde ve %95’inde 1 saat içinde
başlar. Bu etki, tek doz uygulamayı takiben, en az 24 saat sürer.
Hafif-orta şiddetli astımın eşlik ettiği alerjik rinitli 186 hastanın katıldığı plasebo-kontrollü, 6
haftalık bir çalışmada, günde bir kez uygulanan 10 mg setirizin, rinit belirtilerini iyileştirmiş ve
pulmoner fonksiyonu değiştirmemiştir. Bu çalışma, hafif-orta şiddetli astımlı alerjik hastalarda
setirizin uygulanmasının güvenliliğini desteklemektedir.
Plasebo-kontrollü bir çalışmada, 7 gün boyunca günde 60 mg’lık yüksek dozda verilen setirizin,
QT aralıgında istatiksel olarak anlamlı bir uzamaya neden olmamıştır.
7/10Setirizinin önerilen dozda, mevsimsel ve pereniyal alerjik rinitli hastalarda yaşam kalitesini
arttırdığı gösterilmiştir.
Pediyatrik popülasyon: Çocuklarda (5 ila 12 yaş) yapılan 35 günlük bir çalışmada, setirizinin
antihistaminik etkisine karşı (kızarıklığın ve kabarıklığın baskılanması) tolerans gelişmediği
gözlenmiştir. Yinelenen uygulamalardan sonra setirizin ile tedavi kesildiğinde, cildin histamine
karşı normal reaktivitesi 3 gün içinde yeniden başlamaktadır.
5.2. Farmakokinetik özellikler
Genel Özellikler
Doruk konsantrasyon ve EAA gibi farmakokinetik parametrelerin dağılımı benzerdir.
Emilim:
Kararlı-durum maksimum plazma konsantrasyonu yaklaşık 300 ng/ml’dir ve bu konsantrasyona
1.0 ± 0.5 saat içinde ulaşılır.
Setirizin, gıdalar ile birlikte alındığında, emilim hızında azalma olmasına karşın, emilim miktarı
değişmez. Setirizin, solüsyon, kapsül veya tablet formunda verildiğinde, biyoyararlanımı
benzerdir.
Dağılım:
Setirizinin görünür dağılım hacmi 0.5 l/kg’dır. Setirizin plazma proteinlerine % 93 ± % 0.3
oranında bağlanır. Setirizin, varfarinin proteine bağlanmasını değiştirmez.
Biyotransformasyon:
Setirizin yoğun ilk geçiş metabolizmasına uğramaz.
Eliminasyon:
Setirizinin plazma yarılanma ömrü yaklaşık 10 saattir. 10 gün, günde 10 mg dozda setirizin ile
birikim gözlenmemiştir. Dozun 2/3’ü değişmeden idrarla atılır.
Doğrusallık/doğrusal olmayan durum:
Setirizin 5 ila 60 mg doz aralığında doğrusal kinetik gösterir.
Hastalardaki karakteristik özellikler
Böbrek yetmezliği:
Hafif böbrek yetmezliği olan hastalar (kreatinin klerensi 40 ml/dk’dan yüksek olanlar) ile normal
gönüllülerde, ilacın farmakokinetiği benzerdir. Orta şiddette böbrek yetmezliği olan hastalarda,
yarılanma ömrü, sağlıklı gönüllülere kıyasla, 3 kat artmış, klerens %70 azalmıştır. Tek, oral, 10
mg setirizin dozu verilen hemodiyaliz hastalarında (kreatinin klerensi 7 ml/dk’nın altında
olanlar), yarılanma ömrü, normal gönüllülere kıyasla, 3 kat artmış, klerens %70 azalmıştır.
Setirizin hemodiyalizle çok az uzaklaştırılır. Orta şiddette - ağır böbrek yetmezliği olan
hastalarda doz ayarlaması gerekir (Bkz. Bölüm 4.2)
Karaciğer yetmezliği:
10 veya 20 mg tek doz setirizin verilen kronik karaciğer hastalarında (hepatoselüler, kolestatik
ve biliyer siroz), yarılanma ömrü, sağlıklı deneklere kıyasla, % 50 artmış ve klerens %40
azalmıştır. Doz ayarlaması, sadece, karaciğer yetmezliğine böbrek yetmezliği de eşlik ediyorsa
gereklidir.
8/10Geriyatrik popülasyon:
Onaltı yaşlı denekte, tek doz 10 mg oral setirizin uygulanmasını takiben, normal deneklere
kıyasla, yarılanma ömrü %50 artmış, klerens %40 azalmıştır. Yaşlı gönüllülerde, setirizin
klerensindeki bu azalma, böbrek fonksiyonlarının azalması ile ilişkili görünmektedir.
Pediyatrik popülasyon:
Setirizinin yarılanma ömrü 6-12 yaş arasındaki çocuklarda yaklaşık 6 saat ve 2-6 yaş arasındaki
çocuklarda ise 5 saattir. 6 - 24 aylık bebeklerde bu süre 3.1 saate inmiştir.
5.3. Klinik öncesi güvenlilik verileri
Klinik-dışı veriler; güvenlilik farmakolojisi, yinelenen doz toksisitesi, genotoksisite,
karsinojenik potansiyel ve üreme toksisitesi ile ilgili yapılan konvansiyonel çalışmalar temelinde
insanlar için herhangi bir özel tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum sakkarin
Gliserin
Propilen glikol
Metil parahidroksibenzoat
Propil parahidroksibenzoat
Asetik asit
Sodyum asetat
Saf su
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 0C’nin altındaki oda sıcaklığında saklanmalıdır.
6.5. Ambalajın niteliği ve içeriği
20 ml’lik damlalıklı cam şişede sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Tripharma İlaç San. ve Tic. A.Ş.
9/10Reşitpaşa Mah. Eski Büyükdere Cad. No:4 34467
Maslak / Sarıyer / İSTANBUL
0212 366 84 00
0212 276 20 20
8. RUHSAT NUMARASI
196/40
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 24.01.2001
Ruhsat yenileme tarihi :
10. KÜB’ÜN YENİLENME TARİHİ
10/10