KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
Steril
CALGEVAX-BCG 11.25 mg intravezikal enjeksiyon için liyofilize toz içeren ampul
(İmmünoterapi için BCG)
2. KALİTATİF VE KANTİTATİF BİLEŞİM
CALGEVAX-BCG liyofilize (dondurularak kurutulmuş) bir preparasyondur; Bacillus
Calmette-Guérin (BCG) kültüründen elde edilmiş canlı bakteriler içermekte olup mesane
kanseri immünoterapisi için geliştirilmiştir.
Stabilizatör %8 Sodyum L-glutamattır.
Ürün koruyucu maddeler içermez.
Her bir ampul:
Etkin madde:
Mycobacterium bovis BCG 11.25 mg (37.5 mg yarı kuru bakteri kütlesi) 1.0 - 3.0 x 108
canlı birimler
Yardımcı madde(ler):
%8 Sodyum glutamat 40 mg (stabilizatör olarak) içerir. Her bir ampul 4,91 mg (0,21mmol)
sodyum içerir.
Yardımcı maddeler için 6.1’e bakınız.
3. FARMASÖTİK FORM
İntravezikal kullanıma yönelik instilasyon süspansiyonu hazırlamak için liyofilize toz.
CALGEVAX-BCG kuru beyaz kütledir; 1 ml steril salin (serum fizyolojik) içerisinde
süspansiyon haline getirildikten sonra homojen bir süspansiyon elde edilir.
4. KLİNİK ÖZELLİKLER
4.1. Terapötik endikasyonlar
İntravezikal uygulama şu durumlarda yapılır:
• Transüretral rezeksiyon sonrasında yüzeyel tümörlerin nüksetmesine karşı
koruma;
• Mesanenin in situ karsinomasının tedavisi
1 / 114.2. Pozoloji ve uygulama şekli
Pozoloji/uygulama sıklığı ve süresi:
Biyopsi, transüretral rezeksiyon veya travmatik kataterizasyon sonrasında, CALGEVAX-
BCG’yi uygulamadan önce, en az on dört gün geçmesi gerekmektedir.
Standart tedavi programı mesane içine uygulamada 6 hafta boyunca haftada birdir
(indüksiyon tedavisi). Ana tedavi ise her vaka için ayrı ayrı belirlenir.
Aşağıdaki programlar kullanılabilir:
En az 6-12 ay boyunca aylık instilasyon veya 3., 6., 12., 18., 24., 30. ve 36. aylarda üç
haftalık instilasyonlar (ilk instilasyon tarihinden itibaren belirlenir).
Uygulama şekli:
CALGEVAX-BCG uygulaması, aseptik teknik kullanılarak ve antikanser ilaç uygulama
konusunda tecrübe sahibi bir ürolog tarafından gerçekleştirilmelidir.
İntravezikal doz dört ampul CALGEVAX-BCG’den oluşur.
1 ml steril salin enjektöre çekilir, 4 ampul CALGEVAX-BCG’nin her bir ampülüne 1 ml
steril salin ekleyerek süspansiyon yapılır. Ampul hafifçe çalkalanır. İyice karıştığından
emin olmak için karışım üç kere enjektöre çekilip tekrar ampul içine verilir. Bu şekilde
karıştırma mikobakterinin kümelenmesini minimize eder. Dört ampulün içeriği 50 ml
enjektöre alınır. Enjektöre ilave steril salin alınarak toplam hacmin 50 ml olması sağlanır.
Süspansiyon haline getirilmiş CALGEVAX-BCG hemen kullanılmalı ve ışıktan
korunmalıdır. CALGEVAX-BCG’nin ışığa maruz kalmasını engellemek için önlemler
alınmalıdır.
CALGEVAX-BCG süspansiyonu, boş mesane içine üretral kateter yardımıyla yavaşça
enjekte edilir. Ürün iki saat boyunca mesane içinde bekletilir. CALGEVAX-BCG’nin
mesane içinde bekletildiği ilk saat içerisinde, mesane yüzeyinin ürüne maruz kalma
seviyesini arttırmak amacıyla hasta, her 15 dakikada bir pozisyon değiştirmek suretiyle,
şu dört pozisyondan birinde bulunur: yarı-sola dönmüş pozisyonu, yarı sağa dönmüş
pozisyonu, sol taraf pozisyonu, sağ taraf pozisyonu. 2 saatin sonunda hastanın oturarak
idrar yapması ile ürün tahliye edilir.
İdrar yapılan tuvalete sifon çekilmeden önce 2 fincan çamaşır suyu (%5 hipoklorit
solüsyonu) dökülmelidir. Sifon çekilmeden önce idrar ve çamaşır suyu tuvalette 15
dakika bekletilmelidir.
Kullanılmayan süspansiyon bulaşıcı maddelerin imhasına yönelik kurallar gereğince
imha edilmelidir.
2 / 11Özel popülasyonlara ilişkin ek bilgiler
Böbrek/Karaciğer yetmezliği
Böbrek/karaciğer yetmezliği olan hastalarda CALGEVAX-BCG kullanımı
önerilmemektedir.
Pediyatrik popülasyon
CALGEVAX-BCG’nin çocuklarda etkinliği ve güvenliği belirlenmemiştir. Mesane
kanserli çocuklarda CALGEVAX-BCG uygulamasından kaçınılmalıdır.
Geriyatrik popülasyon
İndüksiyon ve idame tedavisi süresince önerilen tedavi çizelgesi geriyatrik popülasyonda
da uygulanır.
4.3. Kontrendikasyonlar
CALGEVAX-BCG aşağıdaki durumlarda kullanılmamalıdır:
• Etkin madde veya yardımcı maddelerden herhangi birine karşı bilinen
hipersensivite varlığında;
• Doğuştan immün yetmezliği olanlarda veya eşzamanlı hastalık veya kanser
tedavisi kaynaklı olarak sonradan kazanılmış immün yetmezliği olanlarda;
immünsupresif tedavi alan hastalarda;
• HIV pozitif hastalarda;
• Ateşli hastalık varlığında;
• Üriner sistem enfeksiyonlarında veya makroskobik hematüride veya antibiyotik
tedavisi esnasında;
• Aktif tüberkülozda; yalnızca aktif tüberküloz enfeksiyonunun Mantoux testi ile
pozitifliğinin gösterilmesi halinde,
• Transüretral rezeksiyon, mesanenin travmatik kateterizasyonu veya biyopsi
sonrasındaki 14 gün içinde;
• Sistemik BCG enfeksiyonu (örneğin, aşağıdaki semptomlardan birinin işaret ettiği
sistemik granülomatöz: 12 saatten fazla süren ateş ≥ 39.5°C veya 48 saatten fazla
süren ateş ≥ 38.5°C, pnömoni, hepatit, biyopside granülomatöz enflamasyon tespit
edilmiş, genitoüriner yol haricinde, organik fonksiyon bozukluğu veya klasik
sepsis semptomları),
• Daha önceki sistemik BCG enfeksiyonu kanıtları;
• Antitüberküloz tedavi alanlarda,
• Gebelik ve laktasyonda
3 / 114.4. Özel kullanım uyarıları ve önlemleri
• Sadece intravezikal kullanım içindir. Subkütan, intradermal, intravenöz
veya oral kullanılmaz.
• Kanserin veya tüberkülozun önlenmesinde kullanılan bir aşı değildir.
İlk instilasyon öncesi, hastaya PPD Tüberkülin testi uygulanması önerilir. Testin pozitif
olması ve bunun yanında aktif tüberkülozu destekleyen ikinci bir tıbbi kanıt varlığında,
CALGEVAX-BCG uygulaması kontrendikedir.
İnstilasyondan önceki 4 saatlik zaman periyodunda ve mesaneden ilaç tahliye edilene
kadar hastaların sıvı almaması gereklidir. Tedaviden sonra ise hastalara bol sıvı almaları
önerilmelidir.
CALGEVAX-BCG’nin intravezikal uygulanması hematüriyi, dizüriye bağlı lokal
inflamatuvar yanıtı; sık idrara çıkmayı ve 1-2 gün süresince “grip benzeri” sendromları
tetikleyebilir. Bu reaksiyonlar bir bakıma ürünün istenilen tepkiyi sağladığının bir kanıtı
olarak yorumlanabilir. Yine de, hastaların ciddi yan etkiler açısından, her instilasyon
sonrası, yakından takip edilmesi gerekmektedir.
Mesane kapasitesinin küçük olması durumunda mesane kontraktürü ve ciddi lokal
reaksiyon risklerinde artış riski olup CALGEVAX-BCG tedavisinin kullanımına karar
verirken bu durum dikkate alınmalıdır.
Her bir intravezikal tedavi sonrası toksisite işaretleri ve sistemik BCG enfeksiyonunun
semptomları açısından hastalar izlenmelidir.
48 saatten uzun süren “grip benzeri” semptomların eşlik ettiği 39°C üzerindeki ateş
nöbetlerinin işaret ettiği sistemik BCG enfeksiyonu, tekrar eden instilasyonlarla şiddeti
giderek artan sistemik belirtilerin meydana gelmesi ya da karaciğer fonksiyon testlerinde
sürekli anormalliklerin olması halinde tedavinin derhal durdurulup enfeksiyon hastalıkları
uzmanına danışılması ve hastanın antitüberküloz tedavisi alması gerekmektedir.
Ektopik BCG enfeksiyonu oldukça az olmasına rağmen görülebilmektedir. Arteriyel
anevrizmalı veya protezli hastalarda gelişebilecek ektopik BCG enfeksiyonu riskine karşı
BCG terapisinin yararları dikkatli bir şekilde değerlendirilmelidir.
Risk faktörü olan bireylerde tedaviden önce, HIV enfeksiyonu açısından yeterince tarama
yapılmalıdır.
Gelecekte zorunlu immünsupresan tedavi gerekebilecek durumu olanlarda (örneğin;
organ nakli bekleyenler, myastenia gravis hastaları) CALGEVAX-BCG tedavisi
planlanırken yarar-risk oranı dikkatlice değerlendirilmelidir.
CALGEVAX-BCG’nin canlı mikobakteri içeriğinden dolayı, hastaların idrarı canlı
bakteri içerebilir. Hastalara, ailesinin enfeksiyondan korunması için uygun enfeksiyon
kontrol prosedürleriyle ilgili önerilerde bulunulmalıdır. Ayrıca hastanın partnerini
koruması için de, hastaya CALGEVAX-BCG instilasyonu sonrası bir hafta boyunca
cinsel ilişkiye girmemesi ya da kondom kullanılması önerilmelidir.
4 / 11CALGEVAX-BCG kullanımı, hastayı tüberküline karşı duyarlılaştırarak pozitif PPD
reaksiyonuna yol açabilir.
CALGEVAX-BCG tedavisi sırasında, üriner sistemde bakteriyel enfeksiyon oluşması
durumunda, bakteriyel enfeksiyon tamamen sona erene kadar tedavinin 2 nedenden ötürü
durdurulması önerilir:
1) Bakteriyel enfeksiyon varlığı ile BCG’nin indüklediği sistit, genitoüriner sistemde
daha ciddi yan etkilere yol açabilir.
2) BCG basili belirli antibiyotiklere karşı duyarlıdır, antimikrobiyal uygulaması
CALGEVAX-BCG’nin etkinliğinde azalmaya yol açabilir.
Bazı erkek genitoüriner sistem enfeksiyonları(orşit/epididimit) orşiektomi gerektirebilir.
CALGEVAX-BCG, canlı atenüe mikroorganizmalar içermektedir ve enfeksiyöz
madde olarak kabul edilmelidir. Ürün aseptik teknikle hazırlanmaktadır.
İmmünsupresan bireylerin CALGEVAX-BCG kullanarak çalışmalarına izin
verilmemelidir.
CALGEVAX-BCG parenteral ilaçların hazırlandığı alanlarda, daha önce immunsuprese
bireylerde nazokomiyal enfeksiyonlar rapor edildiğinden, tutulmamalıdır.
Kaza ile CALGEVAX-BCG maruziyeti; kişinin kendini inoküle etmesiyle, açık yara
üzerinden dermal maruziyet, CALGEVAX-BCG süspansiyonunun inhalasyonu ya da
yutulması ile gerçekleşebilir. CALGEVAX-BCG maruziyeti, sağlıklı bireylerde önemli
advers sağlık sorunlarına neden olmamalıdır. Fakat kişinin kendini kaza ile inoküle
etmesi durumunda, kaza anında ve kazadan 6 hafta sonra PPD Tüberkülin testi yapılarak
değişimin saptanması önerilir.
CALGEVAX-BCG’nin dökülmesi BCG kontaminasyonu ile sonuçlanabilir. Dökülen
süspansiyon, %70 etil alkol çözeltisi ile temizlenmelidir. Kullanılmayan CALGEVAX-
BCG, iğneler, enjektörler ve kateterler gibi tüm atık maddeler biyolojik tehlike arz eden
malzemeler gibi atılmalıdır.
Travma oluşumunu önlemek için mesane kateterizasyonunun dikkatlice yapılması
gerekmektedir. Tedaviyi uygulayan uzmanın kateterizasyonun travmatik olduğunu
değerlendirmesi halinde (örneğin kanama), ürünün kullanımı en az 14 gün ertelenmelidir.
Bu tıbbi ürün her dozunda 1 mmol (23 mg)’dan daha az sodyum ihtiva eder,yani
esasında ‘’sodyum içermez’’.
4.5. Diğer tıbbi ürünler ile etkileşimler ve diğer etkileşim şekilleri
CALGEVAX-BCG uygulaması, tüberküline karşı hassasiyetin artmasına neden olabilir.
İleride yapılacak tüberkülin testlerinde cildin tüberküline gösterdiği reaksiyonların
algılanması komplike hale geleceğinden, immünoterapiye başlamadan önce hastanın
tüberkülin reaksiyonunun test edilmesi tavsiye edilmektedir.
5 / 11Antibakteriyel ilaçlar
Hastada görülen enfeksiyonlar için uygulanan antimikrobiyal tedavi CALGEVAX-
BCG’nin antitümör etkinliğini etkileyebilir. Bu nedenle, antimikrobiyal tedavi gören
hastalar, CALGEVAX-BCG’nin etkinliğinin azalma riskine karşı değerlendirilmelidir.
İn-vitro testlerden elde edilen sınırlı veriler siprofloksasin, ofloksasin, streptomisin,
amikasin, kanamisin, kapreomisin gibi antibiyotiklerin BCG’nin aktivitesini etkilediğini
göstermiştir.
Antitüberküloz ilaçlar
Antitüberküloz ilaçlar, CALGEVAX-BCG kullanımından kaynaklanan lokal ve irritatif
yan etkilere karşı profilaktik amaçla kullanılmamalıdır. İntravezikal BCG kullanımı ile
sıkça görülen; akut, lokal üriner sistem semptomlarının mikobakteriyel enfeksiyondan
kaynaklandığını gösteren herhangi bir veri bulunmamaktadır.
İn-vitro testlerden elde edilen sınırlı veriler izoniazid, rifampin, rifabutin, etambutol,
etionamit gibi antitüberküloz ilaçların BCG’nin aktivitesini etkilediğini göstermiştir.
Özel popülasyonlara ilişkin ek bilgiler
Pediyatrik popülasyon:
Ürünün çocuklardaki mesane tümörleri için emniyeti ve etkililiği tespit edilmemiştir.
CALGEVAX-BCG çocuklarda kullanılmamalıdır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
CALGEVAX-BCG’nin çocuk doğurma potansiyeli bulunan kadınlar/doğum kontrolü
(kontrasepsiyon) kullanımı üzerinde etkisine ilişkin herhangi bir çalışma olmadığından
etkisi bilinmemektedir.
Gebelik dönemi
CALGEVAX-BCG’nin gebe kadınlarda kullanımına ilişkin veri mevcut değildir.
Gebelikte mesane kanseri tedavisi için CALGEVAX-BCG uygulanması kontrendikedir.
Laktasyon dönemi
CALGEVAX-BCG’nin insan sütüyle atılıp atılmadığı bilinmemektedir. BCG’nin süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına
ya da CALGEVAX-BCG tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
CALGEVAX-BCG tedavisinin emziren anne açısından faydası dikkate alınmalıdır.
6 / 11Laktasyonda mesane kanseri tedavisi için CALGEVAX-BCG uygulanması
kontrendikedir
Üreme yeteneği/Fertilite
Üreme yeteneği/fertilite üzerine bir etkisinin olup olmadığı ile ilgili herhangi bir çalışma
yapılmamıştır.
4.7. Araç ve makine kullanımı üzerindeki etkiler
CALGEVAX-BCG’nin araç ve makine kullanımı üzerinde etkisine ilişkin herhangi bir
çalışma olmadığından etkisi bilinmemektedir.
4.8. İstenmeyen etkiler
İstenmeyen etkiler aşağıdaki sıklık derecesine göre listelenmiştir:
Çok yaygın (≥1/10); yaygın (≥1/100 ila < 1/10; yaygın olmayan (≥1/1000 ila < 1/100);
seyrek (≥1/10000 ila < 1/1000); çok seyrek ≥1/10000, bilinmiyor (eldeki verilerden
hareketle tahmin edilemiyor).
İstenmeyen ciddi sistemik reaksiyonların görülmesi halinde (çok nadir olsalar da),
uygulamalar arasındaki süre geciktirilmelidir. Bu tür durumlarda CALGEVAX-
BCG uygulamasını durdurmayı tavsiye edebilecek uzmana danışılması önerilir.
Hastanın sistemik tüberküloz hastalığı işaretleri açısından gözlemlenmesi ve
antitüberküloz tedavisi alması gerekmektedir.
Enfeksiyonlar ve enfestasyonlar
Yaygın: Üriner sistem enfeksiyonu
Yaygın olmayan: Sistemik BCG enfeksiyonu
Kan ve lenf sistemi hastalıkları
Çok yaygın: Lenfadenit
Yaygın: Anemi, lökopeni, trombositopeni veya pansitopeni
Çok seyrek: Lenfadenopati
Göz hastalıkları
Çok seyrek: Konjonktivit, üveit
Gastrointestinal hastalıkları
Yaygın: Karın ağrısı, bulantı, kusma, ishal
Yaygın olmayan: Karaciğer enzimlerinin aktivitesinde bozulma, karaciğer
fonksiyonlarında bozukluk, splenomegali
7 / 11Deri ve deri altı doku hastalıkları
Çok yaygın: Rash
Bilinmiyor: Vitiligo, eritema nodosum
Kas-iskelet bozuklukları, bağ doku ve kemik hastalıkları
Yaygın: Artrit, kramp/ağrı
Çok seyrek: Sırt ağrısı
Böbrek ve idrar yolu hastalıkları
Çok yaygın: Dizüri, pollaküri, hematüri
Yaygın: Üriner inkontinans, ani sıkışma hissi, anormal idrar testi sonuçları
Yaygın olmayan: Sistit, üriner retansiyon, üreter tıkanıklığı, mesane kasılması
Çok seyrek: Epididimit, prostatit (granülamatöz), orşit
Genel bozukluklar ve uygulama bölgesine ilişkin hastalıklar
Çok yaygın: Ateş, halsizlik, grip benzeri semptomlar
Yaygın: Yorgunluk, titreme, terleme, baş ağrısı, baş dönmesi, jeneralize hipersensitivite,
Mesane duyarlılığı semptomları (dizüri, pollaküri, ateş) intravezikal CALGEVAX-
BCG’nin indüklediği inflamatuvar yanıta bağlı olarak instilasyon sonrasındaki 3-4 saat
içerisinde başlar ve 24-72 saat sürer.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta:tufam@titck.gov.tr; tel: 0 800 314 00 08, faks: 0 312 218 35
99).
4.9. Doz aşımı ve tedavisi
Herhangi bir doz aşımı vakasına ait bildirilmiş veri bulunmamaktadır. Doz aşımı
durumunda, hastanın BCG enfeksiyonu bulguları açısından yakından izlenmesi ve
gerekirse antitüberküloz ilaçlarla tedavi edilmesi önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer immünostimülanlar
ATC kodu: L03AX03
8 / 11Etki mekanizması:
BCG’nin en önemli aktivitesi immün sistem hücreleri ile BCG bakterilerinin arasındaki
etkileşimdir. BCG’nin nihai etkisini şu faktörler belirler: kullanılan BCG’nin alt suşu,
dozu, sıklığı ve tedavi süresi. BCG T hücrelerinin aktivasyonunu, proliferasyonunu,
dağılımını ve davranışlarındaki değişimi belirler, B hücreli immün yanıtı harekete geçirir,
spesifik veya nonspesifik makrofajları aktive eder ve “natural killer” ile “killer”
hücrelerin aktivitelerini arttırır. BCG’nin farklı sitokinlerin ekspresyonunu uyardığı
kanıtlanmıştır. Yüzeyel tümörlü mesane kanseri olan hastaların immün yanıtları üzerinde
yapılan deneysel ve klinik çalışmalar, BCG’ye karşı T hücreli immün yanıt ve BCG
tedavisine karşı cevapta BCG antijenlerinin arasındaki ilişkiyi göstermiştir. Spesifik
antitümör bağışıklığın saptanması için kümülatif kanıtlar mevcuttur. BCG uygulaması
sırasında, klinik etki için epitelyum ve BCG arasındaki ilk temasın anlamı incelenmiştir.
Mukozadaki lokal inflamatuvar reaksiyon, NK-hücreleri azalırken T-hücrelerinin
sayısının artışıyla karakterizedir. BCG ile tekrarlanan instilasyonlardan sonra hastaların
idrarındaki sitokin seviyelerinin yüksek olduğu görülür. BAK-hücrelerinin indükte
edilmesi fenomeni ve BCG tarafından aktive edilmiş killer hücreler keşfedilmiştir. BCG,
tümör hücrelerinin proliferasyon yeteneğini önemli ölçüde azaltmaktadır. Araştırmalarda
BCG’nin antitümör aktivitesinde lokal olarak bulunan sitokinlerin ve lökositlerin rolü,
idrarda bulunan sitokinlerin prognostik anlamı, antitümör aktivite ve immün cevabın
belirlenmesi için BCG’nin yaşama yeteneğinin ve bağlanma özelliğinin etkisi
belirlenmiştir.
Biyolojik aktivitedeki ana rolü BCG’nin alt suşu oynar. CALGEVAX-BCG, BCG
aşısının geliştirilmesi sırasında özellikle malign tümörlerin immün tedavisi
amaçlanmıştır, BCG bakterilerinin karakteristik fenotipleri buna yardımcı olmuştur
çünkü onların antitümör aktiviteleri bilinmektedir. Deneysel değerlendirme aşağıdaki
kriterler temelinde yapılır: L-asparginase aktivitesi, hamster için virulans, makrofaj
aktivasyon yeteneği (Listeria temizlenmesi testi), lenfo-proliferasyon indüksiyonu
(farelerin dalak indeksi), antikor ilişkili sitotoksisitenin potansiyelizasyonu, tumor nekroz
faktörün (TNF) uyarılması, immün morfolojik araştırmalar. Araştırma ve laboratuvar
analizlerinde gözlenen canlılık indikatörleri, dağılım, bakterilerin oksijen tüketimi, ısıya
dayanıklılık ve gine domuzlarında deri reaktivesi ürünün bağışıklık güçlendirici
aktivitesinin yüksek olduğunu gösterir.
5.2. Farmakokinetik Özellikler
Hastalar üzerinde farmakokinetik çalışmalar yapılmamıştır.
5.3. Klinik öncesi güvenlilik verileri
Klinik öncesi güvenlilik verileri, CALGEVAX-BCG'nin insanlar için yukarıda
açıklananlardan farklı özel bir risk taşımadığını göstermektedir. İnsanlar üzerindeki
9 / 11farmakokinetik verilerin eksikliğine bağlı olarak, hayvanlar ve insanlar arasındaki maruz
kalma sınırı saptanamamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum glutamat %8 (stabilizatör olarak)
6.2. Geçimsizlikler
Geçimsizlik çalışmaları mevcut olmadığından, bu tıbbi ürün diğer tıbbi ürünlerle birlikte
kullanılmamalıdır.
6.3. Raf ömrü
24 ay
Sulandırıldıktan sonra 4 saat için 2ºC-8ºC 'de (buzdolabında) ışıktan korunarak kuru bir
ortamda muhafaza edilebilir.
6.4. Saklamaya yönelik özel tedbirler
CALGEVAX-BCG 2°C-8°C'de (buzdolabında) ışıktan korunarak kuru bir ortamda
saklanmalıdır.
Kullanıma hazır hale getirilen CALGEVAX-BCG 2ºC-8ºC 'de (buzdolabında) ışıktan
korunarak 4 saatten uzun olmamak koşulu ile saklanabilir, 4 saat içerisinde
kullanılmadığı takdirde atılmalıdır.
6.5. Ambalajın niteliği ve içeriği
CALGEVAX-BCG dondurularak kurutulmuş bir preparasyondur ve vakum işlemiyle
ağzı kapatılmış kehribar cam ampullerde sunulmaktadır.
Nihai ambalaj 4 ampul veya 10 ampul içeren kutudur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
CALGEVAX-BCG, canlı atenüe mikobakteriler içermektedir. Potansiyel bulaş riski
nedeniyle, biyolojik tehlike arz eden madde olarak ayrılmış bir alanda hazırlanmalı, işlem
yapılmalı ve imha edilmelidir.
Sağlık personeli CALGEVAX-BCG’nin hazırlanması ve uygulanması sırasında eldiven,
gözlük, maske ve önlük giymelidir. Enjektör iğnesi ile yaralanma riskine karşı dikkat
etmelidir.
İmmünsupresan bireylerin CALGEVAX-BCG kullanarak çalışmalarına izin
verilmemelidir.
CALGEVAX-BCG aseptik koşullar altında yalnızca steril fizyolojik salin solüsyonu ile
hazırlanmalıdır.
10 / 117. RUHSAT SAHİBİ
Turk İlaç ve Serum Sanayi A.Ş.
Büğdüz Mah. Enver Paşa Cad. No:8, 06750 AKYURT/ ANKARA
Telefon: +90 (312) 837 6767
Faks: +90 (312) 837 6677
e-posta: info@turkilac.com.tr
8. RUHSAT NUMARASI(LARI)
2016 / 712
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.10.2016
Ruhsat yenileme tarihi:
10. KÜB’ÜN YENİLENME TARİHİ
11 / 11