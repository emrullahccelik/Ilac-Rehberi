KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROMESİN % 0.3 göz damlası
2. KALİTATİF VE KANTİTATİF BİLEŞİM
Etkin madde:
Tobramisin 3.0 mg/ml
Yardımcı maddeler:
Benzalkonyum klorür 0.2 mg/ml
Sodyum klorür 2.8 mg/ml
Sodyum sülfat 1.5 mg/ml
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti.
Renksiz veya açık sarı renkli ve berrak çözelti.
4. KLİNİK ÖZELLİKLER
4.1. Terapötik endikasyonlar
Duyarlı patojenler nedeni ile gelişmiş göz ve adnekslerin eksternal enfeksiyonlarının
tedavisinde kullanılan topikal bir antibiyotiktir.
4.2. Pozoloji ve uygulama şekli
Oküler kullanım içindir.
Pozoloji/uygulama sıklığı ve süresi:
Yaşlılar dahil adolesan ve erişkinlerde kullanım:
Hafif ila orta şiddetteki hastalıklarda hasta gözün/gözlerin konjunktival kesesine her dört
saatte bir 1 veya 2 damla damlatılarak uygulanır.
Ağır enfeksiyonlarda iyileşme elde edilene kadar her saat başı hasta gözün/gözlerin
konjunktival kesesine düzelme görülünceye kadar bir veya iki damla damlatılır.
1Tedavi kesilmeden önce dozaj azaltılmalıdır.
Diğer antibiyotiklerde olduğu gibi, tedaviye bakteriyel yanıt uygun bir şekilde
gözlenmelidir.
Tedavi süresi genellikle 7-10 gündür.
Uygulama şekli:
Sadece topikal kullanım içindir. Enjeksiyon yapılmamalı veya yutulmamalıdır.
Damlalık ucunun ve çözeltinin kontaminasyonunu önlemek için, şişenin damlalık
ucunun göz kapaklarına, göz çevresine ve diğer yüzeylere değmemesine özen
gösterilmelidir.
Damlatmadan sonra göz kapaklarının kapatılması veya nazolakrimal kanal üzerine
hafifçe bastırılması önerilir. Bu oküler yolla uygulanan ilacın sistemik absorpsiyonunu
azaltarak sistemik yan etkilerde azalma sağlayabilir.
Diğer topikal oküler ilaçlarla eş zamanlı kullanılması durumunda, iki uygulama arasında
10-15 dakika kadar beklenmelidir.
Özel popülasyonlara ilişkin ek bilgiler:
Böbrek/karaciğer yetmezliği:
PROMESİN bu hasta popülasyonunda çalışılmamıştır. Ancak, bu ürünün topikal
uygulamasından sonra tobramisinin düşük sistemik absorpsiyonuna bağlı olarak doz
ayarlaması gerekli değildir.
Pediyatrik popülasyon:
Yenidoğan bebekler de dahil olmak üzere konjunktiviti olan pediyatrik hastalarda yedi
gün boyunca günde beş kere kullanılan tobramisinin güvenliliği ve etkinliliği
gösterilmiştir.
Geriyatrik popülasyon :
Yaşlı hastalarda özel dozaj uygulaması gerekli değildir.
24.3. Kontrendikasyonlar
Tobramisine veya yardımcı maddelerden herhangi birine karşı aşırı duyarlılığı olanlarda
kontrendikedir.
4.4. Özel kullanım uyarıları ve önlemleri
Topikal olarak uygulanan aminoglikozidlere karşı hassas olan hastalarda, göz kapağı
kaşıntısı, şişkinlik, konjunktival eritem görülebilir. Duyarlılık reaksiyonu görülmesi
durumunda tedavi kesilmelidir.
Diğer aminoglikozidler ile çapraz reaksiyonlar oluşabilir. Bu ilacı kullanırken aşırı
duyarlılık gelişirse, tedavi sonlandırılmalı ve diğer ilaçlar kullanılmalıdır (bkz. bölüm
4.8.).
PROMESİN sistemik aminoglikozid antibiyotiklerle eş zamanlı kullanılacaksa, toplam
serum konsantrasyonunun izlenmesine dikkat edilmelidir (bkz. bölüm 4.8.).
Diğer antibiyotiklerde olduğu gibi, uzun süre kullanım mantarlar dahil tedaviye duyarlı
olmayan organizmaların aşırı üremesiyle sonuçlanabilir. Süperenfeksiyon oluşursa,
uygun bir tedavi hemen başlatılmalıdır.
PROMESİN, koruyucu madde olarak göz irritasyonuna neden olabilen ve yumuşak
kontakt lenslerin rengini bozduğu bilinen benzalkonyum klorür içermektedir. Yumuşak
kontakt lenslerle temasından kaçınılmalıdır. Hastalar PROMESİN uygulamasından önce
kontakt lenslerini çıkarmalı ve uygulamanın ardından kontakt lenslerini takmadan önce
15 dakika beklemelidirler.
Bu tıbbi ürün her dozunda 1 mmol (23 mg)’dan daha az sodyum ihtiva eder, kullanım
yolu nedeniyle herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
PROMESİN ile özel bir etkileşim çalışması yapılmamıştır.
3Tobramisin ile etkileşimler sistemik uygulamadan sonra bildirilmiştir. Ancak,
tobramisinin topikal uygulamadan sonraki sistemik absorpsiyonu ile herhangi bir
etkileşim riski minimum düzeydedir.
Bir aminoglikozid (PROMESİN) ve nörotoksik, ototoksik veya nefrotoksik etkisi olan
diğer oral, sistemik veya topikal ilaçların eş zamanlı ve/veya ardışık kullanımı toksisitede
artmaya neden olabilir, mümkün olduğunca kaçınılmalıdır.
PROMESİN ile kombine olarak kullanılan topikal kortikosteroidler bakteriyel, fungal
veya viral enfeksiyonların klinik belirtilerini maskeleyebilir ve aşırı duyarlılık
reaksiyonlarını baskılayabilir.
4.6. Gebelik ve Laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
PROMESİN gebelik süresince tavsiye edilmemektedir, çocuk doğurma potansiyeli
bulunan kadınlara verilirken dikkatli olunmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal/fetal gelişim, doğum ya da
doğum sonrası gelişim ile ilgili olarak doğrudan ya da zararlı etkiler olduğunu
göstermemektedir.
Tobramisin’in gebe kadınlarda topikal oküler kullanımına ilişkin veri yoktur veya
sınırlıdır. Gebe kadınlar için yapılan oral ve parenteral olarak aminoglikozid (tobramisin
dahil) uygulama çalışmaları, fötusun fark edilebilir bir risk taşımadığını göstermiştir.
Bununla birlikte, eğer aminoglikozid gebelik sırasında uygulanmışsa, plasentaya
geçebileceği ve fötus üzerinde ya da yeni doğmuş bebek üzerinde etkisi olabileceği
dikkate alınmalıdır. Aminoglikozidlerin teratojenik, ototoksik ve nefrotoksik olduğu
konusunda hiçbir kesin kanıt olmamasına rağmen, bu etkilerin fötus için olası olduğu
varsayılmalıdır.
PROMESİN’in gebelik döneminde kullanımı tavsiye edilmemektedir ve sadece
4potansiyel yararı, potansiyel fötal riskten fazlaysa kullanılmalıdır.
Laktasyon dönemi
Sistemik tedavide, tobramisin çocuğu etkileme riski taşıyacak miktarlarda anne sütüne
geçer. Emzirme dönemindeki bebekte risk göz ardı edilemese de, topikal olarak
damlatıldığında, sistemik maruziyet düşüktür ve PROMESİN kullanırken risk düşük
olarak değerlendirilmektedir. Bu ilaç emziren annelere reçete edildiğinde bu durum
dikkate alınmalıdır.
Çoğu ilaç anne sütüne geçtiği için, emzirmenin durdurulup durdurulmayacağına ya da
tedavinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve PROMESİN tedavisinin emziren
anne açısından faydası dikkate alınmalıdır.
Üreme yeteneği / Fertilite
Hayvan çalışmaları üreme toksisitesi açısından yetersizdir (bkz. bölüm 5.3.).
4.7. Araç ve makine kullanımı üzerindeki etkiler
Diğer göz damlalarında olduğu gibi, geçici görme bulanıklığı veya diğer görme
bozuklukları araç ya da makine kullanımını etkileyebilir. Eğer damlatma sırasında geçici
görme bulanıklığı ortaya çıkarsa, hasta araç veya makine kullanmadan önce görme
netleşinceye kadar beklemelidir.
4.8. İstenmeyen etkiler
Güvenlik profili özeti:
Tobramisin ile en sık görülen advers reaksiyonlar göz kapağında kaşıntı ve ödem, oküler
hiperemi, göz kaşıntısı ve gözyaşında artış dahil aşırı duyarlılık ve lokalize oküler
toksisite semptomlarıdır.
Advers etkiler çok yaygın (≥1/10); yaygın ( ≥1/100 ila < 1/10); yaygın olmayan
(≥1/1.000 ila < 1/100); seyrek (≥1/10.000 ila < 1/1.000); çok seyrek (< 1/10.000);
bilinmiyor (eldeki verilerden hareketle tahmin edilemiyor) olarak listelenmiştir. Her
sıklık grubunda, advers reaksiyonlar ciddiyet dereceleri azalacak şekilde listelenmiştir.
Advers reaksiyonlar klinik çalışmalardan ve pazarlama sonrası spontan raporlardan elde
5edilmiştir. Aşağıdaki advers reaksiyonlar tobramisin göz damlasının ve/veya pomadının
oftalmik kullanımını takiben gözlenmiştir.
Göz bozuklukları
Yaygın: Göz alerjisi, göz kaşıntısı, göz kapağı kaşıntısı, göz kapağı ödemi, oküler
hiperemi, gözyaşında artış
Yaygın olmayan: Göz kapağı eritemi, göz akıntısı, göz kapağı bozuklukları, konjunktival
ödem, oküler rahatsızlık, göz iritasyonu
Bilinmiyor: Keratit, göz ağrısı, gözlerde yabancı cisim hissi, bulanık görme
Deri ve deri altı doku bozuklukları
Bilinmiyor: Kızarıklık, ürtiker, eritem
Seçilen advers olayların tanımı:
Bazı hastalarda topikal olarak uygulanan aminoglikozidlere karşı aşırı duyarlılık
oluşabilmektedir (bkz. bölüm 4.4.).
Aminoglikozid antibiyotiklerle sistemik tedavinin eş zamanlı uygulandığı vakalarda,
toplam serum konsantrasyonunun izlenmesine dikkat edilmelidir (bkz. bölüm 4.4.).
Özel popülasyonlara ilişkin ek bilgiler:
Pediyatrik popülasyon:
Yeni doğan infantlar dahil konjunktiviti olan pediyatrik hastalar için tobramisinin
güvenlilik ve etkililik verileri, 7 gün boyunca günde 5 kez uygulanmasıyla elde
edilmiştir. PROMESİN 1 yaş ve üzeri pediyatrik hastalarda yetişkinlerle aynı pozolojide
kullanılabilir. Çocuklarda kullanımı ile ilgili kısıtlı deneyim mevcuttur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar.
Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
64.9. Doz aşımı ve tedavisi
Bu ürünün özelliklerine bağlı olarak oftalmik kullanımı veya şişe içeriğinin kazara
içilmesi durumunda bir toksik etki beklenmemektedir.
PROMESİN’in aşırı doz klinik belirtileri (punktat keratit, eritem, gözyaşında artış, ödem
ve göz kapağı kaşınması) bazı hastalarda görülen yan etkilere benzeyebilmektedir.
PROMESİN’in topikal doz aşımında göz(ler) ılık su ile yıkanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, antiinfektifler, antibiyotikler.
ATC Kodu: S01AA12
Tobramisin güçlü, geniş spektrumlu, hızlı bakterisidal etkili bir aminoglikozid
antibiyotiktir. Başlıca etkisini bakteri hücreleri üzerinde polipeptid bağlanmasını ve
ribozom üzerinde sentezlenmesini engelleyerek gösterir.
Antibakteriyel aktivite spektrumu :
Duyarlı olanları orta dereceli duyarlı organizmalardan ve orta dereceli duyarlı olanları
dirençli organizmalardan ayıran MİK (minimum inhibitör konsantrasyon) değerleri şu
şekilde önerilmiştir: S ≤ 4 mg/mL, R ≥ 8 mg/mL.
Direnç sıklığı, coğrafi olarak ve incelenen türe göre zamansal olarak değişebilir ve
özellikle ağır enfeksiyonları tedavi ederken, dirençle ilgili yerel bilgiler önemli olabilir.
Bu bilgiler sadece, mikroorganizmaların PROMESİN içerisindeki tobramisine karşı
duyarlı olup olmadığı konusunda yaklaşık bir yol gösterir. Burada, konjunktivitler gibi
eksternal oküler enfeksiyondan sorumlu olan bakteriyel türler sunulmuştur.
Türlerin duyarlı ya da dirençli olarak sınıflandırılması, sistemik uygulanan
antibiyotiklerin klinik etkilerini öngörmede yararlıdır. Ancak, antibiyotik çok yüksek
dozlarda ve topik olarak direkt bir şekilde enfeksiyon bölgesine uygulanırsa, bu
sınıflamalar uzun süre için geçerli olmazlar. Sistemik değerlere göre dirençli olarak
sınıflandırılan pek çok izolat, topikal olarak başarıyla tedavi edilmiştir.
7Gözün yüzeysel enfeksiyonlarına neden olan ve klinik olarak başarıyla tedavisi sağlanmış
patojenlerinin listesi aşağıdadır.
DUYARLI TÜRLER
Aerobik Gram-pozitif mikroorganizmalar :
Corynebacterium*
Staphylococcus aureus* (metisilin-duyarlı)
Stafilokoklar, koagulaz-negatif* (metisilin-duyarlı)
Aerobik Gram-negatif mikroorganizmalar:
Acinetobacter türleri*
Escherichia coli*
Haemophilus influenzae*
Klebsiella* türleri
Moraxella türleri
Morganella morganii*
Pseudomonas aeruginosa*
DİRENÇLİ TÜRLER
Aerobik Gram-pozitif mikroorganizmalar:
Staphylococcus* (metisilin-dirençli*)
Streptococcus pneumoniae*
Streptococcus türleri*
*Metisilinin direnç sıklığı, bazı Avrupa ülkelerinde bütün stafilokokların % 50’si kadar
yüksek olabilir.
Not: Göze topikal uygulamalarda, in situ konsantrasyonu plazma konsantrasyonuna göre
çok daha yüksektir. Antibiyotik aktivitesini ve in situ ürün stabilitesini düzenleyen lokal
fizyo-kimyasal durumlar ve in situ konsantrasyonların kinetiği konusunda bazı şüpheler
vardır.
Diğer bilgiler
Gentamisin ve tobramisin gibi aminoglikozidler arasında çapraz direnç, Adeniltransferaz
(ANT) ve Asetiltransferaz (ACC) ile aynı sınıf enzim modifikasyonuna duyarlılığa
bağlıdır. Ayrıca aminoglikozid antibiyotikler arasında, modifiye enzimlerin diğer
sınıflarına karşı değişken duyarlılık gösterirler.
8Aminoglikozidlere karşı kazanılmış direncin en yaygın mekanizması, plazmid ve
transpozonla kodlanmış modifiye edici enzimlerin antibiyotikleri inaktivasyonudur.
5.2. Farmakokinetik özellikler
PROMESİN’in topikal oküler uygulamasını takiben tobramisinin sistemik maruziyeti
düşüktür. Bir damlasında % 0.3 tobramisin içeren oftalmik solüsyonun arka arkaya iki
gün her bir göze günde dört damla uygulamasında, tobramisinin plazma seviyeleri; 12
hastanın 9’unda belirlenememiştir. En yüksek ölçülen değer; nefrotoksisite riskini taşıyan
eşik değeri olarak bilinen 2 µg/mL değerinden 8 kat daha düşük olan 0.25 µg/mL’dir.
Tobramisin öncelikle değişmemiş ilaç olarak, glomerüler filtrasyon yoluyla hızlı ve
yoğun bir şekilde idrarda atılır. Plazma yarı ömrü yaklaşık 2 saat, klerensi 0.04 L/s/kg ve
dağılım hacmi 0.26 L/kg’dır. Tobramisinin plazma proteinlerine bağlanma oranı %
10’dan azdır. Tobramisinin oral biyoyararlanımı düşüktür (< % 1).
5.3. Klinik öncesi güvenlilik verileri
Tobramisinin sistemik toksisite profili iyi değerlendirilmiştir. Topikal oküler olarak
kullanılan tobramisine toksik dozlarda sistemik maruziyet, nefrotoksisite ve ototoksisite
ile birlikte olabilir.
Mutajenite :
Tobramisin ile yürütülen in vitro ve in vivo çalışmalar mutajenik bir potansiyel ortaya
koymamıştır.
Teratojenite :
Hayvan çalışmalarında, organogenezis döneminde anneye sistemik olarak verilen yüksek
doz tobramisinin, fötusta renal toksisite ve ototoksisiteye yol açtığı rapor edilmiştir. Fare
ve tavşanlarda yapılan diğer çalışmalarda, parenteral olarak 100 mg/kg/gün dozlarında
alınan tobramisinin (> 400 kez maksimum klinik doz) fertilite bozukluğu ya da fötusa
zararıyla ilgili hiçbir kanıt bulunamamıştır.
PROMESİN gebelik sırasında, sadece potansiyel yararı, potansiyel fötal riskten fazlaysa
kullanılmalıdır.
9Tobramisinin karsinojenik potansiyelini değerlendirmek için hiçbir çalışma
yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Borik asit
Benzalkonyum klorür
Sodyum klorür
Polisorbat 80
Sodyum sülfat
Enjeksiyonluk su k.m
6.2. Geçimsizlikler
Spesifik bir geçimsizlik çalışması yapılmamıştır.
6.3. Raf ömrü
24 ay.
Preparat açılıncaya kadar sterildir, açıldıktan sonra 15 gün içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
Kullandıktan sonra şişe sıkıca kapatılmalıdır.
6.5. Ambalajın niteliği ve içeriği
Kutuda polipropilen kapaklı, kendinden damlalıklı,,LDPE şişede 5 mL solüsyon ve
kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
107. RUHSAT SAHİBİ
Koçak Farma İlaç ve Kimya Sanayi A.Ş.
Bağlarbaşı, Gazi Cd. No: 64-66
Üsküdar/İSTANBUL
Telefon : (0216) 492 57 08
Faks : (0216) 334 78 88
8. RUHSAT NUMARASI(LARI)
201 / 54
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.12.2002
Ruhsat yenileme tarihi:
10. KÜB’ün YENİLENME TARİHİ
11