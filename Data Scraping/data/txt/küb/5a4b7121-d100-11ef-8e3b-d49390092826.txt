KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRİVAG 300 mg/200 mg/100 mg ovül
2. KALİTATİF VE KANTİTATİF BİLEŞİM
Etkin madde:
1 ovül için;
Tinidazol 300 mg
Tiokonazol 200 mg
Lidokain baz 100 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Vajinal ovül
Beyaza yakın, homojen, özel şekilli ovül
4. KLİNİK ÖZELLİKLER
4.1. Terapötik endikasyonlar
Candida albicans’ın oluşturduğu kandidal vulvovajinit; Gardnerella vaginalis ve anaerob
bakterilerin oluşturduğu bakteriyel vajinoz ve mikst vajinal enfeksiyonların tedavisinde
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktora danışmadan kullanılmamalıdır. Hekim tarafından başka bir şekilde tavsiye
edilmediği takdirde, gece yatmadan önce bir ovül 3 gün süreyle uygulanır.
Çift doz kullanılmamalıdır.
Menstruasyon döneminde kullanıldığında TRİVAG’ın etkisi azalabileceğinden veya kullanım
zorluğu meydana gelebileceğinden, bu dönemde kullanılmaması tavsiye edilmektedir.
Sayfa 1Uygulama şekli
Yalnız intravajinal kullanım içindir. TRİVAG sırtüstü yatar pozisyonda vajen derinliğine
uygulanmalıdır.
Yutulmamalı ve başka bir yoldan uygulanmamalıdır.
Özel popülasyonlara ilişkin ek bilgiler
Böbrek/Karaciğer yetmezliği
Şiddetli böbrek bozukluğu olan hastalarda (CrCL <22 mL/dakika) tinidazolün
farmakokinetiği, sağlıklı insanlardakinden anlamlı bir farklılık göstermemektedir. Bundan
dolayı bu tür rahatsızlığı olan hastalarda herhangi bir doz ayarlamasına gerek
duyulmamaktadır.
Hemodiyaliz sırasında tinidazolün klerensi önemli ölçüde artar, yarılanma süresi 12 saatten
4.9 saate düşer. Vücutta bulunan tinidazol miktarının yaklaşık %43’ü, 6 saatlik hemodiyaliz
sırasında elimine edilir. Tinidazol, diyaliz öncesi uygulanacak ise önerilen tinidazol dozunun
yarısının diyaliz sonrası uygulanması önerilmektedir
Karaciğer fonksiyon bozukluğu olan hastalarda tinidazolün farmakokinetiği ile ilgili bir veri
bulunmamaktadır. Karaciğer yetmezliği olan hastalarda, genellikle önerilen tinidazol dozu
dikkatle uygulanmalıdır.
Karaciğer fonksiyon bozukluğu olan hastalarda lidokainin yarı ömrü 2 katı ya da daha
fazlasına çıkabilir. Renal fonksiyon bozukluğu lidokain kinetiğini etkilemez fakat
metabolitlerin birikimini arttırabilir. TRİVAG kullanacak olan karaciğer ve/veya böbrek
fonksiyon bozukluğu bulunan hastalarda bu özellikler göz önünde bulundurulmalıdır.
Pediyatrik popülasyon:
12 yaş altındaki çocuklarda uygulanmaz.
Geriyatrik popülasyon:
65 yaşın üzerindekilere erişkin dozu uygulanır.
4.3. Kontrendikasyonlar
TRİVAG,
• Bileşimindeki etkin maddelere veya bunların türevlerine karşı aşırı duyarlılığı
bulunanlarda,
• Gebeliğin ilk üç ayında,
• Emzirme döneminde,
• Organik nörolojik bozukluğu bulunanlarda,
• Kan diskrazisi tablosu veya geçmişi bulunan hastalarda kullanılmamalıdır.
• Kalp-damar sistemi ile ilgili bir hastalığı olanlarda (kalp ritim bozukluğu, hipertansiyon
gibi).
Sayfa 24.4. Özel kullanım uyarıları ve önlemleri
Vajinal yoldan kullanılmalıdır. Yutulmamalı ya da başka yoldan uygulanmamalıdır.
Benzer yapıdaki diğer maddeler gibi tinidazol kan diskrazisi tablosu veya geçmişi bulunan
hastalarda kullanılmamalıdır. Geçici lökopeni ve nötropeni gelişebilir. Hayvan deneyleri ve
klinik çalışmalarda kalıcı herhangi bir hematolojik anomaliye rastlanmamıştır.
Disulfiram benzeri reaksiyon görülebileceğinden tedavi süresince ve tedavi bittikten 3 gün
sonrasına kadar alkol alınmamalıdır.
Cinsel olgunluğa erişmemiş kız çocuklarında ve bakirelerde kullanılmamalıdır.
Kardiyovasküler hastalıkları olanlarda dikkatli kullanılmalıdır.
Lastikte hasar yapabileceğinden ovüller kontraseptif diyafram ve prezervatifle temas
etmemelidir.
Lidokain özellikle yüksek dozda ve geniş deri yüzeylerine, bilhassa da oklüzyon altında
uygulandığında kalp ritm bozuklukları, nefes alma zorluğu, koma ve hatta ölüme yol
açabilmektedir.
TRİVAG spermisidler, vajinal duşlar veya vajinal yoldan uygulanan diğer ürünlerle birlikte
kullanılmamalıdır.
Trikomonal vajinit vakalarında eş tedavisi de gereklidir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlarla birlikte kullanıldığında tinidazolün emilmesine bağlı olarak etkileşim
görülebilir;
Asenokumarol, Anisindion, Dikumarol, Fenindion, Fenprokumon, Varfarin: Kanama riskinde
artış,
Kolestiramin: Tinidazol etkinliğinde azalma,
Simetidin: Tinidazol plazma konsantrasyonunda artış,
Siklosporin: Siklosporin düzeyinde artış,
Disülfiram: Santral sinir sistemine ait toksisite belirtileri (psikotik semptomlar, konfüzyon),
Fluorourasil: Fluorourasil serum konsantrasyonunda artış ve fluorourasile bağlı potansiyel
toksisite belirtileri (granülositopeni, anemi, trombositopeni, stomatit, kusma),
Fosfenitoin: Fenitoin toksisite riskinde artış ve/veya tinidazol plazma düzeyinde azalma,
Ketokonazol: Tinidazol plazma konsantrasyonunda artış,
Lityum: Lityum plazma düzeyinde artış ve lityuma bağlı toksisite belirtileri (güçsüzlük,
titreme, aşırı susama, konfüzyon),
Fenobarbital: Tinidazol plazma konsantrasyonunda azalma,
Fenitoin: Fenitoine bağlı toksisite riskinde artış ve/veya tinidazol plazma düzeyinde azalma,
Sayfa 3Rifampin: Tinidazol plazma konsantrasyonunda azalma,
Takrolimus: Takrolimus düzeyinde artış,
CYP3A4 indükleyicileri/inhibitörleri: Tinidazol etkinliğinde azalma veya advers
reaksiyonların görülme olasılığında artış (simetidin ve ketokonazol gibi CYP3A4 inhibitörleri
tinidazolün eliminasyon yarı ömrünün uzamasına, plazma klerensinin azalmasına ve plazma
konsantrasyonunun artmasına neden olur).
Aşağıdaki ilaçlarla birlikte kullanıldığında tiokonazolün emilmesine bağlı olarak etkileşim
görülebilir;
Oksikodon: Tiokonazol ile birlikte oksikodon kullanıldığında tiokonazolün emilmesine bağlı
olarak oksikodon plazma konsantrasyonunda artış ve oksikodon klerensinde azalma
görülebilir.
Aşağıdaki ilaçlarla birlikte kullanıldığında lidokainin emilmesine bağlı olarak etkileşim
görülebilir;
Propranolol: Lidokain plazma klerensinde azalma,
Simetidin: Lidokain plazma klerensinde azalma,
Antiaritmik ürünler: Lidokain toksisitesinde artış,
Fenitoin veya barbitüratlar: Lidokain plazma düzeyinde düşme
Özel popülasyonlara ilişkin ek bilgiler
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
TRİVAG kombinasyonunu oluşturan maddelerin fetüs ve yeni doğan gelişimine etkileri tam
olarak bilinmediğinden, ilacı kullanmak zorunda olanlar uygun bir doğum kontrol yöntemi ile
gebelikten korunmalıdır.
Gebelik dönemi
Tinidazol plasentadan geçer.
Hayvanlar üzerinde yapılan çalışmalar, gebelik ve/veya embriyonal/fetal gelişim veya doğum
ve doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Gebe kadınlarda Tiokonazol/Tinidazol/Lidokain Ovül’ün birinci trimesterde kullanımına
ilişkin yeterli veri mevcut değildir. Bu yüzden Tiokonazol/Tinidazol/Lidokain Ovül gebeliğin
Sayfa 4birinci trimesterinde kullanılmamalıdır. Gebeliğin ikinci ve üçüncü trimesterlerinde
yarar/zarar oranı hekim tarafından değerlendirilmeli, gerekli olmadıkça gebelik döneminde
kullanılmamalıdır.
Laktasyon dönemi
Tiokonazol’ün insan sütüyle atılıp atılmadığı bilinmemektedir. Tiokonazol’ün süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
TRİVAG tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve TRİVAG tedavisinin emziren
anne açısından faydası dikkate alınmalıdır.
Lidokain’in insan sütüyle atılıp atılmadığı bilinmemektedir. Lidokain’in süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
TRİVAG tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve TRİVAG tedavisinin emziren
anne açısından faydası dikkate alınmalıdır.
Tinidazol anne sütünde TRİVAG’ın terapötik dozları emziren kadınlara uygulandığı takdirde
memedeki çocuk üzerinde etkiye neden olabilecek ölçüde atılmaktadır.
Tinidazolün vücutta uzun süreli tutulması nedeniyle, TRİVAG tedavisinin tamamlanmasının
ardından emzirmeye 3 gün süreyle başlanmamalıdır.
Üreme yeteneği/Fertilite
60 gün boyunca 600 mg/kg/gün dozunda tinidazol uygulamasını takiben erkek sıçanlarda
fertilitenin azaldığı ve testiküler histopatolojinin oluştuğu görülmüştür. 300 ve 600 mg/kg/gün
dozunda tinidazol uygulanmasını takiben spermatojenik etkiler saptanmıştır. Tinidazolün 100
mg/kg/gün dozunda uygulamasını takiben ise testisler ve spermatojenez üzerine hiçbir advers
etki görülmemiştir. Bu etkiler 5-nitroimidazol sınıfı ilaçlar için karakteristiktir.
Erkek sıçanlarda 150 mg/kg/gün dozda oral tiokonazol uygulamasını takiben hiçbir fertilite
bozukluğu görülmemiştir. Dişi sıçanlara 35 mg/kg/gün’den yüksek dozda oral tiokonazol
uygulamasını takiben preimplantasyon kaybı görülmüştür.
Lidokainin insan ya da hayvanların fertilitesi üzerine zararlı etkisi olduğuna dair herhangi bir
kanıt yoktur.
4.7. Araç ve makine kullanımı üzerindeki etkiler
TRİVAG’ın araç ve makine kullanma yeteneği üzerindeki etkisi bilinmemektedir.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); Yaygın (≥1/100 ila <1/10); Yaygın olmayan (≥1/1.000 ila <1/100);
Seyrek (≥1/10.000 ila <1/1.000); Çok seyrek (<1/10.000), Bilinmiyor (eldeki verilerden
hareketle tahmin edilemiyor).
Sayfa 5TRİVAG uygulandığı bölgede çok iyi tolere edilmektedir.
TRİVAG’ın vajinal uygulanmasında bildirilmemiş olmasına rağmen içerdiği etkin maddelerin
sistemik olarak kullanımına bağlı olarak görülebilen istenmeyen etkiler aşağıda listelenmiştir.
İntravajinal uygulamada, tinidazol, tiokonazol ve lidokainin kan düzeyleri daha düşük
olacağından bu yan etkilerin çok daha seyrek görülmesi beklenmektedir:
Kan ve lenf sistemi hastalıkları:
Bilinmiyor: Lökopeni (geçici), nötropeni (geçici)
Bağışıklık sistemi hastalıkları:
Bilinmiyor: Alerjik reaksiyonlar (ağır vakalarda anafilaktik şok görülebilir)
Sinir sistemi hastalıkları:
Yaygın: Güçsüzlük, bitkinlik, halsizlik, baş ağrısı, baş dönmesi.
Bilinmiyor: Ataksi, koma (nadir), konfüzyon (nadir), depresyon (nadir), uyuşukluk, sersemlik
hali, insomnia, uyku bozuklukları, anksiyete, psikoz, nöbet, konuşmanın bozulması, ajitasyon,
kaygı, vertigo, periferal nöropati, konvülsiyon, kramp, aşırı heyecan, dezoryantasyon, öfori,
halüsinasyonlar, hiperestezi, hipoestezi, letarji
Kardiyak ve vasküler hastalıklar:
Bilinmiyor: Aritmi, bradikardi, arterial spazm, kardiyovasküler kollaps, defibrilatör eşiğinde
artma, ödem, yüz kızarması, kalp bloğu, hipotansiyon, sinüs düğümünde süpresyon
Gastrointestinal hastalıklar:
Yaygın: Ağızda metalik/acı tat, mide bulantısı, anoreksi, iştahsızlık, midede gaz toplanması,
dispepsi, abdominal kramp, epigastrik rahatsızlık, kusma, konstipasyon
Bilinmiyor: Karın ağrısı, diyare, paslı dil (nadir), stomatit, dil renginde değişiklik, ağız
kuruluğu, psödomembranöz kolit
Deri ve deri altı doku hastalıkları:
Bilinmiyor: Kaşıntı, ürtiker, anjionörotik ödem, kutanöz erüpsiyon
Böbrek ve idrar hastalıkları:
Yaygın: İdrar renginde koyulaşma
Genel bozukluklar ve uygulama bölgesine ilişkin hastalıkları:
Bilinmiyor: Lokal yanma, üriner yanma, ödem, lokal irritasyon, kaşıntı, vajinal akıntı,
disparoni, nokturi, vajinal ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
Sayfa 64.9. Doz aşımı ve tedavisi
Fazla miktarda ovül uygulandığında içerdiği etkin maddelere bağlı sistemik etkiler
görülebilir; ancak vajinal yoldan uygulandıklarından hayatı tehdit edici belirtilere yol
açmaları beklenmez.
Tinidazolün spesifik antidotu yoktur. Doz aşımında semptomatik ve destekleyici tedavi
uygulanır. Gastrik lavaj uygulanabilir. Doz aşımına bağlı yan etkileri bilinmemektedir.
Tiokonazolün ihmal edilecek kadar az düzeydeki sistemik absorpsiyonu nedeniyle lokal
uygulama ile doz aşımı muhtemel değildir.
Lidokain topikal olarak çok yüksek dozda uygulandığında kalp ritim bozuklukları, nefes alma
zorluğu, koma ve hatta ölüme yol açabilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Jinekolojik antiinfektifler ve antiseptikler, imidazol türevlerinin
kombinasyonları.
ATC kodu: G01AF20
Tiokonozol in vitro olarak maya ve mantarlara (dermatofitler dahil) karşı yüksek etkinliğe
sahip sentetik antifungal bir ajandır. Aynı zamanda Gardnerella vaginalis, Bacteroides spp.
ve bazı Gram-pozitif bakterilere (Stafilokok ve Streptokok spp. dahil) de etkinlik
göstermektedir. Klinik çalışmalarda tiokonazolün Candida albicans ve diğer Candida
türleri’nin (Torulopsis glabrata) yol açtığı vajinal enfeksiyonların tedavisinde etkili olduğu
bulunmuştur.
Tiokonazol normal mantar hücre zarının geçirgenliğini bozarak etki gösterir. Ergosterol
mantar hücre zarının temel bir bileşenidir. Tiokonazol lanosterolü ergosterole dönüştürmede
gerekli bir sitokrom P450 enzimi olan 14-alfa demetilaz ile etkileşime girerek ergosterol
sentezini inhibe eder. Ergosterol sentezinin inhibisyonu hücre geçirgenliğini artırarak fosfor
içeren bileşikler ve potasyum gibi maddelerin hücre dışına sızmasına sebep olur.
Tinidazol zorunlu anaerob bakterilere etkilidir. Tinidazol ayrıca bakteriyel vajinoz tedavisinde
Gardnerella vaginalis’e ve anaerob bakterilerin çoğuna (Bacteroides fragilis, Bacteroides
melaninogenicus, Bacteroides spp., Clostridium spp., Eubacterium spp, Peptostreptococcus
spp., ve Veillonella spp.) etkilidir.
Tinidazolün etki mekanizması henüz tam olarak açıklanmamıştır. Ferrodoksin sistemi ve
yalnızca anaerobik bakterilerce meydana getirilen düşük oksidasyon redüksiyon potansiyeli
ile nitro grubunun redüksiyonuna aracılık eder. Bu nedenle, tinidazol her iki tip
mikroorganizmanın da hücre membranlarına penetre olabilmesine rağmen, anaeroblar
Sayfa 7aeroblardan daha yüksek oranda tinidazol alabilir. Redüksiyon, tinidazol ve reaktif ara
ürünlerin alımını arttıran difüzyon artışını oluşturur.
Lidokain amid tipi lokal (topikal) anestezik bir ajandır. Lidokain, impulsların oluşması ve
iletilmesi için gerekli olan iyon akışını inhibe ederek nöron membranlarında stabilizasyonu
sağlar. Böylece lokal anestezik etki oluşturur.
5.2. Farmakokinetik özellikler
Genel özellikler
Emilim:
Tinidazol:
Tinidazol intravajinal uygulamada yaklaşık %10 oranında emilir.
6 sağlıklı gönüllüde 500 mg tinidazol içeren vajinal ovül uygulamasından sonra maksimum
plazma konsantrasyonu ortalama olarak 1.0 µg/mL, maksimum plazma konsantrasyonuna
ulaşıncaya kadar geçen zaman (t ) ise ortalama olarak 8.7 saat olmuştur.
max
Tiokonazol:
Tiokonazol intravajinal yoldan uygulandığında sistemik dolaşıma çok az miktarda geçer.
Kandidal vulvovajinit’li kadınlarda 300 mg tiokonazol içeren merhemin tek doz intravajinal
uygulamasını takiben en yüksek plazma konsantrasyonu ortalama 18 ng/mL olmuştur.
Lidokain:
Lidokain hasarlı deriden ve mukoz membranlardan çok düşük miktarlarda emilir.
Dağılım:
Tinidazol:
Hemen hemen bütün dokulara ve vücut sıvılarına dağılır, kan-beyin bariyerini geçer. Dağılım
hacmi 50 litredir. Tinidazolün plazma proteinlerine bağlanması %12 oranındadır. Tinidazol
plasentadan geçer. Emzirme döneminde anne sütü ile atılır.
Tiokonazol:
Yapılan pek çok klinik çalışmada, tek doz (300 mg) intravajinal tiokonazol uygulamasını
takiben, vajinal sıvıda tespit edilen konsantrasyonların Candida albicans’ın üremesini 2-3 gün
boyunca inhibe edecek düzeylerde kaldıkları saptanmıştır.
Tiokonazolün, anne sütüne geçip geçmediği bilinmemektedir.
Sayfa 8Lidokain:
Lidokain plazma proteinlerine %60-80 oranında bağlanır. Pasif difüzyon ile plasenta ve kan-
beyin bariyerini geçer, serebrospinal sıvı ve yüksek perfüzyonlu dokulara (böbrek, karaciğer,
kalp) ve yağ dokusuna dağılır. Dağılım hacmi 0.8-1.3 L/kg’dır.
Biyotransformasyon:
Tinidazol:
Tinidazol kısmen oksidasyon, hidroksilasyon ve konjugasyon ile metabolize olur.
Tinidazol temel olarak CYP3A4 tarafından biyotransformasyona uğrar.
Tiokonazol:
Tiokonazolün ana metaboliti glukuronid konjugatıdır.
Tiokonazol vajinal sıvı içinde biyotransformasyona uğramaz, fakat intravajinal uygulamayı
takiben sistemik dolaşıma geçen ilacın bir kısmı metabolize olur. Tiokonazolün
metabolitlerinden biri imidazol halkası üzerinde N-glukuronidasyon sonucu şekillenir, diğer
metaboliti ise klorotiyenil grubunun O-detiyenilasyonu, alkole hidrate olması ve
glukuronidasyonu ile meydana gelir.
Lidokain:
Karaciğerde metabolize edilir. Etkin olan monoetilglisinksilidid (MEGX) ve glisinksilidid
(GX) metabolitleri bulunmaktadır.
Eliminasyon:
Tinidazol:
Tinidazolün plazma yarılanma ömrü yaklaşık 12-14 saattir. Tinidazolün atılımında karaciğer
ve böbrekler rol oynar. Tinidazol temel olarak idrar ile değişmeden atılır (uygulanan dozun
yaklaşık %20-25 kadarı). İlacın yaklaşık %12’si feçes ile atılır.
Tiokonazol:
İntravajinal uygulamayı takiben emilen ilaç genellikle 72 saat içinde plazmadan elimine olur.
Tiokonazolün oral yoldan alınan dozunun yaklaşık %25-27’si metabolitleri şeklinde idrar ile
birlikte atılırken, %59’u çoğunlukla değişmemiş ilaç şeklinde feçes ile atılır.
Lidokain:
İntravenöz uygulamayı takiben, emilen dozun yaklaşık %90’ı metabolitler halinde ve
%10’dan daha az miktarı değişmemiş halde idrarla atılmaktadır.
Sayfa 9Doğrusallık/Doğrusal olmayan durum
Veri mevcut değildir.
5.3. Klinik öncesi güvenlilik verileri
TRİVAG’ın etkin maddeleri olan tinidazol, tiokonazol ve lidokain için geleneksel güvenlilik
farmakolojisi, tekrarlanan doz toksisitesi, genotoksisite, karsinojenik potansiyel ve üreme
toksisitesi çalısmalarına dayalı olan insanlara yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Makrogol Setostearil Eter
Witepsol S 55
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Özel şekillendirilmiş PVC/PE ambalaj malzemesi ile ambalajlanır.
3 vajinal ovül kullanma talimatı ile birlikte karton kutuda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
Sayfa 102017/742
9. RUHSAT TARİHİ/RUHSAT YENİLEME TARİHİ
İlk ruhsat tarihi: 29.09.2017
Ruhsat yenileme tarihi:
10. KÜB’ÜN YENİLENME TARİHİ
Sayfa 11