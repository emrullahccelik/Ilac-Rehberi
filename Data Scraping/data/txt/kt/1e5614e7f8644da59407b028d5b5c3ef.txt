1  KULLANMA TALİMATI  
 
DEXA- SINE  % 0,1 göz damlası, çözelti  
Göze uygulanır.  
Steril  
• Etkin  madde:  
1 mL çözelti  1 mg  deksametazon  sodyum fosfat  içerir.  
Her şişede  5 mg  deksametazon  sodyum fosfat vardır.  
• Yardımcı  maddeler : 
Povidon K25, disodyum fosfat  dodekahidrat, sodyum klorür, edetat  disodyum, benzalkonyum 
klorür, enjeksiyonluk su’dur. 
 
 
Bu Kullanma  Talimatında:  
1. DEXA- SINE  nedir  ve ne için kullanılır?  
2. DEXA- SINE ’i kullanmadan önce dikkat edilmesi  gerekenler  
3. DEXA- SINE  nasıl  kullanılır?  
4. Olası  yan etkiler  nelerdir?  
5. DEXA- SINE ’in saklanması  
Başlıkları  yer almaktadır.  
1. DEXA- SINE  nedir  ve ne için kullanılır?  
• DEXA- SINE  kutusunda 1 adet özel damlalıklı şişe bulunur. Her şişede toplam 5 mL 
deksametazon sodyum fosfat vardır. İlacın 1 mL’sinde 1 mg deksametazon sodyum fosfat 
vardır.  
• Gözün steroidlere  yanıt  veren  enfeksiyona bağlı  olmayan  bütün iltihaplı hastalıklarında,  
• Gözyaşı bezleri  ve gözyaşı  kesesinin  iltihabında,  
• Yanık  ve yabancı  cisim tutulması gibi gözün ön bölümünde hasar yaratabilecek  durumlarda 
kullanılır.  
 
2. DEXA- SINE ’i kullanmadan önce dikkat  edilmesi  gerekenler 
DEXA- SINE ’i aşağıdaki durumlarda KULLANMAYINIZ  
Eğer:  
• İçerdiği  etkin  madde veya yardımcı  maddelerden  herhangi birine aşırı duyarlılığınız  
varsa,  
• Korneanızda yaralanmanız veya korneanızda (gözün en dışındaki saydam tabaka) ülser (yara) varsa,  
• Göz içi basıncınız  artmışsa  (glokom),  
   Bu ilacı kullanmaya  başlamadan  önce bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında yüksek 
veya düşük doz kullanmayınız.  2  • Viral  enfeksiyonlarınız  (herpes  simpleks  keratit,  çiçek  hastalığı,  suçiçeği/herpes  zoster  
veya  kornea  ve konjonktivanın diğer  viral enfeksiyonları),  
• Tedavi  edilmemiş  bakteriyel  enfeksiyonlar,  
• Mantar  enfeksiyonları  (Candida  albicans)  veya 
• Tedavi  edilmemiş  parazit  enfeksiyonları  varsa.  
Bunlar, DEXA- SINE  kullanıldığında  tetiklenebilir,  şiddetlenebilir  veya  maskelenebilir.  
• Göz tüberkülozunuz  (verem hastalığının gözü tutan şekli) varsa DEXA- SINE ’i kullanmayınız.  
 
DEXA -SINE ’i aşağıdaki  durumlarda  DİKKATLİ  KULLANINIZ  
• DEXA- SINE ’i sadece gözlerinize uygulayınız . 
• DEXA- SINE  uzun  süre kullanıldığında:  
o Göz tansiyonunuz yükselebilir. DEXA- SINE  kullanılırken göz tansiyonunuz düzenli 
olarak kontrol edilmelidir. Doktorunuza danışınız . Bu durum özellikle çocuk hastalar 
için önemlidir, çünkü göz tansiyonunda kortikosteroid kaynaklı artış riski çocuklarda 
daha yüksektir ve yetişkinlerde olduğundan daha önce ortaya çıkabilir. Doktorunuzdan, 
özellikle çocuklar için bilgi alınız . Yatkın hastalarda (örn.  şeker hastalığı ) kortikosteroid 
kaynaklı göz tansiyonu artışı ve/veya katarakt riski daha yüksekt ir. 
o Göz merceğinde bulanıklık (katarakt)  gelişebilir.   DEXA- SINE ’i uzun  süre  
kullanacaksanız,  düzenli  olarak  doktorunuza  danışınız.  
o DEXA- SINE  kan dolaşımına geçebileceğinden, Cushing Sendromu (vücudunuz yüksek 
düzeyde kortizol hormonuna uzun süre maruz kaldığında ortaya çıkan hormonal 
bozukluktur)  gelişebilir. Gövdenizde ve yüzünüzde şişlik ve kilo artışı meydana gelirse 
doktorunuza danışınız , çünkü bunlar  Cushing Sendromunun ilk belirtileridir.  DEXA-
SINE  ile sürdürülen uzun süreli veya yüksek dozlu tedavi sonlandırıldıktan sonra 
adrenal fonksiyon baskılanabilir. Tedaviyi kendi başınıza sonlandırmadan önce doktorunuzla  görüşünüz . Bu riskler özellikle de çocuklarda ve ritonavir ya da kobisistat 
içeren bir ilaçla tedavi edilen hastalar için önemlidir.  
• Belirtileriniz kötüleşir veya aniden tekrar ortaya çıkarsa lütfen doktorunuza  başvurunuz . 
Bu ürünü kullanırken göz enfeksiyonlarına karşı duyarlılığınız artabilir. 
• Enfeksiyonunuz
 varsa,  doktorunuz  enfeksiyonun  tedavisi  için başka bir ilaç reçete  
edecektir.  
• Gözlerde kullanılan steroidler göz yarasının iyileşmesini geciktirebilir. Topikal 
NSAİİ’lerin (non -steroidal  anti-enflamatuvar  ilaçlar)  de yaraların  iyileşmesini yavaşlattığı 
veya geciktirdiği bilinmektedir. Topikal NSAİİ’lerin ve topikal steroidlerin birlikte 
kullanılması, yara iyileşmesini aksatma potansiyelini arttırır.  
• Göz dokularının (konjonktiva, dermis) incelmesine neden olan bir hastalığınız va rsa, bu 
ilacı kullanmadan önce doktorunuza veya eczacınıza danışınız . 
• Bulanık görme  veya  diğer  görme  problemleriyle  karşılaşırsanız,  doktorunuza  danışınız . 
Kontakt lens kullanıyorsanız  Bir göz enflamasyonunun tedavisi sırasında kontakt lens takılması önerilmez; çünkü bu durumunuzu kötüleştirebilir. Eğer sağlık meslek mensubu (Göz hekimi/doktoru) kontakt lens kullanabileceğinizi düşünüyorsa, onları DEXA- SINE  kullanmadan önce çıkarmalı ve yeniden takmadan önce en az 15 
dakika beklemelisiniz.  
Bu uyarılar, geçmişteki  herhangi  bir dönemde  dahi  olsa sizin  için geçerliyse lütfen  doktorunuza 
danışınız.  
 
DEXA- SINE ’in yiyecek  ve içecek  ile kullanılması 
Uygulama yöntemi  açısından  yiyecek  ve içeceklerle etkileşimi yoktur. 
 
  3  Hamilelik  
İlacı kullanmadan önce  doktorunuza veya eczacınıza  danışınız.  
DEXA- SINE ’in insanlarda  hamilelik  sırasında  zararlı  olup olmadığı  bilinmemektedir.  Bu 
nedenle DEXA- SINE ’i, doktorunuz gerekli görmedikçe hamilelik döneminde kullanmayınız.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
Emzirme 
İlacı kullanmadan önce  doktorunuza veya eczacınıza  danışınız.  
DEXA- SINE ’in göze uygulanması halinde önemli miktarda kortikosteroidin vücuda ve 
dolayısıyla anne sütüne geçip geçmediği bilinmemektedir. Bu nedenle, emzirme sırasında 
DEXA- SINE ’in kullanılması önerilmemektedir. Daha yüksek dozlarda kullanım halinde veya 
uzun süreli t edavilerde emzirme kesilmelidir.  
 
Araç ve makine  kullanımı  
DEXA- SINE ’in araç ve makine kullanımını engelleyebilecek bir etkisi yok denecek kadar azdır. 
DEXA- SINE  kullanıldıktan sonra, damlatmadan ötürü kısa süreyle bulanık görme meydana 
gelebilir. Hastalar, sorun çözülünceye kadar trafikte araç kullanmamalı, emniyet tedbirleri olmadan çalışmamalı veya makine kullanmamalıdır.  
 
DEXA- SINE ’in içeriğinde bulunan bazı yardımcı  maddeler hakkında  önemli  bilgiler  
İçerdiği benzalkonyum klorür nedeniyle gözde iritasyona neden olabilir. Yumuşak kontakt lenslerle temasından kaçınınız. Uygulamadan önce kontakt lensi çıkarınız ve lensi takmak için 
en az 15 dakika bekleyiniz. Yumuşak kontakt lenslerin renklerinin bozulmasına neden olduğu bilinmektedir.  
DEXA- SINE  fosfat  İçerir  
Bu ilaç, 1 mL  göz damlası başına  2,52 mg fosfat içermektedir.  
 
Diğer ilaçlar  ile birlikte kullanımı  
Göze birden fazla oftalmik  tıbbi ürün uygulanacaksa, uygulamalar  arasında en az 5 dakika  ara 
verilmelidir.  Göz merhemleri en son uygulanmalıdır  
Topikal NSAİİ kullanıyorsanız lütfen doktorunuzu veya eczacınızı  bilgilendiriniz . Topikal 
kortikosteroidler ve topikal NSAİİ’lerin birlikte kullanılması kornea yaralarının iyileşmesinde problemlere neden olabilir. 
 
Kanınızdaki deksametazon miktarını arttırabileceklerinden, ritonavir veya kobisistat kullanıyorsanız lütfen doktorunuza  söyleyiniz.  
 
DEXA- SINE  Göz Damlasının ve sklera ve dermis iltihaplanmalarında kullanılan göz damlaları 
(atropin ve diğer antikolinerjikler) birlikte kullanıldığında, yatkın olan hastalarda göz tansiyonunun artış olasılığı dışlanamaz.  
Eğer reçeteli ya da reç etesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
  
 4  3. DEXA- SINE  nasıl  kullanılır?  
Uygun  kullanım  ve doz / uygulama sıklığı  için talimatlar:  
DEXA- SINE ’i alırken  her zaman  doktorunuzun  talimatlarına  kesin  olarak  uyunuz.  
Doktorunuz başka türlü tavsiye etmedikçe, hastalıklı gözünüze günde 4–6 defa 1 damla 
damlatınız.  Gözünüzde  daha ciddi  bir rahatsızlığınız  varsa  tedavinizin  başlangıcında  gündüzleri 
saatte bir 1 damla ve geceleri iki saatte bir 1 damla ile başlayınız ve normal dozlarla devam ediniz.  
Tedavi  süreniz doktorunuz tarafından belirlenecektir.  Bu süre hastalığınızın  cinsine  ve tedaviye 
verdiğiniz yanıta bağlı olarak birkaç günden birkaç haftaya kadar değişebilir. Yüksek doz kullanıyorsanız, böbrek üstü bezlerdeki baskılanma riski nedeniyle tedavinizi doktorunuzun tavsiye ettiği mümkün olan en kısa süre ile sınırlandırınız (tercihen 5 günden az).  
Ciddi  rahatsızlıklar  dışında  DEXA- SINE’i 14 günden daha  uzun  süre kullanmayınız.  
Eğer DEXA- SINE ’in etkisinin çok güçlü veya çok zayıf olduğuna dair bir izleniminiz varsa, 
doktorunuza veya eczacınıza danışınız.  
Uygulama yolu ve metodu:  
• DEXA- SINE  sadece gözlere damlatılarak  kullanılmalıdır.  
• Kapağı ilk kez açtıktan sonra emniyet halkasını kırınız. İlacı göze ilk kez damlatmadan önce bu halkayı uzaklaştırınız.
 
• DEXA- SINE ’i ve bir aynayı  hazır  bulundurunuz.  
• İlacı uygulamadan önce ellerinizi yıkayınız.  
• Damlalığın ucuna dokunmadan şişeyi açınız. Şişeyi, baş ve işaret parmağınızın arasında ucu aşağıya bakacak şekilde tutunuz.
 
 
• Başınızı  arkaya doğru itiniz.  Gözünüz  ve göz kapağınız  arasında bir  alan oluşuncaya  kadar 
temiz  bir parmağınızın  yardımıyla  göz kapağınızı  aşağıya doğru çekiniz.  Damlayı  bu alana 
damlatınız.  
 
• Şişenin  ucunu gözünüze  iyice yaklaştırınız.  Gerekirse bir ayna  kullanınız.  
• Ancak şişenin ucunu gözünüze ya da göz kapağınıza, etrafındaki alanlara veya diğer bölgelere değdirmeyiniz; aksi tak dirde damlaya mikrop bulaşabilir. Herhangi bir bulaşmayı önlemek 
için, kullandıktan sonra şişeyi sıkıca kapatınız.
 
• Yukarıya doğru bakınız ve şişenin tabanına hafifçe bastırarak, kornea kesesinin içine 1 damla 
damlatınız.  
 
   
5   
Kullandıktan sonra göz damlasının kana karışmasına engel olmak için şu önlemi alınız: Göz 
kapaklarınızı kapalı tutunuz ve aynı anda bir parmağınızı en az bir dakika boyunca gözyaşı kanalınıza hafifçe bastırınız.  
 
Eğer damla gözünüze isabet  etmezse,  tekrar  damlatınız.  
 
Göz
 damlasını  her iki gözünüzde  kullanıyorsanız,  bu adımları  diğer gözünüz  için de 
tekrarlayınız.  
 
Kullanmadığınız  zamanlarda şişeyi  sıkıca  kapatılmış  olarak  muhafaza ediniz.  
Değişik yaş grupları: 
Çocuklarda  kullanımı:  
İlacın  çocuklar üzerinde kullanımı ile ilgili  deneyim yoktur. Çocuklarda  böbrek üstü bezlerinde 
baskılanma riski nedeniyle tedavi mümkün olan en kısa süre ile sınırlandırılmalıdır (tercihen 5 
günden az).  
Süt çocuğu ve  küçük çocuklarda  zorunlu kalınmadıkça  kullanımı önerilmemektedi r. 
Yaşlılarda  kullanımı:  
Yaşlılarda  özel bir doz ayarlamasına gerek  yoktur.  
 
Özel  kullanım  durumları:  
Böbrek/Karaciğer yetmezliği:  
Böbrek/karaciğer  yetmezliği olan hastalarda özel bir doz ayarlamasına gerek yoktur.  
Eğer  DEXA- SINE ’in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  DEXA- SINE  kullandıysanız:  
DEXA- SINE ’den kullanmanız gerekenden fazlasını kullanmışsanız bir doktor veya eczacı ile 
konuşunuz . 
Gözü ılık suyla yıkayınız. Bir sonraki planlı kullanıma kadar başka damla damlatmayınız. 
Konjonktiva kesesinin emiciliği sınırlı olduğundan, çok fazla miktarda DEXA- SINE ’in göze 
girmesi neredeyse imkânsızdır. 
 
DEXA- SINE ’i kullanmayı  unutursanız:  
Tedavinize bir sonraki  planlı  kullanıma göre devam  ediniz. Ancak bir sonraki  dozun zamanı 
gelmişse, unutulan dozu atlayınız ve normal kullanım düzeninize devam ediniz. Unutulan dozları  dengelemek için çift doz  almayınız. 
 
DEXA -SINE  ile tedavi  sonlandırıldığında  oluşabilecek  etkiler  
Yüksek dozda  kortikosteroid kullanıyorsanız,  tedavinizin  aniden  kesilmesi hastalığın  tekrar  
daha  güçlü oluşması  ya da mevcut  hastalığınızda  alevlenmeye neden  olabilir.  
Tedavinizi  doktorunuza  danışmadan  sonlandırmayınız.  
      6   
4. Olası yan etkiler nelerdir?  
Korneanızda (gözün ön bölümündeki saydam tabaka) şiddetli bir zedelenme varsa, fosfatlar 
tedavi sırasında kalsiyum birikiminden ötürü çok seyrek olarak bulanıklığa (bulutlu lekeler) 
neden olabilir. 
 
Tüm  ilaçlar  gibi DEXA- SINE ’in içeriğinde  bulunan maddelere duyarlı  olan kişilerde  yan 
etkiler olabilir, ancak bunlar herkeste görülmeyebilir. 
Klinik  çalışmalarda en sık karşılaşılan  istenmeyen  reaksiyonlar göz yakınmaları  olmuştur.  
 
Yan etkiler  aşağıdaki  kategorilerde gösterildiği  şekilde  sıralanmıştır:  
 
Çok yaygın  : 10 hastanın  en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1000 hastanın birinden fazla görülebilir. 
Seyrek  : 1000 hastanın  birinden az, fakat  10000 hastanın  birinden fazla görülebilir. 
Çok seyrek : 10000 hastanın birinden az görülebilir. 
Bilinmiyor  : Eldeki verilerden  hareketle tahmin edilemiyor.  
 
Yaygın:  
Göz rahatsızlıkları 
 
Yaygın  olmayan:  
Tat alma  duyusunda bozukluk 
Kornea iltihabı, konjonktivit, göz kuruluğu, korneanın lekelenmesi, ışığa duyarlılık, bulanık 
görme, gözde anormal duyusal algı(hassaslık), gözde yabancı cisim hissi, gözyaşı üretiminde artış, göz kapağında kabuklanma, göz kaşıntısı, gözde tahriş veya kızarıklık  
 
Bilinmiyor : 
Glokom (göz tansiyonu), korneanın ülseratif iltihabı, göz içi tansiyon artışı, görme keskinliğinde azalma, kornea erozyonu, göz kapağında sarkma, göz ağrısı, gözbebeklerinde büyüme, kalıcı mercek bulanıklığı (katarakt). Aşırı duyarlılık, adrenal supresyon, adrenal yetmezlik, baş dönmesi, baş ağrısı, Cushing Sendromu (aşırı tüylenme (özellikle kadınlarda) kas güçsüzlüğü ve kas kütlesinde azalma, deride kırmızı ila mavimsi çatlaklar, tansiyon artışı, adet düzensizliği veya kesintisi, vücudun protein ve kalsiyum düzeylerinde değişiklikler, çocuklarda ve ergenlerde büyüme bozuklukları ve vücutta ve  yüzde şişkinlik ve kilo artışı) (bkz. bölüm 2. “Kullanım Uyarıları ve Önlemler”)  
 
 
Seçilen  Yan Etkilerin  Tarifi  
Kortikosteroidlerin gözlerde uzun süreli kullanımı, göz sinir uçlarında zedelenmeye, görme 
keskinliğinde azalmaya ve görme kusurlarına, kısmi lens bulanıklığına ve göz içi basıncının artmasına neden olabilir. Uzun  süreli  kortikosteroid kullanımında  göz içi basınç,  kornea ve mercek  düzenli olarak  
kontrol edilmelidir.  
Kortikosteroid bileşenlerinden ötürü, kornea ve dermiste incelmeye neden olan hastalıklarda, özellikle de uzun süreli kullanımın ardından delinme  riski artar.  
Kortikosteroidler enfeksiyonlara karşı direnme gücünü zayıfl atabilir ve meydana gelme 
olasılıklarını arttırabilir.  
  7  Yan etkilerin  raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
konuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan 
etkileri bildirerek  kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız.  
 
 
5. 
DEXA- SINE ’in saklanması  
DEXA- SINE’i  çocukların  göremeyeceği,  erişemeyeceği  yerlerde ve ambalajında saklayınız.  
25°C  altındaki  oda sıcaklıklarında,  ışıktan  koruyarak saklayınız.  Dondurmayınız.  
Son kullanma  tarihiyle  uyumlu olarak  kullanınız.  
Ambalajdaki son kullanma tarihinden sonra DEXA -SINE’i  kullanmayınız.  
 
Son kullanma tarihi geçmiş  veya kullanılmayan  ilaçları  çöpe  atmayınız!  Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
 
Ruhsat  Sahibi:   Keymen  İlaç San. ve Tic. A.Ş. 
Çankaya/ Ankara  
 
Üretim Yeri:  Abdi İbrahim İlaç Sanayi  ve Ticaret. A.Ş  
                          Esenyurt / İstanbul  
  
Bu kullanma talimatı 12/08/2023 tarihinde onaylanmıştır.  
 