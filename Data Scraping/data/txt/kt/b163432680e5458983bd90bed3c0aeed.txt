 
1/13 KULLANMA TALİMATI  
 
SELOVİTA -K1 2 mg/0,2 mL pediatrik çözelti  
Steril  
Ağız  yoluyla, damar içine  veya kas içine  uygulanır.  
 
• Etkin  madde: Bir adet ampul, 0,2 mL’de  2 mg K1 vitamini (fitomenadion) içerir.  
• Yardımcı  maddeler: Glikokolik asit, lesitin, pH  ayarı için sodyum hidroksit, 
hidroklorik asit ve enjeksiyonluk su.  
 
 
Bu Kullanma  Talimatında:  
1. SELOVİTA- K1 nedir  ve ne için kullanılır?  
2. SELOVİTA- K1’i kullanmadan önce dikkat edilmesi  gerekenler  
3. SELOVİTA- K1 nasıl  kullanılır?  
4. Olası  yan etkiler  nelerdir?  
5. SELOVİTA- K1 'in saklanması  
 
Başlıkları yer almaktadır.  
 
1. SELOVİTA -K1 nedir  ve ne için kullanılır?  
• SELOVİTA- K1, fitomenadion isimli  etkin  maddeyi içermektedir.  Bu, K1 vitamini olarak 
isimlendirilen insan yapımı bir vitamindir.  
• SELOVİTA- K1, berrak  ve sarı renkte bir çözeltidir.  
• SELOVİTA -K1, 0,2 mL içerisinde,  2 mg K1 vitamini (fitomenadion) içeren,  5 adet 
ampul ve ağız yoluyla uygulama için 5 adet şırınga ile beraber kullanıma sunulmuştur.  
 
SELOVİTA- K1, aşağıdaki hastalıkların tedavisinde kullanılır:  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını  saklayınız.  Daha sonra  tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.   
2/13 • Vücudunda yeterli düzeyde K1 vitamini bulunmayan yenidoğan bebeklerde K 1 vitamini 
eksikliğinden kaynaklanan kanamaların önlenmesinde ve tedavisinde kullanılır. Bu duruma 
“K1 vitamini eksikliği kanaması” adı verilir, ciddi fakat seyrek görülen bir durumdur. Tüm 
yenidoğanlara ailelerinin izni alınarak K1 vitamini verilir.  
• Bebeklere veya çocuklara kanını seyrekleşt iren, antikoagülan denilen ilaçlardan fazla 
miktarda verildiği durumlarda kullanılabilir. SELOVİTA -K1 genellikle bu çocukların 
tedavi edilmesi için bir hematolog (kan ile ilişkili hastalıklarla ilgilenen doktor)  tavsiyesiyle 
kullanılır.  
 
SELOVİTA- K1, vücudunuzun kanın pıhtılaşmasını sağlayan maddeleri (faktörleri)  üretmesine  
yardımcı  olarak  etkisini  gösterir.  Kanın  pıhtılaşmasını sağlayan  bu maddeler, kanamayı 
durdurmaya yardımcı olurlar.  
 
2. SELOVİTA -K1’i  kullanmadan  önce dikkat  edilmesi gerekenler 
SELOVİTA -K1’i aşağıdaki durumlarda KULLANMAYINIZ  
Eğer;  
• Bebeğinizin  veya  çocuğunuzun,  fitomenadion veya  ilacın  içerdiği  diğer  yardımcı  
maddelerden herhangi birine karşı aşırı duyarlılığı (alerji) varsa  
• Ürün içeriğinde yer alan lesitin soya yağı ihtiva eder. Eğer fıstık ya da soyaya alerjiniz varsa  
SELOVİTA- K1’i kullanmayınız  (Bkz. Yardımcı madde(ler)).  
 
Bu durumun sizin için geçerli olduğundan emin değilseniz, SELOVİTA -K1 almadan  önce 
doktorunuza veya hemşirenize danışınız.  
 
SELOVİTA -K1’i  aşağıdaki  durumlarda  DİKKATLİ  KULLANINIZ  
Eğer;  
• Çocuğunuzda  safra  akışı ile ilgili  sorunlar  varsa  (kolestatik  hastalık).  Safra,  vücudun 
bazı vitaminlerden faydalanabilmesi açısından önemlidir.  
• 2,5 kg’dan az ağırlıktaki prematüre bebeklerde  parenteral  uygulama  beyin hasarı 
(kernikterus, bilirubin ensefalopatisi) riskini artırabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
SELOVİTA -K1 ’in yiyecek  ve içecek  ile kullanılması 
Herhangi bir etkileşme bildirilmemiştir.    
3/13 Hamilelik  
Yenidoğanlarda ve bebeklerde kullanılması nedeniyle geçerli değildir.  
Hamilelerde kullanılmamalıdır.  
 
Emzirme 
Yenidoğanlarda  ve bebeklerde  kullanılması nedeniyle geçerli  değildir.  
Emziren kadınlarda kullanılmamalıdır.  
 
Araç ve makine  kullanımı  
Yenidoğanlarda  ve bebeklerde  kullanılması nedeniyle geçerli  değildir.  
 
SELOVİTA -K1 ’un içeriğinde bulunan bazı yardımcı  maddeler hakkında  önemli  bilgiler  
SELOVİTA- K1,  
• her “doz”unda 1 mmol (23 mg)’dan daha az sodyum ihtiva eder; yani aslında “sodyum 
içermez”.  
• soya yağı ihtiva eder. Eğer fıstık ya da soyaya alerjiniz varsa bu tıbbi ürünü kullanmayınız.  
 
Diğer ilaçlar  ile birlikte  kullanımı  
SELOVİTA- K1 birlik te kullanıldığında  bazı ilaçların  etkisini  değiştirebilir.  Ayrıca diğer  bazı 
ilaçlar da SELOVİTA -K1’in etkisini değiştirebilir.  
 
Özellikle,  bebeğiniz  veya çocuğunuz  kanın pıhtılaşmasını önleyen (antikoagülan) ilaçları 
kullanıyorsa, doktorunuza veya hemşirenize bunun hakkında bilgi veriniz.  
 
Eğer  çocuğunuz  reçeteli  ya da reçetesi  herhangi bir ilacı şu anda kullanıyorsa veya son 
zamanlarda kullandıysa lütfen doktorunuza veya hemşirenize bunlar hakkında bilgi veriniz.  
 
3. SELOVİTA -K1 nasıl  kullanılır?  
Uygun kullanım  ve doz/uygulama sıklığı  için talimatlar:  
Doktorunuz bebeğinizin veya çocuğunuzun hastalığına bağlı olarak ilacın dozunu belirleyecek ve 
uygulayacaktır.  
 K
1 vitamini eksikliğinden kaynaklanan kanamaların önlenmesi  
Zamanında  veya zamanına yakın  doğan sağlıklı bebekler  
Bu bebekler SELOVİTA -K1’i iki şekilde alabilir:  
• Doğum  sırasında  veya doğumdan hemen  sonra  kas içine tek  bir enjeksiyon (1 mg), 
veya 
• Doğum  sırasında  veya doğumdan hemen  sonra ilk doz (2 mg) ağızdan  (oral) verilir.   
4/13 Bunu, 4 ila 7 gün sonra sizin bebeğinize vereceğiniz ikinci doz (2 mg) ve 1 ay sonrasında üçüncü 
doz (2 mg) takip eder. Özellikle bebek maması ile beslenen bebeklerde üçüncü oral doz es 
geçilebilir.  
 
İlave dozlar:  
• K1 vitaminini ağızdan alan veya emzirilen (anne sütü alan) bebekler daha fazla K 1 
vitaminine ihtiyaç duyabilir.  
• Ağızdan iki doz K 1 vitamini almış olan ve biberonla beslenen bebeklerin ilave dozlar 
almasına gerek yoktur çünkü anne sütü dışında sütler (formüll ü hazır sütler) K 1 vitamini 
takviyesi içerirler.  
 
Bebeğinize ağızdan SELOVİTA -K1’i nasıl vereceğinize dair talimatlar, bu bölümün son kısmında 
verilmektedir (bkz. “Bebeğinize ağızdan SELOVİTA -K1’i nasıl verebilirsiniz”).  
 
Kanama riski taşıyan, prematüre veya zamanında doğan bebekler  
• SELOVİTA- K1, bu bebeklere doğum sırasında veya doğumdan hemen sonra tek bir 
enjeksiyon şeklinde verilir.  
• Bebeğiniz hala kanama riski taşıyorsa, daha sonra daha fazla enjeksiyon yapılabilir.  
 
K1 vitamini eksikliğinden kaynaklanan  kanamaların tedavisi  
• SELOVİTA- K1, bu bebeklere tek bir IV enjeksiyon şeklinde verilir (genellikle 1 mg).  
• Bebeğiniz hala kanama riski taşıyorsa, daha sonra daha fazla enjeksiyon yapılabilir.  
Bazı bebekler  kan nakline de ihtiyaç  duyabilir.  
 
Kan sulandırıcı ilaçları fazla miktarda kullanmış hastaların tedavisi 
Kan sulandırıcı ilaçları fazla miktarda kullanmış çocukların tedavisi genellikle bir hematolog (kan 
ile hastalıklarla ilgilenen doktor) tarafından başlatılır.  
• SELOVİTA- K1, çocuğunuzun damarına enjeksiyon yoluyla verilir ( IV enjeksiyon)  
• SELOVİTA- K1 verilmesinden 2 ila 6 saat sonra, doktorunuz çocuğunuzun kanındaki 
pıhtılaşma faktörlerinin seviyelerini kontrol edecektir.  
• Eğer çocuğunuzda hala  yeterli  pıhtılaşma  faktörleri yoksa, doktorunuz ilave SELOVİTA-
K1 kullanılmasını isteyebilir.  
 
Bebeğinize ağızdan SELOVİTA -K1’i nasıl verebilirsiniz?  
Eğer bebeğiniz doğum sırasında ağızdan SELOVİTA -K1 alırsa, doğumdan 4 ila 7 gün sonra 
bebeğinize ağızdan ikinci 2 mg dozu vermeniz istenecektir.  
Eğer bebeğini zi sadece emziriyorsanız, bebeğinize ayda bir ağızdan 2 mg SELOVİTA - K1  
5/13 vermeniz istenecektir.  
 
Uygulama yolu ve metodu:  
SELOVİTA- K1, çocuğunuza damar veya kas içine enjeksiyon yoluyla veya ağız yoluyla (oral) 
verilebilir. Nasıl verileceği, ilacın ne için kullanılacağına ve bebeğinizin erken doğup doğmadığına 
(prematüre) bağlıdır. Doktorunuz, çocuğunuzun ne kadar SELOVİTA -K1 kullanması gerektiğine 
karar verecektir.  
 
Kullanma talimatındaki şemalar, ambalajda yer alan şırınga kullanılarak ilacı bebeğinize ağızdan 
nasıl vereceğinizi göstermektedir. Eğer nasıl yapacağınızdan emin değilseniz veya bu konuyla ilgili 
kaygınız varsa, doktorunuza veya eczacınıza danışınız.  
 
Ampul  ve şırınga  Ampulün  açılması  
 
  
 
Resim  1 Resim  2 
- R esim 1’de ampul ve şırınga görülmektedir. Şırınganın içeriye ve dışarıya oynatılabilen  
kısmına piston denir.  
- Ampulün alt kısmında  toplanacak  şekilde  içeriği çalkalayınız.  Bulanıklık  varsa 
kullanmayınız.  
- Ampulün gövdesini  elinizin  başparmağı  ve işaret  parmağı  arasında tutunuz  (bkz. Resim 2).  
- Ampulün baş kısmını diğer  elinizin  başparmağı ve  işaret  parmağı  arasında  tutunuz, düzgün 
bir kırılma için yan taraftan nokta ile birlikte basınç uygulayınız  
(bkz.  Resim  2). 
  
 
6/13   
Resim  3 Resim  4 
- Şırıngayı  ampulün  içine  şekilde  gösterildiği gibi dibine  kadar  sokarak,  çözeltiyi ampulden 
şırıngaya çekiniz (bkz. Resim 3). İlacı şırınganın yan tarafındaki ikinci işarete (2 mg) kadar 
çekmek için, şırınga pistonunu yavaşça çekiniz.  
 Şırınga, ampulden gerekli dozu çekmek için tasarlanmı ştır. Gerekli doz alındıktan sonra, 
ampulde bir miktar çözelti kalabilir, bu bebeğe verilmemelidir.  
 
- Şırıngayı  bebeğin ağzına  gösterildiği  gibi yerleştiriniz  ve ilacı uygulamak  için pistona 
basınız (bkz. Resim 4).  
 Değişik  yaş grupları:  
Çocuklarda  (yenidoğanlarda ve bebeklerde)  kullanımı:  
Özel  bir kullanım  uyarısı  yoktur.  
 Yaşlılarda  kullanımı:  
Yenidoğanlarda  ve bebeklerde  kullanılması nedeniyle  geçerli  değildir.  
 Özel  kullanım  durumları:  
Böbrek/Karaciğer yetmezliği:  
Özel  bir kullanım  uyarısı  yoktur.  
 Eğer SELOVİTA -K1’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 Kullanmanız  gerekenden  daha  fazla  SELOVİTA -K1 kullandıysanız : 
Bebeğinize kullanması gerekenden fazla SELOVİTA -K1 verilmişse, bebeğinizde şu durumlar 
görülebilir;  sarılık  (derinin veya  göz aklarının  sararması  gibi belirtiler),  karın  ağrısı, kabızlık, 
dışkının yumuşaması, kötü görünmek, sinirlilik hali, döküntü, kan testleriyle ortaya çıkan karaciğer 
fonksiyonlarında bozukluk.  
 SELOVİTA -K1’den kullanmanız gerekenden fazlasını kullanmışsanız bir doktor veya hemşire ile 
konuşunuz.   
 
7/13 SELOVİTA -K1’i kullanmayı  unutursanız  
Eğer  bebeğinize  ağızdan  SELOVİTA- K1 vermeyi  unutursanız,  bir sonraki  dozu  ne zaman 
vermeniz gerektiği hakkında doktorunuzla veya hemşirenizle konuşunuz.  
 
Eğer  çocuğunuzun kullanacağı  SELOVİTA- K1’i yanlışlıkla  başka  biri kullanmışsa  bir doktora 
danışmaları gerekir.  
 
Unutulan dozları  dengelemek için çift doz almayınız.  
 
SELOVİTA -K1 ile tedavi  sonlandırıldığındaki oluşabilecek  etkiler 
Herhangi  bir etki bulunmamaktadır.  
 
4. Olası yan etkiler nelerdir?  
Tüm  ilaçlar  gibi, SELOVİTA- K1’in  içeriğinde  bulunan maddelere duyarlı  olan kişilerde  yan etkiler 
olabilir.  
 
Aşağıdakilerden  biri olursa,  SELOVİTA -K1’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Aşırı  duyarlılık  (alerjik)  sorunlar  
Belirtileri  şunlardır:  
• Bebeğinizin  veya  çocuğunuzun boğazında,  yüzünde,  dudaklarında  ve ağzında  şişme olması. 
Bu durum nefes alma veya yutkunma zorlukları yaşamalarına sebep olabilir.  
• Bebeğinizin veya çocuğunuzun ellerinde, ayaklarında ve eklemlerinde ani şişmeler olması.  
 
Bunların hepsi ciddi yan etkilerdir.  
 Eğer  bunlardan biri çocuğunuzda  mevcut  ise, çocuğunuzun SELOVİTA- K1’e  karşı  ciddi  alerjisi 
var demektir. Acil tıbbi müdahaleye veya hastaneye yatırılmasına gerek olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın   : 10 hastanın en az birind e görülebilir.  
Yaygın  : 10 hastanın birinden az, fakat 100 hastanın birinde n fazla görülebilir.  
Yaygın olmayan : 100 hastanın birinden az, fakat 1 .000 hastanın birinden fazla görülebilir.  
Seyrek   : 1.000 hastanın  birinden az, fakat 10.000 hastanın  birinden fazla  görülebilir.  
Çok seyrek  : 10.000 hastanın birinden az görülebilir.  
Bilinmiyor
  : Eldeki  verilerle  tahmin edilemiyor.    
8/13 Aşağıdakilerden  herhangi  birini fark ederseniz,  doktorunuza  söyleyiniz:  
Enjeksiyonun yapıldığı bölgede sorunlar  
Seyrek  olarak  bu sorunlar ciddi olabilir. Belirtileri şunlardır: 
• Atrofi (doku erimesi)  
• Enflamasyon (yangı) (acı, kızarıklık, ısı/sıcaklık artması şeklinde belirir)  
• Nekroz (doku ölümü)  
• Bölgesel tahriş  
 
Bunlar SELOVİTA- K1’in  hafif  yan etkileridir.  
 
Eğer bahsedilen yan etkilerden herhangi biri ciddileşirse veya kötüleşirse veya bu kullanma 
talimatında bahsi geçmeyen herhangi bir yan etki ile karşılaşırsanız doktorunuzu veya  eczacınızı 
bilgilendiriniz.  
 
Yan etkilerin  raporlanması  
Kullanma  Talimatında yer  alan veya almayan herhangi bir yan etki meydana  gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer  alan “İlaç Yan Etki Bildirimi” ikonuna tıklayarak ya da  0 800 314 00  
08 numaralı yan etki  bildirim hattını  arayarak Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. SELOVİTA -K1’in  Saklanması  
SELOVİTA -K1’i çocukların  göremeyeceği,  erişemeyeceği  yerlerde  ve ambalajında saklayınız.  
• 25°C altındaki oda sıcaklığında saklayınız.  
• Işıktan koruyunuz.  
 
Son kullanma  tarihi  ile uyumlu olarak kullanınız.  
Ambalajdaki  son kullanma tarihinden sonra  SELOVİTA -K1’i kullanmayınız.  
• Kullanım sırasında ampul içindeki çözelti berrak olmalıdır. Uygun olmayan saklama 
koşullarında çözelti bulanıklaşır ya da bir tabaka oluşur. Bu durumda ampul kullanılmamalıdır.  
 Yalnızca doktorunuzun söylediği durumlarda ampulleri saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.    
9/13 Ruhsat  Sahibi : 
HAVER  FARMA  İlaç A.Ş. 
Akbaba  Mah.  Maraş  Cad. No:52/2/1  
Beykoz/İSTANBUL  
 
Üretim Yeri: 
OSEL İlaç San. ve Tic. A.Ş.  
Akbaba Mah. Maraş Cad. No:52  
Beykoz/İSTANBUL  
 
Bu kullanma  talimatı 28/11/2022  tarihinde  onaylanmıştır.   
10/13  
 
AŞAĞIDAKİ  BİLGİLER  BU İLACI  UYGULAYACAK SAĞLIK PERSONELİ  İÇİNDİR  
 
SELOVİTA -K1 2 mg/0,2 mL pediatrik çözelti  
K1 vitamini (fitomenadion)  
 
Ürün  bilgilerinin  tamamı için lütfen  Kısa Ürün Bilgilerine  bakınız.  
 
Sunum  
Amber renkli cam ampul,  0,2 mL çözelti  içerir.  Çözelti berrak ila hafif  opak ve açık sarı renktedir. 
Ayrıca glikokolik asit, lesitin, pH ayarı için sodyum hidroksit, hidroklorik asit ve enjeksiyonluk su 
içerir. SELOVİTA -K1, her dozunda 1 mmol (23 mg)’dan daha az sodyum ihtiva eder (1 mL’de 2,64 
mg); yani esasında “sodyum içermez” kabul edi lir. SELOVİTA- K1, 5 adet ampul ve oral uygulama 
için 5 adet şırınga ile beraber kullanıma sunulmuştur.  
 
AMBALAJIN İÇİNDE  PLASTİK  ORAL  ŞIRINGALAR  MEVCUTTUR  FAKAT  BU ŞIRINGALAR 
ENJEKSİYON İÇİN KULLANILMAMALIDIR.  
 
Pozoloji ve uygulama şekli  
SELOVİTA- K1 enjeksiyon yoluyla (intravenöz ya da intramüsküler) ya da ağız yoluyla (oral) 
kullanılır.  
 
DİKKAT: Bebeğin ağırlığına göre doz hesabı yapılırken dikkatli olunmalıdır (10 katı hataları 
yaygındır).  
 
K1 vitamini eksikliğinden kaynaklanan kanamaların önlenmesi (VKDB)  
36 haftalık  ve daha  büyük,  sağlıklı  yenidoğanlar:  
• Doğum  sırasında  ya da doğumdan  hemen  sonra intramüsküler enjeksiyonla 
uygulanan 1 mg veya  
• Doğum sırasında  ya da doğumdan hemen sonra ağız  yoluyla (oral) uygulanan 2 mg.  
• Ağızdan verilen ilk dozu, 4 ila 7 gün sonra uygulanacak olan ikinci bir 2 mg doz takip eder. Doğumdan 1 ay sonrasında bir 2 mg oral doz daha verilmelidir. Özellikle bebek maması ile beslenen yenidoğanlarda bu üçüncü oral doz es geçilebilir.  
 
İkinci oral dozu alması garantilenmeyen veya üçüncü oral dozu alması garantilenmeyen emzirilen bebeklerde 1 mg’lık (0,1 mL) IM tek doz önerilmektedir.    
11/13 36 haftadan daha küçük ve 2,5 kg veya üstü ağırlıkta erken doğan ve zamanında doğan ancak 
risk taşıyan yenidoğanlar (örn. prematürelik, doğum asfiksisi, obstrüktif sarılık, yutma engeli, 
annenin antikoagülan veya antiepileptik ilaç kullanımı):  
Doğum  sırası nda veya  doğumdan hemen  sonra  1 mg) IM veya  IV uygulanır.  İlave dozların miktarı 
ve sıklığı pıhtılaşma durumuna göre belirlenir.  
 
36 haftadan daha küçük ve 2,5 kg’ın altında ağırlıkta erken doğan bebekler:  
Doğum  sırasında  veya  doğumdan hemen  sonra  0,4 mg/kg (0,04 mL /kg’a  eşdeğer) ) IM veya  IV 
olarak uygulanır. Dozlama için aşağıdaki tabloya bakınız. Bu parenteral doz aşılmamalıdır 
(kernikterus (bilirubin ensefalopatisi) gelişme riskini artırabilir). İlave dozların sıklığı pıhtılaşma 
durumuna göre belirl enir. 
 
Kolestatik karaciğer hastalığı ve malabsorbsiyon altyapılı hastalarda oral profilaksinin yeterli 
olmadığı ile ilgili kanıt mevcuttur.  
 
DİKKAT:  Bebeğin  ağırlığına  göre doz hesabı  yapılırken  dikkatli  olunmalıdır  (10 katı hataları 
yaygındır).  
 K
1 vitamini eksikliğinden kaynaklanan kanamaların önlenmesi için, erken doğan bebeklerde 
doğum sırasında doz bilgisi  
Bebeğin  ağırlığı  Doğum  sırasındaki  K1 
vitamini  dozu  Enjeksiyon  hacmi  
1 kg 0,4 mg 0,04 mL 
1,5 kg 0,6 mg 0,06 mL 
2 kg 0,8 mg 0,08 mL 
2,5 kg 1 mg 0,1 mL 
2,5 kg  üstü 1 mg 0,1 mL 
 
Emzirilen  yenidoğan bebeklerde  ek oral dozlar  önerilmektedir  ancak  bu ek dozlar  için 
güvenlilik ve etkililik verileri sınırlıdır.  
 
K1 vitamini eksikliğinden kaynaklanan kanamaların erken ve/veya geç dönem tedavisi  
Klinik  tablo  ve pıhtılaşma  durumuna  göre,  başlangıç  olarak,  1 mg IV ve ilave  dozlar uygulanır.  
SELOVİTA- K1 tedavisinin, kan nakli veya ciddi kan kaybını ve K1 vitaminine yanıt gecikmesini 
kompanse etmek için pıhtılaşmayı sağlayan faktörler gibi, daha hızlı, etkin bir tedavi seçeneği ile 
uygulanması gerekebilir.    
12/13 Kumarin  tipi antikoagülan  ilaçlar  ile antidot  tedavisi  
SELOVİTA- K1 için,  bebeklerde  ve çocuklarda,  kumarin tipi antikoagülan ilaçlara karşı antidot 
olarak kullanmak üzere, spesifik bir doz önermek için doz ayarlama çalışması yapılmamıştır.  Önerilen  
dozlar  aşağıda detaylı  olarak  verilmiştir.  Bu hastalarda SELOVİTA-  K1 intravenöz enjeksiyon 
yoluyla verilmelidir. SELOVİTA -K1 ile tedavisi düşünülen bebek veya çocuğun, uygun bir şekilde 
muayene edilmesi ve tedavisi hakkında bir hematoloğa danışılması tavsiye edilmektedir.  
 
K1 vitamini uygulamasının,  varfarin  ile 2-3 haftalık  antikoagülasyon tedavisi  ile etkileşmesi 
sebebiyle, varfarin ile tedavi edilen hastalarda, terapötik girişim için hastanın  neden  varfarin 
kullandığı ve antikoagülan tedavinin devam edip etmeyeceği (mekanik kalp val fi bulunan veya 
tekrarlayan trombo- embolik komplikasyonlar gibi) dikkate alınmalıdır. Varfarin kullanmaya  devam 
eden hastalarda, antikoagülasyonun tamamen geri dönüşümü için önerilen doz, IV enjeksiyonla 
uygulanan 30 mikrogram/kg’dır. SELOVİTA- K1, 13 kg’ın üstündeki çocuklarda, yalnızca 30 
mikrogram/kg’lık dozlarda uygulanabilir.  
 
Varfarin  doz aşımının  tamamen  geri dönüşümüne  ihtiyaç  duyulan  hastalar  için önerilen K 1 
vitamini dozu,  IV enjeksiyonla  uygulanan 250-300 mikrogram/kg’dır.  K1 vitamini tedavisi sırasında 
en erken 4 ila 6 saat sonra etki görülmeye başlanır. Bu yüzden, ciddi kanaması bulunan hastaların, 
koagülasyon faktör konsantreleri ile replasman tedavisi düşünülmelidir (bir hematolog ile konuşulmalıdır). SELOVİTA -K1 pediatrik,  1,6 kg’ın üstündeki  çocuklarda  yalnızca,  250-300 
mikrogram/kg’lık dozlarda  uygulanabilir. Protrombin zamanı 2 ila 6 saat sonra ölçülmelidir ve eğer 
yanıt yetersizse, SELOVİTA -K1 pediatrik  uygulaması  tekrarlanabilir.  Bu hastalarda, K
1 vitamini 
bağımlı pıhtılaşma faktörünün sık sık ölçülmesi gereklidir.  
 
Uygulama şekli 
SELOVİTA- K1, endikasyona bağlı olarak, intramüsküler veya intravenöz enjeksiyon veya ağızdan 
(oral) uygulanabilir.  
 
Kullanım sırasında ampul içeriği berrak olmalıdır. Saklama koşuluna uyulmadığı taktirde, içerikte 
bulanıklaşma veya faz ayrışması meydana gelebilir. Böyle durumlarda ampul kulla nılmamalıdır.  
 
Parenteral kullanım: 0,04 mL(0,4 mg) ila 0,1 mL (1 mg)’lık enjeksiyon hacmi uygulaması için, 0,01 
mL’lik gradyenli 0,5 mL şırıngalar tavsiye edilmektedir. Seyreltilmemiş  SELOVİTA- K1, B. Braun 
tarafından tedarik edilen 0,5 mL şırıngalar ile g eçimlidir.  
 
Diğer  parenteral  ürünlerle  seyreltilmesi veya  karıştırılması gerektiğinden  SELOVİTA- K1’in IV 
infüzyon ile uygulanması  tavsiye  edilmemektedir.  Ancak,  gerekli  doz %5 dekstroz veya %0,9 
sodyum klorür içeren ve ≥0,7 mL/dakika hızla akan bir infüzyon setinin alt kısımlarına enjekte  
13/13 edilmek suretiyle uygulanabilir (bkz. Geçimsizlikler).  
 
Ağızdan (oral) kulanım: Ağızdan uygulama için ambalajın içinde oral şırıngalar  mevcuttur. 
Ampul kırılarak açıldıktan sonra, şırınga üzerindeki işarete (0,2 mL = 2 mg K vitamini) gelinceye dek 
0,2 mL çözelti oral şırıngaya çekilir. Ardından piston itilerek  şırınganın içeriği  bebeğin ağzına 
boşaltılır.  
 
Geçimsizlikler  
SELOVİTA- K1 enjeksiyondan önce seyreltilmemelidir çünkü seyreltilmiş SELOVİTA -K1 çözeltisi 
ve bazı silikonize şırıngalar arasında geçimsizlikler gözlenmiştir. Çökme riski nedeniyle sodyum 
klorür içeren çözeltilerle seyreltmeyiniz.  
 
Raf ömrü  
Açılmamış  ampul : 24 ay. 
 
Saklama için özel koşullar  
25°C  altındaki  oda sıcaklığında  saklayınız. Işıktan koruyunuz.  
 
Bulanıklık  varsa  çözeltiyi  kullanmayınız.  