1 / 8 
      KULLANMA TALİMATI  
 
DEVİT -3 2.000 I.U. yumuşak kapsül  
Ağızdan alınır.  
 
• Etkin madde:  Her bir kapsül 50 mcg’a eşdeğer 2 .000 I.U.  kolekalsiferol  (koyun yünü 
yağından üretilir) içermektedir.  
• Yardımcı maddeler:  Rafine a yçiçek yağı , jelatin (balık derisi jelatini), gl iserin, sorbitol, 
deiyonize su , kırmızı demir oksit  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız - 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza  bu ilacı 
kullandığınızı söyleyiniz,  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. DEVİT -3 nedir ve ne için kullanılır?  
2. DEVİT -3’ü kullanmadan önce dikkat edilmesi gerekenler  
3. DEVİT -3 nasıl kullanılır?  
4. Olası yan etkiler nelerdir?  
5. DEVİT -3’ün saklanması  
 
Başlıkları yer almaktadır.  
 
1. DEVİT -3 nedir ve ne için kullanılır?  
DEVİT -3 aktif madde ola n kolekalsiferol (koyun yünü yağından  elde edilen) içermektedir 
(Kolekalsiferol, D3 vitamini olarak da bilinir).  
 
DEVİT -3, bikonveks, oval, şeffaf, mat kırmızı renkli yumuşak kapsül şeklinde,  karton 
kutularda kullanıma sunulmaktadır.  
 
DEVİT -3, kalsiyum alımını ve metabolizmasını düzenleyen ayrıca kemik dokusuna kalsiyum 
katılımını destekleyen D3 vitaminini içerir.  
 
DEVİT -3, D vi tamini eksikliği tedavisinde, D vitamini eksikliğinin tedavisine devam etmek 
amacıyla (idame) ve eksikliğin önlenmesi için kullanıl ır.  
 
 
 2 / 8 
 2. DEVİT -3’ü kullanmadan önce dikkat edilmesi gerekenler  
DEVİT -3’ü aşağıdaki durumlarda KULLANMAYINIZ  
Eğer;  
• Kolekalsiferol (vitamin D 3) veya yardımcı maddelerden herhangi birine karşı alerjiniz  (aşırı 
duyarlılığınız) var ise,  
• Hiperkalsemi (kanda yüksek miktarda kalsiyum bulunması)  veya hiperkalsiüriniz (idrarda 
yüksek miktarda kalsiyum bulunması) veya hiperkalsemi ve hiperkalsüri ile 
sonuçlanabilecek hastalığınız varsa,  
• D hipervitaminozunuz varsa (kanda yüksek miktarda D vitamini),  
• Böbrek taşınız (nefrolitiazis) veya böbrek kireçle nmesi (nefrokalsinoz) varsa,  
• Şiddetli böbrek yetmezliğiniz varsa,  
• 12 yaşın altındaysanız  
 
Yukarıdakilerden herhangi biri sizin için geçerliyse, DEVİT -3’ü kullanmadan önce 
doktorunuzla veya eczacınızla konuşun.  
 
DEVİT -3’ü aşağıdaki durumlarda DİKKATLİ KULLANINIZ  
Eğer;  
• Kalp hastalığınız  veya atardamarlarınızda daralma varsa,  
• Sarkoidozunuz varsa (akciğerleri, deriyi, eklemleri etkileyebilen özel bağ dokusu hastalığı),  
• D vitamini içeren ilaçlar kullanıyorsanız , 
• Eğer orta ve hafif şiddette böbrek problemlerine sahipseniz.  
 
Doktorunuz kanınızdaki kalsiyum seviyenizi kontrol etmek için sizden düzenli kan testi 
yaptırmanızı isteyebilir.  
 
D vitamini içeren ilaçların hamilelikte  rutin kullanımı önerilmemekle birlikte, gerektiğinde 
hekim kontrolünde kull anılmalıdır.  
 
D vitamini içeren ilaçların hamilelikte  önleme tedavisi  amacıyla kullanımında maksimum doz 
1.000 I .U./gün’ü geçmemelidir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Çocuklarda  
DEVİT -3, 12 yaş altı çocuklarda kullanılmamalıdır . 
 
DEVİT -3’ün yiyecek ve içecek ile kullanılması  
Kapsüller bir bardak su ile bütün olarak yutulmalıdır. Yemek ile birlikte veya yemeklerden 
bağımsız olarak kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  3 / 8 
 Eğer hamileyseniz, hamile olma ihtimaliniz varsa veya hamile kalmayı düşünüyorsanız, bu ilacı 
kullanmadan önce doktorunuza veya eczacınıza danışınız. Doktorunuza danışmadan DEVİT -3 
kullanmayınız çünkü çok fazla  D vitamininin alınması bebeğinize zarar verebilir.  
 
D vitamini içeren ilaçların hamilelikte  rutin kullanımı önerilmemekle birlikte, gerektiğinde 
hekim kontrolünde kullanılmalıdır.  
 
D vitamini içeren ilaçların hamilelikte  önleme tedavisi  amacıyla kullanımında maksimum doz 
1.000 I .U./gün’ü geçmemelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme sırasında DEVİT -3 kullanılabilir. D 3 vitamini anne sütüne geçer. Emzirilen çocuğa 
ilave D vitamini alımı bu durumda göz önünde bulundurulmalıdır.  
 
Tedavi edici (terapötik) dozlarda D vitamini alan emziren annelerin bebeklerinde kanda 
kalsiyum seviyesinde artış (hipe rkalsemi) riski vardır.  
 
Eğer emziriyorsanız, bu ilacı kullanmadan önce doktorunuza veya eczacınıza danışınız.  
 
Araç ve makine kullanımı  
DEVİT -3’ün araç ve makine kullanma yeteneğini etkilediğine dair herhangi bir etkisi yoktur.  
 
DEVİT -3’ün içeriğinde bulunan bazı yardımcı maddeler hakkında önemli bilgiler  
DEVİT -3 sorbitol içermektedir. Eğer daha önceden doktorunuz tarafından bazı şekerlere karşı  
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar il e birlikte kullanımı  
Özellikle aşağıdakilerden herhangi birini alıyorsanız, yakın zamanda almışsanız veya  herhangi 
bir başka ilaç kullanıyorsanız doktorunuza veya eczacınıza bildiriniz.  
 
• Barbitüratlar veya diğer antikonvülsanlar (örneğin, karbamazepin, fenabarbital, fenitoin, 
primidon) gibi epilepsi de kullanılan ilaçlar  D vitamininin etkilerini  azaltabilir . 
• Kolestiramin (yüksek kolesterolü tedavi etmek için kullanılır) vitamin D emiliminin  
azalmasına neden olabilir  
• Fenitoin veya barbitüratlar (epilepside kullanılan ilaçlar)  
• Parafin yağı içeren laktasifler (müshil maddeler) vitamin D emiliminin azalmasına neden 
olabilir  
• Tiyazid diüretikleri  (yüksek tansiyon tedavisinde kullanılan ilaçlar)  idrarla kalsiyum 
atılımını azaltır ve hiperkalsemi riskini arttıra bilir.  4 / 8 
 • Glukokortikosteroidler (inflamasyon tedavisinde kullanır) vitamin D emiliminin 
azalmasına neden olabilir  
• Kardiyak glikozitler (kalp atım hızınızı kontrol eden ilaçlar) örneğin, digoksin . Doktorunuz 
kalbinizi bir elektrokardiyogram (EKG) ile izleyebilir ve kanınızdaki kalsiyum seviyelerini 
ölçebilir.  
• Rifampisin , izoniazid gibi tüberküloz tedavisinde kullanılan ilaçlar  
• Aktinomisin (kemoterapide kullanılır)  
• İmidazol, k etokonazol ve itrakonazol (mantar tedavisinde kullanılır)  
• Orlistat (kilo verme amacıyla kullanılır) vitamin D emiliminin azalmasına neden olabilir  
• Kolestipol (kandaki kolesterol seviyesini azaltan ilaçlar) gibi yağ emiliminin azalmasına 
neden olan ilaçlar vitamin D emiliminin azalmasına neden olabilir  
• Fosfat verilmesi, dokularda kalsiyum birikmesi tehlikesinden dolayı D vitamini 
fazlalığından kaynaklı kandaki kalsiyumu azaltmak için kullanılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DEVİT -3 nasıl kullanılır?  
• Uygun kullanım ve doz/uygulama sıklığı için talimatlar:  
Her yumuşak kapsül 2.000 IU (50 mikrogram) Vitamin D3 içerir. DEVİT -3’ü her zaman 
doktorunuzun önerdiği şekilde alınız. İlacın kullanımı ile ilgili emin olmadığınız durumda 
doktorunuza veya eczacınıza danışınız.  
İlacın nasıl kullanılacağına doktoru nuz kara r verecektir. Doktorunuzun tavsiyesine göre 
kullanınız.  
 
Yaş 
Grubu  Profilaksi/İdame 
Önerilen Doz  D vitamini eksikliği Tedavi 
Dozu  İdame 
Tedavide Ve 
Riskli  
Grupların  
Profilaksisi  
İçin Tolere  
Edilebilen En  
Yüksek Doz  Günlük 
tedavi**  Haftalık 
uygulama  
Yeni doğan  400 I.U./gün  
(10 mcg/gün)  1000 I.U./gün 
(25 mcg/gün)  YOK  1000 I.U./gün 
(25 mcg/gün)  
 
1 ay-1 yaş  400 I.U./gün  
(10 mcg/gün)  2000 -3000 
I.U./gün ( 50-75 
mcg/gün)   
YOK  1500 I.U./gün  
(37,5 mc g/gün)  
1-10 yaş  400-800* 
I.U./gün  
(10-20 mcg/gün)  3000 -5000  
I.U./gün  
(75-125 
mcg/gün)  YOK  2000 I .U./gün 
(50 mcg/gün)  
11-18 yaş  400-800* 3000 -5000  YOK  4000 I.U./gün  5 / 8 
 I.U./gün  
(10-20 mcg/gün)  I.U./gün  
(75-125 
mcg/gün)  (100 mcg/gün)  
18 yaş üstü 
erişkinler  600-1500 
I.U./gün  
(15-37,5 
mcg/gün)  7000 -10.000  
I.U./gün (175- 
250 mcg/gün)  50.000 
I.U./hafta  
(1250  
mcg/hafta)***  4000 I.U./gün  
(100 mcg/gün)  
* Gerektiğinde 1000 I.U.’ye kadar çıkılabilir.  
** 6-8 haftaya kadar kullanılabilir.  
*** Günlük yerine haftalık doz uygulanmak istenirse 50.00 0 I.U. tek seferde haftalık doz olarak 
6-8 haftaya kadar kullanılabilir.  Tek seferde 50.000 I .U.’den fazla D vitamini kullanılması 
önerilmez.  
 
D vitamini içeren ilaçların hamilelikte  rutin kullanımı önerilmemekle birlikte, gerektiğinde 
hekim kontrolünde kullanılmalıdır.  
 
D vitamini içeren ilaçların hamilelikte  önleme tedavisi amacıyla kullanımında maksimum doz 
1.000 I .U./gün’ü geçmemelidir.  
 
• Uygulama yolu ve metodu:  
DEVİT -3 kapsül ağızdan alınır. Kapsüller bir bardak su ile bütün olarak yutulmalıdır. Yemek 
ile birlikte veya yemeklerden bağımsız olarak kullanabilirsiniz.  
 
• Değişik yaş grupları:  
Çocuklarda kullanımı:  
Uygun kullanım ve doz/uygulama sıklığı için talimatlar  bölümünde belirtildiği şekilde 
uygulanır.  
DEVİT -3 2.000 I.U. yumuşak kapsül, 12 yaşın altında olan çocuklarda kullanılmamalıdır.  
DEVİT -3’ün diğer formları çocuklar için daha uygun olabilir. Bu konuda doktorunuza veya 
eczacınıza danışabilirsiniz.  
 
Yaşlılarda kullanımı:  
Yetişkinlerdeki gibi kullanılır.  
 
• Özel kullanım durumları:  
Böbrek yetmezliği:  
DEVİT -3, şiddetli böbrek yetmezliği olan hastalarda kullanılmamalıdır . 
 
Karaciğer yetmezliği : 
Karaciğer yetmezliği olan hastalarda doz ayarlamasına gerek yo ktur. 
 
Eğer DEVİT -3’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 6 / 8 
 Kullanmanız gerekenden daha fazla DEVİT -3 kullandıysanız  
Eğer yanlışlıkla size reçete edilen dozdan fazlasını kullandıysanız veya bir çocuk bu ilaçtan 
yanlışlıkla aldıysa riskleri değerlendirmesi ve tavsiye vermesi amacıyla lütfen doktorunuzla 
konuşunuz veya acil medikal yardım isteyiniz.  
D vitamini fazlalığı kan ve idrarda kalsiyum seviyelerinin artmasına neden o lmasıyla beraber 
hiperkalsemiye neden olur. Hiperkalse mi belirtileri ise; bulantı, kusma, erken dönemde ishal ve 
sonrasında kabızlık, susama, karın ağrısı, zihinsel bozukluklar, kemik ağrısı, iştahsızlık , 
yorgunluk, baş ağrısı, kas ve eklem ağrısı, kas güç süzlüğü, aşırı susama , fazla idrar yapma , 
böbrek taşı oluşumu, böbrek kireçlenmesi , böbrek yetmezliği, yumuşak dokularda kalsiyum 
birikimi , EKG değişiklikleri, düzensiz kalp atışı ve pankreas iltihabıdır . 
 
DEVİT -3’ten kullanmanız gerekenden fazlasını kullanmışsa nız bir doktor veya eczacı ile 
konuşunuz.  
 
DEVİT -3’ü kullanmayı unutursanız  
Eğer kapsülleri kullanmayı unutursanız, hatırlar hatırlamaz unuttuğunuz dozu alınız. Daha 
sonra, bir sonraki dozu doktorunuzun söylediği şekilde doğru zamanda alınız. An cak, 
unuttuğunuz doz bir sonraki doza yakınsa, unuttuğunuz dozu atlayınız, sonraki dozu normal 
şekilde alınız.  
 
Unutulan dozları dengelemek için çift doz almayınız.  
 
DEVİT -3 ile tedavi sonlandırıldığındaki oluşabilecek etkiler  
İlacın kullanımı ile ilgili başka sorularınız varsa doktorunuza veya eczacınıza sorunuz . 
 
4. Olası yan etkiler nelerdir?  
Tüm ilaçlar gibi DEVİT -3’ün içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, DEVİT -3 kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Şişmiş yüz, dudaklar, dil veya boğaz  
• Yutma zorluğu  
• Kurdeşen ve nefes darlığı  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin DEVİT -3’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın 1’inde n az, fakat 100 hastanın 1’inde n fazla görülebilir.  
Yaygın olmayan  :100 hastanın 1’inde n az, fakat 1.000 hastanın 1’inde n fazla görülebilir.  
Seyrek  :1.000 hastanın 1’inde n az, fakat 10.000 hastanın 1’inden fazla  7 / 8 
 görülebilir.  
Çok seyrek   :10.000 hastanın 1’inden  az görülebilir.  
Bilinmiyor   :Eldeki verilerden hareketle tahmin edilemiyor . 
 
DEVİT -3 ile ilgili yan etkiler aşağıdakileri içerebilir:  
Yaygın olmayan  
• Hiperkalsemi (kanda fazla miktarda kalsiyum bulunması)  
• Hiperkalsiüri (idrarda fazla miktarda kalsiyum bulunması)  
 
Seyrek  
• Cilt döküntüsü  
• Kaşıntı  
• Kurdeşen (ürtiker)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi”  ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. DEVİT -3’ün saklanması  
DEVİT -3’ü çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında, orijinal ambalajında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinde n sonra DEVİT -3’ü kullanmayınız.  
 
Eğer üründe ve/veya ambalajında bozuklu klar fark ederseniz DEVİT -3’ü kullanmayı nız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat s ahibi:  
DEVA Holding A.Ş.  
Küçükçekmece/ İSTANBUL  
Tel: 0 212 692 92 92  
Faks: 0 212 697 00 24  
E-mail: deva@devaholding.com.tr  
 8 / 8 
 Üretim yeri: 
Deva Holding A.Ş.  
Kapaklı/TEKİRDAĞ  
 
Bu kullanma tali matı 04/08/2022  tarihinde onaylanmışt ır. 