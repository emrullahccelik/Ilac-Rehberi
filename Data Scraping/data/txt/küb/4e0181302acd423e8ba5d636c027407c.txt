 
1 
 KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI  
 
DOLOSPAS  40 mg/80 mg  film kaplı tablet  
                                                                                                                                                                     
2. KALİTATİF VE KANTİTATİF BİLEŞİM  
 
Etkin madde :  
Otilonyum bromür   40 mg/tablet  
Simetikon    80 mg/tablet  
 
Yardımcı maddeler :   
Laktoz granül  (sığır sütü kaynaklı)  192,5 mg/tablet  
Sodium Lauryl Sulfate   3,00 %w/w  
 
Yardımcı maddeler  için 6.1’e bakınız.  
 
3. FARMASÖTİK FORM   
 
Film kaplı tablet  
Sarı renkli yuvarlak film kaplı tablet.  
 
4. KLİNİK ÖZELLİKLER  
 
4.1. Terapötik endikasyonlar  
 
İrritabl ba ğırsak sendromu (IBS) ve distal enterik bölgenin spastik -ağrılı durumlarında spazm 
çözücüdür. Spazmların özellikle gaz nedeniyle olduğu/artış gösterdiği durumlarda sindirim 
kanalında aşırı gazın yarattığı ağrı durumlarını dindirmek için kullanılır.  
 
4.2. Pozoloji ve uygulama şekli  
 
Pozoloji/uygulama sıklığı ve süresi  
Doktorunuzun önerisine göre günde 2 -3 defa bir tablet kullanılır.  
 
Tedavinin süresine hekim karar vermelidir.  
Belirtilen tedavi süresinin tamamlanmasından sonra tedavinin devam edip etmeyeceği hekim 
tarafından kontrol edilmelidir.  
 
Uygulama şekli:  
Tabletler, tercihen yemeklerden 20 dakika önce bir miktar su ile bütün olarak yutulur.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  DOLOSPAS  içeriğindeki otilonyum  sistemik olarak %3 
absorbe edilir, etkisi lokaldir ve böbrek ve karaciğer disfonksiyonundan etkilenmez. Simetikon 
ise fizyolojik olarak inerttir ve hiçbir toksisitesine rastlanmamıştır. Oral yolla uygulanışından 
sonra hiçbir değişime uğramadan dışkıyla ıt rah edilir. Bu sebeple, bu hastalarda DOLOSPAS  
için doz ayarlamasına gerek yoktur.   
2 
 Pediyatrik popülasyon:  Pediyatrik popülasyonda kullanımı ile ilgili klinik veri yoktur bu 
nedenle çocuklarda DOLOSPAS  kullanımı önerilmemektedir.  
 
Geriyatrik popülasyon:  Doktorunuzun önerisine göre günde 2 -3 defa bir tablet kullanılır.  
 
4.3. Kontrendikasyonlar  
 
• Etkin madde ya da yardımcı maddelerden herhangi birine karşı bilinen hipersensitivite  
• İntestinal perforasyon ve kolon tıkanması  durumunda kullanılmamalıdır.  
 
4.4. Özel kullanım uyarıları ve önlemleri  
 
Glokom, prostat hipertrofisi ve pilor stenozu olan hastalar bu ilacı dikkatli kullanmalıdır.  
 
Otilonyum bromürün gastrointestinal  sistem düz kasları üzerinde gevşeme etkisi 
oluşturmasından dolayı özellikle diyabetik hastalarda görülen konstipasyon ve ba ğırsak atonisi 
ile karakterize durumlarda dikkatle kullanılmalıdır.  
 
Tedaviye rağ men şikayetlerde azalma olmuyor  veya artıyorsa tedavinin tekrar değerlendirilmesi 
gerekir.  
 
DOLOSPAS, laktoz içermektedir. Nadir kalıtımsal galaktoz intoleransı, Lapp lakt az yetmezliği 
ya da glukoz -galaktoz malabsorpsiyon problemi olan hastaların bu ilacı kullanmamaları gerekir.   
 
Bu tıbbi ürün her dozunda 1 mmol (23 mg)'dan daha az sodyum ihtiva eder; yani esasında aslında  
sodyum içermez.  
4.5.Diğer tıbbi ürünler ile etkileşimler ve diğer etkileşim şekilleri  
 
Simetikon  
Levotiroksin içeren ilaçların simetikon ile birlikte  alındığında emilim i bozulduğundan, iki ilacın 
en az 2 saat ara verilerek alınması gerekmektedir.  
 
Otilonyum Bromür  
Bilinen bir etkileşimi yoktur.  
 
4.6.Gebelik ve laktasyon  
 
Genel tavsiye  
Gebelik kategorisi C’dir.  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
DOLOSPAS  içeriğindeki etk in maddelerin sistemik absorbsiyonu  çok düşük olduğundan, 
kontraseptiflerle etkileşim potansiyeli olması beklenmez. Bugüne kadar, klinik kullanımda 
içeriğindeki etk in maddeler ile ilgili bu konuda hiçbir etkileşim rapor edilmemiştir.  
 
Gebelik dönemi  
Hayvanlar üzerinde yapılan çalışmalar, gebelik/ve -veya/embriyonal/fetal gelişim/ve -
veya/doğum/ve -veya/doğum sonrası gelişim üzerindeki etkiler bakımından yetersizdir. 
İnsanlara yönelik potansiyel risk bilinmemektedir.  
DOLOSPAS  gerekli olmadıkça gebelik döneminde kullanılmamalıdır.   
3 
  
 
Laktasyon dönemi  
DOLOSPAS  emziren annelerde ancak zorunlu durumlarda ve doktor gözetiminde 
kullanılmalıdır.  
 
Üreme yeteneği / Fertilite  
Fertilite üzerine hiçbir etkisi görülmemiştir ya da beklenmemektedir.  
 
4.7. Araç ve makine kullanımı üzerindeki etkiler  
 
İçeriğ indeki etk in maddelere ait araç ve makine kullanma üzerindeki etkisine dair veri yoktur.  
 
4.8. İstenmeyen etkiler  
 
İlaca bağlı olduğu kabul edilen advers reaksiyonlar aşağıda listelenmiştir.  
 
Sıklıklar şu şekilde tanımlanır: Çok yaygın (≥ 1/10); yaygın (≥ 1/100 ila < 1/10); yaygın olmayan 
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor 
(eldeki verilerden hareketle tahmin edilemiyor).  
 
Bağışıklık sistemi hastalıkları  
Seyrek: Aşırı duyarlılık reaksiyonları (dökün tü, kaşıntı, dilde ödem, solunum  güçlüğü gibi)  
 
Sinir sistemi hastalıkları:  
Bilinmiyor: Baş ağrısı  
 
Solunum, göğüs hastalıkları ve mediastinal hastalıklar:  
Seyrek: Farenjit, rinit  
 
Gastrointestinal hastalıkları:  
Seyrek : Diyare, bulantı, kusma, epigastrik ağrı , konstipasyon  
 
Deri ve deri altı doku hastalıkları:  
Bilinmiyor: Ürtiker, deri döküntüsü  
 
Terapötik dozlarda içerik te yer alan otilonyum bromür atropin benzeri etkilere sebep olmaz.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonların raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-
posta:tufam@titck.gov.tr ; tel:0 800 314 00 08; faks: 0 312 218 35 99)  
 
4.9. Doz aşımı ve tedavisi  
 
Aşırı dozda kullanılması halinde semptomatik ve destekleyici tedavi uygulanmalıdır.  
 
  
4 
  
 
5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grubu: Silikonlar  
ATC Kodu:  A03AX13  
 
Otilonyum bromür, sindirim sisteminin düz kasları üzerinde güçlü antispastik bir etki gösterir. 
Etki mekanizması ise karışıktır: Otilonyum bromür başlıca selüler ve ekstraselüler bölgelerden 
Ca2+ akışını değiştirebilir Ca2+ kanalları muskarinik ve taşikinin reseptörlerine bağlanarak Ca2+ 
nun düz kas hücrelerine girişini engeller. Otilonyum bromür aktivitesi Ca2+ kanalını bloke 
etmesi ve hafif anti -muskarinik etkinin kombinasyonu olarak açıklanabilir.  
 
Simetikon aktive edilmi ş bir dimetikon olup, köpük giderici et kisi vardır; bu etki sayesinde mide -
bağırsak kanalındaki gaz kabarcıklarını dağıtarak ve mukusla örtülü gaz kabarcıklarının 
oluşumunu önleyerek şişkinliği giderir.  
 
5.2. Farmakokinetik özellikler  
 
Genel özellikler  
Emilim  
Yapılan deneyler oral yolla verildikten sonra otilonyum bromürün son derece düşük sistemik 
absorpsiyonu olduğunu göstermiştir (%3). Bu sebeple plazma konsantrasyonu düşüktür.  
Simetikon fizyolojik olarak inerttir. Oral yolla uygulama sonrasında emilimi göz ardı 
edilebilecek seviyelerdedir.  
 
Dağılım  
Otilonyum bromürün kolon düz kaslarında yüksek oranda dağıldığı gösterilmiştir.  
Simetikonun dağılımı ile ilgili yeterli bilgi bulunmamaktadır.  
 
Biyotransformasyon  
Otilonyum bromür’ün  son derece düşük sistemik emilimi olup vücutta metabolize olmamaktadır.  
Simetikon vücutta metabolize olmamaktadır.  
 
Eliminasyon  
Otilonyum bromür'ün çoğu (%95 -97) safra ile atılır.  
Simetikon enterohepatik döngüye katılmadan başlıca dışkı ile atılmaktadır.  
 
Doğrusallık/doğrusal olmayan durum:  
Otilonyum  sistemik olarak absorbe edilmediğinden, doğrusallık değerlendirilemez.  
Simetikon doğrusal veya doğrusal olmayan durumu konusunda yeterli çalışma 
bulunmamaktadır.  
 
5.3. Klinik öncesi güvenlilik verileri  
 
Otilonyum bromür:  
Akut toksisite: Sıçanlar için LD 50 1500 mg/kg, köpeklere 1000 mg/kg dozda verildiğinde hiçbir 
ölümcül vaka rapor edilmemiştir.   
5 
  
Kronik toksisite: Hayvan çalışmalarında, 180 gün 80  mg/kg dozunda otilonyum  bromür 
verildiğinde hiçbir histolojik ve hematolojik anormallik görülmemiştir.  
Teratojenite: Sıçanlar ve tavşanlara 60 mg/kg dozlarında verildiğinde embriyotoksik ve 
teratojenik etki görülmemiştir.  
 
Mutajenite: Çeşitli testler hiçbir mutajenik etki göstermemiştir.  
 
Simetikon:  
Fare, sıçan, tavşan ve kedilerde oral, intravenöz, intramüsküler, intraperitoneal, inhalasyon  
yoluyla ve topikal uygulamalardan sonra preklinik araştırma sonuçları elde edilmiştir. Akut ve  
kronik toksisite araştırmalarında anlamlı değişiklikler tespit edilmemiştir. Fare, sıçan ve  
tavşanlarda mutajenik potansiyel olduğu kanıtlanamamıştır. Tavşan ve sıçanlardaki  araştırmalar 
simetikonun tümör gelişimini sağlama potansiyeline dair kanıt taşımamaktadır.  
Üreme toksikolojisi: Hayvan deneylerinde (fare, sıçan, tavşan) simetikon kullanımı ile  
teratojenik etkiler ortaya çıkmamıştır . 
 
6. FARMASÖTİK ÖZELLİKLER  
 
6.1. Yardımcı maddelerin listesi  
 
Kolloidal silikondioksit (300)  
Silisifiye  mikrokristalin selüloz (Prosolv SMCC 90)  
Laktoz granül  (sığır sütü  kaynaklı ) 
Kolloidal silikondioksit (200)  
Magnezyum stearat   
Kopovidon  (Kollidon VA 64 Fine)  
Kollidon CL  
Opadry AMB II Yellow 88A220005  
 
Opadry AMB II Yellow  88A220005 bileşimi: Titanyum dioksit, talk, sarı demir oksit, polivinil 
alkol, GMCC Tip 1 / yağ asitlerinin gliserol esterleri, sodyum lauril sülfat  
 
6.2. Geçimsizlikler  
 
Bilinmemektedir.  
 
6.3. Raf ömrü  
 
36 ay 
 
6.4. Saklamaya yönelik özel tedbirler  
 
25oC altındaki oda sıcaklığında saklayınız.  
 
6.5. Ambalajın niteliği ve içeriği  
 
Karton kutuda, alüminyum/alü minyum  blister ambalajlarda 30 ve 90 film kaplı tablet.  
 
  
6 
  
6.6. Beşeri  tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği ” ve  
“Ambalaj Atıklarının Kontrolü Yönetmeli ği”ne uygun olarak imha edilmelidir.  
 
7. RUHSAT SAHİBİ  
 
Tripharma  İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İSTANBUL  
0212 366 84 00  
0212 276 20 20  
 
8. RUHSAT NUMARASI  
 
2016/788 
 
9. İLK RUHSAT TARİHİ/ RUHSAT YENİLEME TARİHİ  
 
İlk ruhsat tarihi : 03.11.2016  
Ruhsat yenileme tarihi : 
 
10. KÜB’ÜN YENİLENME TARİHİ  
 
......…. 