KISA ÜRÜN BİLGİSİ
1. BEŞERİ TIBBİ ÜRÜNÜN ADI
CHIROCAINE 75 mg/10 ml infüzyon için konsantre çözelti içeren ampul
2. KALİTATİF VE KANTİTATİF BİLEŞİM
Etkin madde:
1 ml infüzyon için konsantre çözelti, 7.5 mg levobupivakain baza eşdeğer 8.449 mg
levobupivakain hidroklorür içerir.
Her bir ampul 10 ml infüzyon için konsantre çözeltide 75 mg levobupivakain baza
eşdeğer 84.49 mg levobupivakain hidroklorür içerir.
Yardımcı maddeler:
Sodyum klorür 9.0 mg
Sodyum hidroksit (25 M) 0.0-0.2 mcl
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyon için konsantre çözelti.
Berrak, renksiz çözelti
4. KLİNİK ÖZELLİKLER
4.1 Terapötik endikasyonlar
Erişkinler
Levobupivakain erişkinlerde aşağıdaki durumlar için endikedir:
Cerrahi Anestezi
Majör: Örneğin, epidural, intratekal, periferik sinir bloku
Minör: Örneğin, lokal infiltrasyon, oftalmik cerrahide peribulber blok
Ağrı Tedavisi
Sürekli epidural infüzyon, ağrı tedavisi için epidural tek veya multipl bolus uygulama,
özellikle postoperatif ağrı veya doğum analjezisi için
Sürekli epidural analjezi için levobupivakain epidural fentanil, morfin veya klonidin
ile kombine olarak uygulanabilir.
Çocuklar
Analjezi (İlioinguinal/iliohipogastrik bloklar) ve cerrahi için bölgesel anestezi
amacıyla kullanılır.
4.2 Pozoloji ve uygulama şekli
1Pozoloji/uygulama sıklığı ve süresi
Levobupivakain sadece gerekli eğitim ve tecrübeye sahip bir klinisyen tarafından veya
bu klinisyenin gözetimi altında uygulanmalıdır.
Aşağıdaki tablo yaygın kullanılan blokların doz ayarlamaları için bir kılavuzdur.
Analjezi için (örn. ağrı tedavisi için epidural uygulama), düşük konsantrasyonlar ve
dozlar önerilmektedir. Yoğun motor blok (örn. epidural veya peribulber blok) ile derin
veya uzun süreli anestezi gerekli olduğunda daha yüksek konsantrasyonlar
kullanılabilir. İntravasküler enjeksiyonu önlemek için enjeksiyondan önce ve
enjeksiyon sırasında dikkatli aspirasyon önerilir.
24 saati geçen periyotlar için levobupivakain tedavisi ile sınırlı güvenlilik verileri
bulunmaktadır. Ciddi nörolojik komplikasyonlar riskini minimize etmek için, hasta ve
levobupivakain uygulamasının süresi yakından izlenmelidir (bkz. bölüm 4.4).
Aspirasyon, bolus doz öncesinde ve uygulama sırasında hastanın hayati
fonksiyonlarını yakından izlerken ve sözel iletişimi devam ettirirken yavaş bir şekilde
enjekte ederek ve bölünmüş dozlarda (7.5-30 mg/dk aralığında) tekrar edilmelidir.
Toksik semptomlar oluşursa enjeksiyon derhal durdurulmalıdır. Levobupivakain’in 24
saat’ten uzun süreli kullanımı önerilmemektedir (bkz. Bölüm 4.4).
Dozaj Önerileri ve Uygulama Şekli
Cerrahi Anestezi % Konsantrasyon Doz (ml) Doz (mg) Motor Blok
Cerrahi müdahale
-Epidural (yavaş) bolusd Orta Dereceli -
0.5-0.75 10-20 50-150
uygulama Tam
(Yetişkinler)
Sezaryen
Orta Dereceli -
-Epidural yavaş 0.5 15-30 75-150
Tam
enjeksiyone uygulaması
2.5 - Maksimum Orta Dereceli -
Periferik Sinir 0.25-0.5 1-40
150 Tam
Orta Dereceli -
İntratekal 0.5 3 15
Tam
Orta Dereceli –
Oftalmik (Peribulber blok) 0.75 5-15 37.5-112.5
Tam
Lokal İnfiltrasyon 2.5 - Maksimum
0.25 1 - 60 Uygulanamaz
- Erişkinler 150
İlioinguinal/iliohipogastrik
0.50
bloklar 0.25 1.25 mg/kg/yan Uygulanamaz
ml/kg/yan
- Çocuklar <12 yaş
0.25
0.5 1.25 mg/kg/yan
ml/kg/yan
Ağrı Tedavisi a,b
Doğum Analjezisi Minimal – Orta
0.25 6-10 15-25
(epidural bolusf) Dereceli
Doğum Analjezisi Minimal – Orta
0.125 c 4-10 ml/saat 5-12.5 mg/saat
(epidural infüzyon) Dereceli
10-15
Postoperatif Ağrı (epidural 0.125 c ml/saat 12.5-18.75 mg/saat Minimal – Orta
infüzyon) 0.25 5-7.5 12.5-18.75 mg/saat Dereceli
ml/saat
2a Ağrı tedavisinde levobupivakain epidural olarak fentanil, morfin veya klonidin ile birlikte kullanılabilir.
b Levobupivakanin başka ajanlarla örn. opioidlerle ağrı tedavisinde kombinasyonu durumunda levobupivakain
dozunun, en düşük dozu (örn. 1.25 mg/ml) geçmemesi tercih edilir.
c Levobupivakain standart çözeltisinin dilüsyonu, 9 mg/ml (%0.9) sodyum klorür enjeksiyonluk çözeltisi ile
aseptik teknikler kullanılarak yapılmalıdır.
d 5 dakikaya yayılır.
e 15-20 dakikada verilir.
f Periyodik enjeksiyonlar arasında önerilen minimum aralık 15 dakikadır.
Maksimum doz, hastanın beden ölçüsü ve fiziksel durumu ile birlikte ajanın
konsantrasyonu, uygulama alanı ve yolu değerlendirilerek belirlenmelidir. Blok
başlangıcı ve süresinde bireysel farklılık oluşmaktadır. Klinik çalışmalardaki
tecrübeler, operasyon için uygun olan duyusal blok başlangıcının 6-9 saatlik regresyon
ile birlikte epidural uygulamayı takiben 10-15 dakika içinde olduğunu göstermektedir.
Önerilen maksimum tek doz 150 mg’dır. Uzun süreli bir prosedür için devam eden bir
motor ve duyusal blok gerektiğinde, ilave dozlar gerekli olabilir. 24 saat boyunca
önerilen maksimum doz 400 mg’dır. Postoperatif ağrı tedavisinde, doz 18.75 mg/saat’i
geçmemelidir.
Obstetrik
Sezaryen için 5.0 mg/ml’den daha yüksek dozlarda çözelti kullanılmamalıdır (bkz.
Bölüm 4.3). Önerilen maksimum doz 150 mg’dır.
Epidural infüzyon ile doğum analjezisi için doz 12.5 mg/saat’i geçmemelidir.
Uygulama şekli:
Epidural olarak ve sinir çevresine uygulanır.
Özel popülasyonlara ilişkin ek bilgiler:
Pediyatrik popülasyon:
Çocuklarda, analjezi (ilioinguinal/iliohipogastrik bloklar) için önerilen maksimum doz
1.25 mg/kg/bölüm.
Maksimum doz, hastanın/çocuğun boyutu, vücut yapısı ve fiziksel durumuna göre
ayarlanmalıdır.
Levobupivakainin çocuklardaki güvenliliği ve etkililiği diğer endikasyonlar için
belirlenmemiştir.
Geriyatrik popülasyon:
Genel durumu bozuk, yaşlı veya akut hastalara fiziksel durumları ile orantılı olarak
azaltılmış dozlarda levobupivakain verilmelidir.
Postoperatif ağrı tedavisinde operasyon sırasında verilen doz hesaba katılmalıdır.
Böbrek/Karaciğer yetmezliği:
3Hepatik bozukluğu olan hastalar için yeterli veri bulunmamaktadır (bkz. Bölüm 4.4 e
5.2).
4.3 Kontrendikasyonlar
Bölgesel anestezi ile ilgili genel kontrendikasyonlar kullanılan lokal anesteziklere
bakılmaksızın dikkate alınmalıdır.
Levobupivakain çözeltisi, levobupivakain, amid tipindeki lokal anestezikler veya
yardımcı maddelerden herhangi birine karşı bilinen bir aşırı duyarlılığı olan hastalarda
kontrendikedir (bkz. Bölüm 4.8).
Levobupivakain çözeltisi intravenöz bölgesel anestezide (Bier Bloku) kontrendikedir.
Levobupivakain çözeltisi, kardiyojenik veya hipovolemik şok gibi şiddetli
hipotansiyonu olan hastalarda kontrendikedir.
Bupivakain ile olan deneyimlere dayanarak, kardiyotoksik olay riskindeki artış
nedeniyle obstetrik kullanım için 7.5 mg/ml çözeltisi kontrendikedir (bkz. Bölüm 4.6).
Levobupivakain çözeltisi obstetriklerde paraservikal blok kullanımında kontrendikedir
(bkz. Bölüm 4.6).
4.4 Özel kullanım uyarıları ve önlemleri
Levobupivakain ile lokal ve bölgesel anestezinin tüm formları iyi donanımlı tesislerde
yürütülmeli ve gerekli anestezik teknikler konusunda eğitimli ve deneyimli ve
oluşabilecek herhangi bir advers etkiyi teşhis edip tedavi edebilecek bir ekip
tarafından uygulanmalıdır.
Levobupivakain akut allerjik reaksiyonlar, kardiyovasküler etkiler ve nörolojik hasar
oluşturabilir (bkz bölüm 4.8).
Levobupivakain, bozulmuş kardiyovasküler fonksiyonu, örneğin ciddi kardiyak
aritmiler, olan hastalarda bölgesel anestezi için dikkatli kullanılmalıdır (bkz. bölüm
4.3)
Önceden MSS hastalığı olan hastalarda epidural uygulama ile lokal anesteziğin
merkezi sinir sistemine uygulanması belirtilerin alevlenmesine yol açabilir. Bu
nedenle, böyle hastalarda epidural anestezi tasarlanırken klinik yargılama
yürütülmelidir.
Epidural Anestezi
Levobupivakainin epidural uygulaması sırasında konsantre çözeltiler (%0.5-0.75),
yanlışlıkla intravasküler ya da intratekal enjeksiyonun toksik belirtilerini saptamak
için dozlar arasında yeterli zaman bırakarak 3 ila 5 mililitrelik artan dozlarda
uygulanmalıdır. Levobupivakain dahil lokal anestezikler ile bağlantılı olarak şiddetli
bradikardi, hipotansiyon ve kalp durması ile solunum kesilmesi (bazıları ölümcül olan)
vakaları bildirilmiştir. Büyük bir doz enjekte edileceğinde, örn; epidural blokta,
4adrenalin ile birlikte 3-5 ml lidokain test dozu önerilmektedir. Yanlışlıkla yapılan bir
intravasküler enjeksiyon kalp hızındaki geçici bir artışla ve kazara yapılan intratekal
enjeksiyon spinal blok belirtileri ile anlaşılabilir.
Sürekli kateter teknikleri kullanıldığında, her ilave enjeksiyondan önce ve enjeksiyon
sırasında şırınga aspirasyonları da yapılmalıdır. Aspirasyonlar negatif olsa bile
intravasküler enjeksiyon olasılığı yine de vardır. Epidural anestezi uygulanması
sırasında başlangıçta bir test dozunun verilmesi ve tam doz verilmeden önce etkilerin
izlenmesi önerilmektedir.
Herhangi bir lokal anestezik ile epidural anestezi, hipotansiyon ve bradikardiye neden
olabilir. Tüm hastaların mutlaka intravenöz girişi açılmış olmalıdır. Uygun sıvıların,
vazopresörlerin, antikonvülsan özellikli anesteziklerin, miyorelaksanların, atropin,
resüsitasyon ekipmanının ve uzmanın hazır bulunması sağlanmalıdır (bkz. Bölüm 4.9).
Epidural Analjezi
Epidural analjezi için 24 saat veya 24 saatten fazla süreli levobupivakain kullanımıyla
geçici olarak bağlantılı nörotoksisiteyi gösteren olaylar ve kauda ekuina sendromunun
yer aldığı pazarlama sonrası bildirimler mevcuttur (Bkz. Bölüm 4.8). Levobupivakain
24 saatten uzun süre uygulandığında, bu olaylar daha ciddi görülmüş ve bazı olgularda
kalıcı sekellere yol açmıştır. Bu nedenle, levobupivakainin 24 saatten uzun infüzyonu
dikkatle değerlendirilmeli ve sadece hasta için yararı riskten daha fazla olduğunda
kullanılmalıdır.
İntravasküler veya intratekal enjeksiyondan kaçınmak amacıyla, bir lokal anestezik
maddenin ilk defa ve izleyen dozlarının enjeksiyonundan önce kan ve beyin omurilik
sıvısı (uygulanabildiği yerde) aspirasyonu yapılmalıdır. Ancak, negatif bir aspirasyon,
intravasküler veya intratekal enjeksiyon olasılığını ortadan kaldırmaz. Levobupivakain
başka lokal anestezikler veya amid tipi lokal anesteziklerle yapısal olarak akraba olan
başka ajanları kullanan hastalarda dikkatle kullanılmalıdır çünkü bu ilaçların toksik
etkisi aditif niteliktedir.
Majör bölgesel sinir blokları
İşler durumda bir intravenöz yol sağlamak için hastaya kalıcı kataterden intravenöz
(I.V) sıvı verilmelidir. Yüksek plazma seviyelerini ve ciddi advers etkileri önlemek
için etkili anestezi sağlayan en düşük lokal anestezik doz kullanılmalıdır. Büyük
hacimli lokal anestezik çözeltisinin hızlı enjeksiyonu önlenmelidir ve uygun
olduğunda fraksiyonel (bölünmüş) dozlar kullanılmalıdır.
Baş ve Boyun Bölgesinde Kullanım
Baş ve boyun bölgesine (retrobulber, dental ve stellat gangliyon blokları dahil) enjekte
edilen küçük dozlardaki lokal anestezikler büyük dozlarda yanlışlıkla uygulanan
intravasküler enjeksiyonda görülen sistemik toksisiteye benzeyen advers reaksiyonlara
neden olabilirler. Enjeksiyon prosedürleri büyük dikkat gerektirmektedir. Bu
reaksiyonlar lokal anestezik maddenin intraarteriyel enjeksiyonuna bağlı olarak,
sereberal dolaşıma retrograd akım sonucunda ortaya çıkabilirler. Ayrıca, subdural
boşluktan orta beyine doğru herhangi bir lokal anesteziğin difüzyonu, retrobulber blok
sırasında optik sinirin dural zarındaki delikten dolayı da olabilirler. Bu blokların
uygulandığı hastalarda solunum ve dolaşım izlenmeli ve sürekli gözlem altında
5olmalıdır. Advers reaksiyonların tedavisi için resusitasyon donanımı ve personel hazır
bulundurulmalıdır.
Oftalmik Operasyonda Kullanım
Retrobulber blok uygulayan hekimler, lokal anestezi enjeksiyonundan sonra solunum
arrest raporları olduğunun farkında olmalıdırlar. Bütün diğer bölgesel prosedürlerle
olduğu gibi retrobulber bloktan önce, ekipmanların, ilaçların ve solunum arrestini veya
depresyonunu, konvülsiyonları ve kardiyak stimülasyonu veya depresyonu tedavi
edebilecek personelin acil erişebilirliği sağlanmalıdır. Diğer anestezik prosedürlerle
olduğu gibi oftalmik blok sonrasında bu advers reaksiyonların belirtilerine karşı
hastalar devamlı olarak izlenmelidir.
Özel popülasyonlar
Genel durumu bozuk, yaşlı veya akut hastalar: Levobupivakain, zayıf düşen, yaşlı
veya akut hastalarda dikkatle kullanılmalıdır (bkz. Bölüm 4.2).
Hepatik bozukluk: Levobupivakain karaciğerde metabolize olduğu için karaciğer
hastalığı olan hastalarda veya karaciğer kan akışında azalma olan hastalarda (örn.
alkolikler veya siroz hastaları) dikkatli kullanılmalıdır (bkz. Bölüm 5.2).
Bu tıbbi ürün her ml’de 3.6 mg sodyum ihtiva eder. Bu durum, kontrollü sodyum
diyetinde olan hastalar için gözönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
İn vitro çalışmalar, CYP3A4 izoformu ve CYP1A2 izoforumun levobupivakaini
metabolizmasına aracılık ettiğini göstermektedir. Klinik çalışmalar yapılmamış
olmasına karşın, levobupivakain metabolizmasının CYP3A4 inhibitörleri örn.
ketokonazol; ve CYP1A2 inhibitörleri, örn: metilksantinler, tarafından etkilenmesi
mümkündür.
Levobupivakain meksiletin veya sınıf III antiaritmik ajanlar gibi lokal anestezik
aktiviteye sahip antiaritmik ilaçlar alan hastalarda dikkatle kullanılmalıdır çünkü
bunların birlikte kullanımı, her birinin toksik etkilerini aditif olarak arttırabilir.
Levobupivakainin adrenalin ile kombinasyonunu değerlendirmek için bir klinik
çalışma tamamlanmamıştır.
Özel popülasyonlara ilişkin ek bilgiler
Pediyatrik popülasyon
Pediatrik popülasyonda ilaç etkileşim çalışması yapılmamıştır.
4.6 Gebelik ve laktasyon
Genel Tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
6Uygulanabilir değildir.
Gebelik dönemi
Levobupivakain çözeltisi obstetriklerde paraservikal blok kullanımında
kontrendikedir. Bupivakain ile olan deneyimlere dayanarak paraservikal blok sonrası
fetal bradikardi oluşabilir (bkz. Bölüm 4.3).
Bupivakain ile olan deneyimlere dayanarak, kardiyotoksik olay riskindeki artış
nedeniyle obstetrik kullanım için 7.5 mg/ml çözeltisi kontrendikedir.
Levobupivakain için ilk trimesterde maruz kalınmış gebeliklerde klinik veri
bulunmamaktadır. Hayvan çalışmaları teratojenik etkiler göstermemektedir, ancak
klinik kullanımda elde edilen ile aynı aralıktaki sistemik maruz kalım seviyelerinde
embriyo-fetal toksisite göstermiştir (bkz. Bölüm 5.3). İnsanlar için potansiyel risk
bilinmemektedir. Levobupivakain bu sebeple açıkça gerekli olmadığı sürece gebeliğin
başında verilmemelidir.
Laktasyon dönemi
Levobupivakainin anne sütüne geçip geçmediği bilinmemektedir. Ancak,
levobupivakainin, bupivakain gibi zayıf bir şekilde anne sütünde aktarılması olasıdır.
Lokal anestezi sonrası emzirme olasıdır.
Üreme yeteneği/Fertilite
Levobupivakain ile sıçanlarda 30 mg/kg/gün (180 mg/m2/gün) dozunda yapılan
çalışmalar iki kuşakta fertilite veya genel üreme performansında bir etki
göstermemiştir. Bu doz, yaklaşık olarak insanda vücut yüzeyine göre (352 mg/m2)
önerilen maksimum dozun (570 mg/kişi) bir buçuk katıdır.
4.7 Araç ve makine kullanımı üzerindeki etkiler
Levobupivakainin araç veya makine kullanımı üzerine majör bir etkisi olabilir.
Hastalar, anestezinin tüm etkileri ve ameliyatın mevcut etkileri geçinceye kadar araç
veya makina kullanmamaları konusunda uyarılmalıdır.
4.8 İstenmeyen etkiler
CHIROCAINE için advers reaksiyonlar ilgili olduğu ilaç sınıfındaki diğer ilaçlar ile
tutarlıdır. En fazla bildirilen advers reaksiyonlar; hipotansiyon, bulantı, anemi, kusma,
baş dönmesi, baş ağrısı, ateş, uygulama sırasında ağrı, sırt ağrısı, obstetrik kullanımda
fötal distress sendromu(aşağıda yer alan tabloya bakınız.)
Klinik çalışmalarda gözlemlenen veya spontan olarak bildirilen advers reaksiyonlar
aşağıdaki tabloda vücut sistemi ve sıklık olarak verilmiştir. Sıklık kategorileri şu
şekildedir; Çok yaygın (1/10); yaygın (1/100, 1/10); yaygın olmayan (1/1000,
1/100); seyrek (1/10000, 1/1000); çok seyrek (1/10000) bilinmiyor (eldeki
verilerden hareketle tahmin edilemiyor)
7Sistem organ sınıfı Sıklık Advers Reaksiyon
Kan ve lenf sistemi Çok yaygın Anemi
hastalıkları
Bağışıklık sistemi hastalıkları Bilinmiyor Alerjik reaksiyonlar (ciddi
Bilinmiyor durumlarda anafilaktik şok)
Aşırı duyarlılık
Sinir sistemi hastalıkları Yaygın Baş dönmesi
Yaygın Baş ağrısı
Bilinmiyor Konvülsiyon
Bilinmiyor Bilinç kaybı
Bilinmiyor Somnolans
Bilinmiyor Senkop
Bilinmiyor Parestezi
Bilinmiyor Parapleji
Bilinmiyor Paraliz1
Göz hastalıkları Bilinmiyor Görmede bulanıklık
Bilinmiyor Pitozis2
Bilinmiyor Miyozis2
Bilinmiyor Enaftalmos2
Kardiyak hastalıklar Bilinmiyor Atriyoventriküler blok
Bilinmiyor Kalp durması
Bilinmiyor Ventriküler taşiaritmi
Bilinmiyor Taşikardi
Bilinmiyor Bradikardi
Vasküler hastalıklar Çok yaygın Hipotansiyon
Bilinmiyor Sıcak basması2
Solunum, göğüs hastalıkları Bilinmiyor Solunum durması
ve mediastinal hastalıklar Bilinmiyor Larenjeal ödem
Bilinmiyor Apne
Bilinmiyor Hapşırma
Gastrointestinal hastalıkları Çok yaygın Bulantı
Yaygın Kusma
Bilinmiyor Oral hipoestezi
Bilinmiyor Sfinkter kontrolü kaybı1
Deri ve deri altı doku Bilinmiyor Anjiyoödem
hastalıkları Bilinmiyor Ürtiker
Bilinmiyor Kaşıntı
Bilinmiyor Terleme artışı
Bilinmiyor Eritem
Bilinmiyor Anhidroz2
Kas-iskelet ve bağ doku Yaygın Sırt ağrısı
hastalıkları Bilinmiyor Kas çekilmesi
Bilinmiyor Kas zayıflığı
Renal ve üriner hastalıklar Bilinmiyor Mesane disfonksiyonu1
Gebelik, pueperiyum ve Yaygın Fötal distres sendromu
perinatal hastalıklar
Üreme sistemi ve meme Bilinmiyor Priapizm1
hastalıkları
8Genel bozukluklar ve Yaygın Ateş
uygulama bölgesine ilişkin
sorunlar
Araştırmalar Bilinmiyor Azalmış kalp debisi
Bilinmiyor Elektrokardiyografide değişim
Yaralanma, zehirlenme ve Yaygın Uygulama sırasında ağrı
uygulamaya bağlı
komplikasyonlar
1 Kauda ekuina sendromunun belirtisi veya semptomu olabilir (bkz. 4.8 bölümündeki ilave bölüm)
2 Geçici Horner sendromunun belirtisi veya semptomu olabilir (bkz. 4.8 bölümündeki ilave bölüm)
Amid tipi lokal anestezikler ile ilgili advers reaksiyonlar seyrek görülür ancak doz
aşımı veya istemsiz intravasküler enjeksiyon sonucu ortaya çıkabilir ve bu
reaksiyonlar ciddi olabilir.
Amid tipi lokal anestezik grup içi çapraz duyarlılık bildirilmiştir (bkz bölüm 4.3)
Lokal anesteziklerin kaza ile intratekal enjeksiyonu yüksek spinal anesteziye neden
olabilmektedir.
Kardiyovasküler etkiler kalbin ileti sistemi depresyonu ve miyokardial kontraktilite ve
eksitabilitede azalma ile ilgilidir. Genellikle bu durum, majör MSS toksisitesi (örn,
konvülsiyon) sonrası oluşmaktadır ancak seyrek olarak kalp durması prodromal MSS
etkisi olmadan oluşabilmektedir.
Nörolojik hasar seyrek görülüyor olsa da bölgesel ve özellikle epidural ve spinal
anastezinin sonucu olarak ortaya çıkabilir. Bu durum direkt omuriliğe veya spinal
sinirlere verilen zarar, ön spinal arter sendromu veya irritan bir maddenin enjeksiyonu
veya steril olmayan bir çözeltinin enjeksiyonu sonucu oluşabilmektedir. Seyrek olarak
bu durum sürekli olabilmektedir.
Levobupivakain tedavisi ile ilişkili bazıları kalıcı olabilecek uzayan bitkinlik ve
duyusal bozukluğa ilişkin bildirimler gelmiştir. Uzun süreli etkilerin ilaç
toksisitesinden mi, cerrahi müdahale sırasında farkına varılmayan travmadan mı yoksa
kateter kullanımı ve manipülasyon gibi diğer mekanik faktörlerden mi kaynaklandığını
tayin etmek zordur.
Levobupivakain uygulaması ile ilişkili olarak kauda ekuina sendromu veya omurilikte
ya da spinal sinir köklerinde potansiyel hasar işaretleri ve semptomlarına (bunlar
arasında alt ekstremitelerde parestezi, güçsüzlük veya felç, bağırsak kontrolü ve/veya
mesane kontrolü kaybı ve priapizm bulunur) bildirimler alınmıştır. Levobupivakain 24
saatten uzun bir süre uygulandığında, bu olaylar daha ciddi görülmüş ve bazı olgularda
düzelmemiştir (Bkz. Bölüm 4.4). Ancak, bu olayların levobupivakainin etkisinden mi,
omurilikte veya spinal sinir köklerinde bir travmadan mı yoksa belkemiğinin
temelinde kan toplanmasından mı kaynaklandığı tayin edilememektedir.
Levobupivakain dahil bölgesel anesteziklerin kullanımı ile ilişkili olarak geçici Horner
sendromuna (ptoz, miyoz, enoftalamus, tek taraflı terleme ve/veya ateş basması) dair
bildirimler alınmıştır. Bu olay tedavinin kesilmesi ile sona ermektedir.
9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir (www.titck.gov.tr; e-posta: tufam@titck.gov.tr; tel: 0 800 314 00 08;
faks: 0312 218 35 99)
4.9 Doz aşımı ve tedavisi
Lokal anesteziklere bağlı akut acil durumlar genellikle lokal anesteziklerin terapötik
kullanımı veya lokal anestezik çözeltisinin yanlışlıkla intratekal veya intravasküler
enjeksiyonu sırasında karşılaşılan yüksek plazma düzeyleri ya da yüksek dermatom
düzeylerine (“yüksek spinal”) bağlıdır (bkz. Bölüm 4.4 ve Bölüm 4.8). İlacın
geliştirilmesi sürecinde intravasküler enjeksiyon yapıldığı şüphesi bulunan bir hastaya
%0.75 levobupivakainden 19 ml (142.5 mg) verilmiş ve tiyopental ile tedavi edilen bir
MSS (merkezi sinir sistemi) eksitasyonu meydana gelmiştir. Anormal
kardiyovasküler değişimler gözlenmemiş ve hasta sekelsiz iyileşmiştir.
Lokal anesteziklerin yanlışlıkla intravasküler enjeksiyonu acil toksik reaksiyonlara
neden olabilir. Doz aşımı durumunda enjeksiyon bölgesine bağlı olarak uygulamadan
sonra 2 saate kadar plazma pik konsantrasyonlarına ulaşılamaz dolayısıyla toksisite
belirtileri gecikebilir. İlacın etkileri uzayabilir.
Lokal Anesteziklere Bağlı Acil Durumlar
İlk göz önüne alınması gereken nokta korunma olup, bunun için levobupivakain
bölünmüş enjeksiyonlar halinde, enjeksiyonlardan önce ve sonra ve sürekli infüzyon
sırasında, hastanın kardiyovasküler durumu ve solunumla ilgili vital belirtileri ve
bilinç durumu dikkatle ve sürekli olarak gözlem altında tutularak verilmelidir. İlk
değişiklik belirtilerinde oksijen verilmesi gerekir ve diğer önlemlere hazırlıklı
olunmalıdır.
Merkezi Sinir Sistemi Etkileri
Konvülsiyonlar intravenöz tiyopentan veya diazepam (gerekirse titre edilerek) ile
acilen tedavi edilmelidir. Tiyopental ve diazepam ayrıca merkezi sinir sistemi,
solunum ve kardiyak fonksiyonları deprese eder. Bundan dolayı kullanımları apne ile
sonuçlanabilir. Nöromüsküler blokerler sadece, klinisyen açık hava yolunu devam
ettirdiğinden ve tamamen paralize bir hastayı kontrol altına aldığından emin
olduğunda kullanılabilir.
Acil olarak tedavi edilmezse, lokal anesteziklerin kalp üzerindeki etkilerinden
konvülsiyonlar (sonradan oluşan hipoksi ve hiperkarbi ile birlikte) artı miyokardiyal
depresyon; kardiyak aritmi, ventriküler fibrilasyon veya kalp durması ile
sonuçlanabilir.
10Kardiyovasküler Etkiler
Hipotansiyon, sıvı yüklemesi ile ön tedavi yoluyla ve/veya vazopresör kullanımıyla
önlenebilir veya azaltılabilir. Eğer hipotansiyon oluşursa intravenöz kristaloid veya
kolloid ile ve/veya vazopresörün kademeli dozları (efedrin 5-10 mg gibi) ile tedavi
edilmelidir. Hipotansiyona neden olan herhangi bir varoluş hızlı bir şekilde tedavi
edilmelidir.
Eğer şiddetli bradikardi oluşursa 0.3-1.0 mg atropin tedavisi normal olarak kalp hızını
kabul edilebilir bir seviyeye iyileştirecektir.
Kardiyak aritmi, gerektiği gibi tedavi edilmelidir ve ventriküler fibrilasyon
kardiyoversiyon ile tedavi edilmelidir.
Uzun süreli etki gösteren anestezik ajanlarin dozaşımı veya yanlışlıkla gerçekleştirilen
intravasküler enjeksiyonu sonucu merkezi sinir sistemi ve kardiyovasküler sistemi de
içine alan sistemik yan etkiler rapor edilmiştir.
5. FARMAKOLOJİK ÖZELLİKLER
5.1 Farmakodinamik özellikler
Genel özellikler
Farmakoterapötik grup: Lokal anestezik, amid
ATC kodu: N01BB10
Levobupivakain dayanıklı bir lokal anestetik ve analjeziktir. Hücre membranındaki
voltaja duyarlı sodyum kanalları ile çoğunlukla etkileşime girerek duyusal ve motor
sinirlerdeki sinir iletimini bloke eder, aynı zamanda potasyum ve kalsiyum kanalları
da bloke edilir. Ayrıca levobupivakain impuls transmisyonunu ve klinik advers
reaksiyonların oluşumu için kardiyovasküler ve merkezi sinir sistemleri üzerindeki
etkilerin en önemli olduğu diğer dokulardaki iletimi engeller.
Levobupivakain dozu baz olarak ifade edilirken, rasemat bupivakain için doz
hidroklorür tuzu olarak ifade edilir. Bupivakain ile kıyaslanınca bu durum
levobupivakain çözeltilerinde yaklaşık %13 daha fazla etkin maddeye sebep
olmaktadır. Klinik çalışmalarda, aynı nominal konsantrasyonlarda levobupivakain,
bupivakain ile benzer klinik etki göstermiştir.
Ulnar sinir blok modelinin kullanıldığı bir klinik çalışmada, levobupivakain
bupivakain ile eşdeğerdir.
24 saati aşan periyotlarda levobupivakain tedavisi ile güvenlilik deneyimi sınırlıdır.
5.2 Farmakokinetik özellikler
Genel özellikler:
11İnsan çalışmalarında i.v. uygulamasından sonra levobupivakainin dağılım kinetikleri
bupivakain ile temelde benzerdir. Terapötik uygulama sonrası levobupivakain plazma
konsantrasyonu doza ve, uygulama bölgesinden emilim dokunun vasküleritesine bağlı
olduğundan, uygulama yoluna bağlıdır.
Emilim:
40 mg levobupivakainin intravenöz uygulama ile verildiği bir klinik bir farmakoloji
çalışmasında ortalama yarılanma ömrü yaklaşık 80 ± 22 dakika, C 1.4 ± 0.2
maks
mcg/ml ve AUC 70 ± 27 mcg.dak/ml’dir.
Levobupivakainin ortalama C ve AUC (0-24 sa) değeri, 75 mg (%0.5) ve 112.5 mg
maks
(%0.75)’ın epidural uygulamasından sonra ve brakiyal pleksuz bloğu için kullanılan 1
mg/kg (%0.25) ve 2 mg/kg (%0.5) dozları sonrasında yaklaşık doz orantısaldır. 112.5
mg (%0.75)’ın epidural uygulamasından sonra, ortalama C ve AUC değerleri
maks
sırasıyla 0.58 mcg/ml ve 3.56 mcg.sa/ml’dir.
Dağılım:
Levobupivakainin insanda plazma proteinlerin bağlanması, in vitro olarak
değerlendirilmiş ve 0.1 ve 1 mcg/ml konsantrasyonları arasında bu oranın < >%97
olduğu bulunmuştur. Intravenöz uygulamadan sonra levobupivakainin dağılım hacmi
67 litredir.
Biyotransformasyon:
Levobupivakain yaygın olarak metabolize edilmekte olup idrar ve dışkıda değişmemiş
levobupivakain saptanmamıştır. Levobupivakainin majör metaboliti olan 3-
hidroksilevobupivakain, glukoronik asit ve sülfat esteri konjugatları olarak ürede
atılmaktadır. İn vitro çalışmalar CYP3A4 izoformunun ve CYP1A2 izoformunun
levobupivakain metabolizmasını sırasıyla desbütil-levobupivakain ve 3-hidroksi-
levobupivakaine ilettiğini göstermiştir. Bu çalışmalar levobupivakain ve bupivakainin
metabolizmalarının benzer olduğunu göstermektedir. Levobupivakainin in-vivo
rasemizasyonun kanıtı bulunmamıştır.
Eliminasyon:
İntravenöz uygulamayı takiben, levobupivakainin geri kazanımı kantitatif olup 48
saatte ortalama toplam miktarın %95’i idrardan (%71) ve dışkıdan (%24) geri
kazanılmıştır.
Levobupivakainin plazmadaki toplam ortalama klirensi ve terminal yarı ömrü
intravenöz uygulamadan sonra sırasıyla 39 litre/saat ve 1.3 saattir.
Hastalardaki karakteristik özellikler
Yaşlılar
Yaşlılarda levobupivakainin farmakokinetik verileri mevcut değildir.
Pediyatri
Pediyatrik popülasyonda levobupivakainin farmakokinetik verileri mevcut değildir.
12Böbrek Yetmezliği
Böbrek yetmezliği olan hastalarda veri bulunmamaktadır. Levobupivakain yaygın
olarak metabolize edilmekte olup, Ddeğişmemiş levobupivakain idrarla
atılamamaktadır.
Karaciğer Yetmezliği
Karaciğer yetersizliği olan hastalarda veri bulunmamaktadır.
5.3 Klinik öncesi güvenlilik verileri
Sıçanlardaki embriyo-fötal bir çalışmada, klinik kullanımda elde edilenlerle aynı
aralıktaki sistemik maruziyette, genişlemiş renal pelvis, genişlemiş üreter, olfaktör
ventrikül genişlemesi ve ekstra trakolumbar kaburga insidansında artış
gözlemlenmiştir. Tedavi ile ilişkili malformasyonlar bulunmamaktadır.
Levobupivakain, mutajenite ve klastojenite için standart bir dizi miktar tayininde
genotoksik değildi. Karsinojenesite testi yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sodyum hidroksit (25 M)
Hidroklorik asit (25 M)
Enjeksiyonluk su
6.2 Geçimsizlikler
Levobupivakain pH değeri 8.5’ten büyük olan alkali çözeltilerle geçimli olmayabilir.
Çalışmalar, levobupivakainin %0.9 sodyum klorürün enjeksiyonluk USP çözeltisi ve
50 µg/ml morfin, 2 µg/ml fentanil, 0.4 µg sulfentanil ve 8.4 µg/ml klonidin içeren
tuzlu su çözeltileriyle geçimli olduğunu göstermiştir. Başka parenteral ürünlerle
geçimlilik çalışmaları yapılmamıştır.
6.3 Raf ömrü
CHIROCAINE 75 mg/10 ml, açılmamış polipropilen ampullerin raf ömrü 36 aydır.
İlk açılıştan sonra raf ömrü: CHIROCAINE 75 mg/10 ml Ampul, açıldıktan sonra
hemen kullanılmalıdır.
%0.9’luk sodyum klorür çözeltisi içinde dilüsyon sonrası raf ömrü: Kimyasal ve
fiziksel olarak 20-22ºC’de yedi gün stabildir. Klonidin, morfin ve fentanil ile
kullanıldığında 20-22ºC’de 40 saat stabildir.
Mikrobiyolojik bakış açısından, ürün hemen kullanılmalıdır. Hemen
kullanılmadığında, saklama süreleri ve koşulları kullanıcının sorumluluğundadır.
13Hazırlama/dilüsyon işlemi kontrollü ve valide edilmiş aseptik koşullarda
yapılmadıkça, bu süre 2-8ºC’de en çok 24 saattir.
6.4 Saklamaya yönelik özel tedbirler
CHIROCAINE 75 mg/10 ml İnfüzyon İçin Konsantre Çözelti İçeren Ampul, 150C-
300C’de saklanmalıdır.
6.5 Ambalajın niteliği ve içeriği
Kutuda, 10 ml x 10 adet polipropilen ampul.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü
Yönetmeliği’ ve ‘Ambalaj ve Ambalaj Atıklarının Kontrolü Yönetmelik’lerine uygun
olarak imha edilmelidir.
Parenteral ürünler, uygulanmadan önce partikül madde ve renk değişimi yönünden
çözelti ve ambalaj izin verdiği ölçüde gözle incelenmelidir. Berrak ve renksiz olmayan
çözeltiler kullanılmamalıdır.
Steril bir ampul yüzeyi gerekli olduğunda steril bir blister kap seçilmelidir. Steril
blister delinirse ampul yüzeyi steril değildir.
Levobupivakain standart çözeltisinin dilüsyonu 9 mg/ml (%0.9) sodyum klorür
enjeksiyonluk çözeltisi ile aseptik teknikler kullanılarak yapılmalıdır.
8.4 μg/ml klonidin, 0.05 mg/ml morfin ve 4 μg/ml fentanilin, 9 mg/ml (%0.9) sodyum
klorür enjeksiyonluk çözeltisindeki levobupivakain ile geçimli olduğu gösterilmiştir.
Tek kullanımlıktır. Kullanılmayan kısmı atılmalıdır.
7. RUHSAT SAHİBİ
AbbVie Tıbbi İlaçlar Sanayi ve Ticaret Limited Şirketi
Saray Mah. Dr. Adnan Büyükdeniz Cad.
No:2 Akkom Ofis Park, Kelif Plaza 3. Blok
Kat:16-17 34768 Ümraniye/İstanbul
Telefon: 0216 6360600
Fax: 0216 4250969
8. RUHSAT NUMARASI
134/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.10.2012
14Ruhsat yenileme tarihi: 03.10.2012
10. KÜB’ÜN YENİLENME TARİHİ
08.10.2014
15