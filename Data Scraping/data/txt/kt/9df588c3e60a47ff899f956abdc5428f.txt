 
 
KULLANMA TALİMATI  
OCLADRA 2 mg /  ml enjeksiyonluk çözelti içeren flakon 
Steril, apirojen  
Deri altına  uygulanır. 
• Etkin madde:  Her bir flakon  10 mg kladribin içerir.  
• Yardımcı maddeler: Sodyum klorür, sodyum hidroksit, hidroklorik asit, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen  doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız. 
 
Bu kullanma talimatında:  
1. OCLADRA nedir ve ne için kullanılır?  
2. OCLADRA’yı  kullanmadan önce dikkat edilmesi gerekenler  
3. OCLADRA nasıl kullanılır?   
4. Olası yan etkiler nelerdir?  5. OCLADRA’nın  saklanması  
Başlıkları yer almaktadır. 
1. OCLADRA nedir ve ne için kullanılır?  
 OCLADRA, etkin madde olarak, 5 mL çözeltide 10 mg kladribin içerir  
 OCLADRA, berrak, renksiz bir çözelti olup 5 mL enjeksiyonluk çözelti içeren bir flakonluk 
ambalaj ile kullanıma sunulmaktadır.  
 OCLADRA  sitostatik (özellikle kanserli hücrelerin çoğalmasını önleyen) bir ajandır . Tüylü 
hücreli lösemi hastalığında rolü olan malin (kanserli) akyuvar hücrelerinin büyümesini 
etkiler. O CLADRA bu hastalığın tedavisi için kullanılır.  
2. OCLADRA’yı  kullanmadan önce dikkat edilmesi gerekenler  
OCLADRA’yı  aşağıdaki durumlarda KULLANMAYINIZ 
Eğer, 
 Kladribine veya OCLADRA’nın içerdiği maddelerden herhangi birine karşı aşırı 
duyarlılığınız varsa,  
 Hamileyseniz veya emziriyorsanız,  
 18 yaşından küçükseniz, 
 Orta ila şiddetli derecede böbrek veya karaciğer yetmezliğiniz varsa, 
Sayfa 1 / 9 
  
 
 Kemik iliğindeki kan hücrelerinin üretimini etkileyen (miyelosupresyon) diğer ilaçlardan 
kullanıyorsanız.  
OCLADRA’yı  aşağıdaki durumlarda DİKKATLİ KULLANINIZ  
Eğer aşağıdakilerden biri varsa veya geçmişte oldu ise doktorunuza söyleyiniz: 
 Karaciğer veya böbrek problemleri, 
 Enfeksiyonlar , 
 Bir enfeksiyon geçiriyorsanız, OCLADRA kullanmaya başlamanız öncesinde bu 
enfeksiyon tedavi edi lecektir. 
 OCLADRA ile tedaviniz sırasında veya sonrasında bir enfeksiyon belirtisi fark ederseniz (grip benzeri belirtiler veya ateş gibi) hemen doktorunuza bilgi veriniz. 
 Ateş. 
OCLADRA ile tedaviniz öncesinde veya sırasında, tedaviye devam etmenizin sizin  için güvenli 
olup olmadığını kontrol etmek üzere, düzenli kan testleri yapılacaktır. Doktorunuz, kan hücresi 
düzeyinizi iyileştirmek için kan nakli almanıza karar verebilir. Buna ilave olarak, karaciğer ve 
böbreklerinizin işlevi kontrol edilecektir.  
Çocuk sahibi olmak isteyen bir erkekseniz, OCLADRA ile tedaviniz başlamadan önce 
doktorunuzla konuşunuz. OCLADRA ile tedaviniz sırasında veya tedaviden sonraki 6 aylık 
dönemde çocuk sahibi olmamalısınız. Doktorunuz spermlerinizin dondurularak saklanması 
olasılığı (kriyoprezervasyon) hakkında size bilgi verebilir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
OCLADRA’nın  yiyecek ve içecek ile kullanılması  
Deri altına enjeksiyon yoluyla uygulandığından yiyecek ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danış ınız. 
Hamile iseniz OCLADRA kullanmamalısınız. Tedaviniz sırasında ve son OCLADRA dozunu 
aldıktan sonraki en az 6 ay boyunca uygun doğum kontrol yöntemleri kullanmalısınız.  
Tedaviniz sırasında hamile olduğ unuzu fark ederseniz hemen doktorunuza danı şınız. 
Emzirme  
İlacı kullanmadan önce doktorunuza veya eczacınıza danış ınız. 
OCLADRA ile tedaviniz sırasında ve son kladribin dozundan sonraki 6 ay içinde bebeğinizi 
emzirmeyiniz.  
Araç ve makine kullanımı 
OCLADRA’nın araç ve makine kullanımı üzerinde önemli bir etkisi vardır. OCLADRA 
tedavisinin sebep olduğu akyuvar sayısı düşüklüğüne bağlı olarak gerçekleşebilecek uyuşukluk 
veya baş dönmesi hissediyorsanız araç veya makine kullanmamalısınız.   
OCLADRA’nın  içeriğinde bulunan bazı yardımcı maddeler hakkında önemli bilgiler  
İçeriğindeki maddelere bağlı herhangi bir olumsuz etki beklenmez.  
Sayfa 2 / 9 
  
 
Bu tıbbi ürün her flakonda 1 mmol’den daha fazla sodyum içerir. Bu durum, kontrollü sodyum 
diyetinde olan hastalar için gözönünde bulundurulmalıdır.  
 
Diğer ilaçlar ile birlikte kullanımı 
Eğer aşağıdakileri içeren ilaçlar kullanıyorsanız doktorunuza bilgi veriniz:  
- Enflamasyon (ağrılı iltihaplanma) tedavisinde yaygın olarak kullanılan kortikosteroidler 
- Viral enfeksiyonların tedavisinde kullanılan antiviral ajanlar  
OCLADRA’yı kemik iliğinde kan hücrelerinin üremesini etkileyen (miyelosupresyon) ilaçlarla 
birlikte kullanmamalısınız.  
Eğer reçeteli ya da reçetesiz herhangi bir il acı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
3. OCLADRA nasıl kullanılır?  
Uygun kullanım ve doz/uygulama sıklığı için talimatlar: 
OCLADRA’yı her zaman doktorunuzun size söylediği şekilde kullanınız. Emin değilseniz 
doktorunuz veya eczacınıza danışınız.  
Doktorunuz vücut ağırlığınıza göre ilacınızın dozunu belirleyecek ve tedavi programınızı detaylı 
olarak açıklayacaktır. Önerilen günlük doz, beş gün boyunca 0,14 mg/kg vücut ağırlığıdır (tek bir 
tedavi kürü).  
Aşırı ürik asit miktarını düşürmek için, allopürinol etkin maddesini içeren ilave bir ilaç 
alabilirsiniz.  
Uygulama yolu ve metodu: 
OCLADRA  her gün yaklaşık aynı saatlerde derinizin altına (subkutan enjeksiyon) uygul anır. Eğer 
OCLADRA’yı kendiniz enjekte ediyorsanız, doktorunuzdan veya hemşirenizden yeterli eğitim 
almalısınız. Enjeksiyon için detaylı talimatları bu kullanma talimatının sonunda bulabilirsiniz.  
Değişik yaş grupları:  
Çocuklarda kullanımı:  
OCLADRA 18 ya şın altındakilerde kullanılmamalıdır.  
Yaşlılarda kullanımı:  
Yaşlı hastalar, bireysel değerlendirme ve kan sayımlarının, böbrek ve karaciğer fonksiyonlarının 
dikkatli izlenmesi ile tedavi edilmelidir.  
Özel kullanım durumları:  
Böbrek/Karaciğer yetmezli ği: 
Bilinen veya şüpheli böbrek veya karaciğer yetmezliği olan hastalarda dikkatli tedavi gerekmektedir. Kladribin ile tedavi edilen tüm hastalar için, klinik olarak belirtildiği şekilde 
böbrek ve karaciğer fonksiyonlarının periyodik değerlendirmesi önerilir.  
Eğer OCLADRA’nın  etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konuş unuz. 
  
Sayfa 3 / 9 
  
 
Kullanmanız gerekenden daha fazla OCLADRA kullandıysanız:   
OCLADRA’dan kullanmanız gerekenden fazlasını kullanmışsanız bir dokt or veya eczacı ile 
konuşunuz.  
OCLADRA’yı  kullanmayı unutursanız:  
Bir OCLADRA dozunu kaçırdınız ise, derhal doktorunuzla konuşunuz. 
Unutulan dozları dengelemek için çift doz almayınız. 
OCLADRA ile tedavi sonlandırıldığ ında oluşabilecek etkiler:  
Doktorunuzun önerisi dışında tedavinizi sonlandırmayınız. İlacın kullanımı sırasında bir sorunla 
karşılaşırsanız doktorunuza danışınız.  
4. Olası yan etkiler nelerdir? 
Tüm ilaçlar gibi, OCLADRA’nın  içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa OCLADRA’yı kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz: 
• Ciddi alerjik reaksiyon, ani kaşıntı, döküntü (kurdeşen), eller, ayaklar, bilekler, yüz, 
dudaklar, ağız veya boğazın şişmesi (yutkunmayı veya nefes almayı zorlaştırabilen) ve 
bayılacak gibi hissetmek.  
 Bunlar çok ciddi yan etkilerdir. Eğer bu belirtilerden biri sizde mevcut ise OCLADRA’ya karşı 
ciddi alerjiniz var demektir. Acil tıbbi müdahaleye veya ha staneye yatırılmanıza gerek olabilir.  
Bu çok ciddi yan etkiler oldukça seyrek görülür. 
 
Aşağıdakilerden birini fark ederseniz, doktorunuza söyleyiniz: 
• Herhangi bir enfeksiyon belirtisi (grip benzeri belirtiler)  
• Ateş  
Kanser hastalığının tekrar meydana gel mesi göz ardı edilemez. Bu, gelecekte sizin malin bir 
hastalığa yakalanma riskinizin, sağlıklı insanlara göre biraz daha yüksek olduğu anlamına gelir. Riskin daha yüksek olması tüylü hücreli lösemi hastalığına veya bu hastalığı tedavi etmek için OCLADRA da  dahil olmak üzere kullanılan tedavilere bağlı olabilir.   
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  : 10 hastanın en az 1’inde görülebilir. 
Yaygın : 10 hastanın birinden az, fakat 100 hastanın birinde veya birinde n fazla    
                                      görülebilir. Yaygın olmayan : 100 hastanın birinden az, fakat 1.000 hastanın birinde veya birinden  
                                      fazla görülebilir.  
Seyrek : 1.000 hastanın birinden az fakat 10.000 hastanın birinde veya birinden  
                                      fazla görülebilir.  
Çok seyrek  : 10.000 hastanın birinden az görülebilir.  
 
 
Sayfa 4 / 9 
  
 
Çok yaygın yan etkiler: 
• Enfeksiyonlar 
• Ateş 
• Kan testlerinde d üşük akyuvar (nötrofiller veya lenfositler) veya trombosit sayısı 
• Yorgunluk ve uyuşukluk gibi belirtilerle birlikte anemi ile sonuçlanabilecek düşük alyuvar 
sayısı 
• Azalmış bağışıklık sistemi fonksiyonu 
• Baş ağrısı, baş dönmesi 
• Anormal solunum sesleri, anormal göğüs sesleri, öksürük 
• Mide bulantısı, kusma, kabızlık ve ishal 
• Cilt döküntüsü, şişme, kızarıklık, enjeksiyon bölgesinde ağrı, terleme. Cilt reaksiyonları 
çoğunlukla hafif ila orta şiddette olup, genellikle birkaç gün içerisinde çözülür.  
• Yorgunluk, tit reme, iştah azalması  
• Halsizlik 
Yaygın yan etkiler: 
• Kanser hastalığının tekrarlanması 
• Olağan dışı kanamaya sebep olabilecek düşük trombosit sayısı (örneğin, burun veya cilt 
kanamaları)  
• Uykusuzluk, kaygı 
• Kalp atım hızında artış, anormal kalp sesleri, düşük kan basıncı, kalp kasına düşük kan 
sağlanması  
• Nefes darlığı, akciğer dokusunda enfeksiyona bağlı şişme, ağız ve dilde ağrılı iltihaplanma  
• Karın ağrısı, mide ve bağırsaklarda aşırı gaz, tedavi tamamlandığında normale dönen 
karaciğer laboratuvar değerlerinde (bilirubin, transaminazlar) çoğunlukla hafif artışlar 
• Kaşıntı, kaşıntılı cilt döküntüsü 
• Dokularda şişlik (ödem), iyi hissetmeme, ağrı (kas, eklem ve kemik ağrıları) 
Yaygın olmayan yan etkiler: 
• Alyuvar kaybından kaynaklanan anemi 
• Uykululuk, ciltte uyuşma ve karıncalanma, mecalsizlik, hareketsizlik, periferik sinirlerin 
bozukluğu, zihin karışıklığı, hareket koordinasyonunda güçlük 
• Gözde ağrılı iltihaplanma  
• Boğaz ağrısı  
• Bir damarda ağrılı iltihaplanma  
• Şiddetli kilo kaybı 
Seyrek yan etkiler:  
• Azalmış karaciğer f onksiyonu 
• Azalmış böbrek fonksiyonu 
• Kanser tedavisinde kanser hücrelerinin parçalanmasına bağlı komplikasyonlar 
• Kan nakillerine ret yanıtı 
• Belirli akyuvarların sayısında artış (eozinofil) 
• Felç 
• Konuşma ve yutmada güçlük 
Sayfa 5 / 9 
  
 
• Kalp yetmezliği  
• Anormal kalp ritmi 
• Kalbin yeterli kan sirkülasyonunu sürdürememesi 
• Bağırsakların tıkanması 
• Ciddi alerjik cilt reaksiyonu (Stevens -Johnson sendromu veya Lyell sendromu) 
Çok seyrek yan etkiler:  
• Depresyon, sara atağı  
• Göz kapaklarının şişmesi 
• Akciğerde kan pıhtısı 
• Safra kesesinde ağrılı iltihaplanma  
• Vücut tarafından üretilen spesifik bir maddenin (glikoprotein) miktarının yüksekliğine 
bağlı olarak organların fonksiyonlarında azalma. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu v eya eczacınızı bilgilendiriniz.  
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği 
hakkında daha fazla bilgi edinilmesine katkı sağlamış olacaksınız. 
 
5. OCLADRA’nın  saklanması 
OCLADRA’yı  çocukların göremeyece ği, erişemeyeceği yerlerde ve ambalajında saklayınız. 
2-8°C arasında buzdolabında saklayınız. Dondurmayınız.  
Son kullanma  tarihiyle uyumlu olarak kullanınız. 
Mikrobiyolojik açıdan, ürünün açılması mikrobiyolojik kontaminasyon riskini engellemediği 
sürece, ürün derhal kullanılmalıdır. Hemen kullanılmadığı takdirde, kullanım sırasındaki saklama süresi ve koşulları kullanıcının sorumluluğundadır.  
Eğer flakonun zarar görmüş olduğunu ya da çözeltinin berrak olmadığını veya partikül içerdiğini 
fark ederseniz OCLADRA’yı kullanmayınız.  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir. 
Kutu/Flakon’da belirtilen  son kullanma tarihinden sonra OCLADRA’yı  kullanmayınız.  
Sayfa 6 / 9 
  
 
 
Ruhsat Sahibi :   Biem İlaç San. ve Tic. A.Ş. 
Anıttepe Mah. Turgut Reis Cad. No: 21 
Tandoğan / Çankaya – Ankara 
Üretim Yeri :   Mustafa Nevzat  İlaç Sanayi A.Ş. 
Yenibosna/İstanbul  
Bu kullanma talimatı 28 / 08 /2014 tarihinde onaylanmıştır. 
 
ASAĞIDAKİ BİLGİLER BU İLACI UYGULAYACAK SA ĞLIK PERSONEL İ İÇİNDİR. 
Enjeksiyon için talimatlar: 
Bu bölüm bir OCLADRA enjeksiyonunun nasıl uygulanacağına dair bilgiler içermektedir. 
Doktorunuz veya hemşireniz tarafından bu konuda eğitim almadı iseniz, kendi kendinize 
enjeksiyon yapmayı denememelisiniz. Kendi kendinize enjeksiyon yapacağınızda, doktorunuz size ne kadar ve ne sıklıkta OCLADRA’ya ihtiyacınız olduğunu söyleyecektir. OCLADRA cildin 
hemen altındaki dokuya enjekte edilmelidir (subkutan enjeksiyon). Enjeksiyonun yapılması ile ilgili sorularınız olursa lütfen doktorunuz veya hemşirenizden yardım isteyiniz.  
OCLADRA sitotoksiktir ve bu nedenle dikkatle kullanılmalıdır. OCLADRA hastanın kendisi 
tarafından uygulanmadığı zaman, kullanım ve uygulama sırasında tek kullanımlık eldiven ve 
koruyucu giysi kullanılması önerilir. Eğer OCLADRA cilt veya gözler ile temas ederse, ilgili 
yüzey hemen bol miktarda su ile yıkanmalıdır. Hamile kadınlar OCLADRA ile temastan 
kaçınmalıdır.  
Enjeksiyon için nelere ihtiyacım var?  
Kendinize subkutan enjeksiyon yapmak için şunlara ihtiyacınız vardır: 
- Bir flakon OCLADRA (veya 5 mL’den f azla enjekte etmeniz gerekiyorsa iki flakon)  
Flakon zarar görmüş ya da çözelti berrak değil veya partikül içeriyor ise ürünü 
kullanmayınız.  
- Bir adet steril şırınga (örn; 10 mL şırınga) 
- Bir adet steril enjektör iğnesi (örn; 0,5 x 19 mm, 25 G x ¾”) 
- Alkollü mendil 
- Kullanılan şırınganın imhası için bir adet delinmeye dayanıklı kap 
Kendime OCLADRA subkutan enjeksiyonu yapmadan önce ne yapmalıyım? 
1. Enjeksiyondan önce OCLADRA’nın oda sıcaklığına gelmesini bekleyiniz.  
2. Ellerinizi iyice yıkayınız.  
3. Kendinize  rahat, iyi aydınlatılmış bir yer bulunuz ve ihtiyacınız olan her şeyi ulaşabileceğiniz 
bir yere koyunuz.  
 
 
 
Sayfa 7 / 9 
  
 
Enjeksiyonu nasıl hazırlarım? 
OCLADRA’yı enjekte etmeden önce şunları yapmalısınız:  
1. OCLADRA flakonundaki koruyucu kapağı çıkarınız. Kauçuk tıpayı çıkarmayınız. Alkollü bir 
mendil ile flakonun üstündeki kauçuk kısmı temizleyiniz. Ucuna dokunmadan şırıngayı 
ambalajından çıkarınız. Enjektör iğnesini ambalajdan çıkarınız ve şırınganın ucuna sıkıca takınız. 
İğneye dokunmadan iğne kapağını çıkarınız.  
2. İğneyi flakonun kauçuk kapağının içine doğru itiniz. Şırınga ve flakonu aşağı doğru ters 
çeviriniz. İğnenin ucunun çözeltinin içinde olduğundan emin olunuz.  
3. Doğru hacimde OCLADRA’yı, şırınganın pistonu yardımı ile çekiniz. (Doktorunuz kaç mL 
OCLADRA enjekte etmeniz gerektiğini size söyleyecektir.)  
4. İğneyi flakondan çıkarınız. 
5. Şırıngada hava kalmadığından emin olunuz: iğneyi yukarı doğru tutup havayı dışarı itiniz.  
6. Doğru hacmi alıp almadığınızı kontrol ediniz.  
7. Hemen enjekte ediniz. 
Enjeksiyonu nereye yapmalıyım?  
 
Enjeksiyonu nasıl yapmalıyım?  
 
3. Şırınganın pistonunu hafifçe çekerek, bir kan damarını delmediğinizi kontrol ediniz. Şırıngada 
kan görürseniz, iğneyi çekip, başka bir yerden yeniden uygulayınız. 
4. Sıvıyı yaklaşık bir dakika içinde, cildi sürekli sıkılı tutarak yavaş ve dengeli bir şekilde enjekte 
ediniz. OCLADRA’yı enjekte etmeniz gereken 
en uygun yer şeki lde gösterilmiştir: 
uyluklarınızın üst kısmı ve göbeğin 
etrafındaki alan hariç olmak üzere karın. Eğer bir başkası size enjeksiyon yapıyorsa üst kollarınızın dış yüzeyini 
ve kalçanızı da kullanabilir.  
1. Alkollü mendil ile cildinizi 
dezenfekte ediniz, al anın kuruması için 
bekleyiniz ve cildinizi baş ve işaret parmağınızla ezmeden sıkıştırınız.  
2. İğneyi, şekilde görüldüğü gibi, yaklaşık 45°C’lik bir açı ile tam olarak 
cilde yerleştiriniz.  
Sayfa 8 / 9 
  
 
5. Sıvıyı enjekte ettikten sonra iğneyi çekiniz. 
6. Kullanılan şırıngayı delmeye dayanıklı kaba koyunuz. Her bir enjeksiyonda yeni bir şırınga ve 
iğne kullanınız. Flakonlar tek kullanımlıktır. Kullanımdan sonra kalan miktarı, uygun imha için 
doktorunuza veya eczacınıza veriniz.  
 
 Kullanılan şırıngaların imhası  
Kullanılan şırıngaları delmeye dayanıklı bir kaba koyunuz ve çocukların göremeyeceği ve 
erişemeyeceği bir yerde tutunuz.  
Delmeye dayanıklı kabı, doktorunuz, hemşireniz veya eczacınızın söylediği şekilde imha ediniz.  Kullanılan şırıngaları normal ev atığına at mayınız.   
Sayfa 9 / 9 
 