 1/8  KULLANMA TALİMATI  
ACNELYSE  %0.025 krem  
Cilt üzerine uygulanır. 
 Etkin madde : 1 g ACNELYSE, 250 mcg Retinoik asit (Tretinoin)  içerir.  
Yardımcı madde : Butilhidroksitoluen (E321) , parafin (vazelin flant), polisorbat 60, setil alkol, 
metil parahidroksibenzoat (E218), propil parahidroksibenzoat  (E216) , propilen glikol, sorbitan 
stearat (span 60), stearil alkol, saf su.  
Bu ilacı kullanmaya başlamadan önce bu KULLANMA TALİMATINI dikk atlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  veya  düşük  doz kullanmayınız.  
 
Bu Kullanma Talimatında:  
 
1. ACNELYSE nedir ve ne için kullanılır?  
2. ACNELYSE’i kullanmadan önce dikkat edilmesi gerekenler  
3. ACNELYSE nasıl kullanılır?  
4. Olası yan etkiler nelerdir? 
5. ACNELYSE’i n saklanması  
 Başlıkları yer almaktadır.  1. ACNELYSE  nedir ve ne için kullanılır?  
 ACNELYSE , etkin madde olarak retinoik asit (tretinoin) içerir.  
 ACNELYSE ’in etkin maddesi olan retinoik asit (tretinoin), deriye uygulandığında derinin en üst 
tabakası olan epidermise ait hücrelerin yenilenmesini uyarır, aşırı keratin oluşumunu baskılar ve derinin kendisini onarma mekanizmalarını uyarır.  
 Cilt tarafından kolaylıkla kabul edilen özel bir krem bazı içinde formüle edilmiş olan ACNELYSE , bu özelliklerinden ötürü ciltteki kan dolaşımını düzenler, gözeneklerin sıkışmasını 
sağlayarak cilt dokusunu güçlendirir. Ayrıca derideki kolajen üretimini uyarır ve cildin en üst tabakasını sıkıştırıp inceltir.  
 ACNELYSE , 20 gram’lık alüminyum tüplerde sunulur. 
 ACNELYSE , açık sarı renkte, homojen krem  formundadır. 
 Bu özellikleri sayesinde ACNELYSE , çeşitli deri lezyonları şeklinde kendini gösteren akne 
vulgaris (sivilce) tedavisinde kullanılır.   2/8 ACNELYSE, kapsamlı cilt bakımı ve güneş ışığından kaçınma rutini uygulayanlarda ince yüz 
kırışıklıklarının hafifletilmesinde ek tedavi olarak kullanılır.  
 
2. ACNELYSE ’i kullanmadan önce dikkat edilmesi gerekenler  
 
ACNELYSE ’i aşağıdaki durumlarda KULLANMAYINIZ  
 
• Etkin madde veya formüldeki yardımcı maddelerden herhangi birine alerjiniz (aşırı 
duyarlılığınız) var ise  
• Eğer hamileyseniz  
• Eğer hamile kalmayı planlıyorsanız  
• Cilt hasarı belirtileri 
• Kişisel veya ailesel cilt epitel hücrelerinden kaynaklanan kanser veya egzama hikayesi  
 
 ACNELYSE ’i aşağıdaki durumlarda DİKKATLİ KULLANINIZ  
 Aşağıdaki durumlarda ACNELYSE  kullanılıp kullanılmayacağına doktorunuz karar verecektir.  
 
• Siz veya yakın ailenizden herhangi biri deri kanseri geçirmesi durumunda  
• İlk uygulamalar sırasında daha küçük bir cilt yüzeyinde uygulama denemesi yapılmalıdır, eğer bir aşırı duyarlılık reaksiyonu veya şiddetli bir iritasyon meydana gelirse tedavinin durdurulması gerekmektedir.  
• Uygulama sıklığı, klinik tedavi  yanıtın ın ve cilt toleransının dikkatli bir şekilde 
gözlemlenmesiyle yakından izlenmelidir.  
• İlacın g özler, göz kapakları, burun delikleri, ağız ve mukoza zarlarıyla temasından 
kaçının. Bu bölgeler ile temas olursa su ile dikkatli bir şekilde yıkanması tavsiye edili r. 
• Deride ACNELYSE  uygulamasını takiben kızarıklık ve soyulma oluşması (Durumun 
ciddiyetine göre ilaç daha seyrek kullanılmalı ya da ilaca bir sür e için ara verilmeli veya 
ilaç tamamen bırakılmalıdır).  
• Tüyleri nizi her zamanki gibi (örn. yolma, elektroliz, tüy dökücüler) alabi lirsiniz , ancak 
cilt tahrişine neden olabileceğinden uygulamadan önce bu işlemlerden kaçınma nız 
önerilir.  Kalıcı dalga solüsyonları, ağda preparatları, ilaçlı sabunlar ve şampuanlar bazen 
normal cildi bile tahriş edebilir. Bu ürünlerin uygulanan cilt ile temas etmemesine dikkat 
edilmelidir.  
• ACNELYSE derinin çeşitli nedenlerle ışığa karşı duyarlı olduğu hastalarda dikkatle 
kullanılmalıdır.  
• Güneş ışığına doğrudan maruz kalma ( ACNELYSE  kullanımı sırasında, güneş ışığı ile 
maruziyet  en aza i ndirilmelidir. Güneş yanığı olanlarda tamamen iyileşinceye kadar 
ACNELYSE  kullanılmamalıdır. Ultraviyole ışığı ile temas engellenemiyorsa, güneş 
ışığını enge lleyici ajanlar kullanılmalıdır).  İstisnai olarak güneşe maruz kalınması 
halinde (örneğin deniz kenarında geçirilen bir gün) ürün bir gün önce, aynı gün ve ertesi gün kullanılmamalıdır.  
• Hastalar ACNELYSE kullanırken güneş kremi (en az 15 SPF) ve koruyucu giysi kullanmaları konusunda uyarılmalıdır. 
• Deride ekzema varlığı (Ekzemalı deri bölgelerinde tahrişe neden olabileceğinden bu 
bölgelere ACNELYSE uygulamasından kaçınılmalıdır.)  
• Rosacea (yüzün orta bölümünde görülen kılcal damarlarda belirginleşme, kızarıklık, 
küçük kabarıklıklarla karakterize iltih abi bir hastalık) veya perioral dermatit (ağız  3/8 çevresinde kırmızı döküntüye ek olarak kırmızı kabarcıklar, sivilce benzeri oluşumlar ve 
soyulmalarla karakterize hastalık) hastalığınız varsa  
• Aknenizi tedavi etmek için ilaçlı temizleyiciler veya sabunlar dah il başka ilaçlar 
kullanıyorsanız (bu durum cildinizin tahrişini arttırabilir)  
• ACNELYSE gözlere, deri altı tabakasına, vajinaya, burun kenarlarına ve ağza temas 
etmemelidir.  
• 12 yaş altındaki çocuklarda ACNELYSE kullanımı önerilmemektedir.  
• Soyucu ajanların u zun süreli kullanımının ardından, kullanıma başlamadan önce soyucu  
ajanının etkileri azalıncaya kadar cildinizi n “dinlendirilmesi” tavsiye edilir. ACNELYSE  
ve soyucu ajanlar dan sonra kullanıldığında, temas egzaması  meydana gelebilir ve ilacı 
uygulama sıklı ğının azaltılması gerekebilir.  
• Deride tahriş belirtilerin in (örn. kızarıklık , soyulma, kaşıntı, güneş yanığı, vb.) varlığı  
durumunda , semptomlar düzelene kadar tedavinin başla manız  veya devam etmeniz 
önerilmez.  
 Mesleki görevleriniz nedeniyle önemli ölçüde güneşe maruz kalan  ya da Güneş’e karşı hassas 
olan biri iseniz ACNELYSE’i dikkatli kullanınız. Güneş ışığına maruz kalmaktan 
kaçınamadığı nız durumlarda, tedavi edilen alanlar üzerinde güneş koruyucu ürünler ve koruyucu 
giysiler kullanılma nız tavsiye edilir.  
 Bazı hassas kişilerde topikal kullanım, uygulama yerinde şiddetli bölgesel kızarıklık , şişme, 
kaşıntı, sıcaklık, yanma veya batma, kabarm a, kabuklanma ve/veya soyulmaya neden olabilir. 
Bölgesel tahrişin derecesi ne göre , ilacı daha az sıklıkta uygulama nız veya kullanımını geçici 
olarak bırakma nız hekiminiz tarafından önerilebilir. Ş iddetli veya kalıcı tahriş yaşarsanız , 
uygulamayı tamamen bı rakmanız ve gerekirse bir doktor unuz a danışma nız tavsiye  edilir.  
 Rüzgar veya soğuk ve düşük nem gibi aşırı hava koşulları da tedavi edilen cildi tahriş edebilir ve kuruluğunu artırabilir.  
 Bu uyarılar geçmişteki herhangi bir dönemde dahi olsa sizin için geçerliys e lütfen doktorunuza 
danışınız.  ACNELYSE ’in yiyecek ve içecek ile kullanılması  
 Yiyecek ve içecekler ile etkileşimi bildirilmemiştir.  
 Hamilelik  
 İlacı kullanmadan önce doktorunuza veya eczacınıza danışınız.  
 Çocuk doğurma potansiyeli olan kadınlar tedaviye başlamadan önce gebelik testi yaptırarak gebelik durumlarını öğrenmelidirler. Eğer gebelik mevcut ise gebelik sona erene kadar tedavi ertelenmelidir. ACNELYSE’in doğmamış bebeğinize zarar verip vermeyeceği bilinmemektedir. 
Çocuk doğurma yaşında bir kadınsanız, bu ilacı kullandığınız süre içinde ve tedavi kesildikten sonra bir ay boyunca doğum kontrol yöntemi kullanmanız gerekmektedir. Tretinoin, doğum 
kontrol ilaçlarının etkisini azaltabilir.  
 Hamileyseniz veya hamile kalmayı düşünüyorsanız ACNELYSE KULLANMAYINIZ. Doktorunuz size daha fazla bilgi verebilir.    4/8 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
 İlacı kullanmadan önce doktorunuza veya eczacınıza danışınız.  
 Emzirme dönemi boyunca ACNELYSE  kullanılmamalıdır.  
 Araç ve makine kullanımı  
 Herhangi bir etki bildirilmemiştir.  
 ACNELYSE ’in içeriğinde bulunan bazı yardımcı maddeler hakkında önemli bilgiler  
 ACNELYSE  setil alkol ve stearil alkol içerdiğinden lokal deri reaksiyonlarına (örneğ in, kontak 
dermatite) neden olabilir.  
 ACNELYSE  propilen glikol içerdiğinden deride irritasyona neden olabilir. 
 ACNELYSE  metil parahidro ksibenzoat (E218) ve propil parahidroksibenzoat (E216) 
içerdiğinden alerjik reaksiyonlara (muhtemele n gecikmiş) neden olabilir.  
 ACNELYSE  bütil hidroksitoluen (E321)  içerdiğinden lokal deri reaksiyonlarına (örneğin, 
kontak dermatite) ya da gözlerde ve mu koz membranlarda irritasyona neden olabilir.  
 Diğer ilaçlar ile birlikte kullanımı  
Eşlik eden topikal akne tedavisinde dikkatli olunmalıdır; çünkü kümülatif bir tahriş edici etki ortaya çıkabilir. İrritasyon veya deri iltiha bı oluşursa, uygulama sıklığı azaltılmalı veya tedavi 
geçici olarak kesilmelidir. Tahriş geçtikten sonra tedavi tekrar başlatılmalıdır. Eğer tahriş devam ederse, tedavi kesilmelidir.  
 Işığa duyarlılığı artıran ilaçları (örneğin, tiyazidler, tetrasiklinler,  florokinolonlar, fenotiyazinler, 
sülfonamidler) kullanan hastalar, artan fototoksisite olasılığı nedeniyle A CNELYSE  
kullanmamalıdır.  
 ACNELYSE kullanan hastalar aynı zamanda kullanacakları topikal ilaçları, ilaçlı veya aşındırıcı sabunları, şampuanları, t emizleyicileri, güçlü kurutma etkisi olan kozmetikleri, yüksek 
konsantrasyonda alkolleri, büzücü etkili ürünleri, baharat veya limon içeren ürünleri, kalıcı dalga solüsyonlarını, elektroliz, tüy dökücüleri veya ağdaları ve cildi tahriş edebilecek ürünleri dikkatli 
kullanmalıdır çünkü ACNELYSE irritasyon riskini artırabilir.  Akne tedavisinde mikroplardan temizleyen bir ajan olan benzoil peroksit içeren bir ürünle birlikte kullanımı durumunda ACNELYSE’i akşam ve diğer ürünü sabah uygulayınız.  Bu preparatın tahriş edici özelliği nedeniyle, astrenjan (doku büzücü) özellikteki kozmetikler 
gibi lokal iritasyona neden olabilecek tüm ürünlerden (özellikle parfümlü ya da alkol içeren ürünlerden) kaçınılması önerilir. ACNELYSE , tedavi edici sabunlar ve te mizleyicilerle birlikte kullanıldığında, ürünün kurutucu 
etkisi artabilir.  Rahatsız edici bir kuruluk varsa nemlendirici kullanılmalıdır.  5/8 Benzoil peroksit içeren  preparatlar, kükürt, rezorsin veya salisilik asit gibi maddeler içeren 
keratolitik (keratin tabakasını soyucu) ürünlerle kullanılmamalıdır. 
 Kortikosteroidler ile eşzamanlı tedaviden kaçınılmalıdır.  
 ACNELYSE  ağız yoluyla alınan ve sadece progestojen içeren hormonal doğum kontrol 
haplarının (mini -hap) düzeyini/etkilerini azaltabilir.  
 ACNELYSE cilde  uygulanan diğer tıbbi ürünlerin geçirgenliğinde artışa neden olur. 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza v eya eczacınıza bunlar hakkında bilgi veriniz.  
 3. ACNELYSE  nasıl kullanılır ? 
 Uygun kullanım ve doz/u ygulama sıklığı için talimatlar : 
 ACNELYSE  hekiminiz aksini belirtmedikçe günde bir kez gece leri deri üzerine  uygulanır.  
 Uygulama ile ciltte geçici bir sıcaklık ve batma hissi olabilir. Gerekirse, tedaviye ara verilerek  
veya uygulama sıklığı azaltılarak, hastanın dayanabileceği doz ayarlanabilir.  Tedavinin ilk haftalarında yangılı lezyonlarda (deride iltihaplı bozukluk/hasar) herhangi bir artış 
olabilir. Bunun nedeni, ilacın lezyonlar üzerindeki etkisidir ve  tolere edilebildiğinde  ilacın 
kesilmesini gerektirmez.  Ancak aşırı derecede irritasyon (kızarıklık, soyma veya rahatsızlık) 
oluşursa, uygulama sıklığı azaltılmalı veya tedavi geçici olarak kesilmelidir. Normal uygulama sıklığı tahriş geçtikten sonra tekrar başlatılmalıdır. Eğer tahriş devam ederse, tedavi kes ilmelidir.  
 Akne tedavisi  sonuçları 2- 3 hafta sonra ortaya çıkmaktadır, fakat tam fayda sağlanması için 6 
haftadan fazla süre gerekebilir.  
 İnce yüz kırışıklıklarının hafifletilmesinde tedavinin etkileri 3 -4 ay içerisinde görülebilir.  
 Lezyonlar düzelmeye başladıktan sonra ilaç, daha seyrek olarak kullanılabilir. 
 Uygulama yolu ve metodu:   ACNELYSE yıkanmış ve iyice kurulanmış problemli cilt bölgesine ince bir tabaka halinde sürülerek parmak uçları ile narince masaj yapılmalıdır.  ACNELYSE krem uygulandıktan sonra eller yıkanmalıdır.  ACNELYSE  kullanan hastalar, kozmetik maddeler kullanabilir; ancak uygulama  öncesinde cilt 
tamamen temizlenmelidir.  
 Tedavi edilen cildi nazikçe, hafif, ilaçsız bir sabun kullanılarak yıkamalı ve cilt kuru iken kremi uygulamal ıdır. Muamele edilen cilt çok sık yıkanmamalı ve yıkarken sertçe ovulmaktan 
kaçınılmalıdır.  
   6/8 Değişik yaş grupları : 
 
Çocuklarda kullanımı:  
12 yaş altındaki çocukla rda kullanımı önerilmemektedir.  
12 yaşından büyük çocuklarda ve ergenlerde, erişkin dozu uygulanır.  Yaşlılarda kullanımı:  
65 yaş ve üzeri bireylerin kullanımı nda erişkinlerde uygulanan dozun benzeri uygulanır . 
 Özel kullanım durumları:  
 Böbrek/Karaciğer yetmezliği:  
Doz ayarlamasına gerek yoktur.  Eğer ACNELYSE’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden daha fazla ACNELYSE  kullandıysanız  
 ACNELYSE ’in doktor tarafından reçete edilen kullanım miktarından fazla kullanılması tedavi 
sürenizi kısaltmaz ve tedavi sonucunu iyileştirmez, ayrıca ilaca bağlı yan etkilerin daha sık ve daha şiddetli ortaya çıkma ihtimalini arttırabilir.  
 Aşırı uygulanması, tedavi sonuçlarını iyileştirmez ve belirgin tahrişe neden olabilir  (örn. 
kızarıklık , soyulma, kaşıntı, vb.). A ğızdan alınması, aşırı oral A vitamini alımıyla aynı etkilere 
yol açabilir (örn. kaşıntı, cilt kuruluğu, eklem ağrıları, iştahsızlık , kusma). Yanlışlıkla yutulması 
durumunda, yutulma yeniyse, mümkün olan en kısa sürede uygun bir mide boşaltma yöntemi 
kullanılmalıdır.  
 ACNELYSE’den kullanmanız gerekenden fazlasını kullanmışsanız bir doktor veya eczacı ile konuşunuz.  ACNELYSE ’i kullanmayı unutursanız  
 
Unutulan dozları dengelemek için çift doz kullanmayınız.  
 ACNELYSE  ile tedavi sonlandırıldığında oluşabilecek etkiler  
 ACNELYSE  tedavisi sonlandırıldığında, herhangi bir olumsuz etki oluşması beklenmez.  
 4. Olası yan etkiler  nelerdir?  
 Tüm ilaçlar gibi ACNELYSE ’in içeriğinde bulunan maddelere duyarlı olan kişilerde yan etkiler 
olabilir.  
 Yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygın:  10 hastanın en az birinde görülebilir.  
Yaygın :10 hastanın bi rinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.   7/8 Seyrek : 1.000 hastanın birinden az, fakat 10.000 hastanın birinden fazla  görülebilir. 
Çok seyrek:  10.000 ha stanın birinden az görülebilir. 
Bilinmiyor : Eldeki verilerden hareketle tahmin edilemiyor. 
 
Aşağıdakilerden biri olursa, ACNELYSE’i kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
 
• Nefes almada güçlük  
• Yüz, dil ve dudaklarda şişme dahil aşırı duyarlılık reaksiyonları  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin ACNELYSE’e karşı ciddi alerjiniz var demektir. Acil 
tıbbi müdahaleye veya hastaneye yatır ılmanıza gerek olabilir.  
 Aşağıdakilerden birini fark ederseniz, doktorunuza söyleyiniz:  
 Çok yaygın  
• Kaşıntı 
• Döküntü  
• Cilt irritasyonu  
• Batma hissi  
• Cilt ağrısı  
 Yaygın  
• Ciltte renk değişikliği  
• Ciltte irritasyon  
• Işığa duyarlılık  
• Kızarıklık  
• Kaşıntı 
• Döküntü 
• Dermatit 
• Cilt kuruluğu  
• Baş ağrısı  
 Yaygın olmayan  
• Soyulma 
• Göz tahrişi  
• Yüzde şişme  
• Kabarcık  
• Ciltte renk değişikliği  
• Ciltte yanma hissi  
• Işığa duyarlılık reaksiyonu 
• Ürtiker  
• Sıcaklık hissi  
 Seyrek  
• Nefes almada güçlük, yüz, dil ve dudaklarda şişme dahil aşırı duyarlılık reaksiyonları  
• Yaygın kızarıklık ile birlikte kaşıntılı döküntü   8/8 • Kontakt dermatit (Temas egzaması)  
 
Çok seyrek:  
• Yara izi  oluşumu,  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “ İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.    
 5. ACNELYSE ’in saklanması   
 ACNELYSE’ i çocukların göremeyeceği, erişemeyeceği yerlerde ve ambalajında saklayınız.   
 25
0C altındaki oda sıcaklığında  saklayınız.  
 Kullanmadığınız zaman kapağını sıkıca kapalı tutun.  ACNELYSE krem içeriği yanıcıdır. Ateş, alev veya ısıdan uzak tutun. ACNELYSE kremi doğrudan güneş ışığına maruz bırakmayın.  
 Son kullanma tarihiyle uyumlu olarak kullanınız. Ambalajdaki son kullanma tarihinden sonra ACNELYSE’i  kullanmayınız. 
 Eğer üründe ve/veya ambalajında bozukluklar fark ederseniz ACNELYSE’i  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No: 4 34467  
Maslak / Sarıyer / İstanbul  
 Üretim yeri:   
Abdi İbrahim İlaç San. ve Tic. A.Ş.  
Esenyurt / İstanbul  
 Bu kullanma talimatı  ………  tarihinde onaylanmıştır.  