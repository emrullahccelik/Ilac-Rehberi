                                                                                                                                                         1 KISA ÜRÜN BİLGİSİ  
 
UYARI  
LINCOCIN dahil olmak üzere neredeyse tüm antibakteriyel ajanların kullanımında hafif 
diyareden ölümcül kolit derecesine kadar değişebilen Clostridioides difficile  ilişkili diyare 
(CDİD) bildirilmiştir. Antibakteriyel ajanlar, kolondaki normal florayı değiş tirerek C. 
difficile 'in aşırı üremesine neden olur.  
Linkomisin tedavisi ölümcül sonuçlanabilecek şiddetli kolit ile ilişkilendirildiğinden, Bölüm 
4.1. Terapötik endikasyonlar ve 4.2. Pozoloji ve uygulama şekli’nde açıklandığı gibi daha az 
toksik antibakte riyel ajanların uygun olmadığı ciddi enfeksiyonlar için tercih edilmelidir. 
Çoğu üst solunum yolu enfeksiyonu gibi bakteriyel olmayan enfeksiyonlarda kullanılmamalıdır.  
C.difficile , CDİD gelişimine neden olan toksin A ve B'yi üretir. C.difficile ’in hipertoksin 
üreten suşları, bu enfeksiyonlar antimikrobiyal tedaviye dirençli olabileceğinden ve kolektomi gerektirebileceğinden, artan morbidite ve mortaliteye neden olur. CDİD, antibiyotik kullanımını takiben diyare ile başvuran tüm hastalarda düşünülmelidir. C DİD'in 
antibakteriyel ajanların verilmesinden iki ay sonra ortaya çıktığı bildirildiğinden, dikkatle 
tıbbi öykü alınması önemlidir.  
CDİD şüphesi varsa ya da tanı doğrulanırsa, C. difficile' e yönelik olmayan, devam eden diğer 
antibakteriyel kullanımının durdurulması gerekebilir. Uygun sıvı ve elektrolit yönetimi, 
protein takviyesi, C. difficile’ in antibakteriyel tedavisi ve cerrahi değerlendirme, klinik olarak 
belirtildiği şekilde başlatılmalıdır.  
 
1. BEŞERİ TIBBİ ÜRÜNÜN ADI  
LINCOCIN® 600 mg/2 m L IM/IV enjeksiyonluk ç özelti  
Steril 
 
2. KALİTATİF VE KANTİTATİF BİLEŞİM  
2 mL’lik her ampulde;  
Etkin madde:  600 mg linkomisin baza eşdeğer 808 mg linkomisin hidroklorür monohidrat 
içerir .  
 
Yardımcı maddeler:    
2 mL’lik her ampulde;  
Benzil alkol.............................................18 mg/1 ampul  
Yardımcı maddeler için 6.1’e bakınız.  
 3. FARMASÖTİK FORM  
Steril ç özelti . 
Renksiz, berrak likit.  4.   KLİNİK ÖZELLİKLER  
4.1. Terapötik endikasyonlar  
LINCOCIN, linkomisine duyarlı streptokok, pnömokok ve stafilokokl ar gibi Gram -pozitif 
aerob ya da anaero b bakterilerin neden olduğu ciddi  enfeksiyonların tedavisinde endikedir . 
Staphylococcus aureus  ve Streptococcus pneumonia'nın sebep olduğu enfeksiyonlara karşı 
etkilidir.  Ayrıca Streptococcus pyogenes , Streptococcus viridans , Corynebacterium 
diphtheriae , Propionibacterium acnes , Clostridium tetani, Clostridium perfringens  gibi 
mikroorganizmalara karşı  in vitro olarak etkilidir.                                                                                                                                                           2 1. Tonsillit, farenjit, otitis media , sinüzit ve diğer üst solunum yolu enfeksiyonları (ayrıca 
difteride ek tedavi olarak kullanılır.)  
2. Akut bronşit, kronik bronşitin enfeksiyöz alevlenme dönemleri, pnömoni ve diğer alt 
solunum yolu enfeksiyonları  
3. Selülit, furonkül, apse, impetigo, enfekte yara ve diğer deri ve yumuşak doku enfeksiyonları, 
LINCOCIN’e duyarlı bakterilerin neden olduğu erizipel, lenfadenit, paronişi , mastit ve 
gangren gibi durumlar  
4. Osteomiyelit, septik artrit ve diğer kemik ve eklem enfeksiyonları  
5. Septisemi ve /veya  endokardit  
 
4.2. Pozoloji ve uygulama şekli  
Pozoloji/uygulama sıklığı ve süresi:  
Yetişkinlerde:  
 A. İntram üsküler Uygulama:  
1. Her 24 saatte bir 600 mg. 
2. Daha ağır enfeksiyonlarda, her 12 saatte bir (ya da daha sık) 600 mg.  
 B. İntravenöz Uygulama: ( Bkz. infüzyon ve seyreltme oranları)  
1. Her 8-12 saatte bir 600- 1000 mg. 
2. Daha ağır enfeksiyonlarda bu dozların arttırılması gerekebilir.  
3. Hastanın yaşamını tehdit eden enfeksiyonlarda, intr avenöz olarak günde 8 g’a kadar 
çıkılabilir. Günlük maksimum doz 8 gramdır.  
 1 aylıktan büyük çocuklarda:  
 A. İntram üsküler Uygulama:  
1. İntram üsküler enjeksiyon olarak 10 mg/kg/gün. 
2. Daha ağır enfeksiyonlarda, 12 saatte bir ya da daha sık aralıklarla 10 mg/kg. 
 B. İntravenöz Uygulama: ( Bkz. infüzyon ve seyreltme oranları ) 
Enfeksiyonun ağırlığına göre, günde 10 -20 mg/kg LINCOCIN, infüzyon ve seyreltme oranları 
bölümünde açıklandığı biçimde uygulanır.  
 Kullanılırken dikkat edilmesi gereken diğer konular:  
Beta- hemolitik streptokok enfeksiyonlarında, LINCOCIN tedavisi en az 10 gün 
sürdürülmelidir.  Uygulama şekli:  
İntravenöz Uygulamada Seyreltme Oranı ve İnfüzyon Hızı:  
İntravenöz uygulamada, dikkat edilmesi gereken en önemli nokta, 1 gram LINCOCIN’in en az 100 m L uygun bir çözelti ( Bkz. Bölüm 6.2) içinde seyreltilerek ve en az bir saatlik infüzyon 
hızıyla uygulanması gerektiğidir.  
  
Doz Kullanılan seyreltici miktarı İnfüzyon hızı  
600 mg 100 mL     1 saat  
1 g  100 mL     1 saat  
2 g  200 mL     2 saat  
3 g  300 mL     3 saat  
4 g  400 mL     4 saat  
 Bu dozlar, önerilen en yüksek günlük LINCOCIN dozu olan 8 g aşılmamak koşuluyla gerektiği kadar yinelenebilir.                                                                                                                                                           3 LINCOCIN intravenöz olarak önerilenden daha yüksek konsantrasyonda ve infüzyon hızıyla 
uygulanırsa ciddi kardiyopulmoner reaksiyonlar  ortaya çıkabilir.  
 Parenteral ilaçlar, çözelti  ve kabın uygun olduğu her durumda, uygulamadan önce partikül 
madde ve renk değişikliği açısından görsel olarak incelenmelidir.  
 Özel popülasyonlara i lişkin ek bilgiler:  
 
Böbrek yetmezli ği: 
Böbrek fonksiyonu ileri derecede bozuk hastalarda, LINCOCIN tedavi sine gerek 
duyulduğunda, sağlıklı bireylerdeki dozun %25- 30’unun kullanılması önerilir. 
Böbrek fonksiyon bozukluğu olan hastalarda, yarılanma süresinin uzun olmasından dolayı, 
LINCOCIN uygulama sıklığının azaltılması göz önünde bulundurulmalıdır. Böbrek fonksiyonu ileri derecede bozuk, yüksek doz LINCOCIN tedavisi altındaki hastalarda 
serum linkomisin düzeylerinin takibi önerilir.   Karaci ğer yetmezli ği: 
Karaciğer fonksiyon bozukluğu olan hastalarda, yarılanma süresinin uzun olmasından dolayı, LINC OCIN uygulama sıklığının azaltılması göz önünde bulundurulmalıdır. Anormal karaciğer 
fonksiyonu olan hastalarda, serum yarılanma ömrü, normal karaciğer fonksiyonlu hastalardan iki kat daha uzun olabilir. Serumdan linkomisinin temizlenmesinde hemodiyaliz ve  peritoneal 
diyaliz etkili değildir.  
Karaciğer fonksiyon bozukluğu olan, yüksek doz LINCOCIN  tedavisi altındaki hastalarda 
serum linkomisin düzeylerinin takibi önerilir.   
Pediyatrik popülasyon:  
1 aylıktan küçük pediyatrik hastalarda güvenlik ve etkililiği bilinmemektedir. Prematüre ve 
düşük ağırlıklı bebeklerde benzil alkole bağlı toksisite gelişme riski daha fazladır.  
 Geriyatrik popülasyon:  
Bugüne kadar elde edilen deneyimler incelendiğinde, ilişkili ciddi hastalıktan muzdarip yaşlı 
hastalardan  oluşan alt grubun ishali daha az tolere edebileceği ortaya konmuştur. Bu hastalara 
LINCOCIN verildiğinde dışkılama  sıklığındaki değişiklikler için hastanın dikkatli bir şekilde 
izlenmesi gerekir.  
 4.3. Kontrendikasyonlar  
LINCOCIN, linkomisin ve klindamisi ne veya formülasyondaki herhangi bir bileşene aşırı 
duyarlı olduğu bilinen kişilerde , prematüre bebekler ve yenidoğanlarda kullanılmamalıdır. 
 4.4. Özel kullanım uyarıları ve önlemleri  
Linkomisin dahil hemen hemen tüm antibakteriyel ajanların , hafif ile hayatı tehdit eden 
derecelerde değişebilen şiddetlerde psödomembranöz kolite yol açabildikleri bildirilmiştir. Bu nedenle,  antibakteriyel ilaç uygulanmasını takiben diyare görülen hastalarda psödomembranöz 
kolit tanısının düşünülmesi önemlidir.  LINCOCIN’i  de içeren birçok antibiyotiğin  kullanımı sırasında, ağır diyare ve 
psödomembranöz kolit vakaları bildirilmiştir.  Clostridioides  difficile  ilişkili diyare  
Linkomisin dahil hemen tüm antibakteriyel ajanların kullanımıyla Clostridioides  difficile  
ilişkili diyare  (CDİD) bildirilmiş olup, hastalığın şiddeti hafif ishal ile ölümcül kolit arasında 
değişebilmektedir. Antibakteriyel ilaç tedavisi kalın bağırsağın normal florasını değiştirerek C. 
difficile ’in aşırı üremesine yol açar.                                                                                                                                                           4 C. difficile  CDİD gelişmesin e katkıda bulunan A ve B toksinlerini üretir. Bu enfeksiyonlar 
antimikrobiy al tedaviye dirençli olabileceğinden ve kolektomi gerektirebileceğinden, C. 
difficile ‘in hipertoksin üreten suşları morbidite ve mortalitede artışa neden olur. Antibakteriyel 
kullanımının ardından ishal şikayetiyle başvuran tüm hastalarda CD İD düşünülmelidir. 
CDİD’ın antibakteriyel ilaçların alınmasından iki ay geçtikten sonra ortaya çıktığı 
bildirildiğinden dikkatli bir tıbbi öykü alınması gerekir.  
CDİD’dan şüphe edilmesi veya CD İD’ın teyit edilmesi durumunda C. difficile ’e yönelik olarak 
devam etmekte olan antibakteriyel kullanımının bırakılması gerekebilir. Klinik olarak 
belirtildiği gibi uygun sıvı ve elektrolit tedavisi, protein takviyesi, C. difficile ’in antibakteriyel 
tedavisi ve cerrahi değerlendirme yapılmalıdır. 
 Kanıtlanmış veya kuvvetli şüphe duyulan bakteriyel enfeksiyon veya profilaktik bir endikasyon 
yokluğunda LINCOCIN reçete edilmesi hastaya fayda sağlamayacak ve ilaca dirençli bakteri 
gelişme riskini artt ıracaktır.  
 Nüksler vankomisin ile tedavi edilir. Diğer bir tedavi seçeneği olarak, 7-10 gün süreyle günde 
4 kez 25.000 ünite basitrasin verilebilir. Difenoksilat gibi, bağırsak stazına yol açan ilaçlardan kaçınılmalıdır.  LINCOCIN, bir gastrointestinal sistem hastalığı, özellikle koliti olan kişilerde, dikkatli kullanılmalıdır.  
 Serebrospinal sıvıya yeterli miktarda  geçmediğinden, menenjit tedavisinde önerilmez.  
 LINCOCIN, intravenöz infüzyondan önce seyreltil melidir . İntravenöz infüzyon için, uygulama 
şekli bölümünde belirtildiği üzere en az 60 dakika süreyle infüze edilmelidir. İntravenöz bolus 
olarak uygulanmamalıdır . Önerilenden daha yüksek konsantrasyon ve infüzyon hızıyla 
uygulandığında ciddi kardiyopulmoner reaksiyonlar  meydana gelmiştir.  
 LINCOCIN ile uzun sür eli tedavi sırasında periyodik olarak karaciğer ve böbrek fonksiyon 
testleri ve kan sayımı yapılmalıdır.  
 Tedavi sırasında, preparata duyarlı olmayan mikroorganizmalar, özellikle maya mantarları üreyebilir.  
 LINCOCIN kullanımı duyarlı olmayan organizmaların, özellikle mayaların aşırı üremesine 
neden olabilir. Süper enfeksiyonlar görülmesi durumunda, klinik durumun gerektirdiği şekilde uygun önlemler alınmalıdır. Daha önceden Candida enfeksiyonları olan hastalara LINCOCIN 
tedavi si uygulanması gerektiğinde, eş  zamanlı antifungal  tedavi verilmelidir.  
 Hipersensitivite  
LINCOCIN kullanımı ile anafilaksi ve Stevens -Johnson sendromu (SJS), toksik epidermal 
nekroliz (TEN), akut jeneralize ekzantematöz püstüloz (AJEP) ve eritema multiforme  gibi ciddi 
kutanöz advers reaksiyonlar dahil ciddi hipersensitivite reaksiyonları raporlanmıştır. Bir 
anafilaktik reaksiyon veya şiddetli cilt reaksiyonu meydana gelirse, LINCOCIN  kesilmelidir ve 
uygun tedaviye başlanmalıdır . (Bkz. Bölüm 4.8)  
 Astım veya belirgin alerji geçmişi olan hastalarda LINCOCIN dikkatl i kullanılmalıdır.  
Belli enfeksiyonlar, antibakteriyel tedavi ye ek olarak insizyon ve drenaj veya diğer cerrahi 
prosedürleri gerektirebilir.   Bu ilaç,  her 2 mL’lik ampulde 9 mg/mL eşdeğerinde 18 mg benzil alkol içerir.  
                                                                                                                                                          5 Benzil alkol aşırı duyarlılık reaksiyonlarına sebep olabilir.  
 Benzil alkol içeren LINCOCIN formülasyonunun kullanılması gerekiyorsa, birikme ve 
toksisite riski (metabolik asidoz) nedeniyle özellikle karaciğer veya böbrek yetmezliği olan hastalarda ve ham ile veya emziren kadınlarda tüm kaynaklardan alınan toplam günlük 
metabolik benzil alkol miktarının göz önünde bulundurulması önemlidir.  Pediyatrik Hastalarda Benzil Alkol Toksisitesi (Gasping Sendromu)  
Koruyucu benzil alkolün bebeklerde nefes darlığı (ga sping) sendromu olarak adlandırılan 
solunum problemleri de dahil olmak üzere (çoklu organ disfonksiyonu, solunum sistemi 
bozukluğu, ağır metabolik asidoza neden olabilir) ve ölüm dahil olmak üzere ciddi yan etkiler ile ilişkilendirilmiştir. Her ne kadar bu  ürünün normal terapötik dozuyla alınan benzil alkol , 
gasping sendromu ile ilişkilendirilen dozdan belirgin olarak daha az olsa da toksisitenin görüldüğü minimum benzil alkol miktarı bilinmemektedir. Benzil alkol toksisite riski uygulanan miktara ve karaci ğer ile böbreklerin kimyasalları detoksifiye edebilme kapasitesine 
bağlıdır. Prematüre ve düşük kiloda doğan bebekler toksisite geliştirmeye daha yatkındırlar.  
Prematüre bebekler ve yeni doğanlara  (0-4 haftalıklarda)  uygulanmaması gerekir.  
Bebeklerde ve 3  yaşına kadar olan çocuklarda toksik reaksiyonlara ve anafilaktoid 
reaksiyonlara sebebiyet verebilir.  Benzil alkol içeren formülasyonlar gerekli olmadıkça 3 
yaşından küçük çocuklarda 1 haftadan fazla kullanılmamalıdır.  4.5. Diğer tıbbi ürünler ile etkileşimler ve diğer etkileşim şekilleri  
LINCOCIN ile eritromisin arasında in vitro  antagonizma bildirilmiştir, bu iki ilacın birlikte 
kullanılması önerilmemektedir.  
 
LINCOCIN ile kaolin birlikte kullanıldıklarında, linkomisinin gastrointestinal emilimin i %90 
oranında azaltmaktadır. Bu durum linkomisinin plazma konsantrasyonunu düşürmektedir. Her iki ilacın birlikte kullanılmasının gerekli olduğu durumlarda, hastaların kaolini linkomisinden 2 saat önce kullanması önerilir.   LINCOCIN’in  nörom üsküler bloke edici etkisi gösterilmiştir. Bu nedenle tubokürarin, 
pankuroniyum gibi nörom üsküler bloke edici ilaçların etkisini artırabilir. Linkomisin, bu tür 
ilaçları kullanan hastalarda dikkatle kullanılmalıdır . 
Difenoksilat gibi bağırsak stazına yol açan ilaç lardan kaçınılmalıdır.  
Özel popülasyonlara ilişkin ek bilgiler  
LINCOCIN 600 mg enjeksiyonluk çözelti  ile yapılan çalışmalarda klinik olarak anlamlı 
farmakokinetik ilaç -ilaç etkileşimi görülmemiştir . 
 Pediyatrik popülasyon:  
Pediyatrik popülasyona ilişkin herhangi bir etkileşim çalışması tespit edilmemiştir.  
4.6. Gebelik ve laktasyon  
Genel tavsiye  Gebelik  Kategorisi: C  
 Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli bulunan kadınlarda ve doğum kontrolü (kontrasepsiyon)uygulayanlarda ilacın kullanımı yönünden bir öneri bulunmamaktadır.  
 Gebelik dönemi  
LINCOCIN'in gebelerde kullanımı ile ilgili yeterli ve kontrollü çalışma yoktur.     Hayvanlar üzerinde yapılan çalışmalar, gebelik ve- veya embriyona l/fetal gelişim ve -veya  
doğum ve -veya doğum sonrası gelişim üzerindeki etkiler bakımından yetersizdir.                                                                                                                                                           6 İnsanlara yönelik potansiyel risk bilinmemektedir.  
LINCOCIN koruyucu olarak benzil alkol içerir. Benzil alkol plasentaya geçebilir. ( Bkz. Bölüm 
4.4). Benzil alkol içeren LINCOCIN formülasyonunun hamile kadınlarda kullanılması 
gerekiyorsa, birikme ve toksisite  riski (metabolik asidoz) nedeniyle tüm kaynaklardan alınan 
toplam günlük metabolik benzil alkol miktarının göz önünde bulundurulması önemlidir. 
 LINCOCIN kesinlikle gerekli olmadıkça gebelik döneminde kullanılmamalıdır. 
Laktasyon dönemi  
LINCOCIN'in anne sütüne geçtiği söylenmiştir,  emzirilen bebeklerde ciddi yan etkilere neden 
olabileceğinden, emzirme veya LINCOCIN tedavisinin kesilmesi kararı verilmelidir.  Benzil 
alkol içeren LINCOCIN formülasyonunun emz iren kadınlarda kullanılması gerekiyorsa, 
birikme ve toksisite riski (metabolik asidoz) nedeniyle tüm kaynaklardan alınan toplam günlük metabolik benzil alkol miktarının göz önünde bulundurulması önemlidir.   Üreme yeteneği/ Fertilite Sıçanlarda, günde 300 mg/kg’a kadar çıkan dozlarda (ins anlar için önerilen mg/m
2 esaslı en 
yüksek dozun yaklaşık 0,36 katı) yapılan fertilite çalışmalarında, üreme üzerine herhangi bir 
etki gözlenmemiştir.  
 
4.7. Araç ve makine kullanımı üzerindeki etkiler  
Araç ve makine kullanma üzerine bilinen bir etkisi bulunmamaktadır. 
 
4.8. İstenmeyen etkiler  
Linkomisin ile gözlemlenen etkiler genellikle doz veya konsantrasyona bağlıdır.   
İstenmeyen etkiler sistem- organ sınıfı ve sıklık gruplandırmasına göre şu esaslar kullanılarak 
sıralandırılmaktadır: çok yaygın (≥1/10); yaygın (≥1/100 ila <1/10); yaygın olmayan (≥1/1.000 
ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).  
 
Enfeksiyonlar ve enfestasyonlar  
Yaygın olmayan: Vajinal enfe ksiyon  
Bilinmiyor: Psödomembranöz kolit , Clostridioides  difficile ’ye bağlı kolit  (Bkz. Bölüm 4.4)  
 Kan ve lenf sistemi hastalıkları:   
Bilinmiyor: Pansitopeni, agranülositoz, aplastik anemi, lökopeni, nöt ropeni, trombositopenik 
purpura  
 
Bağışıklık sistemi hastalıkları:  
Bilinmiyor: Anafilaktik reaksiyon ( Bkz. B ölüm 4.4) , anjiyoödem, serum hastalığı  
 Sinir sistemi hastalıkları:  
Bilinmiyor: Baş ağrısı, baş dönmesi, somnolans  
 
Kulak ve iç kulak hastalıkları:  
Bilinmiyor: Vertigo, kulak çınlaması  
 
Kardiyak hastalıkları:  
Bilinmiyor: Kardiyopulmoner arrest  (Bkz. B ölüm 4.2)  
 
Vasküler hastalıklar:  
Bilinmiyor: Hipotansiyon  (Bkz. B ölüm 4.2) , tromboflebit
†                                                                                                                                                          7  
Gastrointestinal hastalıklar:  
Yaygın: D iyare, bulantı, kusma  
Bilinmiyor: Glossit, stomatit, karın ağrısı, karında rahatsızlık hissi, anal pruritus  
 Hepatobilier hastalıklar:   
Bilinmiyor: Sarılık, karaciğer fonksiyon testlerinde bozulma, transaminazlarda yükselme  
 
Deri ve deri altı doku hastalıkları:  
Yaygın olmayan: Döküntü, ürtiker  
Seyrek: Pruritus  
Bilinmiyor: Toksik epidermal nekroliz, Stevens -Johnson sendromu, akut jeneralize 
ekzantematöz püstüloz , büllöz dermatit, eksfol iyatif dermatit, eritema multiforme (Bkz. Bölüm 
4.4) 
 
Böbrek  ve idrar yolu  hastalıkları:*   
Bilinmiyor: Böbrek  yetmezliği, oligüri, proteinüri, azote mi 
 Genel bozukluklar ve uygulama bölgesine ilişkin hastalıklar:   
Bilinmiyor: Enjeksiyon yerinde steril apse oluşumu
‡, sertleşme‡, ağrı‡ ve lokal tahriş‡  
 * LINCOCIN’in renal hasar ile doğrudan ilişkisi saptanmamıştır. 
†  Olay intravenöz uygulama ile raporlanmıştır.  
‡  İntram üsküler enjeksiyon ile raporlanmıştır.  
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi'ne (TÜFAM ) bildirmeleri gerekmektedir (www.titck.gov.tr; e - posta: 
tufam@titck.gov.tr; tel: 0 800 314 00 08; faks: 0 312 218 35 99).  4.9. Doz aşımı ve tedavisi  
Aşırı doz ile ilgili deneyimler kısıtlıdır.  
LINCOCIN’in  serum konsantrasyonları hemodiyaliz ve periton diyalizin den önemli ölçüde 
etkilenmez.  
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterap ötik grup: Sistemik antibakteriyeller, linkozamidler  
ATC Kodu: J01FF02  
 Linkomisin, mikroorganizmanın duyarlılığına ve antibiyotik konsantrasyonuna göre bakterisit ya da bakteriyostatik etki gösteren linkoz amid grubu bir antibiyotiktir.  
 
Etki Mekanizması    
Lincomycin, bakteriyel ribozomun 50S alt biriminin 23S RNA'sına bağlanarak bakteriyel protein sentezini inhibe eder. Lincomycin ağırlıklı olarak in vitro bakteriyostatiktir. 
                                                                                                                                                           8 Direnç  
Klindamisin ve linkomisin arasında çapraz direnç gösterilmiştir.  Direnç, makrolidlere ve 
streptogramin B'ye (MLS B fenotipi) çapraz direnci belirleyebilen çoğunlukla 50S ribozomal alt 
birimin 23S RNA'sındaki spesifik nükleotitlerin metilasyonundan kaynaklanır. Bu 
organizmaların makrolide dirençli izolatları, D -bölgesi testi veya başka uygun bir yöntem 
kullanılarak lin komisin/klindamisine karşı indüklenebilir direnç bakımından test edilmelidir. 
Antimikrobiyal etkinlik 
Linkomisinin hem in vitro hem de klinik enfeksiyonlarda aşağıdaki bakterilerin çoğu suşuna 
karşı etkili olduğu gösterilmiştir:  
Staphylococcus aureus  
Strep tococcus pneumoniae 
Aşağıdaki in vitro veriler mevcuttur, ancak bunların klinik önemi bilinmemektedir.  
Linkomisinin  aşağıdaki mikroorganizmalara karşı in vitro etkili olduğu gösterilmiştir . Ancak, 
LINCOCIN'in bu organizmaların neden olduğu klinik enfeksiyonların tedavisindeki güvenliliği 
ve etkililiği, yeterli ve iyi kontrollü çalışmalarda kanıtlanmamıştır.  
Gram -pozitif bakteriler:  
Corynebacterium difteri 
Streptokok pyogenes Viridans grubu streptokoklar  
Anaerobik bakteri ler: 
Klostridium tetani  
Clostridium perfringens 
 5.2. Farmakokinetik özellikler  
Genel özellikler:  
Emilim:  
600 mg’lık tek bir doz  LINCOCIN’in  intramüsküler yoldan verilmesinden bir saat sonra, 
serumda en yüksek antibiyotik düzeyleri elde edilir  (11,6 m ikrogram /mL). En duyarlı gram -
pozitif organizmalarda 17 - 20 saate kadar bu terapötik seviye sürdürülür.  
600 mg linkomisin, 2 saat içinde intravenöz infüzyon şeklinde verildiğinde, serumda en yüksek antibiyotik düzeyi ( 15,9 m ikrogram /mL) elde edilir  ve en duyarlı gram pozitif organizmalar 
için 14 saat boyunca terapötik seviye sağlanır.  
 
Dağılım: 
Doku dağılım çalışmaları, safranın önemli bir atılım yolu olduğunu göstermektedir. Vücut 
dokularının çoğunda kayda değer konsantrasyonlar gösterilmiştir. Linkomisin beyin- omurilik 
sıvısına (BOS) yayılıyor gibi görünse de, BOS'taki linkomisin konsantrasyonları menenjit tedavisi için yetersiz görünmektedir. 
Biyotransformasyon:  
LINCOCIN karaciğerde metabolize olur.  
 
Eliminasyon:  
Karaciğerde metabolize olan LINCOCIN’in yarılanma ömrü 5 ,4 ±1 saattir. Karaciğer ve/veya 
böbrek fonksiyonlarının bozuk olması, bu sürenin uzamasına yol açabilir.  
Bu nedenle karaciğer ya da böbrek fonksiyon bozukluğu olan hastalarda, LINCOCIN uygulama 
sıklığının azaltılması göz önünde bulundurulmalıdır.                                                                                                                                                           9 İntram üsküler yoldan verilen 600 mg’lık LINCOCIN’in %1,8- 24,8’i (ortalama %17 ,3’ü) 
idrarla  atılır. Aynı doz, 2 saat içinde intravenöz olarak verildiğinde, idrarda saptanan 
mikrobiyolojik olarak aktif bileşiğin miktarı verilen dozun %4,9-30,3’ü (ortalama %13 ,8) 
kadardır. LINCOCIN, plazmadan hemodiyaliz ya da periton diyaliziyle uzaklaştırılamaz. 
 
Doğrusallık / Doğrusal olmayan durum:  
Veri mevcut değildir.  
 
5.3. Klinik öncesi güvenlilik verileri  
LINCOCIN’in karsinojenik potansiyeli değerlendirilmemiştir.  
 
LINCOCIN’in, Ames Salmonella geri dönüşüm tayini nde veya V79 Çin hamster akciğer 
hücrelerinin HGPRT lokusunda mutajenik etkili olmadığı  bulunmuştur. Alkali elüsyonu ile 
ölçüldüğü üzere V79 Çin hamster DNA diziliminde kırılmaya veya insan le nfosit hücre 
kültüründe kromozomal anomalilere neden olmaz. I n vivo ; LINCOCIN  hem sıçan hem de fare 
mikronükleus tayinlerinde negatif bulunmuştur ve erkek Drosophila yavrularında cinsiyet ile 
bağlantılı resesif letal mutasyonları uyarmamıştır. Ancak, linkomisin yeni izole edilmiş sıçan hepatositlerinde programlanmamış DNA sentezine neden olmuştur.  
 300 mg/kg dozda oral linkomisin verilen erkek ve dişi sıçanlarda fertilite bozukluğu gözlenmemiştir (mg/m
2 olarak önerilen en yüksek insan dozunun 0,36 katı).  
 Linkomisinin 1000 mg/kg’a kadar oral dozları kullanılarak üreme çalışmaları yapılmış (mg/m
2 
olarak önerilen e n yüksek insan dozunun 1,2 katı) ve doğumdan sütten kesmeye kadar 
yavruların sağkalımı üzerine herhangi bir yan etki göstermemiştir.  6. FARMASÖTİK ÖZELLİKLER  
6.1. Yardımcı maddelerin listesi  
Benzil alkol  
Enjeksiyonluk su. 
 6.2. Geçimsizlikler  
LINCOCIN, aşağıdaki çözeltiler ile en az 24 saat herhangi bir geçimsizlik göstermez:  
• %5 dekstroz çözeltisi  
• %10 dekstroz çözeltisi  
• %5 dekstroz ve %0,9 sodyum klorür çözeltisi  
• %10 dekstroz ve %0,9 sodyum klorür çözeltisi  
• İzotonik NaCl de %5 ve  %10’luk dekstroz çözeltisi  
• Ringer solüsyonu 
• 1/6 M sodyum laktat çözeltisi  
• Travert % 10-Electrolyte No. 1 
• %6’lık salinde dekstran çözeltisi  
 LINCOCIN, aşağıdaki vitamin ve antibiyotikleri genellikle kullanılan konsantrasyonlarda içeren enjeksiyon çözeltiler inde, en az 24 saat, herhangi bir fiziksel geçimsizlik göstermez.  
• B vitamini kompleksi ya da askorbik asit içeren B vitamini kompleksi,  
• Penisilin G sodyum (4 saat süreyle)  
• Sefalotin  
• Tetrasiklin hidroklorür  
• Sefaloridin  
• Kolestimetat (4 saat süreyle)  
• Ampisilin                                                                                                                                                           10 • Metisilin  
• Kloramfenikol  
• Polimiksin B sülfat  
 
İlaç karışımının geçimsizlik ve stabilite süresi, yoğunluklara ve diğer koşullara bağlı olarak değişebilir.  
Bu geçimsizlik tanımlamaları, tümüyle fizikseldir. Kimyasal değildir.  Bu kombinasyonlarla 
birlikte güvenlilik ve etkililik açısından klinik değerlendirmesi yapılmamıştır.  
 LINCOCIN, novobiyosin, fenitoin ve kanamisin ile fiziksel geçimsizlik gösterir.  
 6.3. Raf ömrü  
24 aydır.  6.4. Saklamaya yönelik özel tedbirler  
30°C ’nin altında oda sıcaklığında saklayınız.  
Çocukların göremeyeceği, erişemeyeceği yerlerde ve ambalajında saklayınız . 
 
6.5 Ambalajın niteliği ve içeriği  
LINCOCIN Enjeksiyonluk Çözelti : 2 m L’de 600 mg linkomisin baz ( linkomisin hidroklorür 
olarak) içeren ampulle rde ve 1 , 5, 50 ve 100 adet ampul  içeren kutularda.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve 
‘Ambalaj Atıklarının Kontrolü Yönetmeli ği’ne uygun olarak imha edilmelidir. 
 7. RUHSAT SAHİBİ:  
Pfizer PFE İlaçları A.Ş.  
Esentepe Mah. Büyükdere Cad. Levent 199 Blok No: 199 İç Kapı No: 106  
Şişli / İstanbul  
 8. RUHSAT NUMARASI  
223/30  9. İLK RUHSAT TARİHİ / RUHSAT YENİLEME TARİ Hİ 
İlk ruhsat tarihi    : 25.01.2010 
Ruhsat yenileme tarihi :  25.01.2010 
 10. KÜB’ÜN YENİLENME TARİHİ  
 