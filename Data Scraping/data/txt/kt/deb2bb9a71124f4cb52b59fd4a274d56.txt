1/5 
 KULLANMA TALİMATI  
 
TİORELAX® 8 mg tablet  
Ağız yoluyla alınır.  
 
 Etkin madde:  Her bir tablette 8 mg Tiyokolşikosid  
 Yardımcı maddeler: Laktoz monohidrat, mikrokristalin selüloz, prejelatinize nişasta, 
kopovidon, kolloidal silika ve magnezyum stearat.    
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini      
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için  4. Bölümün sonuna  bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız ol ursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta  yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. TİORELAX® nedir ve ne için kullanılır?  
2. TİORELAX ®’ı kullanmadan önce dikkat edilmesi gerekenler  
3. TİORELAX ® nasıl k ullanılır?  
4. Olası yan etkiler nelerdir?  
5. TİORELAX ®ın saklanması  
 
Başlıkları yer almaktadır.  
 
1. TİORELAX® nedir ve ne için kullanılır?  
TİORELAX®, tablet formunda olup 8 mg tiyokolşikosid etkin maddesini içerir.  
TİORELAX®, karton kutuda, 20 tabletten o luşan blister ambalajlarda sunulur. Tabletler, sarı 
renkli, yuvarlak, bombeli, bir yüzünde “8” yazılı, diğer yüzü çentikli tablet. (Çentiğin amacı 
yalnızca yutmak için tabletin kırılmasını kolaylaştırmaktır, tabletin eşit dozlara bölünmesi için 
değildir, t ablet eşit yarımlara bölünebilir.)   
 
TİORELAX® esas olarak kas gevşetici etkinliğe sahiptir. TİORELAX®, yetişkinlerde ve 16 
yaştan itibaren ergenlerde ani ortaya çıkan omurilik kaynaklı ağrılı kas kasılmalarının 
tedavisinde kullanılır.  
 
2. TİORELAX®’ı kull anmadan önce dikkat edilmesi gerekenler  
TİORELAX®’ı aşağıdaki durumlarda KULLANMAYINIZ  
 Eğer:  
 Kas veya kasların görev yapamaması (kasılamaması) durumu varsa,  2/5 
  Etkin maddeye ya da yardımcı maddelerden herhangi birine aşırı duyarlılığınız varsa,  
 Gebelik ve  emzirme döneminde iseniz,  
 Gebe kalma olasılığınız varsa ve etkili bir doğum kontrol yöntemi kullanmıyorsanız,  
 16 yaşından küçükseniz.  
 
TİORELAX®’ı aşağıdaki durumlarda DİKKATLİ KULLANINIZ  
Eğer:  
 Sara hastası iseniz veya sara nöbeti riskiniz var ise,  
 
TİORE LAX® kullanırken vücutta oluşan maddelerden biri, TİORELAX® yüksek dozlarda 
kullanıldığında bazı hücrelerde hasara (anormal kromozom sayısına) neden olabilir. Bu durum 
hayvanlarda ve laboratuvarda yapılan çalışmalarda gösterilmiştir. İnsanlarda hücrelerde ortaya 
çıkabilen bu hasar kanser için risk faktörü oluşturur, doğmamış çocuğa zarar verebilir ve 
erkeklerde kısırlığa neden olabilir. Bu nedenle “Uygun kullanım ve doz/uygulama sıklığı için 
talimatlar” kısmında belirtilen doza ve tedavi süresine sıkı bir ş ekilde uyunuz. İlacı daha 
yüksek dozlarda ve 7 günden fazla kullanmayınız. Başka sorularınız varsa lütfen doktorunuza 
danışınız.  
 
TİORELAX® ile tedavi sırasında karaciğer sorunları ortaya çıkabilir. Eğer, aşağıdaki 
belirtilerden biri sizde ortaya çıkarsa d erhal doktorunuza bildiriniz: mide (karın) bölgesinde 
ağrı veya rahatsızlık hissi, iştah kaybı, bulantı, kusma, ciltte veya göz aklarında sararma 
(sarılık), idrarın normalden koyu renkte olması, kaşıntı ve bunların yanı sıra ateş ve yorgunluk 
(özellikle de  daha önce sayılan belirtilerle birlikteyse). Bunlar karaciğer sorunlarının belirtileri 
olabilir.  
 
Eğer tedavi sırasında ishal ortaya çıkarsa TİORELAX® ile tedaviyi kesiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfe n 
doktorunuza danışınız.  
 
TİORELAX®’ın yiyecek ve içecek ile kullanılması  
TİORELAX®’ın yiyecek ve içecekler ile etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz bu ilacı kullanmayınız.  
 
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız bu ilacı kullanmayınız.  
 
Araç ve makine kullanımı  
Klinik çalışmalara göre, t iyokolşikosidin ruhsal aktiviteye bağlı motor etkiler ile ilgili 
(psikomotor) performans üzerine etkisi yoktur . İlaç yaygın olarak uyuklamaya ve sersemliğe 
neden olabildiğinden, araç ve makine kullanırken dikkatli olunuz.  3/5 
 TİORELAX®’ın içeriğinde bulunan ba zı yardımcı maddeler hakkında önemli bilgiler  
Her bir TİORELAX® 8 mg tablette 67.68  mg laktoz bulunmaktadır. Eğer daha önceden 
doktorunuz tarafından bazı şekerlere karşı intoleransınız olduğu söylenmişse, bu tıbbi ürünü 
almadan önce doktorunuzla temasa geç iniz. 
 
Diğer ilaçlar ile birlikte kullanımı  
 TİORELAX®’ın kas -iskelet sistemi üzerinde kas gevşetici etki gösteren diğer ilaçlarla 
birlikte alınması, birbirlerinin etkisini artırabileceklerinden dolayı önerilmemektedir. Aynı 
sebepten ötürü, düz kaslar üzeri ne etkili olan bir diğer ilaçla birlikte kullanılması 
durumunda, istenmeyen etkilerin görülme sıklığının artması ihtimaline karşı dikkatli 
olunmalıdır.  
 
Bu uyarın ın belirli bir süre önce kullanılmış veya gelecekte bir zaman kullanılacak ürünlere 
de uygulanabileceğini lütfen not ediniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza ve ya eczacınıza bunlar hakkında bilgi veriniz.   
 
3. TİORELAX® nasıl kullanılır?  
Uygun kullanım ve doz/uygulama sıklığı için talimatlar:  
 Önerilen ve günlük maksimum doz, her 12 saatte bir alınmak koşuluyla (12 saat aralık 
verilerek) günde 2 kez 1 tablet (8 m g tiyokolşikosid)’dir. Yani bir günde 2 tabletten 
(toplam 16 mg tiyokolşikosid) fazla TİORELAX® kullanmayınız.  
 Normalde TİORELAX® 8 mg tablet ile tedavi süresi 5 -7 gündür. İlacı 7 ardışık günden 
fazla kullanmayınız.  
 
Uygulama yolu ve metodu:  
 TİORELAX® sadece ağızdan kullanım içindir. Tabletleri çiğnemeyiniz.  
 Tabletleri yeterli miktarda su ile (örneğin, bir bardak su ile), yemeklerden sonra alınız.  
 
Önerilen dozu aşmayınız ve uzun süreli kullanımdan kaçınınız.  
 
Doktorunuz ayrı bir tavsiyede bulunmadıkça, b u talimatları takip ediniz.  
İlacınızı zamanında almayı unutmayınız.  
 
Doktorunuz TİORELAX® ile tedavinizin ne kadar süreceğini size bildirecektir. Tedaviyi 
erken kesmeyiniz çünkü istenen sonucu alamazsınız.  
 
Değişik yaş grupları  
Çocuklarda kullanımı:  
Bu ilacı 16 yaşından küçük çocuklarda  kullanmayınız.  
 
Yaşlılarda kullanımı:   
TİORELAX®’ın yaşlı hastalardaki güvenilirlik ve etkinliği incelenmemiştir.  
 
Özel kullanım durumları  
Böbrek/Karaciğer yetmezliği:  
TİORELAX®’ın böbrek/karaciğer yetmezliği olan hasta lardaki güvenlilik ve  etkililiği  
incelenmemiştir.  
 4/5 
 Eğer TİORELAX®’ın etkisinin çok güçlü ya da zayıf olduğuna dair bir izleniminiz varsa 
doktorunuzla veya eczacınız ile konuşunuz.  
 
Kullanmanız gerekenden daha fazla TİORELAX® kullandıysanız  
TİORELAX®’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
TİORELAX®’ı kullanmayı unutursanız  
Unutulan dozları dengelemek için çift doz almayınız.  
 
TİORELAX® ile tedavi sonlandırıldığında oluşabilecek etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, TİORELAX®’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa TİORELAX®’ı kullanmayı durdurunuz ve DERHAL 
doktorunuza bildiriniz veya size en yakın hasta nenin acil bölümüne başvurunuz  
 Eller, ayaklar, bilekler, yüz, dudakların şişmesi ya da ağzın veya boğazın yutmayı veya 
nefes almayı zorlaştıracak şekilde şişme si, 
 Kaşıntı, deri ve mukoza üzerindeki şişmeler (anjiyonörotik ödem),  
 Baygınlık (vazovagal senkop ), 
 Havale (nöbet).  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TİORELAX®’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark  ederseniz, hemen doktorunuza bildiriniz veya size 
en yakın hastanenin acil bölümüne başvurunuz  
 Mide (karın) bölgesinde ağrı veya rahatsızlık hissi, iştah kaybı, bulantı, kusma, ciltte veya 
göz a klarında sararma (sarılık), idrarın normalden koyu renkte olması, kaşıntı, ateş ve 
yorgunluk (bunlar karaciğer sorunlarının belirtileri olabilir)  
 Sersemlik, uyuklama hali,  
 Kaşıntı,  
 Deri döküntüleri,  
 Tansiyon düşüklüğü, geçici olarak bilinçte bulanıklık, ta şkınlık hali.  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark  ederseniz doktorunuza söyleyiniz  
 Bulantı,  
 Kusma,  
 İshal,  
 Mide ağrısı.  5/5 
 Bunlar TİORELAX®’ın hafif yan etkileridir.  
Bu yan etkiler doz azaltıldığında veya tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla b ilgi edinilmesine katkı sağlamış olacaksınız.  
 
5. TİORELAX®’ın saklanması  
TİORELAX®’ı çocukların göremeyeceği, erişemeyeceği yerlerde ve ambalajında saklayınız.  
25C’nin altındaki oda sıcaklarında saklanmalıdır .  
 
Son kullanma tarihiyle uyumlu olarak kulla nınız.  
Ambalajdaki son kullanma tarihinden sonra TİORELAX®’ı kullanmayınız.  
Eğer üründe ve/veya ambalajında bozukluklar fark ederseniz TİORELAX®’ı kullanmayınız.  
 
Ruhsat Sahibi:  Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri:  Santa Farma İlaç Sanayii A.Ş.  
Sofalıçeşme Sokak, No: 72 -74 34091 Edirnekapı -İSTANBUL  
Tel: (+90 212) 534 79 00  
Fax: (+90 212) 521 06 44  
 
Bu kullanma talimatı …/…/… tarihinde onaylanmı ştır. 
 
 
 
 
 
 
 
 