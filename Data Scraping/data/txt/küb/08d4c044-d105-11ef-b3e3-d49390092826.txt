KISA ÜRÜN BİLGİSİ
1. BEŞERİ TIBBİ ÜRÜNÜN ADI
RAVENTRİS 10 mg dağılabilir tablet
2. KALİTATİF VE KANTİTATİF BİLEŞİM
Etkin madde:
Her bir tablet etken madde olarak 10 mg rasekadotril içerir.
Yardımcı maddeler:
Mannitol 31.97 mg
Aspartam 3.33 mg Sodyum
stearil fumarat 1.60 mg
Asesulfam potasyum 1.33 mg Yardımcı
maddeler için bölüm 6.1.'e bakınız.
3. FARMASÖTİK FORM
Suda dağılan tablet
Beyaz renkli, yuvarlak, çentiksiz tablet
4. KLİNİK ÖZELLİKLER
4.1. Terapötik endikasyonlar
Bebeklerde (3 ay üstü) ve çocuklarda; tek başına genel destekleyici önlemlerin klinik durumun
kontrol edilmesinde yetersiz olduğu durumlarda ve nedensel tedavinin mümkün olmadığı
durumlarda, oral rehidrasyon ve genel destekleyici önlemler ile birlikte akut diyarenin
tamamlayıcı semptomatik tedavisinde endikedir.
Nedensel tedavinin mümkün olduğu durumlarda, rasekadotril tamamlayıcı tedavi olarak
uygulanabilir.
4.2. Pozoloji ve uygulama şekli
Pozoloji/uygulama sıklığı ve süresi:
RAVENTRİS, oral rehidrasyon tedavisi ile birlikte oral yoldan uygulanır.
RAVENTRİS 10 mg, <13 kg vücut ağırlığındaki çocukların tedavisi için uygundur.
Önerilen doz vücut ağırlığına göre belirlenir: Düzenli aralıklarla günde 3 kez 1.5 mg/kg (1-2
tablete eşdeğer).
9 kg’ın altındaki çocuklarda: Günde 3 kez 10 mg
1/59 kg – 13 kg arasındaki çocuklarda: Günde 3 kez 20 mg
Çocuklarda yapılan klinik çalışmalarda tedavi süresi 5 gün’dür.
İki normal dışkı kaydedilene kadar tedaviye devam edilmelidir. 7 günlük tedavi süresi
aşılmamalıdır.
3 ay öncesi bebeklerde kullanımına dair klinik çalışma bulunmamaktadır.
Uygulama şekli:
Sadece oral yoldan kullanım içindir.
RAVENTRİS tablet, 100-200 ml miktarındaki sıvı (su ya da süt) ya da yarı katı besin (mama)
içerisinde, ince bir süspansiyon meydana gelinceye kadar iyice karıştırıldıktan sonra içilmelidir.
Tabletler çiğnenmemeli veya doğrudan yutulmamalıdır.
Özel popülasyonlara ilişkin ek bilgiler
Böbrek ve karaciğer yetmezliği:
Böbrek ve karaciğer yetmezliği olan bebeklerde ve çocuklarda kullanımına dair çalışma
bulunmamaktadır (Bkz. Bölüm 4.4.).
Karaciğer veya böbrek yetmezliği olan hastalarda dikkatli olunmalıdır.
Pediatrik popülasyon:
3 ay öncesi bebeklerde kullanımına dair klinik çalışma bulunmamaktadır.
Geriatrik popülasyon:
Geriatrik popülasyonda kullanımına dair veri bulunmamaktadır.
4.3. Kontrendikasyonlar
Rasekadotrile veya içeriğindeki herhangi bir yardımcı maddeye aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
RAVENTRİS, rehidrasyon rejimini değiştirmez.
Rehidrasyon bebeklerde akut ishal tedavisinde son derece önemlidir.
Rehidrasyon gereksinimi, özellikle kusma ve önemli bir iştah eksikliği ile birlikte ciddi veya uzun
süreli ishal durumunda, hastanın yaşına, vücut ağırlığına ve durumun ciddiyetine göre
karşılanmalıdır.
Önemli ölçüde kusma veya iştah kaybı ile birlikte ciddi veya uzun süreli diyare durumunda
intravenöz rehidrasyon düşünülmelidir.
Kanlı ve/veya iltihaplı dışkı ve ateş, diyareye neden olan invazif bakteri varlığına veya başka bir
ciddi hastalığa işaret edebilir. Ayrıca, rasekadotrilin antibiyotiğe bağlı diyarede kullanımı test
edilmemiştir. Bu nedenle, böyle durumlarda rasekadotril verilmemelidir.
Kronik diyarede rasekadotril ile yeterli çalışma bulunmamaktadır.
3 ay öncesi bebeklerde kullanımı için klinik çalışma bulunmadığından bu popülasyonda
2/5kullanılmamalıdır.
Hangi derece olursa olsun böbrek ve karaciğer yetmezliği olan çocuklarda kullanımına dair
yeterli veri olmadığından dolayı bu hasta popülasyonunda kullanılmamalıdır.
Olası biyoyararlanım kaybı nedeniyle uzun süreli ya da kontrol edilemeyen kusma durumlarında
bu ilaç uygulanmamalıdır.
Bu ilacın kullanımı sırasında deri reaksiyonları bildirilmiştir. Bunların çoğu hafiftir ve tedavi
gerektirmez ancak bazı durumlarda ciddi, hatta hayatı tehdit edici olabilir. Bu reaksiyonların
Rasekadotril ile ilişkisi göz ardı gözardı edilemez. Ciddi deri reaksiyonları ortaya çıkması
durumunda tedavi derhal durdurulmalıdır.
Yardımcı maddeler:
Bu tıbbi ürün her tabletinde 1 mmol (23 mg)'den daha az sodyum ihtiva eder; bu dozda
sodyuma bağlı herhangi bir yan etki beklenmemektir.
Bu tıbbi ürün mannitol ihtiva eder; dozu nedeniyle herhangi bir yan etki beklenmemektir.
Bu tıbbi urun her tabletinde 0,01 mmol (0,258 mg) potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar için göz
önünde bulundurulmalıdır.
Bu tıbbi ürün bir fenilalanin kaynağı olan aspartam içermektedir. Fenilketonürisi olan insanlar
için zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Rasekadotrilin insanlarda bugüne kadar diğer tıbbi ürünler ile tanımlı etkileşimleri
bulunmamaktadır.
İnsanlarda, rasekadotrilin loperamid veya nifuroksazid ile birlikte kullanımı rasekadotrilin
kinetiğini değiştirmez.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
RAVENTRİS'in çocuk doğurma potansiyeli bulunan kadınlar/doğum kontrolü üzerinde etkisi
olduğunu gösteren çalışma bulunmamaktadır.
Gebelik dönemi
Gebe kadınlarda rasekadotril kullanımına ilişkin yeterli veri bulunmamaktadır. Hayvan
çalışmaları, gebelik, fertilite, embriyo-fetal gelişim, doğum veya doğum sonrası gelişim ile ilgili
olarak doğrudan ya da dolaylı zararlı etkileri olduğunu göstermemektedir (Bkz. Bölüm
5.3.). Ancak, spesifik klinik çalışmalar bulunmadığından rasekadotril gebelikte
kullanılmamalıdır.
3/5Laktasyon dönemi
Rasekadotrilin insan sütüne geçip geçmemesiyle ilgili yeterli veri olmadığından dolayı emzirme
döneminde kullanımı önerilmez.
Üreme yeteneği /Fertilite
Sıçanlarda yapılan fertilite çalışmalarında rasekadotrilin fertilite üzerine etkisi olmadığı
gösterilmiştir.
4.7. Araç ve makine kullanımı üzerindeki etkiler
Araç ve makine kullanımı üzerine etkisinin olmadığı veya göz ardı edilebilir kadar az olduğu
bildirilmiştir.
4.8. İstenmeyen etkiler
Akut diyareye ilişkin klinik çalışmalarda, 860 pediatrik hasta rasekadotril ile 441 hasta ise
plasebo ile tedavi edilmiştir. Aşağıdaki advers reaksiyonlar plaseboya oranla rasekadotril ile
daha sık ortaya çıkan veya pazarlama sonrası rapor edilen advers reaksiyonlardır.
Advers reaksiyonların sıklığı aşağıdaki sınıflandırma kullanılarak tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın olmayan: Tonsilit
Deri ve deri altı doku hastalıkları
Yaygın olmayan: Döküntü, eritema
Bilinmiyor: Eritema multiforme, dilde ödem, yüzde ödem, dudaklarda ödem, gözkapaklarında
ödem, anjiyoödem, ürtiker, eritema nodosum, papüler döküntü, prurigo, kaşıntı.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı ile ilgili olgu bulunmamaktadır. Yetişkinlerde 2 g üzerindeki tek dozlarda (terapötik
dozun 20 katına tekabül eder) herhangi bir zararlı etki kaydedilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Antidiyareikler
ATC kodu: A07XA04
4/5Rasekadotril, aktif metaboliti olan tiorfana hidrolize olan bir önilaçtır. Tiorfan, çeşitli dokularda
özellikle ince bağırsağın epitelinde bulunan hücre membran peptidaz enzimi enkefalinaz
inhibitörüdür. Bu enzim eksojen peptidazın sindirilmesini ve enkefalin gibi endojen peptidazın
yıkımını sağlar.
Rasekadotril enkefalinleri enzimatik degradasyondan korur. Böylece ince bağırsaktaki
enkefalinerjik sinapslarda etkisini uzatır ve hipersekresyonu azaltır.
Rasekadotril saf bir intestinal antisekretuar ilaçtır. Kolera toksini veya enflamasyon kaynaklı su ve
elektrolit kaybını azaltır ve bazal sekretuar aktiviteye etki etmez. Rasekadotril intestinal geçişin
süresini değiştirmeksizin hızla antidiyareal etkisini gerçekleştirir.
Çocuklarda yapılan iki klinik çalışmada dışkı ağırlıkları ilk 48 saat içinde, sırasıyla %40 ve
%46 oranında azalmıştır. İshal süresinde ve rehidrasyon ihtiyacında da anlamlı bir azalma
gözlenmiştir.
Yaş ortalaması 12 ay olan çeşitli şiddetteki akut diyareden şikayetçi yatan veya ayakta
hastalardan oluşan 1384 hastadan (kız ve erkeklerden oluşan) derlenen bireysel hasta verisi
meta analizi (rasekadotril ile plasebo karşılaştırmalı 9 randomize klinik çalışma, oral rehidrasyon
ile birlikte) yapılmıştır. Toplam 714 hasta < 1 yaşında ve 670 hasta > 1 yaşındadır. Ortalama vücut
ağırlıkları 7.4-12.2 kg’dır. Uygulamadan sonra ortalama toplam ishal süresinin plasebo grubunda
2.81 gün ve rasekadotril grubunda ise 1.75 gün olduğu gözlenmiştir. İyileşmiş hasta oranı
plaseboya oranla rasekadotril gruplarında daha yüksektir [Risk oranı (HR): 2.04; %95 CI: 1.85 -
2.32; p < 0.001; Cox Orantılı Risk Regresyonu]. Sonuçlar, bebekler (<1 yaş) (HR: 2.01; %95CI:
1.71 - 2.36; p < 0.001) ve yürümeye başlayan çocuklar (>1 yaş) (HR: 2.16; %95CI: 1.83 - 2.57; p
< 0.001) için de benzerdir. Yatan hasta çalışmalarında (n=637) resekadotril/plasebo ortalama
dışkı oranı 0.59 (95%CI: 0.51 - 0.74); p < 0.001)’dur. Ayaktaki hasta çalışmalarında (n = 695),
resekadotril/plasebo ortalama diyareik dışkılama sayısının oranı 0.63 (%95CI: 0.47 - 0.85; p <
0.001)’tür.
Rasekadotril abdominal distansiyon oluşturmamıştır. Klinik geliştirme sırasında, rasekadotril
plasebo ile karşılaştırılabilir oranda sekonder kabızlık meydana getirmiştir. Oral yoldan
uygulandığında, sadece periferal etkili olup, santral sinir sistemine etkisi yoktur.
Randomize çapraz tedavi çalışmasında terapötik dozda 100 mg kapsül (1 kapsül) ya da
supraterapötik dozda (4 kapsül) rasekadotril, 56 gönüllü hastada QT/QTc uzamasına neden
olmamıştır (moksifloksasin karşısında, pozitif kontrol olarak kullanılmıştır).
5.2. Farmakokinetik özellikler
Emilim:
Rasekadotril oral uygulamayı takiben hızlıca emilir.
Kararlı durumdaki maruziyet tek doz maruziyeti ile karşılaştırılabilir düzeydedir.
Dağılım:
14C-işaretli rasekadotrilin tek doz oral uygulanmasından sonra, plazmada ölçülen radyokarbon
maruziyeti kan hücrelerindekine göre birçok büyüklükte daha yüksek, tam kandakine göre 3
misli daha yüksektir. Bu nedenle ilaç, kan hücrelerine önemli ölçüde bağlanmaz. 66.4 kg olarak
ortalama plazma dağılım hacminde gösterildiği gibi diğer vücut dokularına orta derecede
radyokarbon dağılır. Rasekadotril aktif metabolitinin (tiorfan=(RS)-N-(1-okso-2-
5/5(merkaptometil)-3-fenilpropil) glisin) yüzde doksanı, plazma proteinlerine, esas olarak albümine
bağlanır.
Rasekadotrilin etki süresi ve derecesi dozla ilişkilidir. Enkefalinaz inhibisyonu plazma pik süresi
yaklaşık 2 saattir ve 1.5 mg/kg'lık doz ile % 90’lık inhibisyonuna karşılık gelir. Plazma
enkefalinaz inhibisyonu süresi yaklaşık 8 saattir.
Metabolizma:
Rasekadotrilin yarılanma ömrü, plazma enkefalinaz inhibisyonu ile ölçülür. Yaklaşık 3 saattir.
Rasekdotril, ana ilacın sistemik maruziyetinin %10’undan fazlasını oluşturan Smetiltiorfan
sülfoksiti, S-metil thiorfan, 2-metanesulfinilmetil propionik asit ve 2-metilsulfanilmetil propionik
asit olarak adlandırılan inaktif metabolitlere dönüşen; aktif metabolit tiorfan (RS)-N-(1-okso-2-
(merkaptometil)-3-fenilpropil) glisine hızlıca hidrolize olur.
Ek minör metabolitler idrar ve feçeste de tespit edilmiştir.
İn vitro veriler, rasekadotril/tiorfan ve dört majör inaktif metabolitlerinin, majör CYP enzim
izoformlarını (3A4, 2D6, 2C9, 1A2 ve 2C19), klinik olarak anlamlı olacak ölçüde inhibe
etmediğini gösterir.
İn vitro veriler, rasekadotril/tiorfan ve dört majör inaktif metabolitlerinin, majör CYP enzim
izoformlarını (3A ailesi, 2A6, 2B6, 2C9/2C19, 1A ailesi, 2E1) ve UGT konjugasyon enzimlerini,
klinik olarak anlamlı olacak ölçüde indüklemediğini gösterir.
Pediatrik popülasyondan elde edilen farmakokinetik sonuçlar yetişkinlerdeki ile benzerdir
(Uygulamadan 2 saat 30 dakika sonra ulaşılan Cmax). 7 gün içerisinde her 8 saatte uygulanan
çoklu dozlarda birikme gözlenmemiştir.
Eliminasyon:
Rasekadotril aktif ve inaktif metabolitleri şeklinde elimine edilir. Eliminasyon çoğunlukla
(%81.4) renal yoldan gerçekleşir. Çok az ölçüde (%8) feçesten atılır. Pulmoner atılım %1
kadardır.
5.3. Klinik öncesi güvenlilik verileri
Maymunlarda ve köpeklerde yapılan 4 haftalık kronik toksisite çalışmalarında, insanlarda
sırasıyla 625 ve 62 güvenlik sınırlarına tekabül eden, 1250 mg/kg/gün ve 200 mg/kg'a kadar
dozlarda herhangi bir etki gözlenmemiştir. Rasekadortil, 1 ay’a kadar bir sürede farelere
uygulandığında immünotoksik bulunmamıştır. Maymunlarda uzun süreli maruz kalım (1 yıl)
sonuçlarında 500 mg/kg/gün dozunda genel enfeksiyonlar ve aşılara karşı düşük antikor cevabı
görülmüş, 120 mg/kg/gün dozunda ise enfeksiyon/immün depresyonu görülmemiştir. Benzer
şekilde köpeklerde 200 mg/kg/gün dozlarında 26 haftalık uygulamalarda bazı
enfeksiyonlar/immün parametreler etkilenmiştir. Klinik önemi bilinmemektedir (Bkz. Bölüm
4.8.).
Standart in vitro ve in vivo testlerde rasekadotrilin mutajenik veya klastrojenik etkisi
6/5görülmemiştir.
Kısa dönem tedavi olarak öngörüldüğü için rasekadotril ile karsinojenisite testi yapılmamıştır.
Üreme ve gelişim toksisitesi çalışmalarında (fertilite ve erken embriyonik gelişim, maternal
fonksiyon dahil prenatal ve postnatal gelişim, embriyo fetal gelişim çalışmaları) herhangi bir özel
etki ortaya çıkmamıştır.
Juvenil sıçanlarda yapılan toksisite çalışmalarında, önerilen pediatrik dozun (4.5 mg/kg/gün)
35 katı olan 160 mg/kg/gün dozlarına kadar anlamlı bir etki gözlenmemiştir.
1 yaş altındaki çocuklarda immatür böbrek fonksiyonları durumunda bile daha yüksek maruz
kalım seviyeleri beklenmemektedir.
Diğer preklinik etkiler (ör. şiddetli, büyük olasılıkla aplastik anemi, artan diürez, ketonüri, diyare)
sadece maksimum insan dozunu aşan maruz kalımlarda gözlenmiştir. Bunların klinik önemi
bilinmemektedir.
Diğer güvenlilik farmakolojisi çalışmaları, rasekadotrilin merkezi sinir sistemi, kardiyovasküler
ve solunum fonksiyonları üzerine toksik etkisinin olduğunu kanıtlamamıştır.
Hayvanlarda rasekadotril, butilhiyosin’in bağırsaktan geçişi üzerine etkilerini ve fenitoinin
antikonvülsan etkilerini destekler.
6. FARMASÖTİK ÖZELLİKLER
6.1. Yardımcı maddelerin listesi
Krospovidon Asesulfam
potasyum Eudragit NE 30 D
Prejelatinize mısır nişastası
Mannitol
Aspartam
Çilek aroması
Sodyum stearil fumarat
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
PA/ALU/PVC/ALU folyo blister ambalajlarda 16 tablet bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atık Kontrolü Yönetmeliği" ve
7/5"Ambalaj Atıkları Kontrol Yönetmeliği "ne uygun olarak imha edilmelidir.
7. RUHSAT SAHİBİ
Pharmatrue Sağlık Malzemeleri A.Ş.
Yassıören mah. Ağaçkakan Sok.
No: 15/A Arnavutköy/İSTANBUL
Tel: 0 (212) 444 87 17
Fax: 0 (212) 671 90 70
8. RUHSAT NUMARASI
2024/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.01.2024
Ruhsat yenileme tarihi:
10. KÜB'ÜN YENİLENME TARİHİ
8/5