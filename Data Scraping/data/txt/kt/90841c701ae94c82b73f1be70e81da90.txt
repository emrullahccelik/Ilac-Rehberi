1 
 KULLANMA TALİMATI  
TİNFOL  5 mg Tablet  
Ağızdan uygulanır.  
 
• Etkin madde:  Her bir tablet 5 mg folik asit  hidrat içerir.  
• Yardımcı maddeler:  Macrogol 4000, sükroz, microceLac (inek sütü kaynaklı laktoz 
monohidrat içerir.), mısır nişastası, magnezyum stearat, stearik asit.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  
 
Bu Kullanma Talimatında:  
1. TİNFOL  nedir ve ne için kullanılır?  
2. TİNFOL  kullanmadan önce dikkat edilmesi gerekenler  
3. TİNFOL  nasıl kullanılır?  
4. Olası yan etkiler nelerdir?  
5. TİNFOL’ ün saklanması  
Başlıkları yer almaktadır.  
1. TİNFOL  nedir ve ne için kullanılır?  
TİNFOL  sarı renkli, yuvarlak şekilli, bikonveks  tablettir. İçerdiği folik asit maddesi bir çeşit B 
vitaminidir. TİNFOL , folik asit eksikliğine bağlı aşağıdaki hastalıkların tedavisinde 
kullanılmaktadır:  
• Besinlerin sindirim kanalından emilimi ile ilgili bazı problemler (tropikal veya non 
tropikal spru)  
• Beslenme tarzından kaynaklanan kansızlıklar (anemiler)  
• Hamilelerde, bebeklerde veya çocuklarda folik asit eksikliğine bağlı bir kansızlık çeşidi 
(megaloblastik anemi)  
2. TİNFOL  kullanmadan önce dikkat edilmesi gerekenler  
TİNFOL ’ ü aşağıdaki durumlarda KULLANMAYINIZ  
• Etkin madde olan folik aside veya TİNFOL ’ ün içerisindeki diğer maddelere karşı 
alerjiniz veya dayanıksızlığınız var ise.  
  2 
 • Sizde kobalamin eksikliği veya pernisiyöz anemi var ise veya uzun süredir vejetaryen 
iseniz ( TİNFOL ’ ü bir başka ilaç ile birlikte kullanmak gerekir).  
• Kötü huylu kanser hastalığınız var ise.   
• Doktorunuz tarafından bazı şekerlere karşı dayanıksızlığınız olduğu söylenmiş ise.  
TİNFOL ’ ü aşağıdaki durumlarda DİKKATLİ KULLANINIZ  
TİNFOL , pernisiyöz anemi ve B12 vitamini eksikliği olan megaloblastik anemi gibi  kansızlık 
çeşitlerinde tek başına kullanılmamaktadır. Bu durumda doktorunuz size ek olarak B12 vitamini 
verecektir. Bu hastalıklarda TİNFOL ’ ü tek başına kullanmayınız.  
 
Eğer bir antibiyotik ilaç kullanıyorsanız, kanda yapılan bazı folik asit tahlillerinde hatalı  
sonuçlar çıkabilmektedir. Folik asit tahlili yaptırmadan önce antibiyotik kullandığınızı  
doktorunuza söylemelisiniz.  
 
Folat antagonistleri olarak bilinen ilaç grubu ile tedavi ediliyorsanız ve sizde tümör oluşumu 
varsa TİNFOL ’ ü dikkatli kullanınız.  
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
TİNFOL ’ ün yiyecek ve içecek ile kullanılması  
TİNFOL ’ ü yemeklerden önce veya sonra alabilirsiniz. İlacınızı bol su ile alınız.  
Hamilelik  
İlacı kullanmadan önce doktorunuza veya eczacınıza danışınız.  
TİNFOL  hamilelikte kullanılmaktadır. Hamilelik döneminde kullanıldığında bebeğe zarar 
vermemektedir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
TİNFOL  kullanırken bebeğinizi emzirebilirsiniz. TİNFOL  kullanan annelerin emzirdikleri 
bebeklerde zararlı etki gözlenmemektedir.  
İlacı kullanmadan önce doktorunuza veya eczacınıza danışınız.  
Araç ve makine kullanımı  
TİNFOL ’ ün araç ve makine kullanımı üzerine bilinen bir etkisi yoktur.  
TİNFOL ’ ün içeriğinde bulunan bazı yardımcı maddeler hakkında önemli bilgiler  
TİNFOL , yardımcı madde olarak sükroz  ve laktoz monohidrat (MicroceLac) içermektedir . Eğer 
daha önceden doktorunuz tarafından bazı şekerlere karşı dayanıksızlığınız olduğu söylenmişse 
bu tıbbi ürünü almadan önce doktorunuzla temasa geçiniz.  3 
 Diğer ilaçlar ile birlikte kullanımı  
TİNFOL  ile birlikte aşağıdaki ilaçları kullanırken dikkatli olunmalıdır:  
• Kortikosteroid grubu ilaçlar, ağrı kesiciler, istem dışı kas hareketlerini önleyen ilaçlar (sara 
ilaçları gibi), östrojen hormonu içeren ilaçlar, hidantoin maddesini içeren ilaçlar: Bu 
ilaçlardan uzun süredir kullanıyorsanız vücudunuzun folik asit ihtiyacı  artmaktadır. Bu 
durumda doktorunuz dozunuzu değiştirebilir.  
• Sara ilaçları (fenitoin, fenobarbital ve primidon maddesini içeren ilaçlar gibi): TİNFOL  bu 
ilaçlar ile birlikte kullanıldığında sara ilacının etkisi azalabilmektedir.  
• Metotreksat, primetamin, triamteren  veya trimetoprim maddelerini içeren ilaçlar: Bu ilaçlar 
TİNFOL ’ ün etkisini yok etmektedir.  
• Sülfasalazin maddesi gibi sülfonamid grubu antibiyotik içeren ilaçlar: Bu ilaçlar folik asidin 
emilimini engellemekte ve dolayısıyla etkisini azaltmaktadır.  
• Kloramfenikol ve ko -trimoksazol maddelerini içeren ilaçlar: Bu ilaçlar TİNFOL 'ün etkisini 
azaltabilmektedir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. TİNFOL  nasıl kullanılır?  
Uygun kullanım ve doz/uygulama sıklığı için talimatlar:  
TİNFOL , folik asit eksikliğine bağlı megaloblastik anemi tedavisi için 4 ay boyunca günde 1 
tablet (5 mg) kullanılır.  
Besin emilimi bozukluklarında günde 3 tablete (15 mg) kadar çıkılabilir.  
Akdeniz anemisi veya orak hücreli anemi gibi kansızlık durumlarında günde veya haftada bir 
tablet (5 mg) kullanılabilir. Dozunuza doktorunuz karar verecektir.  
Uygulama yolu ve metodu:  
TİNFOL  ağızdan uygulanmaktadır. İlacınızı yemeklerden önce veya sonra, bol su ile alınız.  
Değişik yaş grupları:  
Çocuklarda kullanımı:  
Çocuklarda tablet dışında daha uygun bir ilaç şekli kullanılabilir.  
Folik asit eksikliğine bağlı megaloblastik anemi tedavisi:  
1-18 yaş arasındaki çocuklarda: 4 ay boyunca günde 5 mg (1 tablet); daha sonra her 1 ila 7 günde 
bir 5 mg (1 tablet).  
Yaşlılarda kullanımı:  
Yaşlı hastalar için özel bir doz ayarlaması gerekmemektedir. Dozunuza doktorunuz karar 
verecektir.  
  4 
 Özel kullanım durumları  
Böbrek/karaciğer yetmezliği:  
Diyaliz uygulanan böbrek hastalarında günde veya haftada 1 tablet alınabilmektedir. Böbrek 
hastalığınız var ise TİNFOL  kullanmadan önce doktorunuz ile konuşmalısınız.  
Eğer TİNFOL ’ ün etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
Kullanmanız gerekenden daha fazla TİNFOL  kullandıysanız:  
TİNFOL ’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  
TİNFOL ’ ü kullanmayı unutursanız:  
Eğer ilacınızı alma zamanını geçirdiyseniz, hatırlar hatırlamaz alınız. Eğer bir sonraki 
dozunuzun zamanı yaklaşmışsa, bekleyip bir sonraki dozu alınız ve daha sonra ilacınızı normal 
şekilde almaya devam ediniz.  
Unutulan dozları dengelemek için çift doz kullanmayınız.  
TİNFOL  ile tedavi sonlandırıldığında oluşabilecek etkiler:  
İlacınızı doktorunuzun size söylediği kadar süre kullanmalısınız.  
4. Olası yan etkiler nelerdir?  
Tüm ilaçlar gibi, TİNFOL ’ ün içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, TİNFOL ’ ü kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
• Ani gelişen hırıltılı nefes alma, nefes almada güçlük, göz kapakları, yüz veya dudaklarda 
şişme, döküntü veya kaşıntı (özellikle tüm vücutta), kızarıklık gibi şiddetli alerjik  
reaksiyon belirtileri.  
Eğer bunlardan biri sizde mevcut ise sizin TİNFOL ’ e karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi seyrek görülür.  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Uyku düzeninde değişiklik, sinirli ruh hali, bunalım  
• Bulantı, iştah azalması veya kaybolması, karında gerginlik hissi  
Bunların hepsi ciddi yan etkilerdir. Acil tıbbi müdahale gerekebilir.  
  5 
 Aşağıdakilerden herhangi birini fark ederseniz doktorunuza söyleyiniz:  
• Karında gaz oluşması  
Bunlar TİNFOL ’ ün hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlam ış olacaksınız.  
 
5. TİNFOL ’ ün saklanması  
 
TİNFOL ’ ü çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra TİNFOL ’ ü kullanmayınız.  
Eğer ürün ve/veya ambalajında bozukluklar fark ederseniz TİNFOL ’ ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! T.C. Çevre, Şehircilik 
ve İklim Değişikliği Bakanlığı nca belirlenen toplama sistemine veriniz.  
 
Ruhsat sahibi:  GENVEON  İlaç San. ve Tic. A.Ş.  
    Maslak -Sarıyer/İSTANBUL  
    Tel: 0 212 376 65 00   
    Faks: 0 212 213 53 24  
 
Üretim yeri:  BERKO İlaç ve Kimya San. A.Ş.  
  Sultanbeyli/İSTANBUL  
 
 
Bu kullanma talimatı 22.12.2023  tarihinde onaylanmıştır.  
 