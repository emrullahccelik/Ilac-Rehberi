KISA ÜRÜN BİLGİSİ
1. BEŞERİ TIBBİ ÜRÜNÜN ADI
REGİNON 20 mcg/75 mcg kaplı tablet
2. KALİTATİF VE KANTİTATİF BİLEŞİM
Etkin madde:
Her kaplı tablet etkin madde olarak 75 mcg gestoden ve 20 mcg etinilestradiol içerir.
Yardımcı madde(ler):
Her bir kaplı tablet
Laktoz monohidrat (sığır kaynaklı) 36,865 mg
Şeker 19,631 mg içerir.
Yardımcı maddeler için 6.1'e bakınız
3. FARMASÖTİK FORM
Kaplı tablet
Beyaz renkli, bikonveks, yuvarlak parlak kaplı tablet
4. KLİNİK ÖZELLİKLER
4.1. Terapötik endikasyonlar
Oral kontrasepsiyon (doğum kontrolü)
REGİNON reçete etme kararı, venöz tromboembolizmi (VTE) olan kadınlar başta olmak üzere,
her kadının mevcut risk faktörleri ve REGİNON ile ortaya çıkan VTE riskinin diğer kombine
hormonal kontraseptifler (KHK) ile karşılaştırması (bkz. bölüm 4.3 ve bölüm 4.4) dikkate alınarak
verilmelidir.
14.2. Pozoloji ve uygulama şekli
Pozoloji/uygulama sıklığı ve süresi:
Kombine oral kontraseptifler (KOK), doğru şekilde kullanıldıklarında yılda yaklaşık % 1
başarısızlık oranına sahiptir. İlaç unutulduğunda ya da yanlış kullanıldığında başarısızlık
oranı artabilir.
Kaplı tabletler, paketin üstünde gösterildiği yönde, her gün yaklaşık aynı zamanda bir miktar
suyla alınmalıdır. Birbirini izleyen 21 gün boyunca her gün bir kaplı tablet alınır. Her bir
sonraki pakete 7 günlük, sıklıkla çekilme kanamasının izlendiği, kaplı tablet alınmayan
dönemi takiben geçilir. Bu kanama genellikle son kaplı tabletin alınmasını takiben 2.-3. gün
başlar ve bir sonraki pakete başlandığında kesilmemiş olabilir.
Uygulama şekli:
Oral kullanım içindir.
REGİNON'a başlangıç
Bir önceki ay hormonal kontraseptif kullanımı yoksa: Kaplı tablet alımına kadının normal
siklusunun ilk günü (kanamasının ilk günü) başlanmalıdır. Kaplı tabletlere 2. ile 5. günler
arasında başlanması da kabul edilebilir, ancak bu durumda ilk siklus için kaplı tablet
alınmaya başlanmasından itibaren 7 gün boyunca ilave olarak bir bariyer kontrasepsiyon
yöntemi kullanılmalıdır.
Bir kombine hormonal kontraseptiften geçiş (kombine oral kontraseptif (KOK), vajinal halka,
transdermal flaster): Tercihen önceki kombine oral kontraseptifın son aktif kaplı tabletini
(hormon içeren son kaplı tablet) izleyen gün REGİNON alımına başlanmalıdır. En geç ise
kaplı tabletsiz dönemi ya da hormon içermeyen kaplı tablet döneminin ertesi gününde
başlanabilir. Vajinal halka ya da transdermal flaster kullanılması durumunda, kullanıcı döngü
paketindeki son halkanın ya da flasterin çıkarıldığı gün ya da en geç bir sonraki uygulamanın
yapılması gereken gün REGİNON'a başlamalıdır.
Yalnız progestagen içeren bir yöntemden (minipil, enjeksiyon, implant) ya da progesteron
salımlı rahim içi sistemden (RİS) geçiş: Minipilden herhangi bir günde, (implant veya RİS'in
çıkarıldığı gün, enjeksiyonda ise bir sonraki enjeksiyonun yapılması gereken gün) geçiş
2yapılabilir. Ancak tüm bu koşullarda kaplı tablet alımının ilk 7 günü ek bir bariyer yöntemi
kullanılması önerilir.
İlk trimestr düşüğünü takiben: Hemen başlanabilir. Ek kontraseptif önlemler alınmasına
ihtiyaç duyulmaz.
Doğumu veya ikinci trimestr düşüğünü takiben: Emziren kadınlar için bkz. 4.6 Gebelik ve
laktasyon.
Emzirmeyen kadınların doğumu veya ikinci trimestr düşüğünü takiben: 21.-28. günlerde
başlanması önerilir. Daha sonra başlandığı takdirde kaplı tablet alımının ilk 7 günü ek bir
bariyer yöntemi kullanılmalıdır. Eğer o zamana kadar ilişki gerçekleştiyse, kombine oral
kontraseptif kullanımı başlamadan önce gebelik ekarte edilmeli veya ilk menstruel kanama
beklenmelidir.
Kaplı tablet alımı unutulduğunda: Eğer kullanıcı kaplı tabletini almakta, 12 saatten daha az
geç kalmışsa kontraseptif koruyuculuk azalmaz. Hatırlanır hatırlanmaz kaplı tablet alınmalı
ve sonraki kaplı tabletler de her zamanki gibi alınmaya devam edilmelidir.
Eğer 12 saatten daha fazla gecikme olmuşsa kontraseptif koruyuculuk azalmış olabilir. Bu
durumda 2 temel kural uygulanır:
1. Kaplı tablet alımına hiç bir zaman 7 günden fazla ara verilmez.
2. Hipotalamus-hipofız-over aksının uygun şekilde baskılanması için 7 gün boyunca aralık
vermeden kaplı tablet alınması gereklidir.
Buna bağlı olarak günlük uygulamada şu öneriler verilebilir:
1. Hafta: Aynı zamanda iki kaplı tablet almak anlamına gelse de, kullanıcı unuttuğu kaplı
tableti hatırlar hatırlamaz içmelidir. Kalan kaplı tabletlerini normal zamanında kullanmaya
devam edebilir. Takip eden 7 gün boyunca kondom gibi ek bir bariyer yöntemi kullanmalıdır.
Kaplı tablet alımının unutulduğu günden önceki 7 gün içinde cinsel birleşme olmuşsa gebelik
olasılığı göz önüne alınmalıdır. Ne kadar çok kaplı tablet unutulursa ve bu kaplı tabletlerin
unutulduğu gün kaplı tabletsiz döneme ne kadar yakınsa gebelik riski o kadar yüksektir.
2. Hafta: Aynı zamanda iki kaplı tablet almak anlamına gelse de, kullanıcı son unuttuğu
kaplı tableti hatırlar hatırlamaz içmelidir. Kalan kaplı tabletlerini normal zamanında
kullanmaya devam edebilir. Eğer ilk unutulan kaplı tablete kadar 7 gün boyunca kaplı
3tabletler doğru olarak alınmışsa ek korunma yöntemi kullanmaya gerek yoktur. Aksi takdirde
ya da kadın birden fazla kaplı tablet unutmuşsa sonraki 7 gün boyunca ek önlemler
alınmalıdır.
3. Hafta: Kaplı tabletsiz dönemin yaklaşıyor olması nedeni ile güvenilirlikte azalma riski
yüksektir. Yine de, kaplı tablet alımında ayarlamalar yapılarak kontraseptif korumada azalma
önlenebilir. Eğer unutulan kaplı tabletten önceki 7 gün boyunca kaplı tabletler doğru olarak
alındıysa, aşağıdaki iki seçenekten birinin uygulamasıyla ek bir kontraseptif yönteme gerek
kalmaz.
Aksi takdirde bu seçeneklerden ilki seçilip, ayrıca 7 gün boyunca ek önlemler almak gerekir.
1. Aynı zamanda iki kaplı tablet almak anlamına gelse de kullanıcı son unuttuğu kaplı tableti
hatırlar hatırlamaz içmelidir. Kalan kaplı tabletlerini normal zamanda kullanmaya devam
edebilir. Bir sonraki kutuya 7 gün ara vermeden mevcut kutu biter bitmez başlanmalıdır.
Kullanıcıda ikinci kutunun sonuna kadar bir çekilme kanaması beklenmez. Ancak kaplı tablet
alındığı günlerde lekelenme veya kırılma kanaması görülebilir.
2. Kullanmakta olduğu kutuyu bırakması önerilebilir. 7 günlük (kaplı tableti unuttuğu günler
dahil) aradan sonra yeni kutuya başlanır.
Kaplı tablet almayı unutan kullanıcıda ilk kaplı tabletsiz dönemde beklenen çekilme
kanaması görülmezse gebelik olasılığı göz önüne alınmalıdır.
Mide-bağırsak bozuklukları durumunda:
Şiddetli mide-bağırsak bozukluklarının olması durumunda emilim tam olmayabilir ve ek
kontraseptif önlemler alınmalıdır.
Eğer kaplı tablet alımını takiben 3-4 saat içinde kusma olursa unutulan kaplı tabletler için
verilen öneriler (bkz. 4.2 Pozoloji ve uygulama şekli - kaplı tablet alımı unutulduğunda)
geçerlidir. Eğer kadın normal kaplı tablet alma programını değiştirmek istemezse, gereken
ekstra kaplı tabletleri başka bir kutudan almalıdır.
Menstruasyonun öne alınması veya ertelenmesi:
Menstruasyonu ertelemek için kullanıcı kaplı tablet alınmayan dönem olmadan başka bir
REGİNON paketi ile devam etmelidir. Uzatma, eğer istenirse ikinci paketin sonuna kadar
4yapılabilir. Uzatma sırasında kullanıcı kırılma kanaması ya da lekelenme yaşayabilir. Daha
sonra 7 günlük kaplı tablet alınmayan dönemin ardından düzenli REGİNON alımına devam
edilir.
Kullanıcının adet dönemini haftanın başka bir gününe kaydırmak için kaplı tablet alınmayan
dönemini istediği gün kadar kısaltması önerilir. Aralık ne kadar kısa olursa, kadının çekilme
kanaması olmama ve ikinci paket sırasında kırılma kanaması ve lekelenme yaşama riski o
kadar yüksektir (adet geciktirirken olduğu gibi).
Özel popülasyonlara ilişkin ek bilgiler:
Karaciğer yetmezliği: REGİNON şiddetli karaciğer hastalıkları olan kadınlarda
kontrendikedir. Ayrıca 4.3 bölümüne bakınız.
Böbrek yetmezliği: REGİNON böbrek yetmezliği olan hastalarda özel olarak
araştırılmamıştır. Mevcut veriler bu hasta popülasyonun tedavisinde bir değişiklik
yapılmasını ileri sürmemektedir.
Pediyatrik popülasyon: REGİNON yalnızca menarştan sonra endikedir.
Geriyatrik popülasyon: Geçerli değildir. REGİNON menopozdan sonra endike değildir.
4.3. Kontrendikasyonlar
KOK’lar aşağıda belirtilen durumlarda kullanılmamalıdır. KOK kullanırken aşağıdaki
durumlardan herhangi birinin ilk kez görülmesi halinde kullanım derhal durdurulmalıdır.
• Etkin ya da yardımcı maddelerden herhangi birine karşı aşırı duyarlılık
• VTE varlığı veya riski
Venöz tromboembolizm – mevcut VTE (antikoagülanlar üzerinde) veya öyküsü (örn.
o
derin ven trombozu [DVT] veya pulmoner embolizm [PE])
APC direnci (Faktör V Leiden dahil), antitrombin III eksikliği, protein C eksikliği,
o
protein S eksikliği gibi VTE için bilinen kalıtımsal veya kazanılmış yatkınlık
Uzun süreli hareketsizliğe neden olan majör cerrahi müdahale (bkz. bölüm 4.4)
o
Çoklu risk faktörlerinin varlığından kaynaklanan yüksek VTE riski (bkz. bölüm 4.4)
o
• Arteriyel tromboembolizm (ATE) varlığı veya riski
Arteriyel tromboembolizmi – mevcut ATE, ATE öyküsü (örn. miyokard infarktüsü)
o
veya prodromal durum (örn. anjina pektoris)
5Serebrovasküler hastalık – mevcut inme, inme veya prodromal durum öyküsü (örn.
o
geçici iskemik atak, TIA)
Hiperhomosisteinemi ve antifosfolipid antikorlar (antikardiyolipin antikorlar, lupus
o
antikoagülanı) gibi ATE için bilinen kalıtımsal veya kazanılmış yatkınlık
Fokal nörolojik semptomlu migren öyküsü
o
Çoklu risk faktörlerinden kaynaklanan yüksek ATE riski (bkz. bölüm 4.4) veya
o
aşağıdaki gibi bir ciddi risk faktörü varlığı:
• vasküler semptomlu diabetes mellitus
• şiddetli hipertansiyon
• şiddetli dislipoproteinemi
• Karaciğer fonksiyon değerlerinin normale dönmediği, aktif viral hepatit ve ağır siroz gibi
ağır karaciğer hastalığı varlığı veya öyküsü,
• Karaciğer tümörü varlığı ya da öyküsü (iyi veya kötü huylu)
• Eğer seks steroidlerinden etkileniyorsa genital organların veya memenin bilinen ya da
şüpheli malign hastalıkları
• Tanı konulmamış vajinal kanama
• Bilinen gebelik varlığı ya da gebelik şüphesi
REGİNON’un ombitasvir, paritaprevir, ritonavir veya dasabuvir içeren tıbbi ürünler ile eş
zamanlı kullanımı kontraendikedir (bkz. bölüm 4.4 ve 4.5).
4.4. Özel kullanım uyarıları ve önlemleri
Uyarılar
Aşağıda belirtilen durum veya risk faktörlerinden herhangi biri varsa, REGİNON’un uygun
olup olmadığı kadın ile tartışılmalıdır.
Bu durumlardan veya risk faktörlerinden herhangi birinin şiddetlenmesi veya ilk defa ortaya
çıkması halinde, kadının REGİNON kullanımının sonlandırılmasının gerekli olup
olmadığının belirlenmesi için doktoru ile iletişime geçmesi tavsiye edilmelidir.
Dolaşım bozuklukları
VTE Riski
6KHK kullanan kadınlarda VTE riski kullanmayanlara göre artar. Levonorgestrel,
norgestimat veya noretisteron içeren ürünler en düşük VTE riski ile ilişkilendirilmiştir.
REGİNON gibi diğer ürünlerde ise bu riskin iki katına kadar çıkabilir. En düşük VTE
riskine sahip olduğu bilinenlerden farklı bir ürünün kullanılması kararı, ancak kadının
REGİNON ile ilişkili VTE riskini, mevcut risk faktörlerinin bu riski nasıl etkilediğini ve
VTE riskinin kullanımınım ilk yılında en yüksek olduğunu anladığından emin olduktan
sonra alınmalıdır. Ayrıca KHK kullanımına 4 hafta veya daha uzun süre ara
verildikten sonra tekrar başlandığında riskin arttığını gösteren bazı kanıtlar vardır.
KHK kullanmayan ve gebe olmayan kadınlarda, 10.000 kişiden yaklaşık 2'si bir yıllık süre
içinde VTE geliştirir. Bununla birlikte, herhangi bir kadında altta yatan risk faktörlerine bağlı
olarak söz konusu risk çok daha yüksek olabilir (aşağı bakınız).
Gestoden içeren KHK kullanan 10.000 kadından 9 ila 12'sinin bir yıl içinde VTE geliştireceği
tahmin edilmektedir1; bu oran levonorgestrel içeren KHK kullanan kadınlarda 62 civarındadır.
Düşük dozlu KHK’ler ile bir yıldaki VTE sayısı gebelikte veya postpartum dönemde
kadınlarda beklenen sayıdan düşüktür.
VTE, bu vakaların %1-2'sinde ölümcül olabilir.
Bir yıl içinde her 10.000 kadında görülen VTE vakası sayısı
7Son derece nadir olarak, KHK kullanıcılarında diğer kan damarlarında (örn. hepatik,
mesenter, böbrek veya retinal toplardamarlar ve atardamarlar) tromboz meydana geldiği rapor
edilmiştir.
VTE risk faktörleri
Venöz tromboembolik komplikasyon riski KHK kullanıcılarında özellikle çoklu risk
faktörleri olduğunda, ilave risk faktörleri olan kadınlarda ciddi ölçüde artabilir (bkz. Tablo:
VTE Risk faktörleri).
Yüksek venöz tromboz riski oluşturan çoklu risk faktörleri mevcut olan kadında REGİNON
kullanımı kontrendikedir (bkz. bölüm 4.3). Bir kadın birden fazla risk faktörüne sahipse risk
artışı tüm faktörlerin ayrı ayrı toplamından fazla olabilir ve bu durumda toplam VTE riski
dikkate alınmalıdır. Fayda ve risk dengesinin negatif olduğu düşünülüyorsa KHK reçete
edilmemelidir (bkz. bölüm 4.3).
Tablo: VTE Risk faktörleri
Risk faktörü: Açıklama
Obezite (vücut kitle indeksi 30 kg/m2’nin Vücut kitle indeksi yükseldiğinde risk ciddi
8üstündeyse) ölçüde artar.
Diğer risk faktörleri mevcutsa özellikle
dikkate alınmalıdır.
Uzun süreli hareketsizlik, majör cerrahi Bu durumlarda ilacı kesmek (cerrahi
müdahale, bacaklara ve pelvise cerrahi müdahale durumunda en az 4 hafta) ve
müdahale, nörocerrahi, veya majör travma tamamen iyileştikten iki hafta sonrasına
kadar devam etmemek önerilir. İstenmeyen
Not: 4 saatten fazla hava yolu seyahati dahil
gebeliği önlemek için başka bir
geçici hareketsizlik de özellikle diğer risk
kontrasepsiyon yöntemi kullanılmalıdır.
faktörleri olan kadınlarda VTE için bir risk
faktörü olabilir. Önceden REGİNON kesilmemişse,
antitrombotik tedavi düşünülmelidir.
Pozitif aile geçmişi (Hiçbir ebeveyn ya da Kalıtımsal bir eğilimden şüpheleniliyorsa,
kardeşte erken yaşlarda (örn. 50 yaşından KHK kullanımından önce mutlaka bir
genç) VTE görülmemişse.) uzmandan tavsiye alınmalıdır.
VTE ile ilişkili diğer tıbbi durumlar Kanser, sistemik lupus eritematoz, hemolitik
üremik sendrom ve kronik inflamatuar
bağırsak hastalıkları (Crohn hastalığı veya
ülseratif kolit) ve orak hücre hastalığı.
İlerleyen yaş Özellikle 35 yaş üstü
Variköz venlerin ve yüzeysel tromboflebitin venöz tromboembolideki olası rolü konusunda
görüş birliği yoktur.
Gebelikte ve özellikle 6 haftalık puerperium periyodunda tromboemboli riskindeki artış
dikkate alınmalıdır (bkz. bölüm 4.6).
VTE semptomları (Derin Ven Trombozu-DVT ve Pulmoner Emboli-PE)
9Semptomlar olması halinde, kadınlara acil tıbbi yardım almaları ve sağlık çalışanlarını KHK
aldıkları konusunda bilgilendirmeleri tavsiye edilmelidir.
DVT semptomları aşağıdakileri kapsayabilir:
- bacakta/ayakta tek taraflı ya da bacaktaki bir damar boyunca şişme;
- bacakta yalnızca ayakta dururken ya da yürürken hissedilebilen ağrı ya da hassasiyet,
- etkilenen bacakta sıcaklık artışı; bacakta ciltte kırmızılık ya da renk değişmesi.
Pulmoner embolizm (PE) semptomları aşağıdakileri kapsayabilir:
- aniden ortaya çıkan, açıklanamayan nefes darlığı ya da hızlı soluma;
- kanın söz konusu olabileceği ani öksürük;
- keskin göğüs ağrısı;
- şiddetli dengesizlik ya da baş dönmesi;
- hızlı veya düzensiz kalp atışı.
Bu semptomlardan bazıları (ör, “nefes darlığı”, “öksürük”) özgün değildir ve daha yaygın ya
da daha az şiddetli olaylar (ör, solunum yolu enfeksiyonları) şeklinde yanlış yorumlanabilir.
Vasküler oklüzyona ilişkin diğer belirtiler; bir ekstremitedeki ani ağrı, şişme ya da mavi tonda
hafif renk değişikliği olabilir.
Gözde tıkanma meydan geldiği takdirde, semptomlar ağrısız bulanık görme ile başlayıp
görme kaybına kadar ilerleyebilir. Bazen, görme kaybı aniden meydana gelebilir.
ATE riski
Epidemiyolojik çalışmalarda, KHK kullanımı ATE (miyokard enfarktüsü) veya
serebrovasküler olay (örn. geçici iskemik atak, inme) riskinde artışla ilişkilendirilmiştir. ATE
ölümcül olabilir.
ATE risk faktörleri
10Arteriyel tromboembolik komplikasyon veya serebrovaksüler olay riski, risk faktörleri olan
KHK kullanan kadınlarda artar (bkz. Tablo: ATE Risk faktörleri).
Yüksek arteriyel tromboz riskine maruz bırakan ciddi ya da çoklu ATE risk faktörleri mevcut
olan kadında gestoden ve etinilestradiol kullanımı kontrendikedir (bkz. bölüm 4.3). Bir
kadında birden fazla risk faktörü varsa, riskteki artışın ayrı ayrı faktörlerin toplamından daha
yüksek olması olasılığı vardır. Bu durumda VTE toplam riski dikkate alınmalıdır. Fayda ve
risk dengesinin negatif olduğu düşünülüyorsa, KHK reçete edilmemelidir (bkz. bölüm 4.3).
Tablo: ATE risk faktörleri
Risk faktörü: Açıklama
İlerleyen yaş Özellikle 35 yaş üstü
Sigara
Kadınlar KHK kullanıyorsa sigara içmemeleri
tavsiye edilmelidir. 35 yaşın üzerindeki sigara
içmeye devam eden kadınlarda farklı bir
kontrasepsiyon yönteminin kullanılması
şiddetle tavsiye edilmelidir.
Hipertansiyon
Obezite (vücut kitle indeksi 30 kg/m2’nin Vücut kitle indeksi arttığında risk ciddi ölçüde
üstündeyse) artar.
İlave risk faktörleri olan kadınlarda özellikle
önemlidir.
Pozitif aile geçmişi (Hiçbir ebeveyn ya da Kalıtımsal bir eğilimden şüpheleniliyorsa,
kardeşte erken yaşlarda (örn. 50 yaşından KHK kullanımından önce mutlaka bir
genç) VTE görülmemişse.) uzmandan tavsiye alınmalıdır.
Migren KHK kullanımı sırasında migrenin şiddetinde
veya sıklığında bir artış (serebrovasküler olay
için bir ön belirti olabilir) ilacın hemen
kesilmesi için bir neden olabilir.
Advers vasküler olaylarla ilişkili diğer tıbbi Diabetes mellitus, hiperhomosisteinemi, kalp
11durumlar kapak hastalığı ve atriyal fibrilasyon,
dislipoproteinemia ve sistemik lupus
eritematoz.
ATE semptomları
Semptomlar görüldüğünde, kadınlar en kısa sürede tıbbi yardıma başvurmaları ve KHK
kullandıklarını sağlık uzmanına bildirmek konusunda bilgilendirilmelidir.
Serebrovasküler bir olaya ilişkin semptomlar şunlardır:
- yüzde, bacak veya kolda, özellikle vücudun bir tarafında ani hissizlik ya da güçsüzlük;
- ani yürümede güçlük, baş dönmesi, denge ya da koordinasyon kaybı;
- ani konfüzyon, konuşma ya da kavramada güçlük;
- bir ya da her iki gözde ani görme güçlüğü; ani yürüme güçlüğü,
- bilinen nedeni olmayan ani, şiddetli veya uzun süren baş ağrısı;
- bilinç kaybı ya da nöbetin eşlik ettiği ya da tek başına bayılma.
Geçici belirtiler olayın geçici iskemik atak olduğunu göstermektedir.
Miyokard enfarktüsü (MI) semptomları şunları kapsayabilir:
- göğüs, kol ya da göğüs kemiği altında ağrı, rahatsızlık, basınç, ağırlık, sıkışma ya da
dolgunluk hissi;
- sırt, çene, boğaz, kol ve mideye yayılan rahatsızlık;
- dolgunluk, hazımsızlık ya da sıkıştırma hissi;
- terleme, bulantı, kusma ya da baş dönmesi;
- aşırı güçsüzlük, anksiyete, nefes darlığı;
- hızlı veya düzensiz kalp atışı.
Tıbbi muayene/konsültasyon
Hastanın oral kontraseptif kullanmaya başlamadan önce ve sonrasında düzenli aralıklarla tıbbi
öyküsü (aile öyküsünü de içerecek şekilde) değerlendirilmelidir ve gebelik ekarte edilmelidir.
Kan basıncı ölçülmeli ve fiziksel muayene kontrendikasyonlar (bkz. bölüm 4.3) ile uyarılar
(bkz. bölüm 4.4) doğrultusunda gerçekleştirilmelidir. VTE ve ATE semptomları, bilinen risk
faktörleri ve şüpheli tromboz durumunda ne yapılacağı, REGİNON’un diğer KHK’lara
12kıyasla riski de dahil olmak üzere venöz ve arteriyel tromboz bilgilerine kadının dikkatini
çekmek önemlidir.
Kadına ayrıca kullanma talimatını dikkatlice okuması ve verilen tavsiyelere uyması talimatı
verilmelidir. Muayenenin niteliği ve sıklığı belirlenmiş uygulama kılavuzlarına dayanmalı ve
kadına özel olarak uyarlanmalıdır.
Kullanıcılar oral kontraseptiflerin HIV enfeksiyonları (AIDS) ve diğer cinsel yolla bulaşan
hastalıklara karşı koruyucu olmadığı konusunda bilgilendirilmelidir.
Altta yatan durumlar için şüpheli tanısı konmamış vajinal kanama araştırılmalıdır.
Dikkatli tıbbi gözetim gerektiren durumlar
KOK reçete edilmesi konusu klinik karar kullanılarak ve hastanın fikri alınarak
kararlaştırılmalıdır. Bu durum veya risk faktörlerinden birinin ilk kez ortaya çıkması veya
alevlenmesi oral kontraseptif kullanımının kesilmesi gerektiğine işaret edebilir. Hasta
doktoruna danışmalı, doktor da KOK kullanımına son verilip verilmemesine ilişkin karar
vermelidir:
• Hafif vasküler hastalık veya hafif nefropati, retinopati veya nöropatinin eşlik ettiği
diyabet
• Yeterli kontrol altında olan (sistolik >140 ila 159 mm Hg veya diyastolik >90 ila 94
mmHg) hipertansiyon
• Porfiri
• Obezite
• Migren
• Kardiyovasküler hastalıklar
Oral kontrasepsiyon kullanımını derhal kesme nedenleri:
Oral kontrasepsiyon kullanımını keserken, kontraseptif korumanın devam edebilmesi için
hormonal olmayan kontrasepsiyon kullanılmalıdır.
1. Migrenli baş ağrılarının veya normal olmayan sıklıktaki/şiddetteki baş ağrılarının ilk kez
ortaya çıkması veya mevcut olanların şiddetlenmesi.
2. Görmede veya işitmede ani bozulmalar veya diğer algı bozuklukları
133. Tromboz veya kan pıhtılaşması ilk belirtileri (örneğin, bacakta/bacaklarda olağan dışı
ağrılar veya şişme, gözle görülür bir neden olmaksızın nefes alırken veya öksürürken bıçak
gibi saplanan ağrılar). Göğüste ağrı veya sıkışma hissi
4. Elektif majör operasyondan (örn. abdominal, ortopedik), herhangi bir bacak ameliyatından,
varisli damarlar veya uzun süreli hareketsizlik (örn. kazalar veya ameliyattan sonra) için tıbbi
tedaviden altı hafta önce. Tam yürür hale geldikten sonra 2 hafta geçinceye kadar yeniden
başlamayın. Acil cerrahi durumunda genellikle trombotik profilaksi endikedir, örn.
subkutanöz heparin.
5. Sarılık başlangıcı, hepatit, tüm vücutta kaşıntı
6. Kan basıncında önemli artış
7. Şiddetli üst abdominal ağrı veya karaciğer büyümesi
8. Oral kontrasepsiyon veya gebelik sırasında kötüleşebildiği bilinen koşulların açık bir
şekilde şiddetlenmesi (bkz. bölüm 4.4 ‘Diğer durumlar’ içinde ‘Gebelikte veya önceki KOK
kullanımı sırasında kötüleşen durumlar’).
Tümörler
Kombine oral kontraseptif kullanan kadınlarda yumurtalık, endometrial, rahim ağzı ve meme
kanseri riskleri konusunda çok sayıda epidemiyolojik çalışma bildirilmiştir. Yüksek dozlu
kombine oral kontraseptiflerin hem yumurtalık hem de endometrial kansere karşı önemli bir
koruma sağladığı açıkça kanıtlanmıştır. Bununla birlikte, düşük doz KOK'ların aynı seviyede
koruyucu etki sağlayıp sağlamadığı açık değildir.
Meme Kanseri
54 epidemiyolojik çalışmanın meta analizi sonucu halen KOK kullanan kadınlarda tanı konan
meme kanseri bağıl riskinde hafif bir artış saptanmıştır (Bağıl risk =1.24). Bu artmış risk
KOK’un kesilmesini takiben on yıl içinde azalarak kaybolmaktadır. Meme kanseri 40 yaşın
altındaki kadınlarda nadir olduğundan, halen KOK kullanan ya da kullanmış olanlarda
konulan meme kanseri tanılarındaki artış, tüm meme kanseri riski ile karşılaştırıldığında
düşüktür. Anılan çalışmalar nedensellik ilişkisi konusunda kanıtlar getirmemektedir.
Gözlenen artmış risk paterni, KOK kullanıcılarında meme kanserinin daha erken tanınmasına,
KOK’ların biyolojik etkilerine veya ikisinin kombinasyonuna bağlı olabilir. KOK kullanmış
14olanlarda tanı konan meme kanserleri hiç kullanmamış olanlara göre klinik olarak daha az
ilerlemiş olma eğilimi gösterir.
Meme kanseri, KOK kullanıyor olsun veya olmasın 40 yaşın altındaki kadınlarda nadirdir. Bu
arka plan risk yaşla birlikte artsa da, halihazırda ve yakın zamanlı KOK kullanıcılarındaki
fazladan meme kanseri teşhisi sayısı, genel meme kanseri riskine göre küçüktür (bkz. çubuk
grafik).
KOK kullanıcılarında meme kanseri için en önemli risk faktörü, kadınların KOK kullanımını
bırakma yaşıdır. Kadınlar ilacı ne kadar geç yaşta keserse, o kadar daha fazla meme kanseri
teşhisi konulmaktadır. Kullanım süresi daha az önemli olup KOK kullanımını kestikten
sonraki 10 yıl boyunca fazladan risk kademeli olarak kaybolmaktadır. Öyle ki, görünüşe göre
10. yıl itibariyle fazladan risk kalmamaktadır.
Meme kanseri riskindeki olası artış kullanıcı ile tartışılmalı ve diğer bazı kanserlerin (örneğin,
yumurtalık kanseri ve endometriyal kanser) gelişme riskine karşı önemli bir koruma
sunduğuna dair kanıtlar dikkate alınarak, KOK'ların faydasıyla karşılaştırılmalıdır.
15Servikal Kanser
Servikal kanser için en önemli risk faktörü süregelen human papilloma virus (HPV)
enfeksiyonudur. Bazı epidemiyolojik çalışmalarda uzun süre KOK kullanımının servikal
kanser riskinde artışa neden olabileceği bildirilmiştir ancak bu bulguların KOK kullanımının
hangi etkilerine bağlı olabileceği (servikal inceleme, bariyer kontraseptif kullanımı dahil
olmak üzere seksüel davranış) halen tartışılmaktadır.
Karaciğer Kanseri
REGİNON’da bulunanlara benzer hormonal maddelerin kullanımın ardından izole vakalarda
hayatı tehdit eden izole abdominal kanamalara neden olan nadir olarak iyi huylu, daha nadir
olarak da kötü huylu karaciğer tümörleri gözlemlenmiştir. Ciddi üst abdominal şikayetler,
karaciğer büyümesi veya intra-abdominal hemoraji emareleri meydana gelirse, ayırt edici
tanıya karaciğer tümörü olasılığı dahil edilmelidir.
Diğer durumlar
16Kombine oral kontraseptiflerin kullanımı sırasında bazı kronik hastalıkların zaman zaman
kötüleşme olasılığı göz ardı edilemez.
Bilinen hiperlipidemiler
Hipertrigliseridemisi veya aile öyküsü olan kadınların KOK kullanımı sırasında pankreatit
riski artabilir. Hiperlipidemisi olan kadınlar, daha fazla arteriyel hastalık riski altındadır (bkz.
bölüm 4.4 ‘Dolaşım bozuklukları’). Bununla birlikte, rutin olarak KOK kullanan kadınların
taranması uygun değildir.
Kan Basıncı
Hipertansiyon; inme ve miyokard enfarktüsü için bir risk faktörüdür (bkz. bölüm 4.4
‘Arteriyel tromboembolikle ilgili durumlar’). Her ne kadar KOK kullanan birçok kadında kan
basıncında küçük artışlar bildirilmiş olsa da, klinik olarak ilgili artışlar nadirdir. Ancak, KOK
kullanımı sırasında sürekli hipertansiyon gelişirse, normalde komplikasyonsuz hastalarda
160/100 mm Hg seviyesinde ve hedef organ hasarı, teşhis konmuş kardiyovasküler hastalık,
diyabet veya kardiyovasküler risk faktörleri artmış hastalarda ise 140/90 mm Hg seviyesinde
antihipertansif tedavi yapılmalıdır. KOK kullanımının devamıyla ilgili kararlar daha düşük BP
seviyelerinde verilmelidir. Alternatif kontrasepsiyon önerilebilir.
Gebelikte veya önceki KOK kullanımı sırasında kötüleşen durumlar
Aşağıdaki durumların hem gebelik hem de KOK kullanımıyla ortaya çıktığı veya kötüleştiği
bildirilmiştir. Kullanım sırasında aşağıdakilerden herhangi biri olursa, REGİNON’u kesmek
değerlendirilmelidir:
• kolestazla ilişkili sarılık ve/veya pruritus
• KOK'lar safra taşı oluşumu riskini artırabilir ve mevcut hastalığı kötüleştirebilir
• sistemik lupus eritematozus
• herpes gestasyones
• otoskleroz ile ilgili işitme kaybı
• orak hücre anemisi
• böbrek yetmezliği
• kalıtsal anjiyoödem
• gebelik veya önceki KOK kullanımı sırasında kadının yaşadığı yeni veya kötüleşen mevcut
durumlar.
17Karaciğer fonksiyonu bozuklukları
Karaciğer fonksiyonlarının akut veya kronik bozulmaları, karaciğer fonksiyon testlerinin
normale dönmesine kadar KOK kullanımının kesilmesini gerektirebilir. İlk kez gebelikte ya
da daha önce seks steroidlerinin kullanımı sırasında oluşmuş olan kolestatik sarılığın
tekrarlaması KOK kullanımının sonlandırılmasını gerektirir.
Diyabet (vasküler tutulum olmadan) Vasküler hastalığı olmayan insüline bağımlı diyabet
hastaları KOK kullanabilir. Ancak, tüm diyabet hastalarının arteriyel hastalık riskinin yüksek
olduğu ve bunun KOK reçete ederken dikkate alınması gerektiği unutulmamalıdır. Mevcut
vasküler hastalığı olan diyabet hastalarında KOK kullanımı kontrendikedir (bkz. bölüm 4.3).
KOK'ların periferik insülin direnci ve glukoz toleransı üzerinde etkisinin olma ihtimaline
rağmen, düşük dozda KOK (0,05 mg etinilestradiolden az) kullanan diyabet hastalarında
tedavi rejiminin değiştirilmesini gerektirecek hiçbir kanıt yoktur. Ancak, diyabet hastası
kadınların KOK kullanımı sırasında dikkatli bir şekilde gözlemlenmesi gerekir.
Psikiyatrik Bozukluklar
Depresif ruh hali ve depresyon, hormonal kontraseptif kullanımının iyi bilinen istenmeyen
etkileridir (bkz. bölüm 4.8).
Depresyon ciddi olabilir ve intihara meyilli davranış ve intihar için iyi bilinen bir risk
faktörüdür. Kadınların, duygudurum değişiklikleri ve tedaviye başladıktan hemen sonra
ortaya çıkan depresyon belirtileri durumunda doktorlarına başvurmaları önerilir.
Kloazma
Kloazma, özellikle kloazma gravidarum öyküsü olan kadınlarda bazen gelişebilir.
Kloazmaya eğilimi olan kadınlar KOK kullandıkları sürece güneşe veya ultraviyole
ışınlarına maruz kalmaktan kaçınmalıdırlar.
Adet Değişiklikleri
Adet akışının azalması: Bu anormal değildir ve bazı hastalarda olması beklenir.
Aslında, daha önce yoğun adet yaşanan durumlarda faydalı bile olabilir.
18Adet gecikmesi: Bazen çekilme kanaması hiç meydana gelmeyebilir. Tabletler doğru
alınmışsa, gebelik olası değildir. İkinci paketin sonunda çekilme kanaması gerçekleşmezse,
bir sonraki pakete geçmeden önce gebelik olasılığının elenmesi gerekir.
İntermenstrüel kanama: Özellikle ilk aylarda düzensiz kanama (lekelenme veya ani kanama)
oluşabilir. Bu nedenle düzensiz kanamaların değerlendirmesi, ancak yaklaşık üç döngülük
bir adaptasyon süresinden sonra anlamlıdır. Önceden düzenli olan döngülerden sonra
kanama düzensizlikleri oluşursa veya devam ederse, hormonal olmayan nedenler göz önünde
bulundurulmalı malignite veya gebeliği dışlamak için gereken testler yapılmalıdır. Bunlar
arasında kürtaj da bulunabilir.
Bazı kadınlar, oral kontraseptiflerin kesilmesinden sonra bilhassa bu koşulların kullanımdan
önce mevcut olduğu durumlarda amenore veya oligomenore yaşayabilir. Kadınlara bu
olasılık hakkında bilgi verilmelidir.
Dolaşım bozuklukları ile ilgili advers etkilerin ortaya çıkma riski özellikle 35 yaş üzeri ve
sigara içen kadınlarda yüksektir.
ALT artışları
Hepatit C virüsü (HCV) enfeksiyonları için tedavi gören hastalarda, ribavirin ile veya
ribavirin olmadan, ombitasvir/paritaprevir/ritonavir ve dasabuvir içeren tıbbi ürünlerle
yapılan klinik çalışmalar sırasında, normalin üst sınırının (ULN) 5 katından fazla
transaminaz (ALT) yükselmeleri, kombine hormonal kontraseptifler (CHC’ler) gibi
etinilestradiol içeren ilaçlar kullanan kadınlarda önemli ölçüde daha sık meydana gelmiştir
(bkz. bölüm 4.3 ve 4.5).
1 Bu insidanslar, levonorgestrel içeren KOK'lara kıyasla farklı ürünlere ait göreceli riskler
kullanılarak epidemiyolojik çalışma verilerinin toplamından hesaplanmştır.
2 10.000 yıl/kadın başına 5-7 aralığının orta noktası, levonorgestrel içeren KOK‘lara karşılık ilaç
kullanmama için göreceli riske dayalı olarak yaklaşık 2,3 ila 3,6.
19Laktoz:
Her bir kaplı tablet 36,865 mg laktoz içerir. Galaktozemi gibi ender bir kalıtımsal tablo olan
galaktoz intoleranslı hastalar bu ilacı kullanmamalıdır. Nadir kalıtımsal galaktoz intoleransı, ,
Lapp laktoz yetmezliği ya da glukoz galaktoz malabsorpsiyon problemi olan hastaların bu
ilacı kullanmaması gerekir.
Sukroz:
Her bir kaplı tablet 19,631 mg sukroz içerir. Nadir kalıtımsal fruktoz intoleransı, glikoz-
galaktoz malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Enzim İndükleyicileri
Mikromozal enzimleri indükleyen ilaçlar (özellikle sitokrom P450 3A4) ile arasındaki
etkileşimler seks hormonu klerensinde artışa neden olabilir, bu durum da ara kanamaya
ve/veya kontraseptif başarısızlığa yol açabilirler.
Birkaç günlük tedavinin ardından enzim indüksiyonu gözlemlenebilir. En fazla enzim
indüksiyonu genellikle birkaç hafta içinde görülür. Enzim indüksiyonu, ilaç tedavisinin
kesilmesinin ardından 4 hafta kadar sürebilir.
Belirtilen ilaçlardan herhangi biri ile tedavi edilmekte olan kadınlar, KOK’a ek geçici bir
bariyer yöntemi kullanmalı ya da başka bir kontrasepsiyon yöntemi seçmelidirler. İlaçlar ile
birlikte kullanımları süresince ve tedavinin kesilmesini takiben 28 gün boyunca bariyer
yöntemi kullanmalıdırlar. Eğer bariyer yöntemi kullanılan dönem KOK kutusundaki
tabletlerin bitiminden sonra devam ediyorsa, bir sonraki kutuya ara vermeden devam
edilmelidir. Bu durumda, ikinci paketin sonuna kadar çekilme kanaması beklenmemelidir.
Hasta, ikinci paketin bitiminden sonraki tablet kullanılmayan dönemde çekilme kanaması
yaşamazsa, sonraki pakete devam etmeden önce gebelik olasılığının elenmesi gerekir.
Enzim indükleyicilerle uzun süreli tedavi alan kadınlar için, başka bir kontrasepsiyon
yöntemi kullanılmalıdır.
Aşağıdakilerin KOK’larla klinik olarak anlamlı etkileşimlerinin olduğu gösterilmiştir:
20Antikonvülsanlar: barbitüratlar (fenobarbital dahil), primidon, fenitoin, karbamazepin,
okskarbazepin, topiramat.
Antibiyotikler/antifungaller: griseofulvin, rifampisin.
Bitkisel ilaçlar: St John’s wort (kantaron - Hypericum perforatum)
Antiretroviral ajanlar: ritonavir, nelfinavir, nevirapin.
Not: Cinsiyet hormonlarının plazma konsantrasyonunu artırabilen başka antiretroviral
ajanlar da vardır.
KOK klerensini azaltan maddeler (enzim inhibitörleri):
Azol antifungaller (örn. itrakonazol, vorikonazol, flukonazol), verapamil, makrolidler (örn.
klaritromisin, eritromisin), diltiazem ve greyfurt suyu gibi kuvvetli ve orta düzeyde CYP3A4
inhibitörleri östrojen veya progesteron veya her ikisinin de plazma konsantrasyonunu
artırabilir.
60 - 120 mg/gün etorikoksib dozlarının 0,035 mg etinilestradiol içeren KHK ile eş zamanlı
olarak alındığı takdirde etinilestradiolün plazma konsantrasyonlarını sırasıyla 1,4 - 1,6 kat
arttırdığı görülmüştür.
KOK'lerin diğer tıbbi ürünler üzerine etkisi:
Oral kontraseptifler diğer bazı ilaçların metabolizmasını etkileyebilir. Buna bağlı olarak
plazma ve doku konsantrasyonları artabilir (örn. siklosporin, tizanidin, teofilin) ya da
azalabilir (örn. lamotrigin).
Farmakodinamik etkileşimler
Ribavirinli veya ribavirin içermeyen; Ombitasvir, paritaprevir, ritonavir ve dasabuvirin,
kombinasyonlarını içeren tıbbi ürünlerin birlikte uygulanması ALT seviyelerinde artma
riskini yükseltebilir (bkz. bölüm 4.3 ve bölüm 4.4).
Bu nedenle, REGİNON kullanıcıları, bu kombinasyon ilaç rejimiyle tedaviye başlamadan
önce alternatif bir kontrasepsiyon yöntemine (örneğin, sadece progestajenle kontrasepsiyon
veya hormonal olmayan yöntemler) geçmelidir. REGİNON, bu kombinasyon ilaç rejimi ile
tedavi tamamlandıktan 2 hafta sonra yeniden başlatılabilir.
21Diğer etkileşim şekilleri:
Laboratuvar Testleri
Oral kontraseptiflerin kullanılması, örn. kortikosteroid bağlayıcı globulin ve lipid/lipoprotein
fraksiyonları, karbonhidrat metabolizması parametreleri ve koagülasyon ve fibrinoliz
parametreleri gibi karaciğer, tiroid, adrenal ve renal fonksiyonun biyokimyasal parametreleri
dahil olmak üzere belirli laboratuvar testlerinin sonuçlarını etkileyebilir. Bu nedenle
laboratuvar testleri istendiğinde, laboratuvar personeline oral kontraseptif kullanımı
hakkında bilgi verilmelidir. Not: Olası etkileşmeleri belirlemek amacıyla eşzamanlı
kullanılacak ilacın prospektüsüne (kullanma talimatına) başvurulmalıdır.
Özel popülasyonlara ilişkin ek bilgiler:
Özel popülasyonda etkileşim çalışması yapılmamıştır.
Pediyatrik popülasyon:
Pediyatrik popülasyonda etkileşim çalışması yapılmamıştır.
4.6. Gebelik ve Laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
REGİNON doğum kontrolü amacıyla kullanılmaktadır. Kullanıldığı sürece fertiliteyi
engeller.
Gebelik dönemi
REGİNON'un gebelikte kullanımı kontrendikedir. Gestoden ve etinilestradiol gebelik
döneminde uygulandığı takdirde ciddi doğum kusurlarına yol açmaktadır.
REGİNON kullanımı sırasında gebelik meydana gelmesi durumunda kullanım
durdurulmalıdır. Ancak, yaygın epidemiyolojik çalışmalar ne gebeliğinden önce kombine
oral kontraseptif kullanmış olan kadınların çocuklarında doğumsal kusur riskinde herhangi
22bir artışı ne de erken gebeliği süresince yanlışlıkla kombine oral kontraseptif kullanıldığında
oluşan bir teratojenik etkiyi göstermemiştir.
REGİNON kullanımına yeniden başlarken postpartum dönemi sırasında artan VTE riski
dikkate alınmalıdır (bkz. bölüm 4.2 ve bölüm 4.4.)
Laktasyon dönemi
REGİNON'un emzirme döneminde kullanılması üretilen süt hacminde azalmaya ve bileşiminde
değişikliğe neden olabilir. Etkin maddelerin çok küçük bir miktarı sütle atılır. Bu miktar, çocuğu
özellikle doğumdan sonraki ilk 6 hafta içinde etkiler. Emziren annelere, başka bir kontrasepsiyon
yöntemi kullanmaları önerilebilir.
Üreme yeteneği/Fertilite
REGİNON bir KHK’dır. Kullanıldığı sürece fertiliteyi engeller.
4.7. Araç ve makine kullanımı üzerindeki etkiler
REGİNON’un araç ve makine kullanma becerileri üzerinde bilinen bir etkisi bulunmamaktadır.
4.8. İstenmeyen etkiler
REGİNON ile en yaygın olarak bildirilen advers reaksiyonlar mide bulantısı, abdominal ağrı,
kilo artışı, baş ağrısı, depresif ruh hali, duygu durum bozukluğu, meme ağrısı, meme
hassasiyetidir. Kullanıcıların ≥ %1'inde meydana gelir.
Ciddi advers reaksiyonlar ATE ve VTE’dir.
Pazarlama sonrası raporlanan advers reaksiyonlar
Bağışıklık sistemi hastalıkları
Kalıtsal anjiyoödemin alevlenmesi
Sinir sistemi hastalıkları
Korenin alevlenmesi
Gastrointestinal hastalıklar
Ülseratif kolit
23Hepatobiliyer hastalıklar
Karaciğer fonksiyon bozuklukları
Deri ve deri altı doku bozuklukları:
Kloazma
Üreme sistemi ve meme hastalıkları
Azalmış adet kanaması, lekelenme, ani kanama, çekilme kanaması yoksunluğu, tablet sonrası
amenore
Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır; çok yaygın (>1/10), yaygın
(>1/100, <1/10), yaygın olmayan (>1/1.000, <1/100), seyrek (>1/10.000 ila <1/1.000), çok
seyrek (<1/10.000), bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık
Metabolizma ve beslenme hastalıkları
Yaygın olmayan: Sıvı tutulumu
Psikiyatrik hastalıklar
Yaygın: Depresif duygu durumu, duygu durum değişiklikleri
Yaygın olmayan: Libido azalması
Seyrek: Libido artışı
Sinir sistemi hastalıkları
Yaygın: Baş ağrısı
Yaygın olmayan: Migren
Göz hastalıkları
Seyrek: Kontakt lens intoleransı
24Gastrointestinal hastalıklar
Yaygın: Bulantı, karın ağrısı
Yaygın olmayan: Kusma, diyare
Vasküler hastalıkları
Seyrek: Venöz tromboembolizm (VTE), arteryel tromboembolizm (ATE)
Deri ve deri altı doku hastalıkları
Yaygın olmayan: Döküntü, ürtiker
Seyrek: Eritema nodozum, eritema multiforme
Üreme sistemi ve meme hastalıkları
Yaygın: Meme ağrısı, meme hassasiyeti
Yaygın olmayan: Memede hipertrofı
Seyrek: Vajinal akıntı, memede akıntı
Araştırmalar
Yaygın: Kiloda artış
Seyrek: Kilo kaybı
Seçilmiş advers reaksiyonların tanımı
KHK kullanan kadınlarda 4.4 Özel kullanım uyarıları ve önlemleri bölümünde daha ayrıntılı
olarak ele alınmış miyokard infarktüsü, inme, geçici iskemik ataklar, venöz tromboz ve
pulmoner emboli dahil olmak üzere arteriyel ve venöz trombotik ve tromboembolik olaylarda
artış riski gözlemlenmiştir. KOK kullanan kadınlarda bildirilen, “4.4 Özel kullanım uyarıları
ve önlemleri” bölümünde bahsi geçen ciddi advers olaylar:
• Venöz tromboembolik bozukluklar
• Arteriyel tromboembolik bozukluklar
• İnme (örneğin geçici iskemik atak, iskemik inme, hemorajik inme)
• Hipertansiyon
• Hipertrigliseridemi
25• Karaciğer tümörleri (benign ve malign)
Meme kanseri tanı sıklığı oral kontraseptif kullananlarda çok hafif düzeyde artmıştır. Meme
kanseri 40 yaşın altındaki kadınlarda nadir görüldüğünden, aşırı rakam genel meme kanseri
riskiyle ilişkili olarak küçüktür. KOK kullanımıyla neden sonuç ilişkisi bilinmemektedir.
Ayrıca bkz. bölüm 4.3 ve 4.4.
Gebelikte veya önceki KOK kullanımı sırasında bildirilen kötüleşen durumlar
Kolestazla ilgili sarılık ve/veya kaşıntı; safra taşı oluşumu; sistemik lupus eritematozus;
herpes gestasyonis; duyma kaybıyla ilişkili otoskleroz; crohn hastalığı; orak hücreli anemi;
böbrek yetmezliği; kalıtsal anjiyoödem; porfiri; rahim ağzı kanseri.
KOK kullanan kadınlarda glukoz toleransındaki değişiklikler veya periferik insülin direnci
üzerindeki etki bildirilmiştir (bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımına bağlı bildirilen ciddi yan etki yoktur. Görülebilecek belirtiler, bulantı, kusma ve
çekilme kanamasıdır. Çekilme kanaması, ilacı yanlışlıkla almaları halinde kız çocuklarında
menarştan önce bile görülebilir. Antidotu yoktur ve tedavisi semptomatik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Östrojenler ve progestojenler, fıks kombinasyonlar
ATC kodu: G03AA10
Etki mekanizması
26Bu östrojen-progestojen kombinasyonu, luteinizan hormonun orta döngü artışını bastırarak
yumurtlamayı inhibe etmek, rahim ağzı mukusunu dehidrasyon yoluyla koyultarak sperm için
bir bariyer oluşturmak ve endometriyumu implantasyona kapalı hale getirmek suretiyle etki
gösterir.
Ruhsatlandırma sonrası güvenlilik çalışması (PASS) VTE tanısı sıklığının düşük östrojen
dozlu (<50 μg etinilestradiol) KOK kullanıcılarında yılda 7 ila 10/10000 aralığında olduğu
gösterilmiştir. En yeni veriler VTE tanısı sıklığının gebe olmayan KOK kullanmayan
kişilerde yılda yaklaşık 4/10000, gebe kadınlarda ya da post partum süreçte ise 20 ila 30/10
000 olduğunu ileri sürmektedir.
KOK kullanımı ile ilişkili VTE riski östrojen bileşeninden kaynaklanır. KOK’ların
progesteron bileşeni tarafından VTE riski üzerinde herhangi bir modüle etki ettiği halen
tartışılmaktadır. Etinilestradiol/gestoden içeren KOK’ların levonorgestrel içeren KOK’lara
kıyasla VTE risk artışını gösteren epidemiyolojik çalışmalar VTE riskinin hiç artmadığını
veya 3 kata kadar arttırdığını gösteren farklı sonuçlar bildirmiştir.
KOK’lar gebelikten korumalarının yanı sıra, sahip oldukları bazı olumsuz özellikler dışında
(Bkz. 4.4 Özel kullanım uyarıları ve önlemleri, 4.8. İstenmeyen Etkiler) doğum kontrol
yöntemi seçmede yönlendirici olabilecek ek yararlar sunabilmektedir. Sikluslar daha düzenli,
kanamalar sıklıkla daha az ağrılı ve daha hafiftir. Kanamaların daha hafif olması demir
yetmezliği görülme olasılığını azaltır. Bunların dışında, endometriyum ile ovaryum
kanserlerinde azalma gösterilmiştir. Ayrıca, daha yüksek dozlu KOK’ların (0.,05 mg
etinilestradiol), ovaryum kistlerinde, pelvik inflamatuvar hastalık, benign meme hastalığı ve
ektopik gebelik görülme sıklıklarında azalma sağladığı gösterilmiştir. Bunların düşük doz
KOK’lar için de geçerli olduğu henüz gösterilmemiştir.
5.2. Farmakokinetik özellikler
Genel Özellikler
Gestoden
Emilim:
27Ağızdan alınan gestoden hızla ve tamamen emilir. Tek alımı takiben yaklaşık 1 saat sonra 4
ng/ml olan en yüksek plazma konsantrasyonlarına ulaşılır. Gestodenin mutlak
biyoyararlanımı, uygulanan dozun %99'u olarak belirlenmiştir.
Dağılım:
Gestodenin belirgin dağılım hacmi 0,7 l/kg olarak belirlenmiştir. Gestoden serum albuminine
ve seks hormonu bağlayıcı globuline (SHBG) bağlanır. Yaklaşık olarak % 50-70 oranında
spesifik olarak SHBG'lere bağlanır ve total serum düzeylerinin yalnızca %l-2,si serbest
steroid halinde bulunur.
Bağıl dağılım (serbest, albümine bağlı, SHBG'ye bağlı) serumdaki SHBG
konsantrasyonlarına bağlıdır. Bağlayıcı proteinin indüklenmesinin ardından, bağlanmamış ve
albümine bağlı fraksiyonlar azalırken, SHBG'ye bağlı fraksiyon artar.
Biyotransformasvon:
Biyotransformasyon, steroid metabolizmasının bilinen yolaklarını takip eder. Bilinen
farmakolojik olarak aktif metabolit bulunmamaktadır. Serumdan metabolik klerens oranı
yaklaşık 0,8 ml/dak/kg olarak belirlenmiştir. Eliminasvon:
Gestoden serum düzeyleri iki fazda azalır. Terminal dispozisyon fazı 12-15 saatlik bir
yanlanma ömrü ile karakterizedir. Gestoden, değişmemiş formda değil, yaklaşık 1 günlük bir
yarılanma ömrü ile elimine edilen metabolitler olarak atılır. Gestoden metabolitleri yaklaşık
6: 4 olan idrar/safra oranında atılır.
Doğrusallık / doğrusal olmavan durum:
Günlük REGİNON uygulamasının tekrarlanmasının ardından, serumdaki gestoden
konsantrasyonları 2,8 kat artmaktadır. Ortalama serum seviyeleri, tedavi döngüsünün ikinci
yarısı boyunca ulaşılan kararlı durum koşullarında dört kat daha fazladır. Gestoden
farmakokinetiği SHBG serum seviyelerinden etkilenir. REGİNON ile tedavi sırasında, ilk
tedavi döngüsünde serum SHBG seviyelerinde üç katlık bir artış gözlemlenmiştir. Gestoden,
SHBG'ye spesifik olarak bağlandığı için SHBG seviyelerindeki artışa neredeyse paralel
olarak gestoden serum seviyelerinde artış oluşur. Üç tedavi döngüsünden sonra, döngü başına
SHBG indüksiyonunun kapsamı artık değişmez. Etinilestradiol
Emilim:
28Oral olarak alınan etinilestradiol hızla ve tamamen emilir. REGİNON’un alınmasının
ardından 1,4 saat içinde 82 pg/ml'lik maksimum ilaç seviyesi konsantrasyonuna erişilir.
Dağılım:
Etinilestradiol için yaklaşık 5 L/kg'lık görünür dağılım hacmi ve serumdan yaklaşık 5
ml/dak/kg'lik metabolik bir klerens hızı belirlenmiştir. Etinilestradiol, serum albüminine
yüksek düzeyde bağlanır ancak spesifik olarak bağlanmaz. Yaklaşık %2'lik ilaç seviyeleri
bağlanmamış olarak kalır. Biyotransformasvon:
Etinilestradiol, absorpsiyon ve ilk karaciğer geçişi sırasında metabolize olarak mutlak ve
değişken oral biyoyararlanımı azalır. Eliminasvon:
Etinilestradiol serum seviyeleri, 1-2 saat ve yaklaşık 20 saatlik yarı ömür ile karakterize iki
aşamada düşer. Analitik nedenlere bağlı olarak bu parametreler ancak daha yüksek dozların
uygulanmasından sonra hesaplanabilir.
Değişmeyen ilaç atılmaz. Etinilestradiol metabolitleri, yaklaşık 1 günlük bir yarı ömürle 4:6
olan idrar/safra oranında atılır.
Doğrusallık / doğrusal olmavan durum:
Serum ve günlük alım terminal dispozisyon evresinin yarılanma ömrüne göre, kararlı durum
serum seviyelerine 3-4 gün sonra ulaşılmakta olup, kararlı durum seviyeleri tekli bir doza
kıyasla %30-40 daha yüksektir.
Laktasyon döneminde, günlük anne dozunun %0,02'si yenidoğana süt ile aktarılabilir.
Etinilestradiolün sistemik yararlanımı, diğer ilaçlarca her iki yönde etkilenebilir. Bununla birlikte,
yüksek dozlarda C vitamini ile etkileşim yoktur. Etinilestradiol, sürekli kullanım sırasında SHBG ve
CBG'nin (kortikoid bağlayıcı globülin) hepatik sentezini indükler. Ancak SHBG indüksiyonunun
kapsamı, kimyasal yapıya ve eşzamanlı olarak uygulanan progestojenin dozuna göre değişir.
REGİNON ile tedavi sırasında, serumdaki SHBG konsantrasyonları, 69 nmol/L'den başlayıp birinci
döngüde 198 nmol/L'ye ve üçüncü döngüde 210 nmol/l'e yükselmiştir. Serum CBG konsantrasyonları
37 μg/ml'den başlayıp ilk döngüde 85 μg/ml'ye çıkmış ve bundan sonra sabit kalmıştır.
Klinik öncesi güvenlilik verileri :
Diğer kontraseptif steroidlerle olduğu gibi etinilestradiol ve gestoden kombinasyonu, sıçan
karaciğerinde artan neoplastik nodül insidansı ile ilişkilidir. Bunun insanla ilişkisi
29bilinmemektedir. Uzun süreli oral kontraseptif kullananlarda nadiren kötü huylu karaciğer
tümörleri bildirilmiştir.
İlacı reçete edeni ilgilendirebilecek ve KÜB'ün diğer ilgili bölümlerine henüz dahil edilmemiş olan
başka klinik öncesi güvenlik verisi mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Sodyum kalsiyum EDTA
Mısır nişastası
P.V.P(K 30)
Magnezyum stearat
Şeker
Talk
Montan glycol wax
Kalsiyum karbonat
Polietilen glikol 6000
Saf su
6.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
21 ve 63 kaplı tabletlik takvimli Al/PVC blister ambalaj
6.6. Beşeri tıbbi üründen arta kalan maddelerin imhası ve diğer özel önlemler
30Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliklerine uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. Kuğu Sok. No:18
Bağcılar / İSTANBUL
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
211/33
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.05.2007
Ruhsat yenileme tarihi: 31.05.2013
10. KÜB’ün YENİLENME TARİHİ
31