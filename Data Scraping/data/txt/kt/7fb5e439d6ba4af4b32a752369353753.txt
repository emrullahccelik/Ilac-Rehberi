1/10 
 KULLANMA TALİMATI  
 
ADEPİRON® 500 mg t ablet  
Ağızdan alınır.  
 
• Etkin madde: Metamizol sodyum 500 mg 
• Yardımcı maddeler:  Patates  nişastası, laktoz monohidrat  (inek sütünden elde edilmiştir ), 
mikrokristallin  selüloz , kolloidal silikon dioksit, povidon, talk, magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. ADEPİRON  nedir ve ne için kullanılır?  
2. ADEPİRON’u   kullanmadan önce dikkat edilmesi gerekenler  
3. ADEPİRON  nasıl kullanılır?  
4. Olası yan etkiler nelerdir? 
5. ADEPİRON’u n saklanması  
 
Başlıkları yer almaktadır.  1. ADEPİRON nedir ve ne için kullanılır?  
 ADEPİRON metamizol sodyum etkin maddesini içerir. Bir tablet içinde 500 mg metamizol 
sodyum bulunur. 20 tablet içeren PVC /Alu folyo blister ambalajlarda kullanıma sunulmuştur.   
 Piyasada ayrıca ADEPİRON’u n enjeksiyonluk çözelti  ve şurup formları da bulunmaktadır.  
 ADEPİRON, pirazolon grubuna ait ağrı kesici  ve ateş düşürücü  olarak kullanılan  bir ilaçtır.   
ADEPİRON aşağıdaki durumların tedavisi için kullanılır:  
- Yaralanma veya cerrahi sonrası ani gelişen (akut) şiddetli ağrı  
- Kramp benzeri karın ağrısı (kolik)  
- Kansere bağlı ağrı (tümör ağrısı)  
- Başka bir tedavinin mümkün olmadığı diğer akut veya kronik şiddetli ağrı  
- Diğer önlemlere yanıt vermeyen yüksek ateş  
  
2. ADEPİRON’u  kullanmadan önce dikkat edilmesi gerekenler  
 
ADEPİRON’u  aşağıdaki durumlarda KULLANMAYINIZ : 
• İlacın içerdiği metamizol sodyum etkin maddesine veya diğer maddelerden birine veya 
benzer  özellikler  taşıyan  pirazolon  (örn.  fenazon,  propifenazon)  veya  pirazolidin  (örn. fenilbutazon, oksifenbutazon) olarak adlandırılan gruplara dahil ilaçlara karşı alerjiniz (aşırı duyarlılığ ınız) varsa veya bu maddelerden  birine  karşı  ö nceden,  kanınızda  granülosit adı 2/10 
 verilen hücrelerin anormal derece azalmasıyla ke ndini gösteren bir reaksiyon(agranülositoz)  
geliştirdiyseniz   
• Kemik iliği fonksiyonunuzda bozukluk varsa  (örn. kanser tedavisi olduysanız) veya kan 
hücresi yapımından sorumlu olan vücut sisteminizde bir hastalığınız varsa  (hematopoetik 
hastalıklar)    
• Ağrı kesicilere karşı bilinen bir intoleransınız (ilacın etkisine dayanıksızlık, 
tahammülsüzlük) varsa (ürtiker veya anjiyoödeme (yüz, dil ve boğazda şişme) sebep olan 
analjezik kaynaklı astım veya ağrı kesici intoleransı). Bu durum alt solunum yollarında geçici 
daralma reaksiyonu (bronkospazm) gelişen hastalar için veya salisilatlar, parasetamol, 
diklofenak, ibuprofen, indometazin, naproksen gibi ağrı kesici ilaçlara karşı; nefes alamama, 
deride aşırı kaşıntı ve kızarıklıklar  ile seyreden kurdeşen tablosu, burun mukozası iltihabı, 
deride veya solunum yollarında şişme gibi aşırı duyarlılık reaksiyonları  gelişen hastalar için de 
geçerlidir . 
• Akut  intermitan  hepatik  porfiria  adı  verilen  bir  hastalığınız  varsa (hemoglobin oluşumu 
bozukluğuna sebep olan kalıtsal bir hastalık)  
• Doğuştan glukoz -6- fosfat dehidrogenaz eksikliğiniz varsa (kırmızı kan hücrelerinin yıkımı 
riski taşıyan bir kalıtsal hastalık)   
• 10 yaş ın altındaki çocuklar  
• Hamileliğinizin son 3 ayındaysanız  
• Emziriyorsanız  
 
ADEPİRON’u  aşağıdaki durumlarda DİKKATLİ KULLANINIZ  
ADEPİRON tableti kullanmadan önce doktorunuza danışınız.  
 ADEPİRON pirazolon türevi olan metamizol etkin maddesini içerir ve nadir fakat hayatı tehdit 
edici olabilen şok (kan dolaşımının ani olarak durması) ve agranülositoz (bir tip beyaz kan hücrelerinin sayısının önemli derecede azalmasına bağlı gelişen ciddi bir durum ) riski taşır.  
  ADEPİRON’e karşı bir alerjik reaksiyonunuz varsa (anafilaktoid reaksiyon), diğer ağrı kesicilere karşı da aynı şekilde reaksiyon gösterme riski taşırsınız.  
 ADEPİRON’e karşı alerjik veya diğer (bağışıklık sistemi kaynaklı) savunma reaksi yonları 
göstermişseniz (örneğin agranülositoz), diğer pirazolon ve pirazolidinlere (kimyasal olarak ilgili maddeler) karşı da aynı şekilde reaksiyon gösterme riski taşırsınız.    
 
Tedavi  sırasında  ateş,  titremeler,  boğaz  ağrısı,  ağız  içinde  yaralar   ortaya  çıkması halinde 
tedaviyi  hemen  kesiniz  ve  size  en  yakın  hastanenin  acil  servisine  başvurunuz.  (Kandaki 
granülosit adı verilen ve vücut savunması için önemli role sahip hücrelerin aşırı azalmasıyla karakterize  bu  bozukluk  (agranülosi toz),  en  az  bir  hafta  süren  ve  bağışıklık  sistemini 
ilgilendiren, alerjik kökenli bir olaydır. Bu reaksiyonlar çok nadirdir, ancak şiddetli ve yaşamı tehdit edici olabilir ve ölümle sonuçlanabilir. Bunlar doza bağlı değildir ve tedavi sırasında herhangi bir zamanda ortaya çıkabilir).    
 Tedavi sırasında kolayca oluşan ya da aşırı morarmalar, deri içinde yüzeysel olarak görülebilen 
kanamalar, burun veya diş etlerinde nedensiz kanamalar oluşursa, bu belirtiler pıhtılaşmadan sorumlu kan hücrelerinin s ayısının azalmasına (trombositopeni) bağlı olarak ortaya çıkmış 
olabilir. Sizde bu belirtilerden biri veya birkaçı varsa, tedaviyi kesiniz ve derhal doktorunuza başvurunuz.   3/10 
 Tedavi sırasında genel kırıklık, enfeksiyon, düşmeyen ateş, çürükler, kanama, ciltte solukluk 
görülürse bu belirtiler, bütün kan hücrelerinin sayısının azalmasına (pans itopeni) bağlı olarak 
ortaya çıkmış olabilir. Sizde bu belirtilerden biri veya birkaçı varsa, tedaviyi kesiniz ve derhal doktorunuza başvurunuz. Bu durumda doktorunuz kan hücrelerinizin sayısı normale dönene kadar sizi kan testleri yaparak takip edecektir.  
Şiddetli alerjik reaksiyonlar (anafilaktoid veya Anafilaktik reaksiyonlar)  
• Aşağıdaki durumların mevcut olduğu hastalar, metamizole karşı gelişebilecek olası ani   ve 
aşırı şiddette alerjik reaksiyonlar açısından özel bir risk altındadırlar: Ağrı kesicilere veya 
romatizma ilaçlarına karşı intolerans; bu durum şiddetli kaşıntı, ürtiker, ve yüz, dil ve boğazda 
şişme (anjiyoödem) gibi problemlere sebep olabilir (ürtiker veya anjiyoödeme neden olan analjezik kaynaklı astım veya ağrı kesicilere intolerans,  
• ADEPİRON ’u aşağıdaki durumlarda KULLANMAYINIZ’ bölümüne bakınız)  
• Solunum güçlüğü (örneğin akciğerdeki küçük hava kanallarının daralması (bronşiyal  astım) 
sebebiyle meydana gelen solunum güçlüğü), özellikle bu duruma eşlik eden burun ve sinüslerde 
iltihap (rinosinüzit) ve nazal poliplerin olması durumunda  
• Kronik ürtiker  
• Alkol intoleransı; yani, belli alkollü içeceklerin az bir miktarına dahi burun akıntısı,  
gözlerde aşırı yaşarma ve belirgin yüz kızarıklığı gibi belirtilerle reaksiyon oluşması.  Alkole 
karşı bu tip bir intolerans durumu ağrı kesicilere karşı teşhis edilmemiş bir  intoleransın belirtisi 
olabilir (‘ ADEPİRON’u aşağıdaki durumlarda  KULLANMAYINIZ’ bölümüne bakınız)  
• Boyalara (örn. tartrazin) veya koruyucu maddelere (örn. benzoatlar) karşı alerji  
 
Alerjik reaksiyonlar açısından yüksek risk taşıyan hastalarda ADEPİRON  sadece olası riskleri 
beklenen faydalara karşı dikkatlice değerlendirildikten sonra kullanılmalıdır. Böyle bir 
durumda ADEPİRON kullanılmasına karar verilmişse, hasta yakından takip edilmeli ve acil durum tedavisi için gerekli koşullar her zaman hazır bulundurulmalıdır.   Özellikle hassas hastalarda anafilaktik şok gelişebilir (4. Olası yan etkiler nelerd ir? bölümüne 
bakınız). Bu sebeple, astımı olan veya aşırı duyarlılık reaksiyon oluşumuna eğilimi olan (atopi) hastalarda özel dikkat gösterilmesi tavsiye edilir.  
 Şiddetli deri reaksiyonları   
Tedavi sırasında Stevens -Johnson  sendromu  (derinizde içi su dolu kabarcıklar veya yaygın 
kızarıklık  ve  soyulmaya  neden  olan  ciddi  deri  reaksiyonu)  ve  toksik  epidermal  nekroliz (deride içi sıvı dolu kabarcıklarla seyreden ciddi bir hastalık) gi bi yaşamı tehdit eden  deri 
reaksiyonları bildirilmiştir. Sizde genellikle içi sıvı dolu kabarcıklar veya ağız içinde yaraların 
eşlik  ettiği,  giderek  şiddetlenen  deri  döküntüleri  ortaya  çıkarsa  tedaviyi  kesiniz  ve  derhal doktorunuza başvurunuz. Bu belirtiler daha çok tedavinin ilk haftalarında ortaya çıkar. Sizde 
bu belirtiler ortaya çıkarsa ADEPİRON’u bir daha hiç kullanmayınız.  Tansiyon düşüklüğü (izole hipotansif reaksiyon)   
ADEPİRON uygulaması  tansiyon düşüklüğüne (izole hipotansif reaksiyon) neden olabilir. 
(aynı zamanda ‘4. Olası yan etkiler nelerdir?’ bölümüne bakınız). Aşağıdaki durumlarda bu risk daha yüksektir:  
- Önceden  tansiyon  düşüklüğü  bulunan  hastalar  aşırı  sıvı kaybetmiş  olan  hastalar,  
dolaşımı  dengede olmayan, dolaşım yetmezliği ola n hastalar  (örneğin kalp krizi veya ciddi 
yaralanmalar geçirmiş hastalar)   
- 
Yüksek ateşi olan hastalar  
 4/10 
 Dolayısıyla ADEPİRON  tedavisinin gerekliliği dikkatli bir şekilde değerlendirilmeli ve yakın 
medikal gözetim altında uygulanmalıdır ( ‘ADEPİRON ’u aşağıdaki durumlarda 
KULLANMAYINIZ’ bölümüne bakınız). 
 Tansiyon düşmesi (hipotansif reaksiyonlar) riskini azaltmak için kan dolaşımı kontrolü gibi önleyici tedbirlerin alınması gerekli olabilir. Tansiyon düşüklüğünün kesin olarak önlenmesi 
gereken durumlarda (örneğin ciddi bir koroner kalp hastalığınız veya beyin damarlarınızda kan 
akışının sınırlanmasına neden olan daralma varsa (belirgin stenoz)) ADEPİRON, kan 
dolaşımına ilişkin dikkatli bir izlem yapılmadan kullanılmamalıdır.  
 
Böbrek ve karaciğer yetmezliği  
Böbrek veya karaciğer fonksiyon bozuklukları olan hastalarda ADEPİRON  yalnızca yarar/risk 
oranının mutlak bir değerlendirmesinden sonra ve gerekli önlemler alınarak kullanılmalıdır (‘3. ADEPİRON nasıl kullanılır? - Böbrek/karaciğer yetmezliği’ bölümüne bakınız).  
  Bebekler ve çocuklar  
3 aylıktan küçük veya 5 kg’dan düşük ağırlıkta olan bebeklerde, bu durumda kullanıma ilişkin 
bilimsel veri bulunmadığından, metamizol sodyum tedavisi uygulanmamal ıdır.   
  
Yaşlı hastalar  
Yaşlı hastalarda ilacın vücuttan atılmasında gecikme söz konusu olabilir (‘3. ADEPİRON nasıl 
kullanılır? – Yaşlı hastalar’ bölümüne bakınız).  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ADEPİRON’u n yiyecek ve içecek ile kullanılması  
Besinler ADEPİRON’u n emilmesini etkilemez. Tabletleri, yemekler sırasında veya yemekten 
önce ya da sonra, yeterli miktarda sıvı ile (1 bardak su ile) doktorunuzun önerdiği miktarda 
yutunuz. 
 ADEPİRON kullanırken, mümkün olduğunca alkol almayınız.   
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz, hamile olabileceğinizi düşünüyorsanız veya hamile kalmayı planlıyorsanız bu ilacı kullanmadan önce doktorunuza danışınız.   
 İnsanlarda bu dönemde kullanımına ilişkin yeterli bilgi bulunmadığından, hamileliğinizin  ilk 
üç aylık dönem inde ADEPİRON kullanmamanız gerekir. Hamileliğinizin  ikinci  üç  aylık  
döneminde  ADEPİRON  kullanma  konusunda  mutlaka doktorunuza danışınız ve ancak 
doktorunuz uygun görürse kullanınız.  
   Hamileliğinizin son üç aylık döneminde ADEPİRON kullanmamanız gerekir. ADEPİRON ’in 
etkin maddesi metamizol trombositlerin (kanda pıhtılaşmayı sağlayan kan hücreleri) doğal işlevini engelleyerek, özellikle doğum sırasında kanamada artışa sebep olabilir. Doğ mamış 
bebeğinizin önemli bir kan damarı zamanından önce kapanabilir (bu damar Botallo kanalı olarak bilinir ve yalnızca doğum sonrasında kendiliğinden kapanır).   
 5/10 
 Tedaviniz sırasında hamile olduğunuzu fark  ederseniz hemen doktorunuza veya eczacınıza 
danış ınız. 
 
Emzirme  
İlacı kullanmadan önce doktorunuza veya eczacınıza danışınız.  
 
ADEPİRON vücudunuza girdikten sonra oluşan maddeler anne sütüne geçmektedir. 
Dolayısıyla ADEPİRON  kullanıyorken emzirmeyiniz.  
 
Emzirme sırasında ADEPİRON  ile tedavi edilmeniz gerekiyorsa, bebeği anne sütüne geçen 
metamizolden korumak için, süt vermeyi bırakmanız gerekir.   
 
ADEPİRON kullandıktan sonraki en az 48 saat boyunca da bebeğinizi emzirmeyiniz.   
 
Araç ve makine kullanımı  
Metamizol önerilen  dozlarda kullanıldığında konsantrasyon ve reaksiyon yeteneğini bozduğuna 
dair bir bilgi bulunmamaktadır. Bununla beraber, tedbir amaçlı olarak en azından yüksek 
dozlarda, konsantrasyon ve reaksiyon yeteneğinin bozulabileceğini göz önünde bulundurarak, 
araç ya da makine kullanımından ve diğer riskli aktivitelerden kaçınınız.    Özellikle birlikte alkol kullandıysanız taşıt sürmeyiniz, makine kullanmayınız.     
 ADEPİRON’u n içeriğinde bulunan bazı yardımcı maddeler hakkında önemli bilgiler  
Bu tıbbi ürün laktoz içerir. Eğer daha önceden doktorunuz tarafından bazı şe kerlere karşı 
intoleransınız (tahammülsüzlük) olduğu söylenmişse bu tıbbi ürünü almadan önce doktorunuzla 
temasa geçiniz.  
 Diğer ilaçlar ile birlikte kullanımı 
Şu anda başka bir ilaç kullanıyorsanız ya da kullanma olasılığınız varsa veya yakın zamanda 
kullandıysanız, doktorunuza ya da eczacınıza söyleyiniz.   ADEPİRON, organ nakillerinden sonra bağışıklık sistemini baskı altına almak iç in kullanılan 
siklosporin adlı  ilaçlar ile birlikt e kullanıldığında siklosporin seviyelerini düşürebilir. Bu 
sebeple, düzenli kullanım sırasında siklosporin kan seviyelerinizin takip edilmesi  gereklidir.   
 ADEPİRON, ciddi  zihinsel  hastalı kların tedavisinde kullanılan klorpromazin adlı  ilaçla birlikte 
kullanıldığında vücut sıcaklığında aşırı bir azalma (hipotermi) görülebilir.  
 ADEPİRON’un  dahil  olduğu  ilaç  grubu,  oral  antikoagülanlar  (ağız  yoluyla  alınan  kan sulandırıcılar), kaptopril (yüksek tansiyon ve baz ı kalp rahatsızlıklarında kullanılan bir ilaç) ), 
lityum (manik depresif hastalık tedavisinde kullanılan bir ilaç)  idrar söktürücü ilaçlar 
(triamteren) ve yüksek tansiyon ilaçlarının  etkilerini değiştirebilir. ADEPİRON’un bu ilaçlar 
üzerindeki etkisi bilinmese de, birlikte kullanırken dikkatli olunmalıdır.  
 ADEPİRON, kanser, romatizma veya sedef hastalığı tedavisinde kullanılan me totreksat adlı 
ilaçla birlikte kullanıldığında,  özellikle yaşlı hastalarda  metotreksatın kan  üzerindeki zararlı 
etkisini artırabilir. Bu iki ilaç birlikte kullanılmamalıdır.  
 
ADEPİRON’un etkin maddesi metamizol eş zamanlı alındığında asetilsalisilik asidin  (aspirin) 
kan pulcukla rının pı htılaşması üzerindeki etkisini azaltabilir. Bu nedenle bu  kombinasyon kalp 6/10 
 koruması amacıyla düşük  doz aspirin kullanan hastalarda dikkatli  kullanılmalıdır.  
 
ADEPİRON’un etkin maddesi metamizol bupropion (ruhsal çökkünlük ve sigara bırakma  
tedavisinde kullanılan bir ilaç) kan düzeylerinin düşmesine yol açabilir. Bu nedenle metamizol 
ve bupropionun eş zamanlı kullanımında dikkatli olunması önerilir.  
 
Laboratuvar testleri üzerinde etkiler  
Eğer ADEPİRON tablet kullanıyorsanız, herhangi bir laboratuvar testi (örneğin kreatinin, yağ, 
HDL -kolesterol veya ürik asit testleri) yaptırmadan önce doktorunuzu bilgilendiriniz, çünkü 
metamizol bazı sonuçları etkileyebilir.     
 
Eğer reçeteli ya da reçetesiz herhangi  bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ADEPİRON nasıl kullanılır?  
 
Uygun kullanım ve doz/uygulama sıklığı için talimatlar:  
 
Doktorunuz, ilacınızı nasıl ve hangi dozda kullanmanız gerektiğini size söyleyecektir.  
  Doz ağrının veya ateşin şiddetine ve hastanın ADEPİRON’a hassasiyetine bağlıdır. Temel 
olarak ağrıyı ve ateşi kontrol edebilecek en düşük etkili doz tercih edilmelidir.   ADEPİRON genellikle aşağıdaki şekilde kullanılır:  
  Yaş (vücut ağırlığı)  Tek doz  Maksimum günlük doz  
Yetişkinler ve 15 yaş 
ve üzerindeki gençler 
(> 53kg)  1-2 ADEPİRON  tablet 
(5001000 mg metamizol 
sodyuma eşdeğer)  8 ADEPİRON tablet (4000 mg 
metamizol sodyuma eşdeğer)  
10–14 yaş (32– 53 kg)  1 ADEPİRON  tablet (500 mg 
metamizol sodyuma eşdeğer )  4 ADEPİRON  tablet (2000 mg 
metamizol sodyuma eşdeğer)  
 İlaç yeterince etkili olmazsa tek doz, günlük maksimum dozu geçmeyecek şekilde, günde 4 defaya kadar alınabilir.   
  İlacı aldıktan 30 ila 60 dakika sonrasında belirgin bir etki beklenebilir.    
  Tedavi süresi Hastalığınızın yapısına ve şiddetine bağlı olarak tedavi sürenize doktorunuz karar verecektir.   
  Ağrı kesicilerin özellikle bir doktora danışmadan 3 ila 5 günden fazla kullanılması tavsiye edilmemektedir.   
 Uygulama yolu ve metodu:  
ADEPİRON ağızdan alınır.  
 
Tabletleri bir bardak su ile, çiğnemeden, doktorunuzun önerdiği miktarda yutunuz. Tabletleri,  yemekler sırasında veya yemekten önce ya da sonra alabilirsiniz.     7/10 
 Değişik yaş grupları:  
Çocuklarda kullanımı:  
Çocuklarda ve 14 yaşa kadar ergenlerde, kg vücut ağırlığı başına 8 ila 16 mg’lık tek doz 
metamizol sodyum yeterli olacaktır.  
   Ateş durumunda, çocuklarda genellikle kg vücut ağırlığı başına 10 mg metamizol uygundur.  
 
Önerilen tekli dozlar ve maksimum günlük doz miktarı için yukarıda sunulan tabloya bakınız.  
 
Yaşlılarda kullanımı:  
Yaşlı  hastalarda   doktorunuz  böbrek  ve  karaciğer fonksiyonlarındaki olası bozulmaları göz 
önünde bulundurarak dozda ayarlama yapacaktır.  
 Özel kullanım durumları:  
Böbrek/Karaciğer yetmezliği : 
Böbrek ya da karaciğer yetmezliği olan h astalarda uzun dönemli tedavi ile ilgili olarak 
kazanılmış yeterli deneyim mevcut değildir.  
 Böbrek ya da karaciğer bozukluğu olan hastalarda, metamizolün eliminasyon hızı azaldığı için  yüksek  dozlardan  kaçınılmalıdır.  Ancak,  kısa  süreli  tedavi  için  dozun  azaltılması gerekmez.    
Genel sağlık durumu bozuk olan ve kreatinin klirensi düşük olan hastalar:  
Genel sağlık durumu bozuk olan ve kreatinin klirensi düşük olan hastalarda, ilacın vücuttan 
atılma hızı düşeceği için, doz azaltılmalıdır.  
 Eğer ADEPİRON ’un etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konuşunuz.  
 Kullanmanız gerekenden daha fazla ADEPİRON kullandıysanız:  
Aşırı doz belirtileri şunlardır: bulantı, kusma, karın ağrısı, böbrek fonksiyon bozukluğu/akut böbrek yetmezliği (örneğin interstisyel nefrit belirtileri-  iştahsızlık, aşırı susama, kusma ile 
seyreden böbrek iltihabı), baş dönmesi, uyku hali, bilinç kaybı, kramplar, kan basıncında düşüş 
(bazen şoka dönüşebilen) ve kalp ritim bozuklukları (taşikardi). Yüksek dozlardan sonra, ilacın vücudunuzda parçalanmasından sonra oluşan zararsız bir madde olan rubazonik asidin vücuttan atılması sırasında idrarınınız kırmı zı renge boyanmasına sebep olabilir.  
 ADEPİRON ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
ADEPİRON ’u kullanmayı unutursanız:  
Bir dozu atlarsanız ve  sonraki dozun saati çok yakın değilse, hatırlar hatırlamaz unuttuğunuz 
dozu alınız.   
 
Unutulan dozları dengelemek için çift doz almayınız.  
ADEPİRON ile tedavi sonlandırıldığında ki oluşabilecek etkiler  
ADEPİRON tedavisini doktorunuzun onayı olmadan bırakırsanız, ağrınız tekrar başlayabilir 
veya ateşiniz yükselebilir.   
  8/10 
 4. Olası yan etkiler nelerdir? 
 
Tüm ilaçlar gibi, ADEPİRON ’un içeriğinde bulunan maddelere duyarlı olan kişilerde yan 
etkiler olabilir .  
 Aşağıdakilerden biri olursa,  ADEPİRON’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Şiddetli alerjik reaksiyonlar (anafilaktoid veya anafilaktik reaksiyonlar) Bu reaksiyonların 
daha hafif olduğu durumlarda görülen belirtiler şunları içerir: gözlerde yanma, öksürük, burun 
akıntısı, hapşırma, göğüste sıkışma hissi, ciltte kızarma (özellikle yüzde ve baş bölgesinde), 
kurdeşen ve yüzün şişmesi ve daha seyrek olarak bulantı ve karın bölgesinde kramplar. Bu tip reaksiyonlara dair öz el uyarıcı belirtiler yanma hissi, yaygın kaşıntı ve dil üstü ve altında ve 
özellikle avuç içlerinde ve ayak tabanlarında sıcaklık hissidir. Daha hafif seyreden bu 
reaksiyonlar, şiddetli kurdeşen, şiddetli anjiyoödem (yüz, dil ve boğazda şişme), şiddetli 
bronkospazm (alt solunum yollarında kramp benzeri daralma), kalp atımlarının hızlı ve 
düzensiz olması (aynı zamanda bazen kalp atışında yavaşlama), kalp atışı bozuklukları, tansiyon düşüklüğü (bazen öncesinde tansiyonda yükselmeyle birlikte görülen), bilinç  kaybı ve 
kan dolaşımı şoku gibi daha şiddetli durumlara ilerleyebilir.  
 Bu reaksiyonlar, ilaç daha önce birçok hiçbir şikayete yol açmadan kullanılmış olsa bile ortaya çıkabilir ve yaşamı tehdit edici, hatta bazı durumlarda ölümle sonuçlanabilecek kadar ciddi 
olabilir.  
 
Analjezik kaynaklı astımı olan hastalarda, alerjik reaksiyonlar tipik olarak astım atakları halinde ortaya çıkar (‘ ADEPİRON’u  aşağıdaki durumlarda KULLANMAYINIZ’ bölümüne bakınız). 
 
• Kolayca oluşan ya da aşırı morarmalar, derinizin altında toplu iğne başı büyüklüğünde 
yüzeysel olarak görülebilen kanamalar, burun veya diş etlerinde nedensiz kanamalar olursa 
(trombositopeni belirtisi olabilir ) 
• Derinizde içi su dolu kabarcıklar veya yaygın kıza rıklık ve soyulmaya neden olan ve hayatı 
tehdit eden ciddi deri reaksiyonları (St evens -Johnson  sendromu, toksik  epidermal nekroliz) 
olursa  
• Ağız, burun ve boğazda veya genital veya anal bölgede yaralar, boğazınızda ağrı ve şişlik, 
yutkunma güçlüğü, titreme, düşmeyen veya tekrarlayan ateş (agranülositozun belirtisi olabilir ). 
• Genel kırıklık, enfeksiyon, düşmeyen ateş, çürükler, kanama, ciltte solukluk. Bu belirtiler, 
ölümle sonuçlanabilen pansitopeniye (bütün kan hücrelerinin sayısında azalma) bağlı olarak ortaya çıkmış olabilir.  
• Kounis sendromu (alerjiye  bağlı gelişen kalp krizi)  
 Bunların hepsi çok ciddi yan etkilerdir. Eğer bunlardan biri sizde mevcut ise, sizin,  ADEPİRON 'a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
      9/10 
 Yan etkiler aşağıdaki ka tegorilerde gösterildiği şekilde sıralanmıştır:  
Çok yaygın : 10 hastanın en az 1’inde görülebilir.  
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az fakat 10.000 hastanın birinden fazla görülebilir. Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor.  
 
Yaygın olmayan : 
• Mor ila koyu kırmızı renkte, bazen kabarcıklı deri döküntüsü (sabit ilaç erüpsiyonu)  
• Alerjik reaksiyon belirtileri ile ilgili olmaksızın doğrudan ilaca  bağlı olarak gelişen  kan 
basıncında düşüklük (izole hipotansif reaksiyonlar). Bu tip reaksiyon yalnızca  nadir olarak kan 
basıncında ciddi bir düşüşe neden olabilir. Anormal yüksek ateş  durumunda kan basıncınızın 
düşme riski (hiperpireksi) artabilir.  Kan basıncında ciddi bir düşüşün tipik belirtileri kalbin hızlı 
atması (taşikardi), ciltte  solukluk, sarsılma ya da titreme (tremor), sersemlik, bulantı ve 
bayılmadır.  
 
Seyrek:  
• Alerjik reaksiyonlar (anafilaktoid veya anafilaktik reaksiyonlar)  
• Beyaz k an hücreleri sayısında azalma (lökopeni)  
• Deri döküntüsü (örneğin makülopapüler döküntü)  
 Çok seyrek:  
• Bazı durumlarda ölümcül olabilen, belli bir tip beyaz kan hücrelerinin sayısının önemli  
derecede azalması (agranülositoz) veya kandaki trombosit sayısının azalması (trombositopeni). 
Bu reaksiyonların bağışıklık sistemi kaynaklı olduğu kabul   edilmektedir. ADEPİRON’un  bir 
haftadan uzun süre kullanıldığı durumlarda  agranülositoz riskinin artabileceğine dair nadir 
bildirimler bulunmaktadır.  Agranülositoz belirtileri şunları içerir: yüksek ateş, titreme, boğaz 
ağrısı, yutkunmada  güçlük, ağız, burun ve boğazda veya genital veya anal bölgede iltihaplanma. 
Bununla  birlikte, antibiyotik kullanan hastalarda bu belirtiler çok düşük seviyede olabil ir. 
Sedimentasyon oranı çok artmıştır, lenf düğümlerinde ise çok hafif bir büyüme söz  konusudur.  
• Trombositopeninin tipik belirtileri örneğin derinizin altında toplu iğne başı  büyüklüğünde 
yüzeysel olarak görülebilen kanamalar ve normalden daha çabuk ka nama olmasıdır.  
• Astım atakları (alt solunum yollarındaki daralmaya bağlı olarak nefes alma güçlüğü)  
• Deride yaygın içi su dolu kabarcıklar ve soyulma (Stevens - Johnson sendromu veya  
• toksik epidermal nekroliz)  
• Böbrek fonksiyonunda akut bozulma, bazı durumlarda idrar miktarında azalma veya  idrara 
çıkamama (oligüri veya anüri), idrarda protein bulunması (proteinüri), veya  rahatsızlığın akut 
böbrek yetmezliğine ilerlemesi; böbrek iltihabı (akut interstisyel nefrit)  
 
Bilinmiyor:  
• Anafilaktik şok (el, a yak, yüz ve dudakların şişmesi ya da özellikle boğazın nefes  darlığına 
yol açacak şekilde şişmesine sebep olan şiddetli alerjik reaksiyon)   
• Alerjiye bağlı gelişen kalp krizi (Kounis sendromu)  
• Ölümcül sonuçları olabilen, kemik iliğinde bozukluk sonucu kan hücrelerinin oluşumunda 
azalma ile gelişen kansızlık (aplastik anemi), beyaz ve kırmızı kan  hücrelerinin ve 
trombositlerin sayısında azalma (pansitopeni)  Pansitopeni ve aplastik aneminin belirtileri 
şunları içermektedir: Genel kırıklık,  enfeksiyon, düşmeyen ateş, çürükler, kanama, ciltte 
solukluk.  10/10 
 • Gastrointestinal kanama vakaları bildirilmiştir . İlacın vücudunuzda parçalanmasından sonra 
oluşan zararsız bir madde olan rubazonik asidin idrarınınız kırmızı renge boyanmasına sebep 
olabilir . 
 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bi lgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. ADEPİRON’u n sak lanması  
 
ADEPİRON’u  çocukların göremeyeceği, erişemeyeceği yerlerde ve ambalajında saklayınız. 
 25°C altındaki oda sıcaklığında ve ışıktan koruyarak saklanmalıdır.  
 Son kullanma tarihiyle uyumlu olarak kullanınız.  
 
Ambalajdaki/kartondaki son kullanma tarihinden sonra ADEPİRON’u  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Ruhsat Sahibi:  
ADEKA İlaç Sanayi ve Ticaret A.Ş.  
55020 – İlkadım/SAMSUN 
 Üretim Yeri:  
ADEKA İlaç Sanayi ve Ticaret A.Ş.  
55020 – İlkadım/SAMSUN 
 
Bu kull anma talimatı en son ......... tarihinde onaylanmıştır.  