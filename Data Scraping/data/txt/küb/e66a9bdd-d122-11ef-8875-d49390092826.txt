KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANTİ-SKAB %5 losyon
2. KALİTATİF VE KANTİTATİF BİLEŞİM
Etkin madde:
Her 120 ml losyonda
Permetrin............................................... 5.7 g
Yardımcı maddeler:
Butil hidroksitoluen ............................. 0,114 g
Setil alkol …………………………….0,57 g
Diğer yardımcı maddeler için bölüm 6.1'e bakınız.
3. FARMASÖTİK FORMU
Losyon
Beyaz renkli, hızlı emilen losyon
4. KLİNİK ÖZELLİKLER
4.1 Terapötik endikasyonlar
ANTİ-SKAB, uyuz tedavisi ve pubis biti enfestasyonlarında endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Uyuz tedavisi:
Cilt tipi ve yüzey alanında bireysel değişiklilerin farklılığı göz önünde bulundurulduğunda doz
konusunda kesin tavsiyeler yapılması mümkün değildir.
Erişkinler ve 12 yaşın üzerindeki çocuklar:
Tek uygulamada 30 ml losyon kadar. Bazı erişkinlerde tüm vücudu kaplamak için bu dozdan
daha fazlası gerekirse de 60 ml'den fazla kullanılmaması gereklidir.
Pubis biti tedavisi:
120 ml’lik şişenin 1/12’si, pubik bölge, anüs çevresi, uyluk bölgesi ve gövdeye uygulanması
tavsiye edilir. Az bir erişkin grubu tedaviyi tamamlamak için daha fazla kreme ihtiyaç
duyabilir, fakat 120 ml’lik şişenin 1/6’sından fazlası kullanılmamalıdır.
Uygulama şekli:
Uyuz tedavisi:
Tedaviye başlamadan önce deri temiz, kuru ve serin olmalıdır. Eğer sıcak banyo yapılmışsa,
kremi uygulamadan önce derinin soğuması beklenmelidir. Hızlı emilen bir losyon olduğu için,
1cilde yumuşak hareketlerle sürülmesini takiben görünmez olur. Bu nedenle losyon deri
üzerinde kalıcı hale geçene kadar sürmeye devam edilmemelidir. Uygulamadan 8-12 saat
sonra tüm vücut yıkanmalıdır.
ANTİ-SKAB baş bölgesine sürülmemelidir. Uygulanırken el ve ayak parmak araları, el bilekleri,
koltuk altı, dış genital organlar, kalçalar, el ve ayak tırnaklarının altlarına iyice sürülmesine özen
gösterilmelidir. Kadınlarda, göğüsler de tüm vücut uygulamasına dahildir. ANTİ-SKAB
uygulaması sırasında eller sabun ve su ile yıkanmışsa ellere tekrar uygulanmalıdır.
Pubis biti tedavisi:
ANTİ-SKAB, pubik bölgeyi, anüs çevresini, uyluk bölgesinin iç tarafından dizlere kadar ve
pubik bölgeye uzanan gövdedeki tüyleri kaplayacak şekilde uygulanmalıdır. Kirpikler ve
kaşlar (Bkz. Özel kullanım uyarıları ve önlemleri) hariç yüz tüylerinde de, bit ve sirke
enfestasyonu bulunursa uygulanmalıdır. Kirpiklerde, bit ve sirke bulunursa, cımbız ile
alınmalı, ANTİ-SKAB iritasyona neden olabileceği için gözlerde kullanılmamalıdır.
Enfestasyon bir uygulama ile tamamen ortadan kaldırılabilir. Buna rağmen, uygulamadan 7
gün sonra uygulanan bölgede canlı bit görülürse, ikinci bir tedavi uygulanabilir.
Özel popülasyonlara ilişkin ek bilgiler:
Böbrek/ Karaciğer yetmezliği: Veri yoktur.
Pediyatrik popülasyon:
Uyuz tedavisi
12 yaşın altındaki çocuklar:
120 ml’lik bir şişe esas alınarak tek uygulamada kullanılacak yaklaşık losyon miktarı aşağıda
belirtilmektedir:
2 aylıktan 1 yaşa kadar çocuklar : Bir şişenin 1/30'u kadar
1 ile 5 yaş arasındaki çocuklar : Bir tüpün 1/15’i kadar
6 ile 12 yaş arasındaki çocuklar : Bir tüpün 1/7'si kadar
Baş boyun saçlı deri ve kulakların da tedavisi gerektiği durumlarda, tüm vücudun kaplanması
için doz artırılabilir.
2 aylıktan 2 yaşa kadar çocuklarda:
2 yaşın üzerindeki çocuklar ve erişkinlerdeki uygulamaya benzerdir. Buna rağmen, bu hasta
popülasyonunda, uyuz lezyonları yüz, boyun, saçlı deride ve kulaklara daha çok sıçramış
olduğundan, ANTİ-SKAB’ın bu bölgelere de sürülmesi etkilidir. Hastaların yaklaşık %90'ında
uyuz enfestasyonu losyonun tek bir uygulamasıyla giderilir. Eğer varolan lezyonlarda iyileşme
belirtisi yoksa veya yeni lezyonlar oluşursa, ikinci bir uygulama 7 günden önce olmamak
üzere yapılabilir.
2Pubis biti tedavisi
Çocuklar ve nisbeten az tüylü kişilerde oransal olarak daha az losyon kullanılmalıdır.
Geriyatrik popülasyon: 70 yaş üzerindeki hastalar doktor kontrolünde kullanmalıdır.
4.3 Kontrendikasyonlar
Permetrin, piretroidler, piretrinler, krizantem veya ürünün herhangi bir içeriğine alerjisi olan
kişilerde ANTİ-SKAB kontrendikedir.
4.4 Özel kullanım uyarıları ve önlemleri
Sadece harici kullanım içindir.
ANTİ-SKAB’ın gözlerle temasından kaçınılmalıdır. İstenmeden göze bulaşması halinde bol
suyla veya mümkünse serum fizyolojikle yıkanmalıdır.
Yalanabileceği için küçük çocuklarda krem ağız çevresine uygulanmamalıdır.
ANTİ-SKAB yutulursa mutlaka hekime danışılmalıdır.
Çocuklar ve yaşlılarda pubis biti enfestasyonlarına pek rastlanmaz, eğer görülürse mutlaka bir
hekim tavsiyesi ile tedavi edilmelidir.
Kaşlarda pubis biti enfestasyonu nadirdir. Saç bitine benzer bit ve sirkelere rastlanabilir. Bu
nedenle, tanı koyulduktan sonra uygun tedavi uygulanmalıdır.
ANTİ-SKAB’ı rutin olarak uygulayan sağlık personeli ellerini tahriş olma ihtimaline karşı
korumak için eldiven kullanmalıdır.
İçeriğindeki bütil hidroksitoluen ve setil alkol nedeniyle, lokal deri reaksiyonlarına (örneğin,
kontakt dermatite) ya da gözlerde ve mukoz membranlarda irritasyona neden olabilir.
4.5 Diğer tıbbi ürünlerler ile etkileşimler ve diğer etkileşim şekilleri
Permetrinin bilinen herhangi bir ilaç etkileşimi yoktur. ANTİ-SKAB ile tedaviden önce
kortikosteroidler ile egzama benzeri reaksiyonların tedavisi, uyuz parazitine karşı immün
cevabı düşüreceğinden, bit enfestasyonlarının artış riski vardır. Bununla beraber, bu iki tedavi
arasında advers etkilerin şiddetlenmesine veya etkililiğin azalmasına yol açan etkileşme
olasılığı düşüktür.
4.6 Gebelik ve laktasyon
Genel tavsiye
Gebelik Kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü açısından özel bir önlem
gerektirmez.
Gebelik dönemi
3ANTİ-SKAB’ın fetusa herhangi bir risk oluşturmadığını gösterecek, gebelikte kullanımı ile
ilgili kısıtlı bilgi mevcuttur. Üstelik uygun dozun tüm vücuda uygulanmasını takiben sistemik
permetrin emilimi çok düşük olup, uygulanan dozun % 0,5'inden azdır. Bu bilgiler ile negatif
toksisite ve düşük memeli toksisitesi bilgileri birlikte değerlendirildiği zaman, ANTİ-SKAB
tedavisini takiben fetusa herhangi bir risk minimaldir. Gebe kadınlara verilirken tedbirli
olunmalıdır.
Laktasyon dönemi
Çalışmalar, permetrinin sığırlarda oral uygulamasını takiben, çok düşük konsantrasyonlarda
süt içinde atıldığını göstermektedir. Permetrinin insanlarda anne sütü içinde atılıp atılmadığı
bilinmemektedir. Buna rağmen, ANTİ-SKAB ile tedaviyi takiben permetrinin sistemik
absorpsiyonu çok düşük olduğundan, teorik olarak bu sistemik permetrinin de çok küçük
yüzdesi anne sütüne geçecektir. Bu kadar düşük konsantrasyonların yenidoğan/bebek için risk
oluşturması beklenmez. Emziren anneler doktor denetiminde kullanmalıdır.
Üreme yeteneği /Fertilite
Fare, sıçan ve tavşanlara oral 200-400 mg/kg/günlük dozlar verilerek yapılan üreme
çalışmaları, fertilite ve teratojenisite üzerine üç nesil boyu etkili olmadığı gösterilmiştir.
4.7 Araç ve Makine Kullanımı Üzerindeki Etkiler
Veri yoktur.
4.8 İstenmeyen etkiler
İstenmeyen etkiler aşağıda sistem organ sınıfına ve sıklığına göre listelenmiştir. Sıklık
aşağıdaki gibi tanımlanmaktadır:
Çok yaygın:(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları
Bilinmiyor: Parestezi
Deri ve deri altı doku hastalıkları
Bilinmiyor: Yanma veya batma hissi şeklinde tanımlanan deri rahatsızlığı, eritem, ödem,
egzama, kızarıklık, kaşıntı ve ağrı.
Bu semptomlar, şiddetli uyuz görülen hastalarda daha sık görülür ve genellikle hafif ve
geçicidir.
ANTİ-SKAB ile uyuz tedavisini takiben görülen eritem, ödem, egzama, kızarıklık ve kaşıntı
dahil diğer irritasyon bulgu ve semptomlarının, uyuzun doğal gidişine bağlı olduğu düşünülür.
Uyuz tedavisi görmüş hastalarda, kaşıntı tedaviden sonra 4 hafta kadar devam edebilir. Genel
4olarak bu durum, deri altında ölü uyuz parazitlerine karşı alerjik reaksiyon olarak
değerlendirilmekte ve bir tedavi hatası olarak düşünülmemektedir.
Şüpheli advers etkilerin raporlanması
Ruhsatlandırma sonrası şiddetli ilaç edvers reaksiyonlarının raporlanması büyük önem
taşımaktadır. Raporlama yapılması ilacın zarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr: e-posta;
tufam@titck.gov.tr tel;0800 314 00 08, fax: 0 312 218 35 99).
4.9 Doz Aşımı ve Tedavisi
Belirti ve bulgular
ANTİ-SKAB’ın doz aşımı ile ilgili hiçbir kayıt yoktur. Permetrinin %100'ü absorbe olsa da
böyle bir dozun açık toksisite belirtilerine neden olması olası değildir. ANTİ-SKAB’ın aşırı
uygulanması 'İstenmeyen etkiler' bölümünde tarif edilen lokal advers etkiler veya daha ciddi
deri reaksiyonları ihtimali taşır.
Tedavi
Hipersensitivite reaksiyonları görüldüğünde semptomatik tedavi endikedir. Kazara bir çocuk
ANTİ-SKAB muhtevasını yutarsa yutulmayı takiben 2 saat içinde hekime başvurulan
durumlarda gastrik lavaj yapılması uygundur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ektoparazitisidler
ATC kodu: P03AC04
Permetrine maruz bırakılan böceklerdeki en önemli fizyolojik olay, aşırı duyu uyarımı,
koordinasyon bozukluğu ve aşırı bitkinliğe yol açmak üzere uyarılabilen hücrelerin
membranları boyunca elektrokimyasal anormalliklerin endüksiyonudur. Uyuz parazitindeki
etki tarzının da benzer olduğu düşünülmektedir
5.2 Farmakokinetik özellikler
Emilim:
Genel atım şekli, uygulanan permetrinin yaklaşık %0.5’inin ilk 48 saat içinde absorbe
olduğunu göstermektedir.
Dağılım:
Veri yoktur.
Biyotransformasyon:
5Memelilerde, permetrin hızla inaktif metabolitlere dönüşür ve idrarla atılır. Sağlıklı denekler
veya uyuzlu hastaların bütün vücuduna kremin uygulanmasından sonraki saatler içinde
permetrinin en önemli metaboliti idrarda saptanmıştır.
Eliminasyon:
En yüksek atım seviyeleri ilk 48 saat içinde görülürse de, bazı kişilerin idrarında uygulamadan
21 gün sonra hala çok düşük seviyelerde metabolit saptanabilmektedir.
5.3 Klinik öncesi güvenlilik verileri
Mutajenisite:
Permetrinin mutajenik değişikliği indükleyici etkisi, in vitro ve in vivo genetik toksisite
çalışmalarında negatiftir.
Karsinojenisite:
Kemirgenlerde yürütülen uzun süreli çalışmalar karsinojenik potansiyel kanıtı saptamamıştır.
Sonuç olarak permetrinin insanlarda genotoksik ya da karsinojenik olduğu
düşünülmemektedir.
6. FARMASÖTİK ÖZELLİKLER
6.1 Yardımcı maddelerin listesi
Butillenmiş hidroksitoluen, gliseril monostearat, setostearil alkol, setil alkol, orta zincirli
trigliserit, isopropyl miristat, hafif mineral yağ, karbomer 934,sodyum hidroksit,
gliserol,brij 35,benzil alkol, saf su
6.2 Geçimsizlikler
Bilinen herhangi bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
30 C’nin altındaki oda sıcaklığında saklanmalıdır.
6.5 Ambalajın niteliği ve içeriği
ANTİ-SKAB 120 ml’ lik plastik burgulu kapaklı polietilen şişede sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘’Tıbbi Atıkların Kontrolü Yönetmenliği’’
ve ‘’Ambalaj ve Ambalaj Atıkları Kontrolü Yönetmeliği’’ne uygun olarak imha edilir.
67. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli
Teknopark Sk. YTÜ Teknopark Apt. No: 1/134
Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI
2019/660
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.12.2019
Ruhsat yenileme tarihi:
10. KÜB’ÜN YENİLENME TARİHİ
7