KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEPONEX 100 mg tablet
LEPONEX agranülositoza neden olabilir. Kullanımı aşağıda belirtilen hasta grupları ile
sınırlandırılmalıdır:
 Antipsikotik ilaç tedavisini tolere edemeyen veya yanıt vermeyen şizofreni hastalarında,
diğer tedavi stratejilerinin başarısız olduğu Parkinson hastalığındaki psikozda veya
nükseden intihar davranışı riski taşıyan şizofreni veya şizoafektif bozukluğu olan
hastalarda (Bkz. 4.1)
 Başlangıçta lökosit bulguları normal olanlarda (beyaz kan hücresi sayısı (WBC) ≥
3500/mm3 (3.5 x 109 /L) ve mutlak nötrofil sayısı (ANC) ≥ 2000/mm3 (2.0 x 109 /L))
 Beyaz kan hücresi sayısı (WBC) ve mutlak nötrofil sayısı (ANC) normal sınırlar
içerisinde olan hastalarda uygulama şekli şöyledir: Tedavinin ilk 18 haftası boyunca
haftada bir kez, daha sonra tedavi boyunca en az her 4 haftada bir kez kan testi
yapılması gerekir. Hastanın LEPONEX tedavisi boyunca ve tedavi kesildikten sonraki
ilk 4 hafta boyunca izlenmesi gerekmektedir.
Hekimler, gerekli uyarıları dikkate almalıdır. LEPONEX kullanan hastada, herhangi bir
infeksiyon gelişmesi durumunda, derhal hekim ile iletişime geçilmesi, her görüşmede
hastaya hatırlatılmalıdır. Ateş, boğaz ağrısı gibi grip benzeri şikayetlere ve nötropeni gibi
diğer infeksiyon durumlarına özellikle dikkat edilmelidir.
LEPONEX resmi önerilere uygun olarak tıbbi gözetim altında verilmelidir.
Miyokardit:
Klozapin, bazı seyrek olgularda ölümle sonuçlanan miyokardit riskinin artmasıyla
ilişkilendirilmektedir. Miyokardit risk artışı tedavinin ilk 2 ayında en yüksek düzeydedir.
Seyrek olarak da ölümcül kardiyomiyopati olguları da bildirilmiştir.
Özellikle de tedavinin ilk 2 ayında, dinlenirken sürekli taşikardi ve/veya palpitasyon,
aritmi, göğüs ağrısı ve diğer kalp yetmezliği işaret ve belirtileri (örneğin açıklanamayan
yorgunluk, dispne, takipne gibi) ya da miyokard infarktüsünü taklit eden belirtiler yaşayan
hastalarda miyokardit ya da kardiyomiyopatiden şüphelenilmelidir.
Miyokardit ya da kardiyomiyopatiden şüpheleniliyorsa LEPONEX tedavisi gecikmeksizin
durdurulmalı ve hasta derhal bir kardiyoloğa sevk edilmelidir.
Klozapinin indüklediği miyokardit ya da kardiyomiyopati gelişen hastalar klozapine tekrar
maruz bırakılmamalıdır.
2. KALİTATİF VE KANTİFATİF BİLEŞİM
Etkin madde:
Klozapin 100 mg
Yardımcı maddeler:
Laktoz monohidrat 192 mg
1 / 26Yardımcı maddeler için 6.1’e bakınız.
3. FARMASÖTİK FORM
Tablet
Yuvarlak sarı renkli bir yüzü çentikli tablet.
4. KLİNİK ÖZELLİKLER
4.1. Terapötik Endikasyonlar
- Tedaviye dirençli şizofreni
LEPONEX tedavisi, tedaviye dirençli şizofreni hastalarında ya da klasik antipsikotiklere yanıt
vermeyen veya toleransı olmayan şizofreni hastalarında endikedir.
Tedaviye yanıt vermeme, yeterli süre için reçetelendirilen atipik antipsikotik bir ajan da dahil
olmak üzere, yeterli dozda en az iki farklı antipsikotik ajanın kullanımına rağmen tatminkar
klinik iyileşmenin az olması olarak tanımlanmaktadır.
İntolerans, ciddi ve tedavi edilemeyen nörolojik advers etkiler (ekstrapiramidal yan etkiler veya
tardiv diskinezi) nedeniyle, klasik antipsikotikler ile yeterli klinik fayda sağlanmasının imkansız
olması şeklinde tanımlanır.
- Nükseden intihar davranışı riski
LEPONEX şizofreni hastalarında nükseden intihar davranışı riskinin azaltılmasında veya yakın
zamanda veya geçmişteki klinik durum esas alınarak intihar davranışı riski taşıdığı düşünülen
şizoafektif bozukluğu olan hastalarda endikedir. İntihar davranışı, hastanın yüksek düzeyde ölüm
riski taşıyan eylemlerde bulunmasını ifade eder.
- Parkinson hastalığı süresince ortaya çıkan psikoz
LEPONEX ayrıca, standart tedavinin başarısız olduğu vakalarda, Parkinson hastalığı süresince
ortaya çıkan psikoza bağlı bozukluklarda da endikedir.
Standart tedavinin başarısız olması, psikotik semptomların kontrolünün azalması ve/veya
aşağıdaki önlemler alındıktan sonra ortaya çıkan fonksiyonel olarak kabul edilemez motor
bozuklukların başlangıcı olarak tanımlanır:
 Trisiklik antidepresanları da kapsayan antikolinerjik tedavinin bırakılması
 Dopaminerjik etkili parkinson tedavi dozunun azaltılması girişimi
4.2. Pozoloji ve uygulama şekli
Pozoloji / Uygulama sıklığı ve süresi:
Doktor tarafından başka şekilde tavsiye edilmediği takdirde;
Dozaj her hastanın durumuna göre ayrı ayrı düzenlenmelidir. Her hasta için en düşük etkili doz
kullanılmalıdır. Hipotansiyon, nöbet ve sedasyon risklerini en aza indirmek üzere dikkatli
titrasyon ve bölünmüş dozaj programı gereklidir.
LEPONEX tedavisine başlangıç beyaz kan hücresi sayısı ≥ 3500/mm3 (3.5 x 109 /L) olan ve
mutlak nötrofil sayısı ≥2000/mm3 (2.0 x 109/L) normal limit olarak standardize edilen hastalar ile
sınırlandırılmalıdır.
2 / 26Benzodiazepin ya da seçici serotonin geri-alım inhibitörleri gibi klozapin ile farmakokinetik
etkileşimi olan ilaçları kullanan hastalarda doz ayarlaması endikedir. (Bkz. 4.5. Diğer tıbbi
ürünler ile etkileşimler ve diğer etkileşim şekilleri)
Oral uygulama için aşağıdaki doz şeması önerilir:
Tedaviye dirençli şizofreni hastaları:
Başlangıç tedavisi: İlk gün 1 veya 2 kez 12.5 mg (25 mg’lık tabletin yarısı), takip eden 2’inci gün
ise 1 veya 2 kez 25 mg tablet verilir. İyi tolere edildiğinde günlük doz, 25 mg ila 50 mg’lık
artışlarla yavaş bir şekilde 2-3 hafta içinde günde 300 mg’a ulaşacak düzeyde artırılır. Daha sonra
eğer gerekirse günlük dozda, yarım haftalık veya tercihen 1 haftalık aralarla 50 mg ila 100 mg’lık
artışlar yapılabilir.
Terapötik doz seviyesi: Hastaların çoğunda antipsikotik etkiye, gün içinde bölünerek verilen 300-
450 mg’lık dozla ulaşılabilir. Bazı hastalar daha düşük dozlar ile tedavi edilebilirken, bazıları 600
mg/gün’e ulaşan dozlara ihtiyaç duyabilir. Toplam günlük doz yatma zamanında daha fazla
olacak şekilde bölünerek verilir. İdame dozu için aşağıya bakınız.
Maksimum doz: Tam terapötik yarar elde etmek için bazı hastalarda dikkatli yapılan artışlarla
(örn. 100 mg’ı geçmemek kaydıyla) günlük 900 mg’a kadar çıkılmasına izin verilir. Günlük 450
mg’ın üzerindeki dozlarda gelişebilecek istenmeyen advers etkilerin (özellikle epilepsi nöbetleri)
oluşma ihtimali akılda tutulmalıdır.
İdame dozu: Maksimum terapötik etkiye ulaşıldıktan sonra hastaların çoğunda idame tedavisi
daha düşük dozlarla gerçekleştirilir. Dozun dikkatli bir şekilde aşağı çekilmesi tavsiye edilir.
Tedaviye en az 6 ay devam edilir. Eğer günlük doz 200 mg’ı geçmiyorsa akşamları uygulanacak
tek doz uygun olabilir.
Tedavinin sonlanması: LEPONEX tedavisinin bitirilmesi planlandığında dozun 1-2 haftalık bir
dönemde tedrici olarak azaltılması önerilir. İlacın aniden kesilmesi gerektiğinde (örn. lökopeni
sebebiyle) psikotik semptomların ve kolinerjik etkinin yeniden ortaya çıkmasıyla (rebound) ilgili
semptomların nüksetmesi açısından hastanın durumu dikkatle gözlenmelidir (Bkz. 4.4 Özel
kullanım uyarıları ve önlemleri)
Tedaviye yeniden başlama: Son verilen LEPONEX dozundan 2 günden daha fazla süre geçmişse
ve tedaviye yeniden başlanacaksa hastalarda tedaviye ilk gün günde 1 veya 2 kez verilen 12.5 mg
(25 mg’lık tabletin yarısı) LEPONEX ile başlanır. Eğer bu doz iyi tolere edilirse LEPONEX
dozunun terapötik düzeylere titrasyonu başlangıç tedavisi için tavsiye edilenden daha hızlı bir
şekilde olabilir. Ama daha önce ilk dozla solunum veya kardiyak durma geçirmiş, fakat daha
sonra terapötik doza ulaşana kadar başarılı bir şekilde titrasyon yapılması mümkün olmuş
hastalarda yeniden titrasyon çok dikkatli bir şekilde yapılmalıdır.
Daha önce uygulanan antipsikotik tedavisinden LEPONEX’e geçiş: Genel olarak LEPONEX’in,
diğer antipsikotikler ile birlikte kullanılmaması tavsiye edilir. Oral antipsikotik tedavisi altında
olan hastalarda LEPONEX ile tedaviye başlanılacağı zaman önce diğer antipsikotiğin dozunun
azaltılması veya azaltılarak kesilmesi tavsiye edilir. LEPONEX tedavisine başlamadan önce,
hekim, klinik durumu esas alarak, diğer antipsikotik tedaviye devam edilip edilmeyeceğine karar
vermelidir.
Şizofrenide ve şizoafektif bozuklukta intihar davranışı riskinin azaltılması:
3 / 26Tedaviye direnç gösteren şizofreni hastalarında LEPONEX kullanımına ilişkin yukarıda belirtilen
doz ve uygulama tavsiyelerine, nükseden intihar davranışı riski taşıyan şizoafektif bozukluğu
olan hastalarda veya şizofreni hastalarında da uyulmalıdır.
İntihar davranışı riskinin azaltılmasını devam ettirmek için, en az iki yıl boyunca LEPONEX ile
tedavi önerilir. İki yıllık tedavi sonucunda hastanın intihar davranışı riskinin yeniden
değerlendirilmesi önerilir ve bundan sonra hastanın tedavi süresince intihar davranışı riskinin
ayrıntılı değerlendirilmesi esas alınarak LEPONEX tedavisine devam edilme kararı belirli
aralıklarla yeniden değerlendirilir.
Standart tedavinin başarısız olduğu vakalarda Parkinson hastalığının seyri boyunca ortaya çıkan
psikotik bozukluklar:
Başlangıç tedavisi: Akşam alınan başlangıç dozu günde 12.5 mg'ı (25 mg'lık tabletin yarısı)
aşmamalıdır. Ardışık doz artırmaları, ikinci haftanın sonuna kadar ulaşılamayacak bir doz olan
maksimum 50 mg’a kadar haftada en fazla iki artırma ile 12.5 mg’lık artırmalarla yapılabilir.
Total günlük miktarın akşamları tek doz olarak verilmesi tercih edilir.
Terapötik doz seviyesi: Ortalama etkin doz genellikle 25 ve 37.5 mg/gün'dür. En az bir hafta
süresince 50 mg'lık dozlarla yapılan tedaviden tatminkar bir terapötik yanıt alınamaması
durumunda dozaj dikkatle haftada 12.5 mg arttırılabilir.
Maksimum doz: Günde 50 mg'lık doz yalnızca istisnai durumlarda aşılmalıdır ve maksimum doz
olan günde 100 mg doz asla aşılmamalıdır.
Doz artışları ortostatik hipotansiyon, aşırı sedasyon veya konfüzyon durumlarında
sınırlandırılmalı veya ertelenmelidir. Kan basıncı tedavinin ilk haftalarında izlenmelidir.
İdame dozu: En az 2 hafta boyunca psikotik semptomların tamamen remisyona girmesi
durumunda hastanın motor durumuna bakılarak, eğer endike ise antiparkinson ilaç dozunda bir
artış mümkündür. Bu yaklaşım, psikotik semptomların tekrar ortaya çıkması ile sonuçlanıyor ise,
LEPONEX dozu, bir veya iki bölünmüş doz şeklinde alınarak (bkz. yukarı) haftada 12.5 mg'lık
artışlar ile maksimum günde 100 mg doza kadar arttırılabilir.
Tedavinin sonlanması: En az 1 haftalık bir periyotta (tercihan iki hafta) 12.5 mg'lık basamaklarla
tedrici olarak doz azaltılması önerilir.
Nötropeni veya agranülositoz durumlarında tedavi derhal kesilmelidir. Bu durumda semptomlar
tekrar edebileceğinden, hastanın psikiyatrik açıdan dikkatle izlenmesi esastır.
HEKİM KONTROLÜ DIŞINDA KESİNLİKLE KULLANILMAMALIDIR.
Uygulama şekli:
Ağızdan kullanım içindir.
Özel popülasyonlara ilişkin ek bilgiler
Kardiyovasküler bozukluklar
Kardiyovasküler bozuklukları olan hastalarda (not: şiddetli kardiyovasküler bozukluklar
kontrendikasyondur) başlangıç dozu ilk günde bir kez verilen 12.5 mg olup, dozaj artışı yavaş ve
küçük oranlarda olmalıdır.
Böbrek yetmezliği: Hafif ila orta şiddette böbrek yetmezliği olan hastalarda başlangıç dozu ilk
günde bir kez verilen 12.5 mg olup, dozaj artışı yavaş ve küçük oranlarda olmalıdır.
4 / 26Karaciğer yetmezliği: Karaciğer yetmezliği olan hastalar LEPONEX kullanırken, düzenli
karaciğer fonksiyon testleri takibi ile birlikte dikkat gösterilmelidir (Bkz. 4.4 Özel kullanım
uyarıları ve önlemleri).
Pediyatrik popülasyon: Pediyatrik çalışmalar yürütülmemiştir. 16 yaş altı çocuklarda ve
ergenlerde LEPONEX güvenliliği ve etkililiği belirlenmediğinden kullanılmamalıdır.
Geriyatrik popülasyon: 60 yaş ve üzeri hastalarda tedaviye özellikle düşük dozlarla (ilk gün bir
defada 12.5 mg) başlanması ve sonraki doz artışının günde 25 mg olarak sınırlandırılması
önerilir.
4.3. Kontrendikasyonlar
 Klozapin veya LEPONEX’in diğer bileşenlerine karşı aşırı duyarlılık,
 Düzenli olarak kan testleri yapılamayan hastalar,
 Geçmişinde ilaca bağlı toksik ya da idyosenkratik granülositopeni / agranülositoz (önceki bir
kemoterapi ile oluşmuş granülositopeni / agranülositoz dışında),
 Geçmişte LEPONEX'e bağlı agranülositoz oluşmuş hastalar,
 Bozulmuş kemik iliği fonksiyonu,
 Kontrol altına alınamayan epilepsi,
 Alkolik ve diğer toksik psikozlar, ilaç intoksikasyonu, koma durumları,
 Dolaşım kollapsı ve/veya herhangi bir neden ile oluşmuş MSS depresyonu,
 Şiddetli, renal ve kardiyak yetmezlik durumlarında (örn. miyokardit),
 Mide bulantısı, anoreksi ve sarılık ile birlikte seyreden aktif karaciğer hastalığı ilerleyen
karaciğer hastalığı ve hepatik yetmezlik,
 Paralitik ileus durumlarında kontrendikedir.
 Agranülositoza yol açma olasılığı olduğu bilinen ilaçlar ile birlikte LEPONEX tedavisine
başlanmamalıdır; depo antipsikotikler ile birlikte LEPONEX kullanımı önerilmemektedir.
4.4. Özel kullanım uyarıları ve önlemleri
Uzun QT Sendromu/ Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında kullanılmamalıdır.
Özel kullanım tedbirleri:
Agranülositoz:
LEPONEX, agranülositoza yol açabilir. Agranülositoz sıklığı ve fatalite oranının gelişen
agranülositozda azaldığı beyaz kan hücresi sayımı ve mutlak nötrofil sayısı izlenmesi ile
belirlenmiştir. LEPONEX’in agranülositozla olan ilişkisi nedeniyle aşağıdaki önlemlerin alınması
gereklidir:
Bu risklerden dolayı LEPONEX belirtilen endikasyonlar ile sınırlı olarak kullanılmalıdır ve:
 Başlangıçta normal lökosit bulguları (beyaz kan hücresi sayısı ≥ 3500/mm3 (3.5 x 109 /L) ve
mutlak nötrofil sayısı ≥ 2000/mm3 (2.0 x 109 /L)) olanlarda ve
5 / 26 Beyaz kan hücresi sayısı ve mutlak nötrofil sayısı düzenli olanlarda uygulama şekli şöyledir:
Tedavinin ilk 18 haftası boyunca haftalık olarak, daha sonra tüm tedavi boyunca en az her 4
haftada bir kez. Hastanın izlenmesine tedavi süresince ve LEPONEX tedavisi tamamen
kesildikten sonraki 4 hafta boyunca devam edilmelidir.
Klozapin tedavisine başlamadan önce hastalara kan testi (bkz."agranülositoz") ve fizik muayene
yapılmalı ve anamnez alınmalıdır. Geçmişte kalp hastalığı olan veya fizik muayenede anormal
kardiyak bulgular saptanan hastalar EKG 'yi de içine alan diğer kontroller için bir uzmana sevk
edilmelidirler ve ancak beklenen fayda, risklerden daha ağır basıyorsa tedaviye başlanmalıdır.
Tedavi eden hekim tedavi öncesi EKG uygulamasını göz önünde bulundurmalıdır.
LEPONEX'i reçete eden hekimler uyarılara tamamen uymalıdırlar.
Tedaviye başlamadan önce hekimler, hastanın daha önce klozapine karşı tedavinin
kesilmesini gerektirecek bir advers hematolojik reaksiyon gösterip göstermediğini bilmek
zorundadırlar. Reçeteler, iki kan sayımı arasındaki zamandan daha uzun peryotları
kapsamamalıdır.
LEPONEX tedavisi süresince herhangi bir zamanda beyaz kan hücresi sayısı 3000/mm3
(3.0 x 109 /L)'den daha az ise veya mutlak nötrofil sayısı 1500/mm3 (1.5 x 109 /L) 'den daha
az ise LEPONEX tedavisinin derhal durdurulması zorunludur.
LEPONEX alan hastalara, herhangi bir infeksiyon durumunda hekim ile derhal temas
kurması her konsültasyonda hatırlatılmalıdır. Nötropeni belirtisi olabilecek, nezle benzeri
ateş, boğaz ağrısı benzeri herhangi bir infeksiyon durumuna özellikle dikkat edilmelidir.
Hastalar ve yakınları, bu semptomlardan herhangi birisi ortaya çıktığında derhal kan
sayımı yapılması gerektiği konusunda bilgilendirilmelidirler. Reçeteyi veren hekimler
hastaların kan sayımına dair tüm kayıtları saklamalıdırlar.
Reçete eden hekimlerin, gelecekte herhangi bir aşamada bu verilerden faydalanmak üzere,
hastaların tüm kan sonuçlarını kaydetmeleri ve gelecekte hastanın tehlikeye atılmaması için
gerekli her tür önlemi almaları gerekmektedir.
Kemik iliğini baskılama potansiyeli olan ilaçlar, LEPONEX ile birlikte kullanılmamalıdır.
Ayrıca, miyelosupresif potansiyeli olan uzun etkili depo antipsikotikler, granülositopeni gibi,
uzun etkili depo antipsikotiklerin vücuttan hızla uzaklaştırılması gereken durumlarda,
uzaklaştırılmalarının imkansız oluşundan dolayı birlikte kullanılmamalıdır.
Geçmişte primer kemik iliği problemi olmuş hastalarda LEPONEX tedavisi hastaya yararı
muhtemel riskten daha fazla ise uygulanmalıdır. LEPONEX ile tedaviye başlanmadan önce
hastalar bir hematolog tarafından dikkatle kontrol edilmelidir.
İyi huylu etnik nötropeni nedeniyle düşük lökosit sayısı olan hastalara özel dikkat gösterilmeli ve
LEPONEX tedavisi ancak bir hematoloğun onayından sonra başlatılmalıdır.
Lökosit sayımı ve mutlak nötrofil granülosit izlenmesi:
Sadece normal lökosit sayımı ve normal mutlak nötrofil sayımı (lökosit sayımı  3500/mm3 ve
mutlak nötrofil sayımı  2000/mm3) olan hastaların tedaviye başlamalarını sağlamak amacıyla
LEPONEX tedavisine başlamadan 10 gün önce hastalarda lökosit sayımı ve lökosit formülü
yapılmalıdır. LEPONEX tedavisine başladıktan sonra 18 hafta boyunca her hafta ve daha sonra
en az dört haftada bir lökosit ve mümkünse mutlak nötrofil sayımı yapılmalıdır. Daha sonraki
6 / 26tedavi süresince ve LEPONEX tedavisinin tümüyle kesilmesinden 4 hafta sonrasına kadar veya
hematolojik iyileşme sağlanıncaya kadar devam edilmelidir.
Reçete yazan hekimler gerekli güvenlilik önlemlerine tam uyum göstermelidir. Her bir
konsültasyonda, hastaya, herhangi bir tip enfeksiyon gelişmeye başladığında derhal kendilerini
tedavi eden hekime başvurmaları hatırlatılmalıdır. Ateş veya boğaz ağrısı gibi grip benzeri
yakınmalara ve nötropeni göstergesi olabilecek diğer enfeksiyon belirtilerine özel dikkat
gösterilmelidir. Bir infeksiyonun semptomu ya da belirtisi ortaya çıktığında hemen diferansiyel
kan sayımı yapılmalıdır.
Düşük lökosit ve/veya mutlak nötrofil sayısı:
LEPONEX tedavisi süresince lökosit sayımı 3500/mm3 ve 3000/mm3 arasında bir değere veya
mutlak nötrofil sayısı 2000/mm3 ve 1500/mm3 arasında bir değere düşerse, hastanın lökosit
sayımı 3000/mm3-3500/mm3 (3.0-3.5 x 109/L) arasında bir değere ve mutlak nötrofil sayısı
1500/mm3-2000/mm3 (1.5-2.0 x 109/L) arasında bir değere veya üzerinde bir değere stabilize
oluncaya kadar, en az iki haftada bir hematolojik değerlendirme yapılmalıdır.
18 haftalık bir LEPONEX tedavisinden sonra, lökosit sayısı 3000/mm3 ve 2500/mm3, mutlak
nötrofil sayısı ise 1500/mm3 ve 1000/mm3 arasındaki bir değere düşerse, en az iki haftada bir
hematolojik değerlendirme yapılmalıdır.
Ayrıca, LEPONEX tedavisi süresince lökosit sayımı, alt sınırın önemli miktarda altına düşmüş
bulunursa, lökosit sayımı ve diferansiyel kan sayımı tekrar yapılmalıdır. Alt sınırın önemli
miktarda altına düşüş, lökosit sayımında üç hafta içinde 3000/mm3 veya daha fazla bir tek düşüş
veya 3000/mm3 veya daha fazla kümülatif düşüş olarak tanımlanır.
Tedavinin ilk 18 haftası süresince lökosit sayısı 3000/mm3 'den daha az, mutlak nötrofil sayısı
1500/mm3 'den daha az ise veya tedavinin ilk 18 haftasından sonra lökosit sayısı 2500/mm3'den
daha az, mutlak nötrofil sayısı 1000/mm3'den daha az ise LEPONEX tedavisinin derhal
durdurulması zorunludur. Lökosit sayımı ve diferansiyal kan sayımı her gün yapılmalı ve hastalar
nezleye benzeyen semptomlar veya infeksiyona benzeyen diğer semptomlar için dikkatle takip
edilmelidir. LEPONEX’in kesilmesini takiben hematolojik düzelme görülene kadar hematolojik
inceleme yapılması gereklidir.
Eğer LEPONEX kullanımı bırakılmışsa ve lökosit sayımı 2000/mm3 ’ün altında ise ve/veya
nötrofil granülosit 1000/mm3 altına düşmüşse tecrübeli bir hematolog öncülüğünde durum
kontrol altına alınmalıdır. Eğer mümkünse, hasta koruyucu bir izolasyon sağlanabilen veya GM-
CSF (granülosit-makrofaj kolon stimüle edici faktör) ya da G-CSF (granülosit kolon stimüle edici
faktör) uygulanabilen hematoloji konusunda uzmanlaşmış bir birime yönlendirilmelidir. Nötrofil
sayısının 1000/mm3 seviyesinin üzerine çıktığı zaman kolon stimüle edici faktör tedavisinin
kesilmesi önerilir.
Lökosit sayısı veya mutlak nötrofil sayısı eksikliği nedeniyle LEPONEX tedavisi kesilen
hastalar, bir daha LEPONEX'e maruz kalmamalıdırlar.
Hematolojik bulguların arka arkaya 2 gün uygulanan iki kan sayımı ile doğrulanması gereklidir.
Ancak ilk kan sayımından sonra LEPONEX tedavisi kesilmelidir.
7 / 26LEPONEX tedavisinin ilk 18 haftasında kan değerleri takibi:
Kan hücre sayımı Gereken tedavi
Lökosit sayısı /mm³ (/L) Mutlak nötrofil /mm³ (/L)
≥ 3500 (≥ 3.5 x ≥ 2000 (≥ 2.0 x 109) LEPONEX tedavisine devam
109)
≥ 3000 ve < ≥ 1500 ve < 2000 LEPONEX tedavisine devam. Değerler stabil
3500 (≥ 1.5 x 109 ve < 2.0 x oluncaya veya yükselinceye kadar haftada 2 defa kan
(≥ 3.0 x 109 ve 109) sayımı yapılmalı.
< 3.5 x 109)
< 3000 (< 3.0 x < 1500 (< 1.5 x 109) LEPONEX tedavisi derhal kesilmeli. Hematolojik
109) bozukluk düzelinceye kadar günlük kan sayımı
yapılmalı ve infeksiyonlar gözlenmelidir. Hastaya
tekrar LEPONEX tedavisi başlanmamalıdır.
LEPONEX tedavisinin 18. haftasından sonra kan değerleri takibi:
Kan hücre sayımı Gereken tedavi
Lökosit sayısı /mm³ (/L) Mutlak nötrofil /mm³ (/L)
≥ 3000 (≥ 3.0 x ≥ 1500 (≥ 1.5 x 109) LEPONEX tedavisine devam
109)
≥ 2500 ve < ≥ 1000 ve < 1500 LEPONEX tedavisine devam. Değerler stabil
3000 (≥ 1.0 x 109 ve <1.5 x oluncaya veya yükselinceye kadar haftada 2 defa kan
(≥ 2.5 x 109 ve 109) sayımı yapılmalı.
< 3.0 x 109)
< 2500 (< 2.5 x < 1000 (< 1.0 x 109) LEPONEX tedavisi derhal kesilmeli. Hematolojik
109) bozukluk düzelinceye kadar günlük kan sayımı
yapılmalı ve infeksiyonlar gözlenmelidir. Hastaya
tekrardan LEPONEX tedavisi başlanmamalıdır.
Hematolojik olmayan nedenlerden dolayı tedaviye ara verilmesi durumunda:
18 haftadan daha uzun süreyle LEPONEX kullanan ve tedavileri 3 günden fazla ama 4 haftadan
daha kısa süreyle kesilen hastalar haftalık lökosit sayımlarını ve mümkünse mutlak nötrofil
sayımlarını 6 hafta daha sürdürmelidirler. Eğer hematolojik bir anormallik oluşmazsa, 4 haftayı
geçmeyen aralarla izlemeye geçilebilir. Eğer LEPONEX tedavisi 4 hafta veya daha uzun bir
süreyle kesintiye uğramışsa, yeniden başlayan tedavinin ilk 18 haftası boyunca haftalık
kontrollerin yapılması gerekmektedir.
Diğer önlemler:
Eozinofili:
Eozinofili durumunda eozinofil sayısı 3000/mm3 ’ün üstüne çıkarsa LEPONEX’in kesilmesi ve
ancak eozinofil sayısı 1000/mm3 ’ün altına inince tedaviye yeniden başlanması önerilir.
Trombositopeni:
Trombositopeni durumunda, trombosit sayısı 50000/mm3 'ün altına düştüğünde LEPONEX
tedavisinin kesilmesi önerilir.
8 / 26Kardiyovasküler bozukluklar:
Kardiyovasküler bozuklukları olan hastalarda (not: şiddetli kardiyovasküler bozukluklar
kontrendikasyondur) başlangıç dozu ilk günde bir kez verilen 12.5 mg olup, dozaj artışı yavaş ve
küçük oranlarda olmalıdır.
Ortostatik hipotansiyon:
LEPONEX tedavisi sırasında senkop ile birlikte olan veya olmayan ortostatik hipotansiyon
görülebilir. Seyrek olarak (LEPONEX tedavisi gören hastaların yaklaşık 3000’de 1 vakasında)
kollaps derinleşebilir ve kardiyak ve/veya respiratuvar arrest, kollapsa eşlik edebilir. Böyle
durumlar benzodiazepin veya diğer psikotrop ajanların birlikte kullanılması ve başlangıç
titrasyon dönemi sırasında hızlı doz artışıyla beraber oluşur; çok ender durumlarda ilk dozdan
sonra bile ortaya çıkar. Bu nedenlerle, LEPONEX alan hastaların tedaviye tıbbi denetim altında
başlamaları gerekir. Özellikle tedavinin ilk iki ayında istirahat halinde kalıcı taşikardi ve/veya
palpitasyon, aritmi, göğüs ağrısı ve diğer belirtiler ve kalp yetmezliği (örn. açıklanamayan
yorgunluk, dispne, taşipne) veya miyokard enfarktüsüne benzer semptomlar görülen hastalarda
miyokardit veya kardiyomiyopatiden şüphelenilmelidir. İstirahat halinde, aritminin eşlik ettiği
kalıcı taşikardi, nefes darlığı veya kalp yetmezliği belirti ve semptomları tedavinin ilk ayı
boyunca ender olarak; daha sonraki dönemlerde de çok ender olarak görülebilir. Özellikle
titrasyon periyodu süresince bu belirti ve semptomların görülmesi miyokardit tanısı için acil
olarak araştırma yapılmasını gerektirir. Miyokardit veya kardiyomiyopatiden şüphelenilmesi
durumunda, LEPONEX tedavisi derhal kesilmeli ve hasta derhal bir kardiyoloğa sevk
edilmelidir. Tedavinin ilerleyen evrelerinde aynı belirti ve semptomlar çok ender olarak ortaya
çıkabilir ve kardiyomiyopati ile ilişkili olabilir. İleri tetkikler yapılmalıdır ve tanı doğrulanmış
ise, beklenen muhtemel fayda, muhtemel riskleri geçmediği sürece tedavi kesilmelidir.
LEPONEX tedavisi görmekteyken kardiyomiyopati tanısı konan hastalarda mitral kapak
yetmezliği gelişme riski mevcuttur. LEPONEX tedavisi ile ilişkili kardiyomiyopati olgularında
mitral kapak yetmezliği bildirilmiştir. Bu mitral kapak yetmezliği olguları hafif ila orta şiddetli
olup iki boyutlu ekokardiyografi (2D-Eko) ile tespit edilmiştir.
Miyokard enfarktüsü:
Ayrıca, ölümcül olabilecek pazarlama sonrası miyokard enfarktüsü bildirimleri de alınmıştır.
Önceden mevcut olan ciddi kardiyak hastalık öyküsü ve olası alternatif nedenlerden dolayı
vakaların çoğunda nedensellik değerlendirmesi güçtür.
Güvenlilik verilerinin analizi, LEPONEX kullanımının, tedavinin ilk iki ayı süresince, fakat bu
süre ile kısıtlı olmayarak, artan miyokardit riskini beraberinde getirdiğini göstermiştir. Bazı
miyokardit vakaları fatal olabilir. LEPONEX kullanımı ile birlikte perikardit/perikardiyal
efüzyon ve kardiyomiyopati de bildirilmiş olup; bu raporlar fataliteyi de kapsamaktadır.
Nezleye benzer semptomları da içine alan diğer semptomlar bu tabloya ilave edilebilir.
Klozapin ile indüklenen miyokardit veya kardiyomiyopati hastalarına yeniden LEPONEX
tedavisi uygulanmamalıdır.
Parkinson hastalarında tedavinin ilk haftaları boyunca ayakta ve istirahat halindeki kan basıncı
izlenmelidir.
Nöbetler:
LEPONEX nöbet eşiğini düşürebilir. Doza bağlı konvülziyonlar bildirildiğinden dolayı, Epilepsi
öyküsü olan hastalarda veya renal ve kardiyovasküler hastalıklarda (not: şiddetli renal ve
9 / 26kardiyovasküler hastalıklar kontrendikasyondur) başlangıç dozu ilk gün bir defa 12.5 mg’dır ve
doz yükseltilmesi yavaş ve küçük artışlarla yapılmalıdır. LEPONEX tedavisi süresince yakından
izlenmelidir. Böyle vakalarda doz azaltılmalı ve eğer gerekiyorsa, bir antikonvülzan tedavisine
başlanmalıdır.
Antikolinerjik istenmeyen yan etkiler:
Klozapin vücudun her yanında istenmeyen etkilere yol açabilen antikolinerjik aktiviteye sahiptir.
Prostat hipertrofisi veya dar açılı glokom varlığında özellikle dikkatli olunması gerekmektedir.
Olasılıkla antikolinerjik özellikleri nedeniyle LEPONEX tedavisine, barsaklardaki peristaltik
hareketlerin bozulması - kabızlıktan barsak tıkanmasına, paralitik ileus’a kadar
değişebilen çeşitli şiddet derecelerinde bozukluklar eşlik edebilir. Bunlar ender vakalarda
ölümle sonuçlanmıştır. Kabızlığa neden olduğu bilinen ilaçları bir arada alan (özellikle
antipsikotikler, antidepresanlar ve antiparkinson ilaçları gibi antikolinerjik etkili ilaçlar),
geçmişinde kolon rahatsızlığı veya bu durumu alevlendirebilen alt abdominal operasyon geçirmiş
hastalara özellikle dikkat edilmelidir. Kabızlığın teşhis edilmesi ve etkin olarak tedavi edilmesi
çok önemlidir.
Ateş:
LEPONEX tedavisi sırasında hastalarda tedavinin ilk 3 haftası içinde vücut sıcaklığı geçici olarak
38°C’nin üzerine çıkabilir. Bu ateş genellikle selimdir. Bazen beyaz kan hücresi sayısının artış
veya azalışı ile bağlantılı olabilir. Ateşli hastalar altta yatan bir infeksiyon veya agranülositoz
gelişmesi olasılığını ortadan kaldırmak açısından dikkatle takip edilmelidirler. Yüksek ateşin
bulunduğu durumlarda, Nöroleptik Malign Sendrom (NMS) olasılığı da düşünülmelidir. NMS
tanısı teyit edilirse, LEPONEX derhal bırakılmalı ve uygun tıbbi önlemler uygulanmalıdır.
Akut yoksunluk reaksiyonları:
Klozapinin aniden kesilmesinin ardından akut yoksunluk reaksiyonları bildirildiğinden geri
çekmenin kademeli olarak gerçekleştirilmesi tavsiye edilmektedir. Aniden kesmenin gerekli
olduğu (örneğin lökopeni gibi) durumlarda hasta, örneğin aşırı terleme, baş ağrısı, mide bulantısı,
kusma ve ishal gibi kolinerjik rebound belirtilerinin ve psikotik belirtilerin tekrar etmesine karşı
dikkatle gözlenmelidir.
Tromboembolizm riski:
LEPONEX seyrek olarak venöz tromboembolik olay (VTE) riskine neden olabilir. LEPONEX
sedasyona ve kilo almaya neden olabileceğinden, tromboembolizm riskini arttırmasından dolayı,
hastaların hareketsiz kalmasına izin verilmemelidir.
Serebrovasküler advers olaylar:
Bazı atipik antipsikotik ajanların kullanımı ile, demans popülasyonunda serebrovasküler advers
olay riskinde artış görülmüştür. Riskteki bu artışın mekanizması bilinmemektedir. Diğer
antipsikotikler ve diğer hasta grupları için de risk artışı olasılık dışı bırakılamamaktadır. İnme
açısından risk faktörleri olan hastalarda LEPONEX dikkatle kullanılmalıdır.
QT uzaması:
Diğer antipsikotiklerde olduğu gibi, bilinen kardiyovasküler hastalığı olan veya aile geçmişinde
QT uzaması olan hastalarda dikkatle kullanılması tavsiye edilmektedir.
10 / 26Diğer antipsikotiklerde olduğu gibi, LEPONEX QTc aralığını artırdığı bilinen ilaçlarla birlikte
reçetelendiğinde dikkatli olunması gerekmektedir.
Metabolik Değişiklikler:
LEPONEX dahil olmak üzere atipik antipsikotik ilaçlar, kardiyovasküler/serebrovasküler riski
artırabilecek metabolik değişikliklerle ilişkilendirilmiştir. Bu metabolik değişiklikler
hiperglisemi, dislipidemi ve kilo artışını içerebilir. Atipik antipsikotik ilaçlar bazı metabolik
değişikliklere yol açabilirken, sınıftaki her bir ilaç kendine özgü risk profiline sahiptir.
Dislipidemi:
LEPONEX gibi bazı atipik antipsikotik ilaçlar kullanan hastların lipid değerlerinde istenmeyen
değişiklikler gözlenmiştir. Klozapin kullanan hastalarda, başlangıçta ve periyodik takip lipid
değerlendirmesini içeren klinik gözlem önerilmektedir.
Kilo Artışı:
LEPONEX dahil olmak üzere atipik antipsikotik kullanımı ile kilo artışı gözlenmiştir. Kilo için
klinik takip önerilmektedir.
Hiperglisemi:
LEPONEX ile tedavi süresince daha önce hiperglisemi görülmeyen hastalarda ender olarak,
bazen ketoasidoz/hiperosmolar komaya yol açan ciddi hiperglisemi bildirilmiştir. LEPONEX
kullanımına bağlı, nedensel bir ilişki henüz kurulmamış olmakla beraber LEPONEX’in kesilmesi
ile birçok hastada glikoz seviyesi normale dönmüştür ve yeniden verilmesi durumunda birkaç
vakada hipergliseminin nüksetmesine neden olmuştur. Diabetes mellitus hastalarında
LEPONEX’in glukoz metabolizması üzerindeki etkisi araştırılmamıştır. Daha önce hiperglisemi
görülmeyen hastalarda bozulmuş glukoz toleransı, bazen fatal olabilen ciddi hiperglisemi,
ketoasidoz ve hiperosmolar koma ender olarak bildirilmiştir. Belirlenmiş diyabet tanısı almış ve
atipik antipsikotik tedavisine başlamış hastalar, glukoz değerlerinin yükselmesi açısından düzenli
olarak takip edilmelidir. Diyabet açısından risk faktörlerine sahip (örn., obezite, ailede diyabet
öyküsü), atipik antipsikotiklerle tedaviye başlayan hastalara, tedavinin başlangıcında ve tedavi
sırasında periyodik olarak açlık kan glukoz testi yapılmalıdır. LEPONEX alan hastalarda
polidipsi, poliüri, polifaji veya zayıflık gibi hiperglisemi semptomları ortaya çıktığında hastalıkta
alevlenme olduğu akla gelmelidir. Atipik antipsikotiklerle tedavi sırasında hiperglisemi
semptomları gelişen hastalara açlık kan glukoz testi yapılmalıdır. Bazı durumlarda, atipik
antipsikotik kesildiğinde hiperglisemi düzelmiştir; öte yandan bazı hastalarda şüpheli ilacın
bırakılmasına rağmen antidiyabetik tedaviye devam edilmesi gerekli olmuştur. Tedavi sonucu
anlamlı hiperglisemi durumunun tıbben etkin olarak kontrolünün başarısız olduğu hastaların da
LEPONEX tedavisinin durdurulması düşünülmelidir.
Prediyabetik bir durumun ortaya çıkarılması ya da önceden varolan diyabetin şiddetlenmesi
olasılığı ve glukoz dengesinde hafif bozulmayla sonuçlanan metabolik dengenin değişmesi riski
vardır.
Uyku apnesi sendromu:
LEPONEX kullanan hastalarda uyku apnesi sendromu rapor edilmiştir. Eş zamanlı olarak santral
sinir sistemi depresanı kullanan hastalar ile uyku apnesi öyküsü olan ya da uyku apnesi riski
taşıyan (öm; aşırı kilolu/obezler veya erkekler) hastalarda LEPONEX kullanılırken dikkatli
olunmalıdır.
11 / 26Karaciğer bozukluğu:
Daha önceden kalıcı karaciğer bozukluğu olan hastalar LEPONEX kullanabilirler ancak düzenli
karaciğer fonksiyon testleri yapılması gereklidir. LEPONEX tedavisi sırasında bulantı, kusma
ve/veya anoreksi gibi olası karaciğer fonksiyon bozukluğu belirtileri gösteren hastalarda
karaciğer fonksiyon testleri yapılmalıdır. Eğer değerlerin yükselmesi klinik olarak anlamlıysa
(UNL 3 katından fazlaysa) veya sarılık belirtileri varsa, LEPONEX tedavisi kesilmelidir.
Tedaviye ancak karaciğer fonksiyon testleri normale döndüğünde devam edilmelidir. Bu gibi
durumlarda, ilaçla tedaviye yeniden başlandıktan sonra karaciğer fonksiyonu yakından takip
edilmelidir.
Böbrek bozukluğu:
Hafif ila orta şiddette böbrek bozukluğu olan hastalarda, 12.5 mg/günlük (25 mg’lık tabletin
yarısı) başlangıç dozu önerilmektedir.
Yaşlılarda kullanımı (60 yaş ve üzeri):
Yaşlı hastalarda tedaviye düşük doz ile başlanması önerilir (ilk gün birkez 12.5 mg doz verilir) ve
sonraki doz artışı 25 mg/gün ile sınırlanır.
LEPONEX ile yapılan klinik çalışmalarda, tedaviye yanıtın daha genç hastalardakinden farklı
olduğunu saptamaya yeterli olacak sayıda 60 yaş ve üzerinde hasta yer almamaktadır.
LEPONEX tedavisi sırasında ortostatik hipotansiyon gelişir ve süreklilik gösterebilen taşikardi
bildiren raporlar mevcuttur. Özellikle kardiyovasküler sorunları olan yaşlı hastalar, bu etkilerin
gelişmesine daha elverişli olabilir.
Yaşlı hastalar ayrıca LEPONEX'in idrar retansiyonu ve kabızlık gibi antikolinerjik etkilerine de
duyarlı olabilir.
Demansa bağlı psikozu olan yaşlı hastalar (60 yaş ve üzeri):
Demansa bağlı psikozu olan yaşlı hastalarda klozapinin etkililiği ve güvenliliği incelenmemiştir.
Gözlem çalışmaları, demansa bağlı psikozu olup antipsikotik ilaçlarla tedavi edilen yaşlı
hastalarda ölüm riskinin arttığını düşündürmektedir. Yayınlanmış literatürde, bu hasta
popülasyonunda antipsikotik ajanlarla tedavi uygulandığında ölüm riskini artırdığı belirtilen
faktörler, sedasyon, kardiyak (örn. kardiyak aritmiler) durumların varlığı veya pulmoner (örn.,
aspirasyon pnömonisi ya da pnömoni) hastalıkları içermektedir. Demanslı hastalarda LEPONEX
dikkatle kullanılmalıdır.
Diğer yeni nesil (atipik) antipsikotik ilaçlarda olduğu gibi bu ilaç da demansı olan yaşlı hastaların
psikozlarında kullanıldığında serebrovasküler olaylar, enfeksiyon, kalp yetmezliği ile ani
ölüm...vb. nedenlerle ölüm riskinde artışa neden olma olasılığı taşımaktadır.
KLOZAPİN demans ile ilgili davranış bozukluklarının tedavisinde kullanılmaz.
Laktoz :
LEPONEX tablet laktoz içerdiği için, nadir kalıtımsal galaktoz intoleransı, Lapp laktoz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Birlikte kullanılmasının kontrendike olduğu durumlar:
12 / 26LEPONEX, kemik iliği fonksiyonunu baskılama potansiyeli yüksek olduğu bilinen maddelerle
birlikte kullanılmamalıdır (bkz. Bölüm 4.3).
Miyelosupresif potansiyele sahip uzun etkili depo antipsikotik ilaçlar, örneğin nötropeni gibi
gerekli olduğu durumlarda vücuttan hızla uzaklaştırılamadığından LEPONEX ile birlikte
kullanılmamalıdır (bkz. Bölüm 4.3).
Sedasyonu güçlendirici etkide bulunma olasılığı nedeniyle, LEPONEX ile birlikte alkol
alınmamalıdır.
Doz ayarlamasını da kapsayan önlemler:
LEPONEX; narkotik maddeler, antihistaminler ve benzodiazepinler gibi MSS depresanlarının
santral etkisini artırabilmektedir. Benzodiazepin ya da diğer psikotropik ajanlar almakta olan
hastalarda LEPONEX tedavisine başlarken özellikle uyarılmalıdırlar. Bu hastalarda; seyrek
durumlarda şiddetli olabilen ve kalp ve/veya solunumun durmasına yol açabilen dolaşım kollapsı
riski artmış olabilir. Dozu ayarlayarak kardiyak ya da solunum kollapsına engel olunup
olunamayacağı açık bir biçimde bilinmemektedir.
İlave etki olasılığı nedeniyle; antikolinerjik, hipotansif ya da solunumu baskılayıcı etkisi olan
maddeleri birlikte uygularken dikkatli olunması temel önem taşır.
Anti alfa-adrenerjik özellikleri nedeniyle, LEPONEX norepinefrin ve diğer ağırlıklı olarak alfa-
adrenerjik ajanların kan basıncını artırıcı etkisini azaltabilir ve epinefrinin uyaran etkisini tersine
çevirebilir.
Bazı sitokrom P450 izozimlerinin aktivitesini inhibe ettiği bilinen maddelerin birlikte alınması
klozapin düzeylerinin artmasına neden olabilir ve arzu edilmeyen etkileri önlemek için klozapin
dozunu azaltmak gerekebilir. Kafein gibi CYP 1A2 inhibitörleri (aşağıya bakınız), perazin ve
seçici serotonin geri alım inhibitörü fluvoksamin söz konusu olduğunda bu daha da önem taşır.
Fluoksetin, paroksetin ve daha düşük seviyede olmak kaydıyla sertralin gibi diğer bazı serotonin
geri alım inhibitörleri CYP 2D6 inhibitörü olduğundan, klozapinle büyük bir farmakokinetik
etkileşime girme olasılıkları daha düşüktür. Benzer şekilde; azol antimikotikleri, simetidin,
eritromisin ve proteaz inhibitörleri gibi CYP 3A4 inhibitörleriyle farmakokinetik etkileşime
girme olasılığı düşük olsa da bildirilen bazı olgular bulunmaktadır. Hormonal kontraseptifler
(östrojen ve progesteron kombinasyonları ya da tek başına progesteron) CYP 1A2, CYP 3A4 ve
CYP 2C19 inhibitörleridir. Bu nedenle hormonal kontraseptiflerin başlatılması veya bırakılması
bireysel tıbbi ihtiyaca göre klozapin dozunda ayarlama gerektirebilir. Kafein alımı klozapinin
plazma konsantrasyonunu artırdığından ve kafeinsiz 5 günlük bir sürenin ardından yaklaşık %50
oranında azaldığından, kafein alma alışkanlığı değiştiğinde klozapin dozunda değişiklik yapmak
gerekebilir. Sigaranın aniden bırakıldığı olgularda klozapin plazma konsantrasyonu yükselerek
advers olayların artmasına neden olabilir.
Klozapinle ilişkilendirilen advers olay yaşama riskini artırabilen, sitalopram ile klozapinin
etkileştiği olgular bildirilmiştir. Bu etkileşmenin niteliği henüz tam olarak aydınlatılabilmiş
değildir.
Sitokrom P450 enzimlerini indüklediği bilinen maddelerin birlikte uygulanması klozapinin
plazma düzeyini düşürerek etkililiğinin azalmasına yol açabilmektedir. Sitokrom P450
enzimlerinin aktivitesini indüklediği bilinen ve klozapinle etkileştiği bildirilen maddeler arasında,
örneğin karbamazepin (miyelosupresif etki potansiyeli nedeniyle klozapinle birlikte
13 / 26kullanılmamalıdır), fenitoin ve rifampisin sayılabilir. Örneğin omeprazol gibi bilinen CYP1A2
indükleyiciler klozapin düzeyinin azalmasına neden olabilmektedir. Klozapin bu maddelerle
birlikte kullanıldığında etkililiğinin azalma olasılığı dikkate alınmalıdır.
Diğer:
Lityum ve MSS aktive edici diğer ajanların birlikte kullanımı, nöroleptik malign sendrom (NMS)
gelişme riskini artırabilmektedir.
Epilepsili olmayan hastalarda nöbetlerin başlamasını da içeren seyrek ancak ciddi nöbet olguları
ve LEPONEX’in valproik asitle birlikte uygulandığı durumlarda izole deliryum olguları
bildirilmiştir. Bu etkiler muhtemelen, mekanizması belirlenememiş farmakodinamik bir
etkileşmeden kaynaklanmaktadır.
Sitokrom P450 izozim inhibitörü ya da indükleyicisi diğer maddelerle birlikte tedavi uygulanan
hastalarda dikkatli olunması gereklidir. Sitokrom P450 2D6’ya bağlandığı bilinen trisiklik
antidepresanlar, fenotiazinler ve tip 1 anti-aritmiklerle şu ana değin klinik açıdan anlamlı
C
herhangi bir etkileşme gözlenmemiştir.
Diğer antipsikotiklerde olduğu gibi, QTc aralığını artırdığı bilinen elektrolit dengesizliğine neden
olan ilaçlarla birlikte klozapin reçete ederken dikkatli olunmalıdır.
LEPONEX ve diğer ilaçlar arasında en önemli bulunan etkileşmeler aşağıda Tablo 1’de
özetlenmektedir. Liste eksiksiz değildir.
14 / 26Tablo 1: LEPONEX ile en yaygın görülen ilaç etkileşmeleri
İlaç Etkileşme Açıklama
Kemik iliği supresanları (ör. Kemik iliği supresyon riskini LEPONEX, kemik iliği
karbamazepin, kloramfenikol) ve/veya şiddetini artırma fonksiyonunu baskılama
sülfonamidler (ör. yönünde etkileşme. potansiyeline sahip olduğu
kotrimoksazol), pirazolon bilinen diğer ajanlarla birlikte
analjezikler (ör. fenilbütazon), kullanılmamalıdır. (bkz.
penisilamin, sitotoksik ajanlar Bölüm 4.3)
ve uzun etkili depo
antipsikotik enjeksiyonları
Benzodiazepinler Birlikte kullanılması; kalp Bu durumla seyrek olarak
ve/veya solunum arrestine karşılaşılsa da, bu maddeleri
neden olabilen dolaşım birlikte kullanırken dikkatli
kollapsı riskini olunmalıdır. Raporlar,
artırabilmektedir. solunum depresyonu ve
kollapsının bu kombinasyona
başlandığında ya da mevcut
uygulanan benzodiazepin
rejimine LEPONEX ilave
edildiğinde gerçekleşme
olasılığının daha yüksek
olduğunu düşündürmektedir.
Antikolinerjikler LEPONEX, ek antikolinerjik Özellikle hipersalivasyonu
aktivite göstererek bu ajanların kontrol etmeye yardımcı
etkisini güçlendirmektedir. olması için kullanıldığında,
hasta antikolinerjik yan etkiler
(ör. kabızlık gibi) yönünden
gözlenmelidir.
Antihipertansifler LEPONEX, sempatomimetik LEPONEX bu antihipertansif
antagonistik etkileri nedeniyle ajanlarla birlikte
bu ajanların hipotansif kullanıldığında dikkatli
etkilerini olunmalıdır. Hasta, özellikle
güçlendirebilmektedir. ilk doz titrasyon dönemi
sırasında hipotansiyon riski
konusunda uyarılmalıdır.
Narkotik maddeler ve Santral etkinin artması. LEPONEX’i, MSS üzerinde
benzodiazepinler de dahil Bu maddelerle birlikte etkili diğer ajanlarla birlikte
olmak üzere MSS kullanıldığında ilave MSS kullanırken dikkatli
depresanları, MAO depresyonu ve bilişsel ve olunmalıdır. Hasta, olası ilave
inhibitörleri ve alkol motor performans etkileşimi. sedatif etkiler konusunda
bilgilendirilmeli ve araç ya da
makine kullanmaması
yönünde uyarılmalıdır.
15 / 26Yüksek derecede proteine LEPONEX, plazma proteini Hasta, bu maddelerle
bağlanan maddeler (ör. deplasmanı nedeniyle bu ilişkilendirilen yan etkiler
varfarin ve digoksin) maddelerin plazma yönünden gözlenmeli ve
konsantrasyonunun gerekiyorsa plazmaya
artmasına neden bağlanan maddenin dozu
olabilmektedir. ayarlanmalıdır.
Fenitoin LEPONEX rejimine fenitoin Eğer fenitoin kullanılması
ilave edilmesi klozapinin zorunluysa, hasta psikoz
plazma konsantrasyonunun belirtilerinin tekrar etmesi ya
azalmasına neden olabilir. da kötüleşmesi yönünden
yakından takip edilmelidir.
Lityum Birlikte kullanılması NMS işaret ve belirtileri
nöroleptik malign sendrom gözlenmelidir.
(NMS) gelişme riskini
artırabilmektedir.
CYP1A2 indükleyen Birlikte kullanılması Klozapinin etkililiğinin
maddeler (ör. omeprazol) klozapin düzeylerinin azalma olasılığı dikkate
düşmesine neden alınmalıdır.
olabilmektedir.
CYP1A2 inhibe eden Birlikte kullanılması Advers etkilerin artma
maddeler (ör. fluvoksamin, klozapin düzeylerinin olasılığı bulunmaktadır.
kafein, siprofloksasin, artmasına neden Klozapin düzeyleri
perazin ya da hormonal olabilmektedir azalacağından, birlikte
kontraseptifler) kullanılan CYP1A2 ya da
CYP3A4 inhibitörlerini
keserken dikkatli
olunmalıdır.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
LEPONEX dışında antipsikotikler ile tedavi gören bazı kadın hastalarda amenore görülebilir.
Başka antipsikotiklerden LEPONEX'e geçilmesinin sonucu olarak, normal menstruasyona dönüş
olabilir. Bu nedenle hamile kalma potansiyeli olan kadınlarda doğum kontrolü yöntemleri
uygulanmalıdır.
LEPONEX’in CYP 3A4 inhibitörleriyle farmakokinetik etkileşime girme olasılığı düşük olsa da
bildirilen bazı olgular bulunmaktadır. Hormonal kontraseptifler (östrojen ve progesteron
16 / 26kombinasyonları ya da tek başına progesteron) CYP 1A2, CYP 3A4 ve CYP 2C19
inhibitörleridir. Bu nedenle hormonal kontraseptiflerin başlatılması veya bırakılması bireysel
tıbbi ihtiyaca göre klozapin dozunda ayarlama gerektirebilir.
Gebelik dönemi
LEPONEX'in hamile kadınlarda kullanımı ile ilgili veriler kısıtlıdır. Hayvan çalışmaları,
hamilelik, embriyonal/fetal gelişim, doğum ve doğum sonrası gelişime dair direkt veya indirekt
etkileri belirtmemektedir.
Klozapin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı etkiler olduğunu göstermemektedir (Bkz.
Bölüm 5.3).
Hamile kadınlarda güvenle kullanıldığı bildirilmediği için muhtemel yararlanma beklentisi,
muhtemel riskleri geçmediği sürece ilaç hamilelikte kullanılmamalıdır.
Teratojenik Olmayan Etkiler:
Gebeliğin üçüncü trimesterinde antipsikotik ilaçlara maruz kalan yeni doğanlar, doğumu takiben
şiddeti değişebilen, anormal kas hareketleri (ekstrapiramidal işaretler/ekstrapiramidal
semptomlar) ve/veya ilaç kesilmesi semptomları açısından risk altındadırlar. Bu semptomlar,
ajitasyon, hipertoni, hipotoni, tremor, somnolans, respiratuar distres veya beslenme
bozukluklarını içermektedir. Bu semptomlar şiddet açısından çeşitlilik göstermiştir; bazı
vakalarda semptomlar kendi kendini kısıtlayıcı iken, bazı vakalarda ise yenidoğanlar için yoğun
bakım ünitesi desteği veya hastanede yatış süresinin uzaması gerekebilir.
Gebe kadınlara verilirken tedbirli olunmalıdır.
LEPONEX’i de içeren antipsikotik ilaçlar gebelik sırasında sadece potansiyel fayda fetüs için
potansiyel riske ağır bastığında kullanılmalıdır.
Laktasyon dönemi
Klozapin anne sütünde LEPONEX’in terapötik dozları emziren kadınlara uygulandığı takdirde
memedeki çocuk üzerinde etkiye neden olabilecek ölçüde atılmaktadır.
LEPONEX emzirme döneminde kullanılmamalıdır.
Üreme yeteneği / Fertilite
Sıçanlar ya da tavşanlarda klozapinin embriyotoksik ya da teratojenik potansiyeli saptanmamıştır.
Klozapinin insan fertilitesine dair sınırlı veriler net bir sonuca ulaşmak için yeterli değildir. Erkek
ve dişi sıçanlarda klozapin, insanda 6.4 mg/kg dozuna eşdeğer doza ya da izin verilen maksimum
erişkin insan dozunun yaklaşık üçte biri doza karşılık gelen 40 mg/kg’a kadarki dozlarda
uygulandığında, fertiliteyi etkilememiştir.
4.7. Araç ve makine kullanımı üzerindeki etkiler
Özellikle tedavinin ilk haftalarında LEPONEX’in sedasyona neden olması ve epilepsi eşiğini
düşürmesi nedeniyle araç ya da makine kullanımından kaçınılmalıdır.
17 / 264.8. İstenmeyen etkiler
Klozapin'in advers olay profili, çoğunlukla farmakolojik özelliklerinden tayin edilebilir. Bunun
önemli bir istisnası, agranülositoza yol açma eğilimidir. Bu risk nedeniyle kullanımı, standart
tedavinin başarısız olduğu durumlarda, Parkinson hastalığı sırasında meydana gelen tedaviye
dirençli şizofreni ve psikoz ile sınırlıdır. Kan izlemi, klozapin ile tedavi edilen hastaların
bakımının temel bir parçası olmakla birlikte hekim, morbidite ve mortaliteyi önleyebilmek için,
erken aşamalarda ancak dikkatli gözlemle ve hastayı sorgulayarak teşhis edilebilecek seyrek fakat
ciddi yan etkilerin farkında olmalıdır.
Klozapin ile görülen en ciddi istenmeyen etkiler agranülositoz, nöbet, kardiyovasküler etkiler ve
ateştir (Bkz. 4.4 Özel kullanım uyarıları ve önlemleri). En yaygın istenmeyen etkiler
sersemlik/sedasyon, baş dönmesi, taşikardi, kabızlık ve aşırı salya üretimidir.
Klinik çalışma verilerine göre klozapin ile tedavi edilen hastalar değişken oranlarda (%7.1 ila
%15.6) klozapin ile ilişkili olabilecek herhangi bir advers olay nedeniyle ilacı bırakmıştır.
Bırakma nedeni olarak dikkate alınan en yaygın olaylar lökopeni; somnolans; baş dönmesi
(vertigo haricinde) ve psikotik bozukluktur.
Spontan ve klinik çalışma raporlarından alınan tedavi sırasında ortaya çıkan advers deneyim
sıklığı tahmini:
Advers reaksiyonlar, en sık görülenler en önce belirtilmek üzere aşağıdaki başlıklar altında
sıralanmıştır: Çok yaygın (≥1/10); yaygın (≥1/100,<1/10); yaygın olmayan (≥ 1/1.000, < 1/100);
seyrek (≥ 1/10.000, < 1/1000); çok seyrek (< 1/10,000), bilinmiyor (eldeki verilerden hareketle
tahmin edilemiyor).
Kan ve lenf sistemi bozuklukları
Yaygın: Lökopeni/azalan beyaz kan hücresi sayısı /nötropeni, eozinofili, lökositoz
Yaygın olmayan: Agranülositoz
Granülositopeni ve agranülositoz gelişimi, LEPONEX tedavisinde var olan bir risktir. Her ne
kadar ilacın kesilmesi ile genellikle geri dönüşümlü olsa da, agranülositoz sepsise yol
açabilmekte ve öldürücü olabilmektedir. Hayatı tehdit edici agranülositoz gelişimini önlemek için
ilacı kesmek gerektiğinden lökosit ölçümlerinin düzenli olarak yapılması zorunludur.
Seyrek: Anemi
Çok seyrek: Trombositopeni, trombositemi.
Metabolizma ve beslenme bozuklukları
Yaygın: Kilo artışı
Seyrek: Bozulmuş glikoz toleransı, yeni gelişen diyabet, şiddetlenmiş diyabet
Çok seyrek: Ketoasidoz, hiperosmolar koma, ciddi hiperglisemi, hipertrigliseridemi,
hiperkolesterolemi
Klozapin ile tedavi sırasında nadiren bozulmuş glukoz toleransı ve/veya diyabet gelişimi ya da
alevlenmesi bildirilmiştir. Çok nadir durumlarda, LEPONEX tedavisi görmekte olan ve
öncesinde herhangi bir hiperglisemi öyküsü bulunmayan hastalarda, bazen
ketoasidoz/hiperosmolar komaya yol açan şiddetli hiperglisemi bildirilmiştir. Glukoz düzeyleri
çoğu hastada LEPONEX tedavisi bırakıldıktan sonra normale dönmüş ve az sayıda olguda
18 / 26tedaviye tekrar başlandığında hiperglisemi nüksetmiştir. Çoğu hastada insüline bağımlı olmayan
diyabet için risk faktörleri olmakla birlikte, bilinen risk faktörleri bulunmayan hastalarda da
hiperglisemi belgelenmiştir (bkz. bölüm 4.4).
Psikiyatrik bozukluklar
Yaygın: Dizartri
Yaygın olmayan: Disfemi
Seyrek: Huzursuzluk, ajitasyon
Sinir sistemi bozuklukları
Çok yaygın: Uyku hali/sedasyon, sersemlik
Yaygın: Başağrısı, tremor, rijidite, akatizi, ekstrapiramidal semptomlar, epilepsi
nöbeti/konvülziyon/myoklonik kasılmalar
LEPONEX, diken ve dalga komplekslerinin oluşumunu da içeren EEG değişikliklerine neden
olabilir. Doza bağımlı olarak epilepsi eşiğini düşürür ve miyoklonik kasılmalara ya da jeneralize
konvülsiyonlara neden olabilir. Bu semptomlar daha çok hızlı doz artırımında ve daha önceden
epilepsisi olan hastalarda görülür. Bu durumda doz düşürülmeli ve gerekirse antikonvülsan tedavi
başlatılmalıdır. Kemik iliği fonksiyonunu baskılama potansiyeli nedeniyle karbamazepinden
kaçınılmalıdır ve diğer antikonvülsanlar ile farmakokinetik etkileşim olasılığı göz önünde
bulundurulmalıdır. Nadir vakalarda LEPONEX ile tedavi edilen hastalar deliryum
deneyimleyebilir. Çok seyrek olarak LEPONEX tedavisi görmekte olan ve önceden başka
antipsikotik ajanlarla tedavi edilmiş olan hastalarda tardiv diskinezi bildirilmiştir. Başka
antipsikotik ilaçlarla tardiv diskinezi geliştiren hastalar, LEPONEX ile düzelme yaşamıştır.
Yaygın olmayan: Nöroleptik Malign Sendrom (NMS)
Seyrek: Konfüzyon, delirium
Çok seyrek: Tardiv diskinezi, obsesif kompalsif bozukluk
Daha önceden diğer antipsikotiklerle tedavi görmüş olan ve LEPONEX tedavisi gören hastalarda
çok seyrek olarak tardiv diskinezi bildirilmiştir. Diğer antipsikotikleri kullanırken tardiv diskinezi
gelişen hastalarda LEPONEX kullanımı sırasında bu durum hafiflemiştir.
Göz bozuklukları
Yaygın: Bulanık görme
Kardiyak bozukluklar
Çok yaygın: Taşikardi
Özellikle tedavinin ilk haftalarında senkop ile beraber veya senkop olmadan taşikardi ve postural
hipotansiyon görülebilir.
Yaygın: EKG değişiklikleri
LEPONEX tedavisi gören hastaların küçük bir bölümünde diğer antipsikotik ilaçları
kullananlardakine benzer olarak, S-T segment çökmesi ve düzleşmesi veya T dalgalarının
değişmesini kapsayan ve tedavinin kesilmesini takiben normale dönen EKG değişiklikleri ortaya
19 / 26çıkmıştır. Bu değişikliklerin klinik önemi bilinmemektedir. Bununla birlikte, miyokardit
hastalarında gözlenen bu tip anormaliler dikkate alınmalıdır.
Bazıları fatal olabilen kardiyak aritmiler, perikardit/perikardiyal efüzyon ve miyokardit izole
vakaları bildirilmiştir. Miyokardit vakalarının büyük çoğunluğu LEPONEX tedavisine
başlangıcın ilk 2 ayı içinde ortaya çıkmıştır. Kardiyomiyopati genellikle tedaviden sonra ortaya
çıkmıştır.
Seyrek: Dolaşım kollapsı, aritmiler, miyokardit, perikardit/perikardial efuzyon
Hipotansiyonun sıklığı ve ciddiyeti doz titrasyonunun oranı ve büyüklünden etkilenebilir.
LEPONEX tedavisinde derin hipotansiyonun bir sonucu olarak dolaşım kollapsı, özellikle ilacın
agresif titrasyonuna bağlı olarak, kardiyak veya pulmoner durma olası ciddi sonuçları ile birlikte
bildirilmiştir.
Eozinofili bazı miyokardit vakalarında (yaklaşık %14'ünde) ve perikardit/perikardiyal efüzyon
vakalarında bildirilmiştir; bununla birlikte eozinofilinin karditin güvenilir bir habercisi olup
olmadığı bilinmemektedir.
Miyokardit veya kardiyomiyopatinin belirti ve semptomları, istirahat esnasında kalıcı taşikardi,
palpitasyonlar, aritmiler, göğüs ağrısı ve kalp yetmezliğinin diğer belirti ve semptomları (örn.
açıklanamayan yorgunluk, dispne, taşipne) veya miyokard enfarktüsündekine benzer semptomları
kapsar. Bu semptomlara ilaveten bulunabilecek diğer semptomlar nezleye benzer semptomları
kapsar.
Konvansiyonel antipsikotik tedavisi gören psikiyatri hastaları arasında açıklanamayan ani
ölümler bildirilmiş olmakla birlikte, tedavi edilmeyen psikiyatri hastalarında da ani ölümler
bildirilmiştir. LEPONEX tedavisi gören hastalarda ani ölümler çok seyrek olarak bildirilmiştir.
Çok seyrek: Kardiyomiyopati, kalp durması
Vasküler bozukluklar
Yaygın: Hipertansiyon, postural hipotansiyon, senkop
Seyrek: Tromboembolizm
Bilinmiyor: Venöz tromboembolizm
Solunum sistemi bozuklukları
Seyrek: Vücuda alınan yiyeceklerin aspirasyonu, ölümcül olabilen pnömoni ve alt solunum yolu
enfeksiyonu, uyku apnesi sendromu
Çok seyrek: Solunum depresyonu / durması
İzole vakalarda dolaşım kollapsı ile birlikte olan veya olmayan solunum depresyonu veya
durması görülmüştür.
Gastrointestinal bozukluklar
Çok yaygın: Kabızlık, hipersalivasyon
Yaygın: Bulantı, kusma, anoreksi, ağız kuruluğu
Seyrek: Disfaji
20 / 26Disfajisi olan hastalarda veya akut doz aşımının bir sonucu olarak vücuda alınan yiyeceklerin
aspirasyonu görülebilir.
Çok seyrek: Parotis bezi büyümesi, intestinal tıkanma/paralitik ileus/fekal katılaşma
Hepato-bilier bozukluklar
Yaygın: Karaciğer enzimlerinde yükselme
Seyrek: Hepatit, kolestatik sarılık, pankreatit
Çok seyrek: Fulminan hepatik nekroz
Sarılık gelişirse klozapin tedavisi kesilmelidir.
Deri ve deri altı doku bozuklukları
Çok seyrek: Cilt reaksiyonları
Böbrek ve idrar yolu bozuklukları
Yaygın: İdrar tutamama, idrar retansiyonu
Çok seyrek: İnterstisyel nefrit
Üreme sistemi bozuklukları
Çok seyrek: Priapizm
Bilinmiyor: Retrograd ejakülasyon
Genel ve uygulama bölgesine ilişkin bozukluklar
Yaygın: Yorgunluk, selim hipertermi, terleme/ısı regülasyonunda bozukluk
Çok seyrek: Ani açıklanamayan ölüm
Araştırmalar
Seyrek: Artan CPK
Bu ilacın kullanımıyla kesin bir nedensel ilişki olmamakla birlikte, Torsades De Pointes’le
ilişkilendirilebilecek çok nadir ventriküler taşikardi, kardiyak arrest ve QT uzaması olayları
gözlenmiştir.
Spontan raporlar ve literatürden istenmeyen etkiler (sıklık bilinmiyor)
Aşağıdaki istenmeyen etkiler LEPONEX ile pazarlama sonrası deneyimden spontan vaka
raporları ve literatür vakaları aracılığıyla alınmış ve MedDRA sistem organ sınıfına göre
kategorize edilmiştir. Bu etkiler boyutu bilinmeyen bir popülasyondan gönüllü olarak
bildirildiğinden ve karışıklık faktörlerine maruz kaldığından, bu pazarlama sonrası istenmeyen
etkiler, sıklıklarını güvenilir bir şekilde hesaplamak mümkün olmayacağı için “bilinmeyen”
sıklığa sahip olarak sınıflandırılmıştır. İstenmeyen etkiler MedDRA’da sistem organ sınıflarına
göre listelidir. Her bir sistem organ sınıfı içinde, istenmeyen etkiler azalan ciddiyetlerine göre
sunulmaktadır.
Enfeksiyonlar ve enfestasyonlar
Sepsis
21 / 26Bağışıklık sistemi hastalıkları
Anjiyoödem, lökositoklastik vaskülit
Endokrin bozuklukları
Psödofeokromasitoma
Sinir sistemi bozuklukları
Kolinerjik sendrom (ani geri çekme), EEG değişiklikleri, plörototonus
Kardiyak bozukluklar
Ölümcül olabilecek miyokard enfarktüsü, göğüs ağrısı/angina pektoris, çarpıntılar, atriyal
fibrilasyon, LEPONEX ile ilişkili kardiyomiyopatiye bağlı mitral kapak yetmezliği
Vasküler bozukluklar
Hipotansiyon
Solunum bozuklukları
Burun tıkanıklığı
Gastrointestinal bozukluklar
Diyare, Abdominal rahatsızlık/mide yanması/dispepsi, kolit
Hepato-bilier bozukluklar
Hepatik steatoz, hepatik nekroz, hepatotoksisite, hepatik fibroz, hepatik siroz, karaciğer
yaralanması (hepatik, kolestatik ve mikst), ölümcül olabilecek karaciğer yetmezliği ve karaciğer
nakli gibi hepatik olaylar dahil olmak üzere karaciğer bozuklukları
Deri ve deri altı doku hastalıkları
Pigmentasyon bozuklukları
Kas-iskelet ve bağ dokusu bozuklukları
Kas güçsüzlüğü, kas spazmları, kas ağrısı, sistemik lupus eritematöz
Renal ve üriner bozukluklar
Renal yetmezlik, gece işemesi (enürezis noktürna)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
22 / 264.9. Doz aşımı ve tedavisi
İstemli veya kazara akut LEPONEX doz aşımı durumlarında bugüne kadar bildirilen mortalite %
12’dir. Ölümlerin çoğu 2000 mg’ın üstündeki dozlarda görülmüştür ve kalp yetmezliği ve
aspirasyon pnömonisi ile birliktedir. 10000 mg’lık dozdan sonra girdiği doz aşımı tablosundan
kurtulan hastalar da bulunmaktadır. Ancak, bazı erişkinlerde ve özellikle de daha önce
LEPONEX kullanmamış hastalarda 400 mg gibi düşük dozlardan sonra hayatı tehdit eden koma
ve bir vakada da ölüm görülmüştür. Küçük çocuklarda 50 mg-200 mg’lık dozların alınması
ölümcül olmayan ağır sedasyon ve koma ile sonuçlanmıştır.
Belirti ve semptomlar: Sersemlik hali, letarji, refleks kaybı, koma, konfüzyon, halüsinasyonlar,
ajitasyon, delirium, ekstrapiramidal semptomlar, reflekslerde artma, konvülsiyonlar,
hipersalivasyon, midriyazis, görme bulanıklığı, termolabilite, hipotansiyon, kollaps, taşikardi,
kardiyak aritmiler, aspirasyon pnömonisi, dispne, solunum depresyonu veya yetmezliği.
Tedavi: LEPONEX için spesifik bir antidot mevcut değildir. Gastrik lavaj yapılmalı ve/veya
ilacın alımını takiben 6 saat içinde aktif kömür verilmelidir. Periton diyalizi ve hemodiyaliz pek
etkili değildir. Sürekli kalp monitorizasyonu altında semptomatik tedavi, solunumun dikkatle
izlenmesi, elektrolit ve asit-baz dengesinin kontrolü gerekir. Olası bir “revers epinefrin”
etkisinden dolayı hipotansiyon tedavisinde epinefrin kullanımından kaçınılmalıdır.
Sonradan oluşabilecek reaksiyonlar açısından minimum 5 gün yakın tıbbi gözetim gerekir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antipsikotik ajan
ATC kodu: N05A H02
LEPONEX klasik antipsikotiklerden farklı bir antipsikotik ajan olarak gösterilmiştir.
Farmakolojik deneylerde katalepsiye neden olmadığı veya apomorfin ya da amfetaminden
kaynaklanan stereotip davranışları önlemediği gösterilmiştir. Klozapin, D , D , D ve D
1 2 3 5
reseptörleri üzerinde zayıf, D reseptörü üzerinde de kuvvetli dopamin reseptör bloke edici
4
aktivite gösterirken, güçlü anti-alfa-adrenerjik, antikolinerjik, antihistaminik ve aktivasyon inhibe
edici etkilere sahiptir. Ayrıca antiserotoninerjik etkisinin de bulunduğu gösterilmiştir.
Klinik etkililik ve güvenlilik
LEPONEX klinik olarak, diğer ilaç tedavilerine dirençli şizofreni hastalarında hızlı ve belirgin
sedasyona neden olur ve antipsikotik etki gösterir. Böyle vakalarda LEPONEX, temel olarak kısa
dönemli çalışmalarda, hem pozitif hem de negatif şizofrenik semptomları azaltmada etkin
olmuştur. 12 ay süreyle tedavi edilen, tedaviye dirençli 319 hasta ile gerçekleştirilen açık bir
klinik çalışmada, tedavinin ilk bir haftasında hastaların %37’sinde ve 12 ay sonu itibariyle
hastaların %44’ünde daha klinik olarak anlamlı düzelme gözlenmiştir. Düzelme, Kısa Psikiyatrik
Değerlendirme Ölçeği Skorunda başlangıca göre yaklaşık %20 azalma şeklinde tanımlanmıştır.
Buna ek olarak, bilişsel işlevin bazı boyutlarında düzelme de tariflenmiştir.
Klasik antipsikotiklere oranla LEPONEX, akut distoni, tardiv diskinezi, parkinsona benzer yan
etkiler ve akatizi gibi majör ekstrapiramidal semptomlara daha az yol açar. Klasik
antipsikotiklerin aksine LEPONEX, prolaktin seviyesini az yükseltir veya hiç yükseltmez;
böylece jinekomasti, amenore, galaktore ve impotans gibi advers etkilerden kaçınılmış olunur.
23 / 26LEPONEX tedavisinin neden olduğu potansiyel yan etkiler olan granülositopeni ve
agranülositoz, sırasıyla % 3 ve % 0.7 sıklığında görülür.
Bu risk göz önünde bulundurularak, LEPONEX kullanımı, tedaviye dirençli hastalarla veya
psikozlu Parkinson hastalarında diğer tedavi stratejileri ile başarısız olunduğu durumlarla ve
düzenli hematolojik incelemelerin yapılamadığı hastalarla sınırlandırılmalıdır.
5.2. Farmakokinetik özellikler
Emilim:
Oral yoldan verilen LEPONEX’in absorbsiyonu %90-%95’dir. Ne absorbsiyon hızı ne de
süresinin gıdaların emilimi üzerine bir etkisi yoktur.
Klozapin %50 ila%60 mutlak biyoyararlanım ile sonuçlanan orta derecede bir ilk-geçiş
metabolizmasına sahiptir.
Dağılım:
Kararlı kan konsantrasyonu durumunda günde iki kez verildiğinde en yüksek kan seviyesine
ortalama 2.1 saatte ulaşılır (sınırları 0.4-4.2 saat) ve dağılım hacmi 1.6 L/kg’dır. Klozapin %95
oranında plazma proteinlerine bağlanır.
Biyotransformasyon:
Klozapin atılımından önce hemen hemen tamamen metabolize olur. Ana metabolitlerinden
sadece demetil metaboliti aktiftir. Bu metabolitin farmakolojik etkisi klozapine benzer, fakat daha
zayıf ve kısa süreli etki gösterir. LEPONEX, vücuttan atılmadan önce CYP1A2 ve CYP3A4
tarafından ve belirli bir ölçüde CYP2C19 ve CYP2D6 tarafından neredeyse tamamen metabolize
edilir.
Eliminasyon:
Ortalama yarılanma ömrü 12 saat olup (sınırları 6-26 saat) eliminasyonu bifaziktir. 75 mg’lık tek
dozdan sonra terminal dönemdeki yarılanma ömrü 7.9 saattir. En az 7 gün boyunca 75
mg/gün’lük dozların uygulanmasıyla kararlı duruma erişilir ve kararlı kan konsantrasyonu
durumunda yarılanma ömrü 14.2 saattir.
İdrar ve feçeste sadece eser miktarda değişmeyen madde bulunmuştur. Verilen dozun yaklaşık
%50’si idrarla ve %30’u feçesle metabolize edilmiş halde atılır.
Doğrusallık /Doğrusal olmayan durum:
Eğri altında kalan alan değerleri dozla doğru orantılıdır. Günde iki kez verilen 37.5-75 ve 150
mg’lık doz artırmalarının kararlı durumda plazma konsantrasyonu zaman eğrisinin altında kalan
alan (EAA), doruk ve minimum plazma konsantrasyonlarında dozla orantılı olan artışlara neden
olduğu gösterilmiştir.
5.3. Klinik öncesi güvenlilik verileri
Emniyet, farmakoloji, tekrarlanan doz toksisitesi, genotoksisite ve karsinojenik potansiyel (üreme
toksisitesi için bkz. bölüm 4.6) ile ilgili konvansiyonel çalışmalara dayanan preklinik veriler,
insanlar üzerinde hiçbir zararı olmadığını göstermiştir.
Akut toksisite:
Farelerde, sıçanlarda ve kobaylarda yapılan akut toksisite çalışmalarında LD değerleri 190 ila
50
24 / 26681 mg/kg vücut ağırlığı olarak belirlenmiştir. Köpeklerde oral LD yaklaşık 145 mg/kg olarak
50
saptanmış olup; doz aşımı belirtileri kas seyirmeleri, saldırgan davranışlar ve kusmadır.
Mutajenite:
Klozapin ve/veya metabolitleri in vitro mutajenite testleri spektrumunda gen mutasyonları,
kromozom sapmaları ve primer DNA hasarı için incelendiğinde, genotoksik potansiyelden
yoksun oldukları saptanmıştır. In vivo çalışmalarda (farelerde yapılan kemik iliği mikronükleus
testi) klastojenik aktivite gözlenmemiştir.
Karsinojenite:
Sprague-Dawley (CD) sıçanlarında 24 aylık bir diyette, günde maksimum tolere edilen günlük 35
mg/kg dozda klozapin verildiğinde karsinojenik potansiyel açığa çıkmamıştır. Keza, Charles
River (CD) farelerinin 78 hafta boyunca beslendiği 2 çalışmada da tümore neden olan etkiler
saptanmamıştır. İlk çalışmada sırasıyla erkeklere 64 mg/kg’ın üzerinde, dişilere ise 75 mg/kg’ın
üzerinde oral doz verilmiştir. İkinci çalışmada her iki cinsiyet için saptanan günlük doz 61 mg/kg
doz olmuştur.
Üreme toksisitesi:
Sıçanlar ya da tavşanlarda klozapinin embriyotoksik ya da teratojenik potansiyeli saptanmamıştır.
Çiftleşme öncesi 70 gün boyunca tedavi edilen erkek sıçanlarda, üreme kapasitesinin
etkilenmediği gözlenmiştir.
Çifleşme öncesi oral klozapin tedavisi gören dişi sıçanlarda, üremenin ve elde edilen dölün pre-
ve postnatal gelişiminin advers olarak etkilenmediği görülmüştür. Hamileliğin ilerleyen
dönemlerinde ve laktasyon sırasında vücut ağırlığı başına 40 mg/kg‘dan yüksek dozla tedavi
edilen ebeveylerin yavrularında hayatta kalma sürelerinde azalma görülmüş ve yavruların
hiperaktif oldukları saptanmıştır. Bununla beraber sütten kesildikten sonra yavru gelişiminde
kalıcı etki saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Mısır nişastası
Povidon
Kolloidal silika anhidr
Magnezyum stearat
Talk
Saf su
6.2. Geçimsizlikler
Bu ürün diğer tıbbi ürünler ile karıştırılmamalıdır.
6.3. Raf ömrü
36 ay
25 / 266.4. Saklamaya yönelik özel tedbirler
30oC’nin altındaki oda sıcaklığında saklayınız.
6.5. Ambalajın niteliği ve içeriği
PVC/PE/PVDC blister ambalajda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novartis Ürünleri
34912 Kurtköy – İstanbul
8. RUHSAT NUMARASI
246/57
9. İLK RUHSAT TARİHİ / RUHSAT YENİLEME TARİHİ:
İlk ruhsatlandırma tarihi: 04.12.2012
Son yenileme tarihi:
10. KÜB’ÜN YENİLENME TARİHİ:
26 / 26