1/7 
 KULLANMA TALİMATI  
 
İNFLU şurup  
“Bebek ve çocuklar için”   
Ağızdan alınır.  
 
Etkin madde:  Bir ölçek (5 ml), 120 mg parasetamol içerir.  
Yardımcı maddeler : Etanol,  gliserin (%98) , propilen glikol , metil paraben, propil paraben , 
monobazik sodyum  fosfat  dihidrat , dibazik sodyum  fosfat  monohidrat , şeker , frambuaz 
esansı , ponso 4R (E 124), demineralize su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
 
1. İNFLU® nedir ve ne için kullanılır?  
2. İNFLU ®’yu kullanmadan önce dikkat edilmesi gerekenler  
3. İNFLU ® nasıl kullanılır?  
4. Olası yan etkiler nelerdir?  
5. İNFLU®’nun saklanması  
 
Başlıkları yer almaktadır.  
 
1. İNFLU® nedir ve ne için kullanılır?  
İNFLU®, berrak, kırmızı çözelti  şeklinde, her bir ölçeğinde (her 5 ml'de) 120 mg parasetamol 
içeren, a ğrı kesici ve ate ş düşürücü  olarak etki g österen bir ila çtır. 
İNFLU® 120 ml’lik kapaklı bal rengi cam şişede 5 ml’lik ölçeği ile birlikte sunulmaktadır.       
İNFLU® çocuklarda, hafif ve orta şiddetli a ğrılar ile ate şin semptomatik (hasta lığı tedavi edici 
değil, belirtilerini giderici) tedavisinde kullan ılır. 
 
2. İNFLU®’yu kullanmadan önce dikkat edilmesi gerekenler  
İNFLU®’yu aşağıdaki durumlarda KULLANMAYINIZ:  
Eğer,  
 Parasetamol veya ilacın içeriğindeki diğer maddelere karşı aşırı duyarlılık (alerji) varsa,  
 Şiddetli karaciğer veya böbrek yetmezliği varsa   
 
İNFLU®’yu aşağıdaki durumlarda DİKKATLİ KULLANINIZ:  
 Anemi (kansızlık) varsa,  
 Akciğer hastalığı varsa,  2/7 
  Parasetamol içeren bir ürünü ilk kez kullanıyorsanız ya da daha önce kullandıysanız, ilk 
dozda ya da tekrarlayan dozlarda deride kızarıklık, döküntü veya bir deri reaksiyonu 
oluşabilir. Bu durumda doktorla irtibata geçiniz. İlacı bırakarak alternatif bir tedav iye 
geçmeniz gerekir. B öyle bir reaksiyon oluşumunda bu ilaç ya da parasetamol içeren başka 
bir ilaç kullanmamalısınız. Bu durum, ciddi ve ölümle sonuçlanabilen cilt reaksiyonlarına 
neden olabilir.  
 Karaciğer veya böbrek işlevlerinde bozukluk varsa,  
 Paraset amol içeren başka bir ilaç kullanılıyorsa,  
 Vücut ağırlığı  4 kg’dan az ise ya da erken doğmuş (37 haftadan önce) ise,  
 Daha önce çocuğunuzda bazı şekerlere karşı intolerans (dayanıksızlık) olduğu 
söylenmişse,  
 Kalıtsal Gilbert Hastalığı olduğu söylenmişse,  
 Propantelin gibi mide boşlamasını yavaşlatan ve metoklopramid gibi mide boşalmasını 
hızlandıran ilaçlar, bir antibiyotik olan kloramfenikol, AIDS tedavisinde kullanılan 
azidotimidin, kanın pıhtılaşmasını önleyen (antikoagülan) varfarin veya kumarin 
türevleri ni kullanıyorsanız,  
 Merkezi sinir siteminin çalışmasını yavaşlatan bazı ilaçlar (hipnotikler) ve epilepsi (sara 
hastalığı) tedavisinde kullanılan (antiepileptik) ilaçlar (glutetimid, fenobarbital, fenitoin, 
karbamazepin vb.) veya bir antibiyotik olan rifam pisin gibi ilaçlar kullanıyorsanız,  
 Sarı kantaron (St John’s Wort/Hypericum perforatum) içerikli ilaçlar kullanıyorsanız,  
 Yüksek kolesterol tedavisinde kullanılan kolestiramin içerikli ilaçlar kullanıyorsanız,  
 Radyoterapi ve/veya kemoterapi alan hastalarda  bulantı ve kusmanın önelenmesi amacıyla 
tropisetron ve granisetron içerikli ilaçlar kullanıyorsanız,  
 Deride kızarıklık, döküntü veya bir deri reaksiyonu görüldüğü takdirde.  
 
3-5 gün içinde yeni semptomların (belirtilerin) oluşması ya da ağrının ve/veya at eşin 
azalmaması halinde, çocuğunuzda parasetamol kullanmaya son verip doktora danışınız.  
 
İNFLU®, akut (kısa süreli) yüksek dozda alındığında ciddi karaciğer toksisitesine 
(zehirlenmesine) neden olur. Erişkinlerde kronik (uzun süreli ve tekrarlayarak) günl ük 
dozlarda alındığında karaciğer hasarına neden olabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
İNFLU®’nun yiyecek ve içecek ile kullanılması  
Alkolle veya alkol içeren yiyecek, ilaç vb. ile birlikte kullanıldığında karaciğer üzerine zararlı 
etki gösterme riski artabilir.  
Besinler parasetamolün barsaktan emilimini azaltabilir.  
 
Hamilelik  
İlacı kullanmadan önce doktorunuza veya eczacınıza danı şınız.  
Parasetamolün hamilelikte  kullanım güvenliliği ile ilgili zararlı etkiler bildirilmemekle 
beraber bu dönemde yine de hekim önerisi ile kullanılır.    
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuz a veya eczacınıza danı şınız.  3/7 
 Parasetamolün emziren anne tarafından tedavi edici dozlarda alınması bebek üzerinde bir risk 
oluşturmaz. Parasetamol az da olsa süte geçtiği için emzirme döneminde hekim önerisi ile 
kullanılabilir.  
 
Araç ve makine kullanımı  
Araç ve makine kullan ma üzerine herhangi bir etki göstermesi beklenmez.  
 
İNFLU®’nun içeriğinde bulunan yardımcı maddeler hakkında önemli bilgiler   
Eğer daha önceden doktorunuz tarafından çocuğunuz un bazı şekerlere karşı intoleransı 
(dayanıksızlık) olduğu söylenmişse,  bu tıbbi ürünü çocuğunuza vermeden önce doktorunuzla 
temasa geçiniz.  
Aşırı duyarlılık (alerjik) tepkilerine (reaksiyonlarına) ( muhtemelen gecikmiş)  sebebiyet 
verebilir.  
Bu tıbbi üründe hacminin % 12,4’ü kadar alkol (etanol) vardır. Her 5 ml doz da 500 mg etanol 
içerir. Alkol bağımlılığı olanlar için zararlı olabilir. Hamile veya emziren kadınlar, çocuklar 
ve karaciğer hastalığı ya da epilepsi gibi yüksek risk grubundaki hastalar için dikkate 
alınmalıdır.  
İNFLU propilen glikol içerir. Bu madde yüksek dozlarda alkol benzeri semptomlara neden 
olabilir.  
İNFLU’nun 20 ml’si (4 ölçek) 2,542 mmol sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır.  
 
Diğer ilaçlar il e birlikte kullanımı  
Bazı ilaçlar ile birlikte kullanıldığında İNFLU®’nun etkisi değişebilir. Çocuğunuz aşağıdaki 
ilaçları kullanıyorsa lütfen doktorunuza söyleyiniz:  
 Mide boşalmasında gecikme yaratan ilaçlar (Örn: Propantelin vb.)  
 Mide boşalmasını hızlan dıran ilaçlar (Örn: Metoklopramid gibi)  
 Karaciğer enzimlerini uyaran ilaçlar (Örn: Bazı uyku ilaçları, sara hastalığında kullanılan 
bazı ilaçlar gibi)  
 Antibiyotik olarak kullanılan kloramfenikol  
 Varfarin ve kumarin türevi antikoagülanlar (kan pıhtılaşmasını engelleyen ilaçlar)  
 Zidovudin (çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan bir ilaç)  
 Domperidon (bulantı -kusma tedavisinde kullanılır)  
 Sarı kantaron (St John’s Wort/Hypericum perforatum) içeri kli ilaçlar,  
 Kolestiramin içerikli ilaçlar (yüksek kolesterol tedavisinde kullanılır)  
 Tropisetron ve granisetron içerikli ilaçlar (radyoterapi ve/veya kemoterapi alan hastalarda 
bulantı ve kusmanın önlenmesi amacıyla kullanılır.)  
 Diğer ağrı kesicilerle bir likte kullanım  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İNFLU® nasıl kullanılır?  
Uygun kullanım ve doz/uygulama sıklığı için talimatlar:  
1-6 yaşa kadar : 5- 10 ml ( l -2 ölçek; 120 -240 mg parasetamol)  
3 ay-l yaşa kadar : 2.5-5 ml (yarım -l ölçek) (60 -120 mg parasetamol ). 
3 ayın altındaki bebekler : 2. Ayda n sonra  aşı sonrası ateş görülen bebeklere 2.5 ml ( yarım  
ölçek)'lik bir doz uygundur. İki ayın altındaki bebeklerde kullanılmamalıdır.  4/7 
 Bu dozlar, her doz arasında 4 saat veya daha uzun aralık bırakılarak günde 4 kez 
tekrarlanabilir.  
En fazla  günde l0- 15 mg/kg b ölünmüş dozlar halinde 60 mg/kg kullanılır.  
Hekim önerisi olmadan 3 ardışık (üstüste) günden daha uzun kullanmayınız.  
Alkol alan kişilerde karaciğer toksisite si (zehirlenmesi)  sebebiyle  günlük alınan parasetamol 
dozunun 2 gramı aşaması gerekir.  
 
 
Yaş Doz 
3 aydan küçük  Yarım ölçek (2.5 ml)  
3 ay-1 yaş arası  Yarım -1 ölçek (2.5 -5 ml)  
1-6 yaş arasında  1-2 ölçek (5 -10 ml)  
 
Uygulama yolu ve metodu:  
Ağızdan alınır.  
 
Değişik yaş grupları:  
Çocuklarda kullanımı:  Bkz: Uygun kullanım ve doz/uygulama sıklığı için talimatlar  
 
Özel kullanım durumları:  
Böbrek /Karaciğer  bozukluğu  
Karaciğer ve böbrek yetmezliğiniz varsa İNFLU kullanmayınız.  
 
Eğer İNFLU®’nun etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla İNFLU® kullandıysanız:  
Doz aşımı durumunda solgunluk, iştahsızlık, bulantı ve kusma, görülen başlıca belirtilerdir, 
ancak bazı durumlarda saatlerce belirti vermeyebilir. Bu nedenle aşırı doz ya da yanlışlıkla 
ilaç alınması durumunda hemen doktorunuza bildiriniz ya da bir hastane ye başvurunuz. Kısa 
sürede (akut) yüksek doz alındığında karaciğer hasarına yol açabilir. İNFLU® aşırı dozajı 
hemen tedavi edilmelidir.  
 
İNFLU®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
İNFLU®’yu kullanmayı unutursanız  
Unutulan dozları dengelemek için çift doz almayınız.  
 
İNFLU® ile tedavi sonlandırıldığındaki oluşabilecek etkiler   
İlacınızı doktorunuzun söylediği süre zarfınca kullanın. Doktor önerisine uygun biçimde 
kullanıldığı takdirde herhangi bir olumsuz etki göstermesi beklenmez.  
 
4. Olası yan etkiler nelerdir?  
Tüm ilaçlar gibi, İNFLU®’nun içeriğinde bulunan maddelere duyarlı olan kişilerde 
istenmeyen  etkiler olabilir.  
 
 
 
 5/7 
 Yan etkiler aşağıdaki kategorilerde gösterildiği şekilde sınıflandırılmıştır :  
 
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastan ın birinden fazla görülebilir.  
Yaygın olmayan:  100 hastanın birinden az, fakat 1000 hastan ın birinden fazla görülebilir.  
Seyrek:  1.000 has tanın birinden az görülebilir.  
Çok seyrek:  10.000 ha stanın birinden az görülebilir  
Bilinmiyor : Eldeki verilerd en hareketle tahmin edilemiyor  
 
Aşağıdakilerden biri olursa İNFLU®’yu kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
 
Deri döküntüsü, kaşıntı, egzema, alerjik (aşırı duyarlılıkla ilgili) ödem, yüzde, dilde ve 
boğazda şişlik (anjiyoödem), yaygın akıntılı döküntüler (akut generalize eksantematöz 
püstülozis ), deride ha şlanma görünümüne benzeyen belirtiler (toksik epidermal nekroliz),  el, 
yüz ve ayakta dantele benzer kızarıklık oluşturan aşırı duyarlılık (eritema multiforme)  
 
Bunların hepsi çok ciddi yen etkilerdir. Eğer bunlardan biri sizde mevcut ise, sizin 
İNFLU®’ya k arşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Çok yaygın görülen yan etkiler  
 Karaciğer enzimleri (ALT) üst sınırının üstünde  
 
Yaygın görülen yan etkiler  
 Enfeksiyon (iltihap oluşturan mikrobik hastalı k) 
 Baş ağrısı  
 Baş dönmesi  
 Uyuklama  
 Uyuşma (Parestezi)  
 Üst solunum yolu enfeksiyonu  
 Bulantı  
 İshal (diyare)  
 Hazımsızlık, sindirim bozukluğu (dispepsi)  
 Gaza bağlı mide -bağırsakta şişkinlik (flatulans)  
 Karın ağrısı  
 Kabızlık (konstipasyon)  
 Kusma  
 Karaciğer enzimleri (ALT) üst sınırın 1.5 katı  
 Yüz ödemi  
 Post-ekstraksiyon kanaması (diş çekimi sonrası kanama)  
 
Yaygın olmayan yan etkiler  
 Denge bozukluğu  
 Mide ve bağırsakta kanamalar (gastrointestinal kanama)  
 Periferik ödem (el ve ayak bileği gibi yerlerde ödem)  
 Post-tonsillektomi kanaması (bademcik ameliyatı sonrası kanama)  
 6/7 
 Seyrek görülen yan etkiler  
 Deri döküntüsü  
 Kurdeşen (ürtiker) Kaşıntı  
 Yaygın akıntılı döküntüler (akut generalize eksentematöz püstülozis)  
 Deride haşlanma görünümüne benzeyen belirtiler (toksi k epidermal nekroliz)  
 El, yüz ve ayakta dantele benzer kızarıklık oluşturan aşırı duyarlılık (eritema 
multiforme)  
 Alerjik ödem  
 Yüzde, dilde ve boğazda şişlik (anjiyoödem)  
 Genellikle grip benzeri belirtilerle başlayan ve ardından sonuç olarak cildin üst 
katmanının ölerek dökülmesine neden olan cilde yayılan ağrılı kırmızı veya morumsu 
kızarıklıklar ve iç sıvı dolu kabarcıkların oluşması (Stevens -Johnson sendromu)  
 Ciltte lekeler (kızarıklık) ve şekilli lezyonların ateşli ya da ateşsiz olarak görülmesi 
(erups iyon)  
 
Çok seyrek görülen yan etkiler  
 Agranülositoz (vücutta ani ve sık gelişebilen tehlikeli bir lökopeni (akyuvar sayısının 
azalması))  
 Trombositopeni (kan pulcuğu (pıhtılaşmada görev alan kan hücreleri) azalması)  
 Purpura (iğne başı şeklinde kırmızı morarmalar)  
 Ateş 
 Asteni (kronik yorgunluk)  
 
Sıklığı bilinmeyen yan etkiler  
 Bronkospazm (akciğerde nefes darlığına yol açacak astım benzeri belirtiler)  
 Anafilaktik şok (El, ayak, yüz ve dudakların şişmesi ya da özellikle boğazda nefes 
darlığına yol açacak ş ekilde şişmesi ) 
 Alerji te sti pozitif  
 İmmun trombositopeni (kan pulcuğu (pıhtılaşmada görev alan kan hücreleri) 
sayısında azalma)  
 Parasetamolün terapötik dozlarını takiben nefrotoksik etkileri yaygın değildir. Uzun 
süreli uygulamada papiller nekroz bildiril miştir.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. İNFLU®’nun saklanması  
İNFLU ®’yu çocukların göremeyeceği, erişemeyeceği yerlerde ve ambalajında saklayınız .  
25°C’nin altındaki oda sıcaklığında ve ambalajında saklayınız.  
 
 7/7 
 Son kullanma tarihiyle uyumlu olarak kullanınız.  
Ambalaj ın üzerinde belirtilen  son kullanma tarihinden sonra İNFLU ®’yu kullanmayınız.  
Eğer üründe ve/veya ambalajında bozukluklar fark ederseniz İNFLU ®’yu kullanmayınız.  
Kullanılmamış çözeltiler veya atıklar lokal prosedürler doğrultusunda atılmalıdır.  
 
Ruhsat Sahibi : Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri:  Santa Farma İlaç Sanayii A.Ş.  
Sofalı çeşme Sokak, No: 72 -74 34091 Edirnekapı -İSTANBUL  
Tel: (+90 212) 534 79 00  
Fax: (+90 212) 521 06 44  
 
 
Bu kullanma talimatı  .../ .../... tarihinde onaylanmıştır.  
 