KISA ÜRÜN BİLGİSİ
1. BEŞERİ TIBBİ ÜRÜNÜN ADI
PK-MERZ® i.v. İnfüzyon Çözeltisi
2. KALİTATİF VE KANTİTATİF BİLEŞİMİ
Etken madde: 200 mg Amantadin sülfat
Yardımcı maddeler: 4500 mg Sodyum klorür
Yardımcı maddeler için 6.1’e bakınız.
3. FARMASÖTİK FORM
PK-MERZ®, intravenöz infüzyon çözeltisi formundadır.
Renksiz, partikül içermeyen çözeltinin pH’ı 4.5 ile 7.5 arasındadır.
4. KLİNİK ÖZELLİKLER
4.1 Terapötik Endikasyonları
• Parkinson hastalığının şiddetli ve yaşamı tehdit eden vakalarında ve semptomların
akut alevlenmesi sırasında acil ve yoğun bakım tedavisi olarak
• Oral tedaviyi geçici olarak bırakma durumunda
• Uyanıklığı ve sensoriyel parlaklığı sağlamak amacıyla (değişik orijinli koma
hastalarında adjuvan tedavi ajanı olarak; kraniyoserebral travma / ameliyat, anestezi
sonrası gecikmiş uyanma durumunda ve benzer durumlarda
4.2 Pozoloji ve Uygulama Şekli
Pozoloji/Uygulama sıklığı ve süresi:
Parkinson hastalığı: Parkinson semptomlarının akut alevlenmesi sırasında, özellikle akinetik
kriz durumunda 500 ml’lik i.v. çözelti içindeki 200 mg amantadin sülfat günde 1-3 kez i.v.
yolla infüze edilmelidir.
Koma sonrası uyanmada zorluk: Değişik etiyolojilere bağlı koma sonrası uyanmanın
iyileştirilmesi amacıyla, 3-5 gün boyunca 200 mg amantadin sülfat, 500 ml’lik infüzyon
çözeltisi içinde i.v. yoldan uygulanabilir (>3 saat).
Klinik gidişe uygun olarak, amantadin tedavisine devam edebilir. Hasta oral beslenmeye
geçmişse amantadin tedavisine günde 200 mg tablet formuyla devam edilebilir.
Koma sonrası amantadin sülfat tedavisinin 4 haftayı aşmaması önerilir.
Uygulama şekli:
PK-MERZ®, intravenöz yolla uygulanmalıdır. İnfüzyon hızı dakikada 55 damlayı
aşmamalıdır ve bu miktar, 3 saatlik bir infüzyon periyoduna karşılık gelmektedir.
Özel popülasyonlara ilişkin ek bilgiler
Böbrek yetmezliği:
Amantadinin ana itrah yolu böbrekler olduğu için renal fonksiyon bozukluklarında,
amantadinin plazmada birikimi söz konusu olur. Bu nedenle böbrek fonksiyonları bozuk
hastalarda doz azaltılmalıdır.
1-8Renal bozukluğu olan hastalar: Bu hastalarda amantadin sülfat kullanılacaksa, glomerül
filtrasyon hızının en iyi göstergesi olan kreatin klirens ölçümleri dikkate alınarak tedavi
planlanmadır. Bu amaçla aşağıdaki formülün (yalnız erkekler için) kullanımı önerilir:
(140-yaş) x hastanın ağırlığı
Kreatin Klirensi (ml/dk) = ------------------------------------------------
72 x serum kreatinin (mg/100ml)
Bayan hastalar için bu formülle bulunan değerin %85’i alınır. Bulunan kreatin klirensi
değerine göre aşağıdaki tablo esas alınarak uygulama dozu ve sıklığı belirlenir:
Kreatin klirens Amantadin dozu
Doz intervali
(ml/dk) (200mg/500ml)
80-60 100 mg Her 12 saatte bir
60-50 200 mg veya 100 mg Gün aşırı
50-30 100 mg Günde bir kez
30-20 200 mg Haftada iki kez
20-10 100 mg Haftada 3 kez
<10 ve hemodiyaliz
200 mg veya 100 mg Haftada bir veya iki haftada bir
hastaları
Hemodiyaliz kandan amantadinin yeteri kadar uzaklaştırılmasını sağlayamaz.
Kalp yetmezliği:
Aynı şekilde konjestif kalp hastalığı, periferik ödem, ortostatik hipertansiyonu olan hastalarda
da doz azaltılmalıdır.
EKG tedavi öncesi ile tedavinin 1. ve 3 haftalarında kaydedilmelidir. Doz azaltılmasından
önce ve 2 hafta sonra da EKG kaydedilmelidir. Daha sonraları en azından yılda bir kez EKG
kontrolleri yapılmalıdır. Taban QT değerleri 420ms’nin üzerinde olan ve amantadin tedavisi
sırasında 60ms’den daha fazla QT değerinde artış gösteren veya amantadin tedavisi altında
QT zamanı 480 ms’den daha fazla olan ve negatif U dalgasının ortaya çıktığı hastalara tedavi
başlanmamalı veya başlandı ise kesilmelidir.
Pediyatrik popülasyon:
Pediyatrik popülasyonda kullanımına ilişkin bir veri bulunmamaktadır.
Geriyatrik popülasyon:
65 yaşın üzerindeki hastalarda doz azaltılmalıdır
4.3 Kontrendikasyonlar
PK-MERZ® kullanımı aşağıdaki durumların varlığında kontrendikedir:
• PK-MERZ®’e veya ilacın formülasyonunda bulunan herhangi bir içeriğe karşı aşırı
duyarlı olduğu bilinen kişilerde
• Şiddetli dekompanse kalp yetmezliği
• Kardiyomiyopati ve miyokardit varlığında
• II. veya III. derece AV blok varlığında
• Dakikada 55 atımdan daha düşük bir kalp atımının (bradikardi) varlığında
• Uzamış QT intervalinin varlığında, konjenital QT sendromu varlığında
• Şiddetli ventriküler aritmi varlığında (torsade de pointes)
• Ciddi böbrek yetmezliği durumunda (kreatinin klirensi <10 ml/dak.)
2-84.4 Özel Kullanım Uyarıları ve Önlemleri
PK-MERZ®’i aşağıdaki durumlara sahip hastalarda dikkatli kullanınız:
• Prostat hipertrofisi
• Dar açılı glakom
• Renal yetmezlik (çeşitli derecelerde; renal filtrasyon performansındaki kötüleşme
sebebiyle birikme riski, bakınız bölüm 4.2 ve 4.4)
• Ajitasyon ve konfüzyon durumlarında
• Geçmişinde delirium sendromlarının veya eksojen psikoz varlığında
• Memantin ile eşzamanlı tedavi
Parkinson hastalarının amantadin tedavisini aniden kesmemeleri önerilir. Bu durumda küçük
bir hasta gurubunda Parkinson krizinin ortaya çıktığı bildirilmiştir. Atropin benzeri etki ortaya
çıkarsa amantadin dozu veya kullanılan antikolinerjiklerin dozu azaltılmalıdır.
Amantadinin ani kesilmesine bağlı olarak sporadik vakalarda nöroleptik malign sendrom
ortaya çıkabileceği bildirilmiştir. Bu nedenle amantadin tedavisi aniden sonlandırılacaksa ve
hasta özellikle nöroleptikler de kullanılıyorsa, hastanın yakın takibi gerekir.
Palpitasyon, baş dönmesi veya senkop durumunda amantadin tedavisi kesilmeli ve hasta
EKG’de QT aralığının uzaması açısından 24 saat kontrol edilmelidir. QT aralığında uzama
yoksa tedaviye devam edebilir.
Kardiyak pacemaker taşıyan hastalarda EKG’de QT mesafesinin tayini tam olarak
yapılamayacağı için amantadin tedavisi, kişisel değerlendirmenin yapıldığı doktor kararı ile
kullanılır.
Diüretiklerle kullanımı, sık kusma veya diyare nedeniyle elektrolit denge bozukluğu olan
hastalarda laboratuar parametreleri moniterize edilmeli ve uygun elektrolit replasmanı
(özellikle potasyum ve magnezyum replasmanı) yapılmalıdır.
500 ml’lik infüzyon çözeltisi 1770 mg sodyum içerir, sodyum kısıtlaması yapılan hastalarda
dikkatli olunmalıdır.
4.5 Diğer Tıbbi Ürünlerle Etkileşim ve Diğer Etkileşim Biçimleri
EKG’de QT mesafesinin uzamasına neden olduğu bilinen aşağıdaki ilaçlarla beraber
amantadin kullanılmamalıdır:
∗ Bazı Sınıf I antiaritmikler (kinidin, disopiramid, prokainamid) ve Sınıf III
antiaritmikler (amidaron, sotalol)
∗ Bazı antipsikotikler (tioridazin, klorpromazin, haloperidol, pimozid)
∗ Bazı trisiklik ve tetrasiklik antidepresanlar (amitriptilin)
∗ Bazı antihistaminikler (astemizol, terfenadin)
∗ Bazı makrolid antibiyotikler (eritromisin, klaritromisin)
∗ Bazı giraz inhibitörleri (sparfloksasin)
∗ Azol grubu antimikotikler ve diğer ilaçlar (budipin, halofantrin, co-trimoksazol,
pentamidin, sisaprid ve bepridil)
Merkezi sinir sistemine uyarıcı olduğu bilinen ilaçlarla beraber kullanılırken özel dikkat
gerekir. Antikolinerjikler amantadinin etkisini ve yan etkisini artırabilir. Yaşlı hastalarda
tioridazin ile beraber amantadin kullanımı sırasında Parkinsona ait tremorun kötüleştiği rapor
edilmiştir. Ancak diğer fenotiyazinlerin benzer bir etki oluşturduğu saptanmamıştır.
3-8Trimetoprim-sulfometaksazol ile beraber amantadin kullanıldığında, amantadinin idrar
klirensi azalabilir ve plazma seviyesi artabilir. Benzer şekilde kinin ve kinidinin de
amantadinin idrarla atılımının azaldığı rapor edilmiştir.
Benzodiyazepinler, trisiklik timoleptikler ve nöroleptikler yalnızca kan basıncı kontrolü
altında kullanılmalı, kullanılırken dikkat gösterilmelidir.
Amantadin kullanımı sırasında başka bir ajanla tedavi durumunda hekime danışılmalıdır.
Amantadin diğer anti-parkinson ilaçlarla kombine olarak kullanılabilir. Kombinasyon
durumunda dozların ayarlanması gerekir.
Antikolinerjikler: Amantadin ile beraber kullanıldığında antikolinerjiklerin (triheksifenidil,
benztropin, skopolamin, biperiden, orfenadrin) konfüzyon ve halüsinasyon gibi yan etkileri
artabilir.
Dolaylı yoldan SSS’ne etkili aktif sempatomimetikler: Amantadinin merkezi etkilerini
potansiyelize ederler.
Alkol: Amantadin, alkole karşı toleransı azaltabilir.
Levodopa: Tedavi edici etkiyi karşılıklı olarak artırırlar. Bu nedenle kombine tedavi önerilir.
Memantin: Amantadinin etkisini ve yan etkisini potansiyelize edebilir.
Özel popülasyonlara ilişkin ek bilgiler:
Özel popülasyonlarla ilgili olarak herhangi bir etkileşim çalışması bulunmamaktadır.
Pediyatrik popülasyonlara ilişkin ek bilgiler:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve Laktasyon
Genel Tavsiye
Gebelik Kategorisi: C
Çocuk doğurma potansiyeli olan kadınlar/ Doğum Kontrolü (Kontrasepsiyon)
Hayvanlar üzerinde yapılan çalışmalar, gebelik ve-veya embriyonal/fetal gelişim ve-veya
doğum ve-veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Gerekli olmadıkça kullanılmamalıdır.
Gebelik dönemi
Amantadinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. kısım 5.3).
İnsanlara yönelik potansiyel risk bilinmemektedir.
Laktasyon dönemi
Amantadin anne sütüne geçmektedir. Emzirmenin durdurulup durdurulmayacağına ya da PK-
MERZ® tedavisinin durdurulup durdurulmayacağına ilişkin karar verirken ortaya çıkabilecek
semptomlar açısından (deri döküntüsü, idrar retansiyonu, kusma) bebek dikkatlice izlenmeli
ve gerekli durumlarda emzirme bırakılmalıdır.
Üreme yeteneği/Fertilite
Amantadin sülfatın üreme yeteneği üzerine etkisi ile ilgili kontrollü çalışmalar
bulunmamaktadır.
4-84.7 Araç ve Makine Kullanma Yeteneği Üzerindeki Etkiler
PK-MERZ® ile tedavi edilen hasta genellikle yoğun bakım hastasıdır. Bu nedenle araç ve
makine kullanması söz konusu değildir.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100);
seyrek (≥1/10.000 ila ≤1/1.000); çok seyrek (≤1/10.000), bilinmiyor (eldeki verilerle tahmin
edilemiyor)]
Sinir sistemi rahatsızlıkları:
Yaygın: Baş dönmesi
Çok seyrek: Genellikle önerilen dozun fazlası ile tedaviden sonra epilepsi krizleri,
miyoklonus, periferal nöropati semptomları
Psikiyatrik rahatsızlıklar:
Yaygın: Uyku bozuklukları, motor ve psikiyatrik ajitasyon. Özellikle predispozan yaşlı
hastalarda görsel halüsinasyonlarla birlikte paranoid ekzojen psikoz
tetiklenebilir. Bu tür yan etkiler PK-MERZ®’in diğer anti-parkinson ilaçları
(levodopa, bromokriptin gibi) veya memantin ile kombinasyonunda daha
yüksek sıklıkta meydana gelmektedir.
Renal ve üriner rahatsızlıklar:
Yaygın: Prostat hipertrofisinde üriner retansiyon
Cilt ve deri altı doku rahatsızlıkları:
Yaygın: Bazen alt bacak veya ayak bileğinde ödem ile birlikte, livedo retikülaris
(değişik renkte cilt)
Gastrointestinal rahatsızlıklar:
Yaygın: Bulantı, ağız kuruluğu
Kardiyak rahatsızlıklar:
Çok seyrek: Ventriküler taşikardi, ventriküler fibrilasyon, torsade de pointes ve QT uzaması
gibi kardiyak aritmiler. Bu vakaların pek çoğu doz aşımı veya diğer ilaçlarla
birlikte kullanımda veya kardiyak aritmi için diğer risk faktörleri sonrasında
meydana gelir (bakınız bölüm 4.3 ve 4.5). Taşikardi ile kardiyak aritmi.
Vasküler rahatsızlıklar:
Yaygın: Ortostatik disregulasyon
Göz rahatsızlıkları:
Seyrek: Bulanık görme*
Çok seyrek: Geçici görme kaybı*, ışık hassasiyetinde artış
Bilinmiyor: Korneal ödem, ilacın kullanılması bırakıldıktan sonra geri dönüşümlü
∗ Görüş keskinliğinde kayıp veya bulanık görme meydana geldiğinde, korneal ödem muhtemel riskini ortadan
kaldırmak için hasta göz doktoru tarafından muayene edilmelidir (bakınız bölüm 4.4).
Kan ve lenfatik sistem rahatsızlıkları:
Çok seyrek: Lökopeni ve trombositofeni gibi hematolojik yan etkiler
İmmün sistem rahatsızlıkları:
Çok seyrek: İnfüzyon tedavisi sonrasında anafilaktik reaksiyonlar
5-84.9 Doz aşımı ve tedavisi
Amantadinin yüksek dozu ile ortaya çıkan akut intoksikasyon bulguları arasında bulantı,
kusma, hipereksitabilite, tremor, ataksi, bulanık görme, letarji, depresyon, dizartri ve
konvülsiyonlar görülebilir.
Bu etkiler çok yüksek amantadin dozu ile birlikte diğer anti-parkinson ilaçlarının kullanımı
sırasında görülmüştür.
Önlemler: İntoksikasyonu düzeltmek için bilinen spesifik bir ilaç tedavisi veya antidot yoktur.
Amantadin ile intoksikasyon durumunda hastanın kusması sağlanmalı ve gastrik lavaj
yapılmalıdır.
Yaşamı tehdit eden intoksikasyon durumunda hastanın yoğun bakımının yapılması gerekir.
İlgili terapötik önlemler arasında, sıvı alımının düzenlenmesi, Amantadinin hızlı ıtrahı için
idrarın asitleştirilmesi, hastanın sedasyonu, antikonvülsif önlemler ve antiaritmikler (örneğin,
lidokain gibi) yararlı olabilir.
Yukarıda tarif edilen nörotoksik semptomların tedavisi için fizostigminin intravenöz
uygulanmasının (yetişkinlerde her 2 saatte bir 1-2 mg, çocuklarda 5-10 dakikalık
intervallerle doz toplam 2 mg’a ulaşacak şekilde 0.5 mg’lık dozlar intravenöz olarak
verilebilir) amantadinin santral sinir sistemi toksisitesini geri çevirmek için etkili olduğu
bildirilmektedir.
Aşırı dozda amantadin alan hastalarda isoproteronel gibi adrenerjik ajanların kullanımı
sırasında dikkatli olunmalıdır. Çünkü amantadinin dopaminerjik aktivite nedeniyle malign
aritmi görülme riskinden bahsedilmektedir.
5. FARMAKOLOJİK ÖZELLİKLERİ
5.1 Farmakodinamik Özellikleri
Farmakoterapötik grup: Anti-parkinson ilaçlar
ATC kodu: N04BB01
Amantadinin çeşitli farmakolojik etkileri vardır. Striatal dopamin reseptörlerde dolaylı olarak
agonistik etkiye sahiptir. Hayvan çalışmalarında, amantadinin hem presinaptik nöronlardan
geri alımı azaltarak ve hem de artmış dopamin sentezinden ekstraselüler dopamin
konstrasyonunu artırdığı görülmüştür. Terapötik konsantrasyonlarda amantadin NMDA
reseptörler aracılığıyla asetilkolin serbestlenmesini engeller ve böylece antikolinerjik etkisini
arttırabilir. Bu madde L-dopa ile sinerjistik etkiye sahiptir.
5.2 Farmakokinetik Özellikleri
Dağılım
200 mg amantadin sülfat’ın 3 saat boyunca infüzyonu ile ortalama plazma konsantrasyonu
0.54 µg/ml olarak saptanmıştır. Günlük 200 mg tedavi ile 6. günün sonunda ortalama plazma
konsantrasyonu 0.76 µg/ml’dir. Ortalama klirensi 3.6 L/saat’dir. Plazma ortalama yarılanma
ömrü 7-23 saat arasında değişmekte olup ortalama 10 saattir.
Amantadin, %67 oranında plazma proteinlerine bağlanır. Geri kalanı plazmada serbest halde
bulunur. Doyurulabilir transport sistemi ile kan-beyin bariyerini de geçer.
Eliminasyon
60 yaşın üzerindeki hastalarda amantadin klirensi azalmakta, plazma yarılanma ömrü ve
plazma konsantrasyonu artmaktadır. Amantadin, primer olarak glomerüler filtrasyon ve
6-8tübüler sekresyon ile idrar yoluyla atılır. Amantadinin neredeyse tamamen (tek dozun %90’ı)
metabolize olmamış formda idrar ile çok az bir kısmı da feçes ile atılır.
İdrar pH’sı amantadinin atımını etkilemektedir. İdrar asitleştirildiğinde eliminasyon hızı
artmaktadır. Bu nedenle idrarı asitleştirilen gıdalar veya ilaçlar, amantadinin ıtrahını
hızlandırabilirler.
5.3 Klinik Öncesi Güvenilirlik Verileri
Amantadin, repolarize edici potasyum iyonlarının inflüksünün (içeri akımının) inhibisyonu
aracılığıyla aksiyon potansiyeli süresinin uzamasını içeren kardiyak elektrofizyoloji üzerine
etkilere sahiptir. İnsanlarda, seyrek olarak bu etkiler özel kardiyak aritmi türlerinin
görülmesine sebep olabilir (apikal resiprokal taşikardi veya torsade de pointes aritmi).
Kronik toksisite çalışmaları öncelikle MSS uyarıcı etkilerle ortaya çıkarmıştır. Köpekler ve
maymunlarda izole vakalarda ekstrasistoller gözlenmiş, köpeklerde miyokartta hafif yağ
infiltrasyonu görülmüştür.
In vitro ve in-vivo testler ile gerçekleştirilen mutajenite çalışmasında amantadinin herhangi
bir genotoksik potansiyeline dair kanıt bulunamamıştır.
Amantadinle yapılan uzun süreli karsinojenisite çalışması bulunmamaktadır.
Sıçanlar, fareler ve tavşanlarla yapılan embriyotoksisite çalışmalarında, sadece sıçanlarda
yüksek dozlarda embriyoletal etkiler ve malformasyonlar gösterilmiştir. Artan sıklıkta ödem,
arka bacaklarda malpozisyon ve iskelet anomalileri gözlenmiştir. Üreme üzerine yapılan
araştırmalar yetersizdir; sıçanlarda üreme bozukluğuna dair kanıt bulunmaktadır.
Perinatal/postnatal dönemde yapılan herhangi bir çalışma bulunmamaktadır.
6. FARMASÖTİK ÖZELLİKLERİ
6.1 Yardımcı Maddelerin Listesi
Sodyum klorür
Enjeksiyon için su
6.2 Geçimsizlikler
Bilinen bir geçimsizlik bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
25oC'ın altındaki oda sıcaklığında saklayınız.
6.5 Ambalajın Niteliği ve İçeriği
Her biri 500 ml’lik infüzyon çözelti içeren 2 plastik şişede, karton kutusunda, kullanma
talimatı ile beraber satışa sunulur.
6.6 Tıbbi beşeri üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7-87. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
ÜMRANİYE 34773, İSTANBUL
Tel: 216 612 9191
Fax: 216 612 9192
8. RUHSAT NUMARASI
13.03.2008, 124/21
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.08.2008
Ruhsat yenileme tarihi: -
10. KÜB’ÜN YENİLENME TARİHİ
8-8