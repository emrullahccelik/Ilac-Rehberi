1 / 11  KULLANMA TALİMATI  
 
PLASORİN 10 mg  tablet  
Ağızdan  alınır.  
 
• Etkin  madde:  Her tablet  10 mg varfarin  sodyum  içerir.  
• Yardımcı  Maddeler:  Mısır  nişastası,  laktoz  monohidrat( inek sütü 
kaynaklı ),  talk, magnezyum  stearate ve  deiyonize  su. 
 
 
 
Bu Kullanma  Talimatında: 
 
1. PLASORİN   nedir  ve ne için kullanılır?  
2. PLASORİN  ’i kullanmadan  önce dikkat  edilmesi  gerekenler  
3. PLASORİN   nasıl  kullanılır?  
4. Olası  yan etkiler  nelerdir?  
5. PLASORİN  ’i saklanması  
 
Başlıkları  yer almaktadır. 
 
1. PLASORİN  nedir ve ne için kullanılır?  
PLASORİN  “antikoagülan”(  kan pıhtılaşmasını önleyen)  olarak  bilinen  ilaç grubunun  bir 
üyesidir.  Bu ilaç bazen  kan inceltici olarak  da adlandırılır.  Kanınızda  pıhtı oluşması  ihtimalini  
azaltmak için  kullanılır.  Kan pıhtıları kalp krizi, inme,  bacaklarda ve akciğerde kan pıhtısına  
bağlı  tıkanma oluşumu gibi  diğer ciddi  tıbbi sorunlara yol açabilir.  
 
Bir tablette  etkin  madde  olarak  10 mg varfarin  sodyum  bulunur. Tabletler  beyaz  renktedir, 
her bir yüzü  çentiklidir  ve bir yüzünde  ‘10’ yazılıdır.  28 tablet  içeren  ambalajda  
sunulmaktadır.  
 
PLASORİN  aşağıdaki durumlarda kullanılır:  
• Toplardamarlarda  kan  pıhtısına  bağlı  tıkanmaların   ve ardından  akciğerlerde kan 
pıhtısı oluşumunun önlenmesi  ve tedavisi  
• Kalp  ritminin  çok hızlı ve düzensiz  olmasına  yol açan bir bozukluk (atrial fibrilasyon)  
ve/veya  kalp kapağı  takılması  sonucu,  kalpte  pıhtıların  oluşmasının  ve bu pıhtıların  
başka  damarlara giderek  (emboli)  tıkanmaya  yol açmasının önlenmesi ve tedavisi  
• Kalp  krizi ardından  gelişen  ölüm, kalp krizinin  tekrarlaması,  inme  ya da pıhtıların  
başka damarlara giderek  (emboli) tıkanmaya yol açma  riskinin  azaltılması Bu  ilacı  kullanmaya   başlamadan   önce   bu  KULLANMA   TALİMATINI   dikkatlice  
okuyunuz,  çünkü  sizin  için önemli  bilgiler içermektedir.  
 
• Bu kullanma talimatını saklayınız.  Daha  sonra tekrar  okumaya ihtiyaç duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç  kişisel olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında,  doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında yüksek  
veya düşük doz kullanmayınız.  2 / 11  2. PLASORİN ’ i kullanmadan  önce dikkat  edilmesi  gerekenler  
 
PLASORİN ’ i aşağıdaki durumlarda  KULLANMAYINIZ  
Eğer;  
• Hamileyseniz  (kalbinize  takılmış  mekanik kalp kapağı  nedeniyle  toplardamarlarda  
pıhtı oluşumu  ve pıhtının  başka  damarlara  giderek  (emboli)  tıkanmaya  yol açma  
riskiniz  olması  durumu  hariç) . Detaylı bilgi için ‘‘Hamilelik’’  bölümü altında  yazılan  
bilgilere bakınız.  
• Kanama  eğiliminiz  veya kan hücrelerinizle ilgili  bir hastalığınız  (kan diskrazileri)  
varsa  
• Yakın  zamanda  beyin, omurilik  veya göz ameliyatı geçirdiyseniz  ya da size geniş  
yüzeylerin  açılmasını  gerektiren  travma  cerrahisi  uygulandıysa  
• Aşağıdaki  durumlara bağlı kanama eğilimi  söz konusuysa  
o Mide  bağırsak  sistemi,  idrar  yolları ve üreme  sistemi  ya da solunum  
sisteminizde  aktif yaralarla (ülser) ilişkili kanama  eğilimi  ya da aşikar  
kanamalar,  
o Beyin,  omurilikte  kanama,  
o Beyin damarlarında balonlaşma  (anevrizma),  aort damarı  yırtılması  
o Kalbin  dışını  saran  zarın  iltihabı (perikardit)  ve kalbin dış zarı boşluğunda  sıvı 
toplanması,  
o Kalbin  iç zarında bakterilerin  neden  olduğu iltihap  (endokardit)  
• Gebelikte düşük tehdidi,  
• Gebelikte kan basıncı  artışı,  idrarda  protein  bulunması  ve vücudun su tutmasıyla  
seyreden  hastalık  (preeklampsi)  ve bu durumun ileri bir aşaması  olan eklampsi  (bilinç  
kaybı, kasılmalar ile başlayıp, koma  ile sonuçlanabilen gebelik  zehirlenme si) 
• Gözetim  altında  olmayan  ve tedavi  uyuncu ile ilgili yüksek risk taşıyan  bir 
hastalığınız varsa, 
• Beyin  omurilik  sıvısı  örneği  almak  için bel bölgesine  bir iğneyle  girilerek  yapılan  
tıbbi işlem  (lomber  ponksiyon)  gibi kanamaya yol açma ihtimali olan teşhis  ve tedavi  
uygulamaları yapıldıysa  
• Bölgesel  olarak  büyük çaplı  anestezi  veya bel bölgesine  blok anestezi  uygulanması  
söz konusuysa  
• Kontrolsüz tansiyon  yüksekliğiniz varsa  
• PLASORİN ’ ün içeriğinde  bulunan etkin  maddeye  (varfarin) veya diğer  yardımcı  
maddelerden  herhangi  birisine  karşı  aşırı hassasiyetiniz  (alerji)  varsa.  
 
PLASORİN ’’i aşağıdaki durumlarda DİKKATLİ  KULLANINIZ  
 
UYARI:  KANAMA RİSKİ  
PLASORİN  ciddi  ve ölümcül  kanamalara  neden  olabilir.  Kanama  ihtimali  tedavinin ilk 
ayında yüksektir. Kanama açısından  risk faktörleri  şunlardır:  
- pıhtılaşmanın  aşırı  derecede önlenmesi  (aşırı  antikoagülasyon), 
- 65 yaş ve üzerinde olmak,  
- kan pıhtılaşma ölçümlerinin  değişkenlik  gösterme öyküsü,  
- mide  ve bağırsak  kanaması öyküsü,  
- yüksek tansiyon,  
- beyin  damar  hastalıkları,  
- kansızlık  (kan  sayımı değerlerinin  normalin  altında  olması),  
- kanser,  3 / 11  - travma  (örneğin kaza veya  cerrahi girişim),  
- böbrek problemleri,  
- bazı genetik  faktörler ve uzun süreli  varfarin  tedavisi.  
 
Tedavi  uygulanan  tüm hastalarda düzenli  INR (Uluslararası  Normalize  Oran  adı verilen  
kanınızın  ne kadar  sürede  pıhtılaştığını gösteren  bir değer)  takibi  gerçekleştirilmelidir.  
Kanama  riski yüksek olanlarda  daha  sık INR takibi  yapılması,  istenen  INR değerine göre 
dikkatli  bir doz ayarlaması  ve duruma  uygun  olan en kısa süreli  tedavi  uygulanması  yararlı  
olabilir.  Buna  rağmen  kanama riski ortadan kalkmaz.  Doktorunuz  sizin için en uygun  olan 
INR değerlerini  belirleyecektir.  INR değerinizi  sizin için belirlenen  hedef  aralıkta  
sürdürebilmek  için PLASORİN  dozunuzda  gerektiğinde  ayarlamalar  yapılacaktır.  
İlaçlar,  diyet  değişiklikleri ve diğer  faktörler  PLASORİN  tedavisinin  sağladığı  INR 
değerini  etkiler.  Bitkisel ilaçlar  dahil  olmak  üzere başka  ilaçların  başlanması, kesilmesi  
ya da doz değişikliği  sırasında  INR daha  sık takip edilmelidir.  Kanama  riskini minimize  
edecek  önlemleri almalı,  kanama belirtileri  ya da bulgularını doktorunuza bildirmelisiniz.  
 
Doku ölümü (nekrozu)  
Deri ve diğer  dokularda  sık olmamakla  birlikte  hücre  ölümü ve kangren  gelişebilir.  Genellikle  
PLASORİN  tedavisine  başlandıktan sonra  birkaç  gün içinde  ortaya  çıkmaktadır.  
Etkilenen  dokunun çıkartılması gerekebilir.  Bu durumda  PLASORİN  tedavisi  kesilmeli  
ve gerekiyorsa başka  bir tedaviye geçilmelidir.  
 
Kalsifilaksi (deri  ve yağ dokusundaki  damarlarda kalsiyum  birikmesi)  
Böbrek yetmezliği  olup diyaliz  uygulanan hastalarda  daha  sık olmak  üzere kanda  kalsiyum  
artışına  bağlı  olarak  gelişen  bir durum  olan kalsifilaksi  deride  kalsiyum  birikimine  yol açar.  
PLASORİN  kullanırken bu durum  gelişirse tedavi kesilmelidir.  
 
Heparine Bağlı Trombositopeni  
Heparine bağlı  olarak,  pıhtılaşmayı sağlayan  kan hücresi  (trombositler)  sayısının  azalması  ve 
morarma  ve kanamaların  daha  kolay  oluşmasına  sebep  olması  (heparine  bağlı  trombositopeni  
(HİT)) veya heparine  bağlı  olarak  trombositopeni  ile beraber  kan damarında  pıhtılaşma  
(tromboz)  olması  (HİTTS)  gibi bir hastalığınız  varsa  PLASORİN  başlangıç tedavisi  
olarak  kullanılmamalıdır.  Trombosit  sayısı  normal  düzeye  döndüğünde  PLASORİN   
tedavisi  düşünülebilir. 
 
Atardamarda Pıhtı Ve Kolesterol  Pıhtısı (Sistemik  Ateroemboli  Ve Kolesterol  
Mikroembolisi)  
PLASORİN  tedavisi  sırasında  atardamarlarda pıhtının  yol açtığı  tıkanıklık  ve kandaki  
yağın  (kolesterol)  yol açtığı  ufak tıkanıklıklar  gelişebilir.  Böbrek, pankreas, dalak  ve 
karaciğer  gibi organlarda  doku ölümüne  yol açabilir.  Ayak  parmaklarınızda gelişirse  “mor  
ayak parmağı” adı verilen  durum  gelişebilir.  Bu durumlarda  PLASORİN   tedavisi  
kesilmeli  ve gerekiyorsa  başka bir  tedaviye geçilmelidir.  
 
Böbrek Problemleri  
PLASORİN  alan kişilerde  böbrek hasarı  oluşabilir.  İdrarınızda  kan olması  durumunda,  
derhal  doktorunuza  bildiriniz.  Böbrek  problemleriniz  olması  durumunda,  PLASORİN  ile 
tedaviniz  devam  ederken doktorunuz  kanama ile ilgili takip  yapmak  üzere daha  sık tahlil 
yaptırabilir.  
 
Mekanik  Kalp  Kapağı  Olan Gebe Kadınlar  4 / 11  PLASORİN  pıhtı oluşma  riski yüksek olan mekanik  kalp kapağı  olan gebeler  dışında, 
gebelik  döneminde kullanılmamalıdır.  Eğer gebeyseniz ve mekanik  kalp kapakçığınız  varsa,  
doktorunuz  tedavinin size  olası  faydaları  ve bebeğinize  potansiyel  zararlarını  değerlendirerek  
PLASORİN  tedavisine  başlanması  veya sürdürülmesine  sizinle  birlikte  karar  verecektir.  
 
Ayrıca eğer,  
- Orta dereceli  veya şiddetli karaciğer yetmezliğiniz  varsa,  
- Bir enfeksiyonunuz varsa veya bağırsak  floranızda  herhangi  bir bozukluk varsa  (örneğin  
antibiyotik  tedavisi,  besinlerin  sindirim  kanalından emilimi  ile ilgili problemler),  
- Vücudunuza kalıcı kateter yerleştirildiyse (örneğin  idrar kesenize sonda  konduysa),  
- Şiddetli  veya orta dereceli  yüksek tansiyon rahatsızlığınız varsa,  
- Protein  C aracılı  antikoagülan (pıhtılaşmayı azaltma) yanıtı  eksikliğiniz varsa,  
- Katarakt  veya  lens cerrahisi  gibi b ir göz ameliyatı geçirecekseniz,  
- Kandaki  alyuvarların  aşırı artmasıyla seyreden  bir kan hastalığınız (polistemi vera)  
varsa,  
- Kan damarlarınızda iltihaplanmaya neden olan bir  bozukluğunuz (vaskülit)  varsa,  
- Şeker  hastalığınız  (diyabetes  mellitus)  varsa doktorunuzu bilgilendiriniz.  Bu hastalıklar  
PLASORİN  tedavisinin riskini  arttırabilir.  
 
 
PLASORİN  tedavisine  vereceğiniz  yanıt  için kan testi yaptırmalısınız.  Bu kan testine  
PT/INR  testi denir.  PT/INR  testi,  kanınızın  ne kadar  hızlı pıhtılaştığını gösterir.  Doktorunuz  
hangi  PT/INR  sonucunun size uygun  olduğunu söyleyecektir.  Doktorunuz  PLASORİN   
dozunuzu  ayarlayarak  hedef  PT/INR  seviyenizin korunması  sağlanacaktır.  
Aşağıdaki  durumlar  INR yanıtının  artmasına  ve azalmasına  sebep  olabilir.  Bu durumlardan  
herhangi  biri sizin için geçerliyse doktorunuzu bilgilendiriniz:  
- K vitamini  alımında artış,  
- K vitamini  eksikliği,  
- Varfarine karşı doğuştan  direnç,  
- İshal,  
- Karaciğer problemleri,  
- Beslenme bozukluğu, 
- Yağ emilim  bozukluğu  (steatore).  
 
PLASORİN  Kul lanan  Hastalarda Diş  Müdahaleleri  ve Ameliyatlar  
Hastayı  tedavi  etmekte olan  doktor  ile diş hekimi  ve cerrah  arasındaki  yakın  iş birliği  esastır.  
Diş tedavisi  yaptırmadan  önce  diş hekimine  mutlaka  PLASORİN   kullandığınızı  
söylemeniz gerekir.  
 
Bu  uyarılar,   geçmişteki   herhangi   bir  dönemde  dahi  olsa  sizin  için  geçerliyse  lütfen  
doktorunuza danışınız. 
 
PLASORİN ’ i yiyecek  ve içecek ile kullanılması 
Bazı yiyecekler  PLASORİN   ile birlikte  alındığında  ilacın  etkisini  değiştirebilir.  Normal  
ve dengeli  besleniniz.  Diyetinizde  herhangi  bir değişiklik  yapmadan  önce doktorunuzla  
konuşunuz.  
Yiyecekler  içindeki  K vitamini miktarı PLASORİN   ile tedaviyi  etkileyebilir.  K vitamini  
miktarını sabit tutacağınız  normal, dengeli  bir beslenme uygulamalısınız.  PLASORİN   
kullanıyorsanız  beslenme alışkanlıklarınızda,  örneğin  yeşil yapraklı  sebzelerden  çok 
miktarlarda yemek gibi, büyük değişiklikler yapmaktan  kaçınmalısınız.  5 / 11  Alkol kullanmaktan kaçınınız. 
 
Hamilelik  
İlacı kullanmadan  önce doktorunuza veya  eczacınıza  danışınız.  
 
PLASORİN  pıhtı oluşma  riski yüksek olan mekanik  kalp kapağı  olan gebeler  dışında,  
gebelik  döneminde kullanılmamalıdır.  
PLASORİN  gebelik  döneminde  kullanıldığı  takdirde  ciddi  doğum  kusurlarına  yol 
açmaktadır.  Doğmamış  çocuğunuzda  hasara,  hatta  ölüme  neden olabilecek  doğumsal  hatalara  
yol açabilir.  Eğer hamile  kalma  ihtimaliniz  varsa  etkili bir doğum  kontrol  yöntemi  
uygulayınız.  PLASORİN   tedaviniz  bittikten  sonra  en az 1 ay daha  etkili bir doğum  kontrol  
yöntemi  uygulamaya devam ediniz. 
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  veya  eczacınıza  danışınız . 
 
Sınırlı  veriye  göre varfarin  insan  sütünde  bulunmamıştır.  Memedeki  bebek açısından  bir risk 
olduğu göz ardı  edilemez.  Doktorunuz,  anne ve bebek  açısından  PLASORİN   tedavisinin  
yarar/risk  değerlendirmesini yapacak  ve size uygun  tavsiyede bulunacaktır.  Eğer emzirirken  
PLASORİN  kullanmanız  önerilirse,  doktorunuz  sizi ve bebeğinizi  olası  kanamalar  
yönünden dikkatli  gözetim  altında tutacaktır ve gerekli  testleri düzenli  olarak  yaptıracaktır.  
 
Araç ve makine  kullanımı  
Araç ve makine  kullanma  üzerinde  bilinen  bir etkisi bulunmamaktadır.  
 
PLASORİN 'i içeriğinde bulunan  bazı yardımcı  maddeler  hakkında  önemli  bilgiler  
PLASORİN  bileşiminde  laktoz  içermektedir.  Eğer daha  önceden doktorunuz  tarafından  
bazı şekerlere karşı  intoleransınız  (dayanıksızlığınız)  olduğu söylenmişse,  bu tıbbi ürünü 
almadan  önce  doktorunuzla  temasa geçiniz.  
 
Diğer ilaçlar ile  birlikte  kullanımı  
Doktorunuza    danışmadan    herhangi    bir   ilaca   başlamayınız,    değiştirmeyiniz    veya 
sonlandırmayınız.  
Doktorunuza  kullandığınız  tüm ilaçları,  vitaminleri,  bitkisel  takviyeleri  ve reçetesiz  ilaçları  
söylemelisiniz.  Bunlar  PLASORİN  ile etkileşime  girerek  ilaç dozunuza  etki edebilir  veya 
yan etkileri artırabilir.  
 
PLASORİN  aşağıdaki ilaçlarla eş  zamanlı  kullanıldığında kanama riski  artabilir: 
 Kan   pıhtılaşmasını   önleyen    (antikoagülan)    ilaçlar:    örn.   argatroban, dabigatran,  
bivalirudin, desirudin,  heparin, lepirudin)  
 Kan pulcuklarının (trombosit)  kümeleşmesini önleyen  (antiagregan)  ilaçlar (örn. aspirin, 
silostazol,  klopidogrel,  dipiridamol,  prasugrel,  tiklopidin)  
 Ağrı,  ateş ve iltiha ba etkili olan ilaçlar  (Nonsteroidal  anti enflamatuar  ilaçlar  (NSAİİ)):  
(örn.  selekoksib,  diklofenak, diflunisal,  fenoprofen, indometasin,  ketorolak, mefenamik  
asit, oksaprozin, piroksikam,  sulindak,  ibuprofen, ketoprofen, naproksen içeren  ilaçlar)  6 / 11   Depresyon  tedavisinde  kullanılan serotonin geri alım inhibitörleri (örn.  sitalopram,  
desvenlafaksin, duloksetin, essitalopram,  fluoksetin,  fluvoksamin,  milnasipran,  
paroksetin, sertraline,  venlafaksin, vilazodon)  
 
Bitkisel ilaçlar:  
 Bazı bitkisel  ürünler , birlikte  kullanıldığında  PLASORİN  ’in etkisini  attırabilir  (örn. 
sarımsak  ve Ginkgo biloba ) 
 Bazı bitkisel  ürünler , birlikte  kullanıldığında  PLASORİN  ’in etkisini azaltabilir  (örn.  
koenzim  Q-10, ginseng ve  St. John bitkisi  (Sarı  kantaron otu)).  
 
PLASORİN ’ i etkisini arttıran  ilaçlar:  
Bu ilaçlar birlikte kullanıldığında INR yanıtında  artış meydana gelir.  
- Kalp  hastalıkları tedavisinde  kullanılan  ilaçlar:  Kinidin,  propafenon, amiodaron,  
propranolol, prasugrel,  tiklopidin, absiksimab,  tirofiban,  heparin, argotroban, bivaluridin,  
desirudin, lepirudin,  streptokinaz, alteplaz,  etakrinik  asit, tienilik  asit, pentoksifilin,  
benziodaron, bezafibrat,  klofibrat, siprofibrat,  fenofibrat, gemfibrozil,  atorvastatin,  
fluvastatin,  lovastatin, pravastatin,  rosuvastatin, simvastatin,  ezetimib  
- Mide  bağırsak   hastalıklarında   kullanılan   ilaçlar:  Simetidin,   ranitidin,   esomeprazol,  
lansoprazol,  omeprazol,  pantoprazol,  rabeprazol,  kenodiol, sisaprid,  olsalazin  
- Kas  ve  iskelet  sistemi  hastalıkl arında   kullanılan   ilaçlar:   Allopürinol,  benzbromaron,  
sülfinpirazon 
- Sinir  sistemi  hastalıklarında  kullanılan  ilaçlar:  Desvenlafaksin, duloksetin, venlafaksin, 
sitalopram,  essitalopram,  fluoksetin, fluvoksamin,  paroksetin,  sertralin,  viloksazin,  tradozon, 
valproik  asit, valproat,  fosfenitoin,  fenitoin,  entakapon, tolkapon,  ropinirol, ginkgo  biloba,  
memantin,  metilfenidat,  kloral  hidrat,  glutetimid  
- Solunum sistemi hastalıklarında kullanılan ilaçlar: Zafirlukast,  noskapin,  oksolamin 
- Hormon sistemi  hastalıklarında  kullanılan  ilaçlar:  Deksametazon,  metilprednizolon,  
prednizon,  tibolon, tamoksifen, toremifen,  medroksiprogesteron,  megestrol,  testosteron,  
bikalutamid,  flutamid,  nilutamid,  danazol,  metandienon,  oksandrolen, oksimetolon, 
stanozolol,  eksena tid, glukagon,  levotiroksin,  liotironin,  tiroid  hormonu, metimazol,  
propiltiourasil 
- Üreme sistemi ve  böbrek hastalıklarında  kullanılan  ilaçlar: Tolterodin, tamsulosin  
- Bağışıklık  sistemi  hastalıklarında kullanılan  ilaçlar:  Leflunomid  
- Enfeksiyon tedavisinde  kullanılan  antibiyotikler: Amoksisilin,  benzilpenisilin,  penisilin  G, 
piperasilin,  tikarsilin,  sefaklor,  sefamandol,  sefazolin,  sefiksim,  sefotetan,  sefonisid,  
sefotiam,  sefoksitin,  seftriakson,  sefuroksim, doksisiklin, tetrasiklin,  tigesiklin,  azitromisin,  
klaritromisin,  eritromisin,  roksitromisin, telitromisin,  neomisin,  siprofloksasin,  
levofloksasin,  nalidiksik  asit, moksifloksasin,  norfloksasin,  pefloksasin, ofloksasin, 
sulfadoksin,  sulfafurazol,  sulfametizol,  sulfametoksazol/trimetoprim,  sulfisoksazol,  
aminosalisilik  asit, izoniazid,  kloramfenikol,  vankomisin  
- Mantar  enfeksiyonlarının  tedavisinde  kullanılan  ilaçlar:  Mikonazol, ekonazol, flukonazol,  
ketokonazol,  itrakonazol, vorikonazol  
- Parazit  enfeksiyonlarının tedavisinde  kullanılan  ilaçlar:  Proguanil, metronidazol,  nimorazol,  
tinidazol,  kinidin  
- Viral  enfeksiyonların  tedavisinde  kullanılan  ilaçlar:  Delavirdin,  efavirenz,  etravirin, 
nevirapin,  atazanavir,  ritonavir  
- İnflamasyon  ve ağrı için kullanılan  ilaçlar:  Asetominofen  (parasetamol),  aspirin  
(asetilsalisilik  asit),  diflunizal,  proproksifen, tramadol,  diklofenak, indometazin,  ketorolak,  
sulindak,  fenoprofen,  ibuprofen,  ketoprofen, naproksen, oksaprozin, selekoksib, etorikoksib,  7 / 11  lumirakoksib,  rofekoksib, mefenamik  asit, meklof enamik  asit, lornoksikam, piroksikam,  
glukozamin 
- Kanser  tedavisinde  kullanılan  ilaçlar: Siklofosfamid,  ifodfamid,  karboplatin, kapesitabin, 
florourasil, tegafur,  paklitaksel,  trastuzumab,  etoposid,  erlotinib,  gefitinib,  sorafenib, 
romidepsin, voriostat  
- Aşılar:  İnfluenza aşısı  
- Vitaminler: E  vitamini  
- Diğer:  Alkol, benzotonyum  klorür, disülfiram,  metilsalisilat  merhemi,  trolamin  salisilat  
merhemi,  orlistat  
 
PLASORİN ’ i etkisini azaltan  ilaçlar:  
Bu ilaçlar birlikte kullanıldığında INR yanıtında  azalma meydana  gelir.  
- Kalp  hastalıkları tedavisinde  kullanılan  ilaçlar:  Disopiramid,  spironolakton,  klortalidon,  
kolesevelam,  kolestiramin,  bosentan, ubikinon (ubidekarenon)  
- Mide  bağırsak  hastalıkları tedavisinde  kullanılan  ilaçlar: Ranitidin,  sukralfat, aprepitant,  
fosaprepitant  
- Sinir  sistemi hastalıkları  tedavisinde  kullanılan  ilaçlar:  Trazodon,  fenobarbital,  primidon, 
karbamazepin,  fenitoin,  haloperidol, klordiazepoksid,  butobarbital, pentobarbital,  
sekobarbital  
- Hormon sistemi  hastalıklarında  kullanılan  ilaçlar:  Kortizon,  prednizon, östrojen  içeren  
lasofoksifen,  raloksifen,  metimazol,  propiltiourasil,  kortikotropin,  aminoglutetimid  
- Bağışıklık  sistemi  hastalıklarında  kullanılan  ilaçlar:  Peginterferon  alfa-2b, siklosporin, 
azatiyoprin  
- Enfeksiyon  tedavisin de  kullanılan   antibiyotikler:  Dikloksasilin,   nafsilin,  rifampisin,  
rifapentin  
- Mantar enfeksiyonlarının  tedavisinde kullanılan ilaçlar:  Griseofulvin  
- Viral   enfeksiyonların  tedavisinde   kullanılan   ilaçlar:   Ribavirin,   efavirenz,   nevirapin,  
darunavir, ritonavir  
- İnflamasyon  ve ağrı için kullanılan ilaçlar:  Glukozamin 
- Antineoplastikler  (kanser  ilaçları):  Siklofosfamid,  merkaptopürin, mitotan  
- Vitaminler: C vitamini,  K vitamini 
- Diğer:  Alkol,  etretinat, izotretinoin  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. PLASORİN  nasıl kullanılır?  
 
Uygun  kullanım  ve doz/uygulama sıklığı  için talimatlar:  
 
 PLASORİN ’ i daima  doktorunuz tavsiye ettiği  şekilde kullanınız. 
 Doktorunuz  tedavinize  verdiğiniz  yanıta  göre ilacınızın  dozunda  ayarlama yapabilir.  
 Her insanın  ihtiyaç  duyduğu PLASORİN  miktarı farklıdır.  Doz INR (Uluslararası  
Normalize  Oran)  adı verilen  bir kan testine  göre ayarlanır. Aldığınız  ilaç dozu kan testinin  
sonucuna  göre değişebilir.  Doktorunuz  kan testi yaparak  ne kadar  PLASORİN  
ihtiyacınız olduğuna  karar verir.  INR değeriniz hedef  aralığa gelince denge  sağlanır. 
 Düzenli   olarak   kan  testlerinizi  (INR)   yaptırmalı  ve  doktorunuzu   ziyaret   ederek  
durumunuzu  kontrol  ettirmelisiniz.  
 PLASORİN  dozu ve hedef  INR değeri  mutlaka  doktorunuz  tarafından  belirlenmelidir.  8 / 11   Genellikle  PLASORİN ’in  başlangıç dozu  günde  2,5-5 mg’dır. INR yanıtına  göre bu 
doz genellikle  3-4 gün sonra  yeniden  düzenlenir. 
 Kontrol  testleri (INR) düzenli aralıklarla yapılarak  idame dozu  ayarlanır.  İdame dozu  bir 
kez tayin  edildikten  sonra, nadiren  değiştirmeye gerek  olur.  
 Hastada pıhtıyla  tıkanma  riski  ortadan kalkana  kadar  tedavi  sürdürülür.  
 
Uygulama yolu  ve metodu: 
PLASORİN  ağızdan  alınır.  
Tabletler  aç karnına  veya  tok karnına  alınabilir.  
Tabletleri  çiğnemeden bir miktar  su ile alınız.  
PLASORİN tabletleri her  gün aynı saatlerde alınız.  
 
Değişik  yaş grupları:  
Çocuklarda  kullanımı  
18 yaşından küçük çocuklarda  kullanımına  ilişkin  yeterli veri  yoktur.  
 
Yaşlılarda kullanımı  
Yaşlı   hastalar   için  PLASORİN  ’in  daha   düşük  başlangıç  ve  idame   dozları   tavsiye  
edilmektedir. Yaşlılarda  doz ayarlanmasına ihtiyaç  duyulabilir.  
Özel  kullanım  durumları:  
Böbrek/karaciğer yetmezliği:  
Ağır ve orta şiddetteki  karaciğer ve böbrek yetmezliklerinde dikkatli kullanılmalıdır.  
 
Eğer  PLASORİN ’ ün etkisinin  çok güçlü veya zayıf  olduğuna  dair bir izleniminiz  var ise 
doktorunuz  veya  eczacınız  ile konuşunuz. 
 
Kullanmanız gerekenden  daha fazla  PLASORİN   kullandıysanız:  
 
Kullanmanız  gerekenden  daha fazla  PLASORİN  aldıysanız,  derhal  doktorunuza  haber  
veriniz.  
 
Güvenli  ve yeterli   düzeyden  daha  fazla PLASORİN   kullanılmasının   erken   belirtisi,  
kanama  şüphesi  veya normal  olmayan  aşikar  kanamadır.  Diş eti veya burun kanaması,  dışkıda  
ya da idrarda kan görülmesi, dışkının katran  renginde  olması,  adet kanamasının aşırı olması,  
vücudunuzda  çarpma olmadan  geniş  morartılar  oluşması,  yüzeysel  yaralardan  sürekli  sızıntı  
olması  şeklinde  kendini  gösterebilir.  Böyle  belirtiler  olursa  derhal  doktorunuza  haber  veriniz.  
 
PLASORİN ’den  kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
 
PLASORİN ' i kullanmayı  unutursanız:  
Eğer bir dozun saatini  kaçırdıysanız  (örneğin sabah  almak  gerekiyordu, öğlenden  sonra  
aklınıza  geldi)  hatırladığınız  anda günlük dozunuzu alınız,  sonra  tekrar  normal  kullanma  
şemanıza dönünüz. Eğer  1 tam gün almayı unuttuysanız  asla iki doz almayınız  ve hemen  
doktorunuza  haber  veriniz.  
 
Unutulan  dozları dengelemek için  çift doz almayınız. 9 / 11  PLASORİN  ile tedavi sonlandırıldığında  oluşabilecek  etkiler  
Doktorunuza danışmadan ilacınızı kesmeyiniz.  
PLASORİN  tedavisini sonlandırmak hastalığınızın  kötüleşmesine neden  olabilir.  
 
4. Olası yan etkiler nelerdir?  
Tüm  ilaçlar  gibi PLASORİN  ’i içeriğinde bulunan maddelere  duyarlı  olan kişilerde  yan 
etkiler  olabilir.  
 
Aşağıdakilerden  biri olursa, PLASORİN  'i kullanmayı  durdurunuz  ve DERHAL  
doktorunuza  bildiriniz veya  size en  yakın hastanenin acil  bölümüne başvurunuz:  
 Şiddetli  alerjik  reaksiyon  (döküntü, kaşıntı,  yüz ve dudakların şişmesi,  ya da ağız ve 
boğazın  nefes  almayı  ve yutmayı güçleştirecek  şekilde  şişmesi)  
 Deri dokusunun ölümü  (nekroz  ve kangren)  
(PLASORİN ’e başladıktan  hemen  sonra  görülebilir.  Bu durumun oluşma  nedeni  kan 
pıhtıları oluşması  ve vücudunuzun  bir kısmındaki  kan akışını  bloke  etmesidir.  
Vücudunuzun  herhangi  bir yerinde  ağrı, renk değişimi veya ısı değişimi  varsa hemen  
doktorunuzu arayınız.  Vücudunuzun etkilenen  kısmında  doku ölümünü veya kaybını  
(ampütasyon) önlemek için acil  tıbbi müdahale gerekebilir)  
 Ayak  parmaklarında morarma  (Mor ayak  parmağı  sendromu):  Ayak  parmaklarınızda ağrı 
olması ve doku renginin mor veya koyu  renk  alması 
 Şiddetli  kanama  
 
Bunlar  çok ciddi  yan etkilerdir.  Acil tıbbi müdahaleye  veya  hastaneye yatırılmanıza  gerek  
olabilir.  
 
Yan etkiler aşağıdaki  kategorilerde gösterildiği şekilde sıralanmıştır:  
Yaygın:  10 hastanın  birinden  az, fakat  100 hastanın birinden fazla görülebilir.  
Yaygın  olmayan:  100 hastanın birinden az,  fakat  1000 hastanın  birinden  fazla görülebilir.  
Seyrek:  1000 hastanın  birinden az,  fakat  10000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor  (eldeki  verilerden  hareketle tahmin  edilemiyor)  
 
Yaygın  
- Kansızlık  (anemi)  
- Baş dönmesi*, baş ağrısı*  
- Gözde kanama  
- Göğüs  ağrısı*  
- Kanama,  tansiyon düşmesi*, baygınlık*  
- Burun kanaması,  nefes  darlığı*, kanlı  öksürük 
- Karın  ağrısı*,  ishal,  dişeti kanaması,  bulantı,  makattan  kanama,  kusma  
- Deride çürük, kaşıntı,  döküntü 
- Eklem  ve kas ağrısı*  
- Kanlı  idrar 
- Safra  kanallarından atılım  bozukluğuna  bağlı  karaciğer  iltihabı  (PLASORİN  ve 
kalp hastalıklarının  tedavisinde  kullanılan  bir ilaç olan tiklopidinin birlikte  
uygulanması  ile ilişkilendirilmektedir)  
- Bitkinlik*,  yorgunluk, şişlik*  
 
Yaygın  olmayan  
- Aşırı  duyarlılık  reaksiyonları  10 / 11  - Kafa içinde  kanama*, uyuşma*  
- Halsizlik*  
- Göğüs  boşluğunda  kanama  
- Karında  şişlik,  tat alma  bozukluğu,  yutma  güçlüğü*, gaz/şişkinlik, kanlı  kusma, 
kanamaya bağlı katran  rengi dışkı  
- Saç dökülmesi, dermatit  (bir tür deri hastalığı), deride  kırmızı nokta  halinde  kanama,  
kurdeşen  
- Eklem  içinde  kanama  
- Vajinal  kanama  
- Titreme,  bitkinlik*, ağrı* 
- Kanda karaciğer enzim düzeyinde yükselme  
 
Seyrek  
- Aşırı  duyarlılığa  bağlı  gelişen,  tansiyon düşmesi,  bilinç  kaybı  ya da nefes  darlığına  
yol açan  reaksiyon  (anafilaksi)  
- Felç*  
- Şok*, damar iltihabı  
- Akciğerlerde kanama 
- Karın  zarı arkasında kanama 
- Deride hücre  ölümü (nekroz)  
 
Çok seyrek  
- Böbreküstü bezinde kanama  
- Omurilikte kanamaya bağlı kitle  
- Kalp  zarında kanama 
- Kan damarlarında  küçük  kan yağı parçacıklarının  tıkanmaya  yol açması  (sistemik  
kolesterol  mikroembolizmi),  ayak parmaklarında  morarma*  (mor  ayak parmağı  
sendromu), atardamarda pıhtının  yol açtığı  tıkanıklık,  yağ parçacıklarının  başka  
damarlara taşınarak  tıkanmaya yol açması,  doku ölümü 
- Akciğerlerde kireçlenme  
- İçi sıvı dolu kabarcıklarla görülen deri bozukluğu 
- Kadında adet kanamasında artış  
- Solukluk*  
 
Bilinmiyor  
- Doku ve  organlarda ölümcül olan/olmayan  kanama  
- Kanda kalsiyum  düzeyi  artışına  bağlı  deride kalsiyum birikimi (kalsifilaksi)  
- Akut  böbrek hasarı  
* Kanamayla ilişkili oluşan rahatsızlıklar sonucu ortaya çıkan  belirtiler.  
Yan etkilerin  raporlanması  
Kullanma  talimatında  yer alan veya almayan  herhangi  bir yan etki meydana  gelmesi  
durumunda, hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonunu tıklayarak  ya 
da 0 800 314 00 08 numaralı  yan etki bildirim hattını arayarak  Türkiye  Farmakovijilans  
Merkezi  (TÜFAM)’ne  bildiriniz.  Meydana gelen  yan etkileri bildirerek  kullanmakta  
olduğunuz  ilacın  güvenliliği hakkında  daha  fazla bilgi edinilmesine  katkı  sağlamış  
olacaksınız.  11 / 11  Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya  eczacınızı  bilgilendiriniz . 
 
 
5. PLASORİN ' i saklanması  
PLASORİN  'i   çocukların   göremeyeceği,    erişemeyeceği    yerlerde ve   ambalajında  
saklayınız.  
 
25°C altındaki oda  sıcaklığında  saklayınız . PLASORİN ’ i 
ışık ve nemden  uzak  tutunuz. 
Hamileler ezilmiş ya  da kırılmış  PLASORİN  tabletletlerine dokunmamalıdır.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden  sonra PLASORİN  ' i  kullanmayınız.  
 
Son kullanma tarihi geçmiş  veya kullanılmayan ilaçları çöpe atmayınız!  Çevre ve  Şehircilik  
Bakanlığınca belirlenen toplama  sistemine veriniz . 
 
Ruhsat  Sahibi : 
Platin  Kimya  Mümessillik  ve Dış Tic. A.Ş. 
Sarıyer  / İstanbul  
 
Üretim  Yeri: 
İlko İlaç San.  Ve  Tic.  A.Ş. 
Selçuklu  / Konya  
  
Bu kullanma talimatı 25.01.2023  tarihinde  onaylanmıştır.  