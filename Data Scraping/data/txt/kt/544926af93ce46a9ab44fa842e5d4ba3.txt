                                                                                                               1/10                                                  KULLANMA TALİMATI  
EPİLEM 500  mg/5  ml konsantre infüzyon çözeltisi içeren flakon    
Damar  içine uygulanır.  
Steril  
• Etkin madde: Her bir flakon etken madde olarak 500 mg levetirasetam içerir.  
• Yardımcı maddeler:  Sodyum klorür, sodyum asetat trihidrat, glasiyel asetik asit, 
enjeksiyonluk su . 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.   
 
Bu Kullanma Talimatında:  
1. EPİLEM  nedir ve ne için kullanılır?  
2. EPİLEM’i kullanmadan önce dikkat edilmesi gerekenler  
3. EPİLEM  nasıl kullanılır?  
4. Olası yan etkiler nelerdir?  
5. EPİLEM  ’in saklanması  
Başlıkları yer almaktadır.  
 
1. EPİLEM  nedir ve ne için kullanılır?  
EPİLEM , berrak, renksiz, steril bir çözeltidir. EPİLEM, 5 ml’lik renksiz , Tip I cam 
flakonlarda kullanıma sunulmaktadır . Bir kutuda 10 flakon bulunur.  
EPİLEM , epilepsi (sara) nöbetlerinin tedavisinde kullanılan antiepileptik (sara nöbetlerini 
önleyici) bir ilaçtır.  
EPİLEM , 16 yaş ve üstü hastalarda ikincil olarak yaygınlaşma olan ya da olmayan kısmi 
başlangıçlı nöbetlerde tek başına kullanılır.  
EPİLEM, halihazırda kullanılan diğer epilepsi ilaçlarına ek olarak:                                                                                                                 2/10 • 4 yaş ve üzerindeki çocuklarda ve erişkinlerde, yaygınlaşması olan veya olmayan kısmi 
başlangıçlı nöbetlerde (sekonder jeneralize olan ya da olmayan parsiyel başlangıçlı 
nöbetler)  
• 12 yaş üzeri adölesan ve erişkinlerde sıçrama tarzındaki nöbetlerde (miyoklonik nöbetler)  
• 12 yaş ve üzerindeki adölesan ve erişkinlerde birincil yaygın kasılmalarla giden 
nöbetlerde (primer jeneralize tonik -klonik nöbetler) kullanılır.  
EPİLEM, steril konsantre infüzyon çözeltisi, oral uygulamanın geçici olarak mümkün 
olmadığı hastalar için seçenektir.  
 
2. EPİLEM  ’i kullanmadan önce dikkat edilmesi gerekenler  
EPİLEM  ’i aşağıdaki durumlarda KULLANMAYINIZ  
• Eğer EPİLEM ’in etkin maddesi olan levetirasetam veya yardımcı maddelerinden herhangi 
birine karşı alerjiniz varsa (Aşırı duyarlı iseniz).  
 
EPİLEM’i aşağıdaki durumlarda DİKKATL İ KULLANINIZ  
• Eğer böbrek problemleriniz varsa doktorunuzun talimatlarına uyunuz. Doktorunuz 
dozunuzun ayarlanmasına gerek olup olmadığına karar verebilir.  
• Çocuğunuzun büyümesinde bir gerileme veya çocuğunuzda beklenmedik bir ergenlik 
gelişimi fark ederseniz lütfen doktorunuza danışınız.  
• Levetirasetam içeren  bir antiepileptik ilaç ile tedavi edilen az sayıda kişide, kendine zarar 
verme veya kendini öldürme düşüncesi vardır. Depresyon ve/veya intihar düşüncesi 
belirtisi gösteriyorsanız lütfen doktorunuza danışınız.   
• Eğer  aile ya da tıbbi geçmişinizde düzensiz kalp atışı öyküsü varsa (elektorkardiyogramda 
görülebilir), sizi kalp atışı düzensizliklerine veya tuz dengesizliklerine eğilimli kılan bir 
hastalığınız varsa ve/veya bir tedavi görüyorsanız .  
 
Aşağıdaki yan etkilerden herhangi biri ciddileşirse veya birkaç günden uzun sürerse 
doktorunuza veya eczacınıza danışınız  
• Anormal düşünceler, sinirli hissetme veya normalden daha agresif tepki verme ya da ruh 
halinizde veya davranışlarınızda siz, aileniz ve/veya arkadaşlarınız önemli değişiklikler 
fark ederseniz  
• Epilepsinin alevlenmesi                                                                                                                 3/10 Nöbetleriniz, özellikle tedavinin başlamasından veya dozun  artırılmasından sonraki ilk ay 
içinde nadiren daha da kötüleşebilir veya daha sık meydana gelebilir.  
Çoklu nöbet tipine ve beceri kaybına neden olan erken başlangıçlı epilepsinin çok nadir  
görülen bir formunda (SCN8A mutasyonları ile ilişkili epilepsi),  nöbetlerinizin devam ettiğini 
veya tedaviniz süresince kötüleştiğini fark edebilirsiniz.  
 
Bu uyarılar ; geçmişte herhangi bir dönemde dahi olsa sizin için geçerliyse lütfen doktorunuza 
danışın.  
 
EPİLEM  ’in yiyecek v e içeceklerle birlikte kullanılması  
EPİLEM ’i yemeklerle birlikte veya ayrı alabilirsiniz. Bir güvenlik önlemi olarak, EPİLEM’i 
alkol ile almayınız.   
 
Hamilelik  
İlacı kullanmadan önce doktorunuza veya eczacınıza danı şınız. 
Eğer hamile iseniz veya hamile olduğunuzu düşünüyor iseniz, lü tfen doktorunuza haber 
veriniz. Doktorunuza danışmadan EPİLEM ile tedavinizi durdurmamalısınız. 
Levetireasetamın doğmamış çocuğunuz üzerindeki doğum kusuru  riski tamamen göz ardı 
edilemez . Levetirasetam  hayvan çalışmalarında nöbetlerinizin kontrolü için gerekenden daha 
yüksek doz seviyelerinde, gelişim  üzerine  minör  istenmeyen etkiler göstermiştir.  
Tedaviniz  sırasında hamile olduğunuzu fark ederseniz hemen doktorunuza danı şınız. 
 
Emzirme  
İlacı kullanmadan önce doktorunuza veya eczacınıza danışınız.  
Tedavi süresince emzirme önerilmez. Doktorunuz, ilacın anne açısından önemini dikkate 
alarak emzirmenin veya ilaçla tedavinin durdurulup durdurulmayacağına dair bir karar verir.  
 
Araç ve makine kullan ımı 
EPİLEM  uykulu hissetmenize neden olabilir, bu da herhangi bir alet veya makine kullanma 
kabiliyetinizi bozabilir. Bu durum daha çok tedavinin başında veya dozdaki bir artıştan sonra 
mümkündür.  
EPİLEM tedavisinde, tedaviye verdiğiniz cevabı doktorunuz değerlendirip izin verinceye 
kadar makine ve araç kullanmayınız.  
                                                                                                                4/10 EPİLEM  ’in içeriğinde bulunan bazı yardımcı maddeler hakkında önemli bilgiler  
Maksimum tek doz EPİLEM konsantre infüzyon çözeltisi 2 ,5 mmol (veya 57 mg) sodyum 
ihtiva eder ( flakon başına 0 ,8 mmol veya 19 mg). Bu durum, kontrollü sodyum diyetinde olan 
hastalar için göz önünde bulundurulmalıdır.  
 
Diğer ilaçlar ile birlikte kullanımı  
EPİLEM’i almadan bir saat önce ve aldıktan bir saat sonra makrogol (laksatif olarak 
kullanılan bir ilaç) almayınız, bu durum EPİLEM’in etkisini kaybetmesine neden olabilir.  
EPİLEM ile birlikte metotreksat (bağışıklık sistemi bozuklukları ya da kanser gibi 
hastalıklarda kullanılan bir ilaç) kullanıyorsanız, lütfen doktorunuza bilgi veriniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza veya eczacınıza bunlar hakkında bilgi veriniz.  
 
3. EPİLEM  nasıl kullanılır?  
Uygun kullanım ve doz/ Uygulama sıklığı için talimatlar:  
Doktorunuz veya hemşireniz size EPİLEM’i intravenöz infüzyon olarak uygulayacaktır. 
EPİLEM günde 2 kez, sabah ve akşam birer kez, yaklaşık her gün aynı zamanda olacak 
şekilde uygulanmalıdır. Damar içi uygulama, oral uygulamaya bir seçenektir. Oral 
uygulamadan intravenöz uygulamaya herhangi bir ayarlama yapılmaksızın, doğrudan 
geçilebilir. Toplam günlük dozunuz ve uygulama sıklığınız aynı kalır.  
 
Monoterapi (EPİLEM ile tek başına tedavi)  
Yetişkinler ve 16 yaş ve üstündeki ergenlerde kullanım:  
• Önerilen  doz: günde 1000 mg -3000 mg arasıdır.  
• Eğer EPİLEM ile tedaviye ilk defa başlayacaksanız doktorunuz size en düşük günlük  dozu 
uygulamadan önce, 2 hafta boyunca düşük doz EPİLEM reçete edecektir.  
 
Ek-tedavi (Diğer antiepileptik ilaçlarla birlikte tedavi)  
Yetişkinler (≥18 yaş) ve 50 kg ve üstündeki ergenlerde (12 -17 yaş) kullanım:  
• Önerilen  doz: günde 1000 mg -3000 mg arasıdır.  
• EPİLEM , günde 2 kez, sabah ve akşam birer kez, yaklaşık her gün aynı zamanda olacak 
şekilde uygulanmalıdır.  
                                                                                                                5/10 4-11 yaş arası çocuklarda ve 50 kg’ın altındaki ergenlerde (12 -17 yaş) kullanım:  
• Önerilen  doz: günde 20 mg/kg ve 60 mg/kg arasıdır.  
• EPİLEM , günde 2 kez, sabah ve akşam birer kez, yaklaşık her gün aynı zamanda olacak 
şekilde uygulanmalıdır.  
 
Uygulama yolu ve metodu:  
EPİLEM , damar içine yavaş olarak uygulama (intravenöz infüzyon) ile bir sağlık mesleği 
mensubu tarafından uygulanır.  
EPİLEM en az 100 m L geçimli seyreltici ile seyreltilerek 15 dakikalık intravenöz infüzyonla 
uygulanır.  
1 flakon EPİLEM steril konsantre infüzyon çözeltisi 500 mg levetirasetam içerir (500 mg/5 
mL). İkiye bölünmüş dozda günlük toplam 500mg, 1000mg, 2000mg veya 3000mg doz için 
önerilen hazırlama ve uygulama talimatı Tablo 1'de sunulmuştur .  
 
Tablo 1: EPİLEM  steril konsantre infüzyon çözeltisinin hazırlanması ve uygulanması  
Doz Çekilen hacim  Seyreltici  
hacmi  İnfüzyon  
süresi  Uygulama  
sıklığı  Günlük  
toplam doz  
250 mg  2,5 mL (yarım 5 mL flakon)  100 m L 15 dakika  Günde 2 kez  500 mg/gün  
500 mg  5 mL (1x5 mL flakon)  100 m L 15 dakika  Günde 2 kez  1000 mg/gün  
1000 mg  10 mL (2x5 mL flakon)  100 m L 15 dakika  Günde 2 kez  2000 mg/gün  
1500 mg  15 mL (3x5 mL flakon)  100 m L 15 dakika  Günde 2 kez  3000 mg/gün  
 
Kullanım süresi:  
• EPİLEM  ile tedavi uzun sürelidir. EPİLEM  ile tedavinize doktorunuzun belirttiği süre 
kadar devam etmelisiniz.  
• Nöbetleriniz artabileceği için doktorunuz söylemeden tedaviyi bırakmayınız.  
 
Deği şik yaş  grupları:  
Çocuklarda kullanımı:  
EPİLEM  konsantre infüzyon çözeltisi, 4 yaş üstü çocuklarda ve erişkinlerde kullanılmaktadır, 
4 yaş altı çocuklarda kullanımı önerilmez.  
 
                                                                                                                6/10 Yaşlılarda kullanımı:  
Yaşlı hastalarda (65 yaş üstü), böbrek fonksiyonu azalmış ise EPİLEM  dozu doktorunuz 
tarafından ayarlanacaktır.  
 
Özel kullanım durumları:  
Böbrek/Karaciğer yetmezliği:  
Böbrek yetmezliğiniz varsa, EPİLEM dozunuz böbrek fonksiyonunuza göre doktorunuz 
tarafından ayarlanacaktır. Ağır karaciğer yetmezliğiniz varsa doktorunuz tarafından dozunuz 
azaltılacaktır.  
Eğer EPİLEM’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla EPİLEM kullandıysanız:  
EPİLEM’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
EPİLEM  ’i kullanmayı unutursanız : 
Eğer bir veya birden fazla doz atladıysanız doktorunuza danışınız.  
Unutulan dozları dengelemek için çift doz almayınız.  
 
EPİLEM  ile tedavi sonlandırıldığında olu şabilecek etkiler  
• EPİLEM  kronik (uzun süreli) tedavi olarak kullanılır. Doktorunuz size söylediği sürece 
EPİLEM tedavisine devam etmelisiniz.  
• Doktorunuzun önerisi olmadan tedaviyi kesmeyiniz çünkü bu durum nöbetlerinizi 
arttırabilir.  EPİLEM tedavisinin sonlandırılmasına doktorunuz karar vermelidir. 
Doktorunuz, EPİLEM tedavisinin kademeli bir doz azaltımı ile sonlandırılması hakkında 
sizi bilgilendirecektir.  
• Levetirasetam ın 4 günden daha uzun süren dönemlerde intravenöz uygulanması ile ilgili 
yeterli deneyim yoktur.  
İlacın kullanımı ile ilgili başka sorularınız olursa doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi EPİLEM’in içeriğinde bulunan maddelere duyarlı olan kişilerde yan etkiler 
olabilir.                                                                                                                  7/10 Aşağıdakilerden biri olursa, EPİLEM’i kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
• Halsizlik, hafif baş dönmesi ya da sersemlik hissi veya nefes almada güçlük; bu bulgular 
ciddi alerjik (anaflaktik) reaksiyon belirtileri olabilir.  
• Yüz, dudaklar, dil ve boğazın şişmesi (Quincke ödemi)  
• Grip benzeri belirtiler ve yüzde kızarıklığı takip eden, yüksek ateşin eşlik ettiği yayılmış 
döküntü, kan testlerinde görülen karaciğer enzim seviyelerinde yükselme ve beyaz kan 
hücrelerinin bir türünde artış (eozinofili) ve lenf nodlarında büyüme (eozinofili ve 
sistemik belirtilerin eşlik ettiği ilaç reaksiyonu [DRESS])  
• İdrar hacminde azalma, yorgunluk, bulantı, kusma, zihin karışıklığı (konfüzyon), bacaklar, 
ayak bilekleri veya ayaklarda şişme; bu bulgular böbrek fonksiyonundaki ani düşüşün 
belirtisi olabilir.  
• Kabarcık oluşturabilen ve küçük hedef tahtaları gibi görünen (merkezinde koyu lekeler, 
etrafında daha açık renk bir alan ve dış kısmında koyu bir halka) cilt döküntüsü 
(multiform eritem)  
• Kabarcıkların ve özellikle ağız, burun, göz ve genital bölge çevresinde deri soyulmasının 
eşlik ettiği yaygın döküntü (Stevens Johnson sendromu)  
• Vücut yüzeyinin %30’undan fazlasında deri soyulmasına neden olan daha şiddetli bir tür 
döküntü (toksik epidermal nekroliz)  
• Ciddi zihinsel değişiklikler veya yakınlarınız sizde zihin karışıklığı (konfüzyon), 
somnolans (uyuklama hali), amnezi (bellek kaybı), bellek yetmezliği (unutkanlık), 
anormal davranışlar ya da istemsiz veya kontrolsüz hareketler gibi nörolojik belirtiler 
olduğunu fark ederse. Bunlar ensefalopatinin (beyin hastalığı, hasarı veya fonksiyon 
bozukluğu) belirtileri olabilir.  
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.   
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:              10 hastanın en az 1’inde görülebilir.  
Yaygın:                     10 hastanın 1’inden az, fakat 100 hastanın 1’inden fazla görülebilir.  
Yaygın olmayan:      100 hastanın 1’inden az, fakat 1000 hastanın 1’inden fazla görülebilir.  
Seyrek:                     1000 hastanın 1’inden az, fakat 10.000 hastanın 1’inden fazla görülebilir.  
Çok seyrek:              10.000 hastanın 1’inden az görülebilir.                                                                                                                 8/10 Bilinmiyor:               Eldeki verilerden hareketle tahmin edilemiyor.  
 
Çok yaygın:  
• Nazofarenjit (Burun ve yutak iltihabı )  
• Uyuklama hali (Somnolans)  
• Baş ağrısı  
 
Yaygın:  
• İştahsızlık (Anoreksi)  
• Depresyon  
• Düşmanca davranış/saldırganlık  
• Kaygı (Anksiyete)  
• Uykusuzluk (İnsomni)  
• Sinirlilik veya uyarıya aşırı tepki gösterme (İrritabilite)  
• İstemsiz kas kasılmaları (Konvülsiyon)  
• Denge bozukluğu  
• Sersemlik hissi  
• İstemsiz titreme (Tremor)  
• Bilinç uyuşukluğunun eşlik ettiği hareketsizlik hali (Letarji)  
• Baş dönmesi,  dönme hissi (Vertigo)  
• Öksürük  
• Karın ağrısı  
• İshal  
• Hazımsızlık (Dispepsi)  
• Bulantı  
• Kusma  
• Döküntü  
• Yorgunluk (Asteni/halsizlik)  
 
Yaygın olmayan:  
• Kanın pıhtılaşmasını sağlayan hücrelerin sayısında azalma  
• Kanda akyuvar sayısında azalma  
• Kilo artışı                                                                                                                 9/10 • Kilo kaybı    
• İntihar girişimi ve intihar düşüncesi  
• Mental bozukluk  
• Anormal davranışlar  
• Gerçekte olmayan şeyleri görmek veya duymak (Halüsinasyon, varsanı)  
• Kızgınlık  
• Zihin karışıklığı (Konfüzyon)  
• Panik atak  
• Duygusal değişkenlik /duygudurum dalgalanmaları  
• Aşırı huzursuzluk hali (Ajitasyon)  
• Bellek kaybı (Amnezi),  
• Dikkat dağınıklığı (Konsantrasyon kaybı)  
• Unutkanlık (Bellek yetmezliği)  
• Koordinasyon bozukluğu / Uyumsuz hareket bozukluğu (Ataksi)  
• İğnelenme hissi (Parestezi)  
• Çift görme  
• Bulanık görme  
• Karaciğer fonksiyon test  değer lerinde artış/ anormallik  
• Saç dökülmesi  
• Deri iltihabı (Ekzama)  
• Kaşıntı  
• Kas zayıflığı  
• Kas ağrısı (Miyalji)  
• Yaralanmalar  
 
Seyrek : 
• Enfeksiyon  
• Tüm kan hücre tiplerinin sayısında azalma  
• Ağır aşırı duyarlılık reaksiyonları (DRESS , anaflaktik reaksiyon [ağır ve önemli alerjik  
• reaksiyon], Quincke ödemi [yüz, dudaklar, dil ve boğazın şişmesi])  
• Kanda sodyum konsantrasyonunda azalma  
• İntihar                                                                                                                 10/10 • Kişilik bozuklukları (Davranış bozukluğu)  
• Anormal düşünce (Yavaş düşünme, konsantre olamama)  
• Deliryum (hezeyan, sayıklama)  
• Ensefalopati (Belirtilerin detaylı tanımları için “Aşağıdakilerden biri olursa, EPİLEM’i  
kullanmayı durdurunuz ve DERHAL doktorunuza bildiriniz” alt başlığına bakınız)  
• Nöbetlerin kötüleşmesi veya daha sık meydana gelmesi  
• Başı, gövdeyi ve uzuvları etkileyen k ontrol edilemeyen kas kasılmaları (Koreoatetoz)  
• Hareketleri kontrol etmede güçlük (Diskinezi)  
• Hiperaktivite, aşırı hareketlilik (Hiperkinezi)  
• Kalp ritminde değişiklik (Elektrokardiyogram)  
• Pankreas iltihabı (Pankreatit)  
• Karaciğer yetmezliği  
• Karaciğer iltihabı (Hepatit)  
• Böbrek fonksiyonunda ani düşüş  
• Kabarcık oluşturabilen ve küçük hedef tahtaları gibi görünen (merkezinde koyu lekeler, 
etrafında daha açık renk bir alan ve dış kısmında koyu bir halka) cilt döküntüsü 
(multiform eritem)  
• Kabarcıkların ve özellikle , ağız, burun , göz ve genital bölge  çevresinde deri soyulmasının 
eşlik ettiği yaygın döküntü (Stevens Johnson sendromu)  
• Vücut yüzeyinin %30’undan fazlasında deri soyulmasına neden olan daha şiddetli bir tü r 
döküntü  (toksik epidermal nekroliz)  
• Rabdomiyoliz (kas dokusunun bozulması) ve bununla ilişkili olarak kandaki kreatin 
fosfokinaz artışı. Japon hastalarda görülme sıklığı, Japon olmayan hastalara kıyasla 
önemli ölçüde daha yüksektir.  
• Yürüme güçlüğü   
• Ateş, kas tutulması, sabit olmayan kan basıncı ve kalp atımı, kafa karışıklığı ve düşük 
bilinç seviyesinin bir arada görülmesi (nöroleptik malign sendrom olarak bilinen bir 
bozukluğun belirtileri olabilir). Japon hastalarda görülme sıklığı, Japon olmayan hastalara 
kıyasla önemli ölçüde daha yüksektir.  
 
Çok seyrek  
• Tekrar eden istenmeyen düşünceler veya duyumlar veya bir şeyi tekrar tekrar yapma 
dürtüsü (Obsesif Kompulsif Bozukluk)                                                                                                                 11/10  
En sık bildirilen yan etkiler  nazofarenjit, somnolans (uyuklama hali), başağrısı, yorgunluk ve 
sersemlik hissidir. Uyuklama hali, yorgunluk, sersemlik hissi gibi bazı yan etkiler tedavinin 
başlangıcında veya doz artışlarında daha sık görülebilir. Ancak bu etkiler zamanla 
azalmalıdır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EPİLEM ’in saklanması  
Çocukların göremeyeceği ve erişemeyeceği yerlerde ve ambalajında saklayınız.  
25˚C altındaki oda sıcaklığında saklayınız.  
Tek bir kullanım içindir. Her bir flakondan arta kalan çözelti atılmalıdır.  
Hemen kullanılamadığı takdirde, kullanımdan önceki saklama süresi ve koşulları kullanıcının 
sorumluluğu altındadır ve seyreltme kontrollü ve valide edilmiş aseptik koşullar altında 
yapılmadığı sürece, saklama süresi 2 -8˚C’de 24 saatten uzun bir süre olmamalıdır.  
 
Son kullanma tarihiyle uyumlu olarak kullanınız.  
Ambalajın üzerinde belirtilen son kullanma tari hinden sonra EPİLEM ’ i kullanmayınız.  
Eğer üründe ve/veya ambalajında bozukluklar fark ederseniz EPİLEM  ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
VEM İLAÇ San. ve Tic. A.Ş  
Maslak Mahallesi AOS 55. Sokak                                                                                                                 12/10 42 Maslak A Blok Sit. No: 2/134  
Sarıyer/İSTANBUL  
 
Üretim yeri:   
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Bulv. No: 38  
Kapaklı/TEKİRDAĞ  
 
Bu kullanma talimatı …/…/… tarihinde onaylanmıştır.   