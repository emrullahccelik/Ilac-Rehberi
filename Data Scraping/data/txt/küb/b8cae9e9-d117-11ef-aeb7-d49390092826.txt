KISA ÜRÜN BİLGİSİ
1. BEŞERİ TIBBİ ÜRÜNÜN ADI
SUBOXONE 8 mg/2 mg dilaltı tablet
2. KALİTATİF VE KANTİTATİF BİLEŞİM
Etkin madde:
Her bir dilaltı tablet 8 mg buprenorfin (hidroklorür olarak) ve 2 mg nalokson (hidroklorür olarak)
içerir.
Yardımcı madde:
Her bir dilaltı tablet 176,32 mg laktoz monohidrat (inek sütü kaynaklı) içerir.
Yardımcı maddeler için bölüm 6.1’e bakınız.
3. FARMASÖTİK FORM
Dilaltı tablet
Bir yüzünde “N8” yazılı olan beyaz, altıgen şeklinde, bikonveks tabletler
4. KLİNİK ÖZELLİKLER
4.1. Terapötik endikasyonlar
SUBOXONE bağımlılık tedavisi görmeyi kabul etmiş erişkinler ve 15 yaşından büyük ergenlerde
tıbbi, sosyal ve psikolojik tedavi çerçevesi içerisinde, opiyat bağımlılığı için ikame tedavisinde
endikedir. Nalokson bileşeninin amacı, intravenöz kötüye kullanımından caydırmaktır.
4.2. Pozoloji ve uygulama şekli
Tedavi, opiyat bağımlılığı tedavisinde deneyimli bir doktorun gözetimi altında uygulanmalıdır.
İndüksiyondan önce alınması gereken önlemler:
Tedavi indüksiyonundan önce, opiyat bağımlılığının tipi (örn; uzun ya da kısa etkili opioid), son
opioid kullanımından itibaren geçen zaman ve opiyat bağımlılığının derecesi değerlendirilmelidir.
Yoksunluk belirtilerinin şiddetlenmesinden kaçınmak için, SUBOXONE tablet ile indüksiyon,
objektif ve net yoksunluk bulguları var olduğunda yapılmalıdır (örneğin, valide edilmiş Klinik
Opioid Yoksunluk Ölçeği’nde (COWS) hafif ila orta derecede yoksunluğa işaret eden bir değer ile
kanıtlandığında).
• Eroin ya da kısa etkili opiyat bağımlısı hastalarda, ilk SUBOXONE dozu, yoksunluk bulguları
görüldüğünde alınmalıdır. Ancak hasta son kez opiyat kullandıktan sonraki 6 saatten daha kısa
süre içerisinde buprenorfin/nalokson kullanmamalıdır.
• Metadon almakta olan hastalarda SUBOXONE tedavisine başlamadan önce, metadon dozu
maksimum 30 mg/gün olacak şekilde azaltılmalıdır. Suboxone’a başlarken metadonun uzun
yarılanma ömrü göz önünde bulundurulmalıdır. İlk SUBOXONE dozu, sadece yoksunluk
bulguları görüldüğünde alınmalıdır, ama bu süre, hasta son kez metadon kullandıktan sonraki
24 saatten daha kısa olmamalıdır. Buprenorfin, metadona bağımlı hastalarda yoksunluk
semptomlarını hızlandırabilir.
Pozoloji/Uygulama sıklığı ve süresi:
Başlangıç tedavisi (indüksiyon)
Yetişkinler ve 15 yaşından büyük ergenlerde önerilen başlangıç dozu, iki SUBOXONE 2 mg/0,5
mg dilaltı tablettir.
1Bu, aşırı yoksunluk belirtilerini en aza indirmek ve hastanın tedavisini sürdürmesi için 1. günde iki
kere tekrarlanabilen, tek doz halinde iki SUBOXONE 2 mg/0,5 mg dilaltı tablet ile sağlanabilir.
Tedavinin başlarında hastanın ilacı dilaltına uygun bir biçimde yerleştirdiğinden emin olmak
amacıyla ilaç alımına nezaret edilmesi ve sonrasında uygun dozun belirlenmesi için her doz
sonrası klinik etkinin gözlenmesi uygundur.
Doz ayarlaması ve idame tedavisi
Birinci gündeki indüksiyon tedavisinin ardından, hastayı tedavide tutan ve opioid yoksunluk
belirtilerini baskılayan hastanın klinik ve psikolojik durumunun yeniden değerlendirilmesiyle
yönlendirilen bir doza ulaşmak için titrasyon yoluyla uygun bir idame dozu kullanılarak hasta hızlı
bir şekilde stabil duruma getirilmelidir. Günlük maksimum tek doz 24 mg buprenorfini
aşmamalıdır.
İdame tedavisi sırasında, hastanın değişen ihtiyaçlarına karşılık olarak yeni bir idame dozu
kullanılarak hastayı periyodik olarak yeniden stabilize etmek gerekebilir.
Günlük uygulamadan daha seyrek doz uygulaması
Yeterli bir stabilizasyon sağlandıktan sonra SUBOXONE’un doz uygulama sıklığı, gün aşırı
olarak, bireye göre titre edilmiş günlük dozun iki katının uygulanması şeklinde azaltılabilir.
Örneğin; 8 mg/2mg’lık bir günlük doz verilerek stabilize olmuş bir hastaya birer gün arayla
16 mg/4 mg verilebilir ve aradaki günlerde doz uygulaması yapılmaz. Bazı hastalarda, yeterli bir
stabilizasyon sağlandıktan sonra, SUBOXONE’un doz uygulama sıklığı haftada 3 kez şeklinde
azaltılabilir (örneğin Pazartesi, Çarşamba ve Cuma günleri). Pazartesi ve Çarşamba günlerinde
uygulanan doz, bireysel olarak titre edilmiş günlük dozun iki katı ve Cuma günü uygulanan doz
bireysel olarak titre edilmiş günlük dozun üç katı olmalıdır ve aradaki günlerde doz uygulaması
yapılmamalıdır. Ancak, herhangi bir günde verilen doz 24 mg’ı geçmemelidir. Günde 8 mg’dan
fazla titre edilmiş bir günlük doza gereksinim duyan hastalar, bu rejimi yeterli bulmayabilirler.
Tedavinin tıbbi olarak sonlandırılması (Tıbbi Yoksunluk)
Yeterli bir stabilizasyon sağlandıktan sonra, eğer hasta kabul ederse, doz basamaklı olarak daha
düşük bir idame dozuna azaltılabilir; uygun görülen durumlarda ise tedavi sonlandırılabilir. Dilaltı
tabletin sırasıyla 2 mg/0,5 mg ve 8 mg/2 mg’lık dozlar halinde bulunması dozajın azaltılarak titre
edilmesine olanak sağlar. Hastalar tıbbi yoksunluğu izleyen dönemde, nüks potansiyeli nedeniyle
izlenmelidir.
Buprenorfin ile buprenorfin/nalokson arasında geçiş yapma
Dilaltı olarak kullanıldığında, buprenorfin/nalokson ve buprenorfin benzer klinik etkilere sahiptir
ve birbirinin yerine kullanılabilir; ancak, buprenorfin/nalokson ve buprenorfin arasında geçiş
yapmadan önce, reçete yazan hekim ve hasta değişikliği kabul etmeli ve dozun yeniden
ayarlanması gerekebileceği için hasta izlenmelidir.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda buprenorfin/nalokson farmakokinetiği değişebileceği için,
hafif ile orta derecede karaciğer yetmezliği olan hastalarda tedaviye başlanırken daha düşük bir
başlangıç dozu kullanılması ve dikkatli doz titrasyonu yapılması önerilir. (Bölüm 5.2.’ye bakınız).
SUBOXONE ağır karaciğer yetmezliği olan hastalarda kontrendikedir (Bölüm 4.3.’e bakınız).
2Böbrek yetmezliği:
Böbrek yetmezliği olan hastalarda SUBOXONE dozunun değiştirilmesi gerekli değildir. Şiddetli
böbrek yetmezliği olan hastalara (kreatinin klerensi < 30 ml/dk) doz uygulaması yapılırken
dikkatli olunması önerilmektedir (Bölüm 4.4. ve 5.2.’ye bakınız).
Pediyatrik popülasyon:
SUBOXONE’un 15 yaşın altındaki çocuklarda güvenliliği ve etkililiği henüz belirlenmemiştir.
Veri mevcut değildir. 15 yaş altında kullanılması önerilmemektedir.
Geriyatrik popülasyon:
65 yaşın üzerindeki hastalar için SUBOXONE’un güvenliliği ve etkililiği henüz belirlenmemiştir.
Pozoloji üzerine herhangi bir öneri yapılamamaktadır.
Uygulama şekli:
Doktorlar dilaltı yolun, bu tıbbi ürün için etkili ve güvenli tek uygulama yolu olduğu konusunda
hastaları uyarmalıdır (Bölüm 4.4.’e bakınız).
SUBOXONE dilaltı tabletler, dilin altına yerleştirilmeli ve eriyinceye kadar burada tutulmalıdır.
Hastalar, tablet tamamen erimeden yutmamalı ve yiyecek veya içecek tüketmemelidir.
Hastaya uygun SUBOXONE dozu farklı güçteki pek çok SUBOXONE tabletine karşılık gelebilir.
Böylesi bir durumda bu tabletlerin hepsi tek bir seferde dilaltına yerleştirilebilir ya da bu hastaya
zor geliyorsa iki porsiyona bölünebilir. Eğer doz iki porsiyona bölündüyse ikinci porsiyon, birinci
porsiyon dilaltında erir erimez hemen dilaltına yerleştirilmelidir.
Uygun doz, tümü aynı anda veya iki bölünmüş kısımda alınabilen farklı dozlardaki SUBOXONE
tabletler ile ayarlanabilir. İki bölünmüş kısma ayrılan dozlamada ikinci kısım, birinci kısım
çözündükten sonra alınmalıdır.
4.3. Kontrendikasyonlar
• Buprenorfin, nalokson ya da Bölüm 6.1’de listelenen yardımcı maddelerin herhangi birine
karşı aşırı duyarlılık,
• Ağır solunum yetmezliği,
• Ağır karaciğer yetmezliği,
• Akut alkolizm ya da delirium tremens.
• Alkol veya opiyat bağımlılığında opioid antagonistlerinin (naltrekson, nalmefen) birlikte
kullanımı.
4.4. Özel kullanım uyarıları ve önlemleri
Kötüye kullanım, yanlış kullanım ve sapma:
Buprenorfin, diğer opioidlerde olduğu gibi, yasal veya yasadışı olarak yanlış veya kötüye
kullanılabilir. Yanlış veya kötüye kullanımın risklerinden bazıları: doz aşımı, kan kaynaklı viral
veya lokal ve sistemik infeksiyonların yayılması, solunum depresyonu ve karaciğer hasarı riskidir.
Buprenorfinin, hedeflenen hasta dışında başkaları tarafından yanlış kullanımı, buprenorfin
kullanan yeni bağımlıların ortaya çıkma riskini doğurur ve bu risk kullanan hastanın ilacın
yasadışı kullanım için dağıtması veya ilacın yeterince güvenli bir ortamda saklanmaması sonucu
gerçekleşebilir.
Yetersiz dozda buprenorfin/nalokson tedavisi, hasta tarafından yanlış ilaç kullanımına sebep
olabilir ve bu da doz aşımına veya tedaviyi bırakmaya yol açabilir. Yetersiz buprenorfin/nalokson
dozuna bağlı olarak yoksunluk semptomları kontrol altına alınamayan hasta, opoid, alkol veya
3benzodiazepinler gibi diğer sedatif-hipnotikleri kendi kendine kullanarak bu semptomları
gidermeye çalışabilir.
Kötüye kullanım, yanlış kullanım ve sapma riskini en aza indirmek için buprenorfinin
reçetelenmesi ve dağıtımında zamanından önce reçete tekrarını önlemek ve hastanın
gereksinimlerine uygun klinik izleme ile hasta takip vizitleri yürütmek gibi uygun önlemler
alınmalıdır.
SUBOXONE’da buprenorfinin nalokson ile kombinasyonu, buprenorfinin yanlış veya kötüye
kullanımını engellemek için hazırlanmıştır. SUBOXONE’da bulunan nalokson, kişinin eroin,
metadon veya diğer opioid agonistlarine bağımlılığında yoksunluk belirtilerini
şiddetlendirebileceğinden SUBOXONE’un intravenöz ya da intranazal kötüye kullanımın tek
başına buprenorfin ile olduğundan daha düşük olması beklenir.
Uykuyla ilişkili solunum bozuklukları
Opioidler, merkezi uyku apnesi (CSA) ve uykuyla ilişkili hipoksemi dahil olmak üzere uykuyla
ilgili solunum bozukluklarına neden olabilir. Opioid kullanımı, doza bağlı bir şekilde CSA riskini
artırır. CSA şikayeti olan hastalarda toplam opioid dozunu azaltması düşünülmelidir.
Solunum depresyonu:
Buprenorfin, özellikle benzodiazepinler ile birlikte kullanıldığında (Bölüm 4.5’e bakınız), ya da
reçetede yazılı olduğu şekilde kullanılmadığında, solunum depresyonuna bağlı ölüm olayları
bildirilmiştir. Ölüm vakaları ayrıca buprenorfinin alkol veya diğer opioidler gibi diğer depresanlar
ile eşzamanlı kullanılmasıyla ilişkili olarak da bildirilmiştir. Buprenorfin opiyat bağımlısı olmayıp
opioid etkilerine toleranslı olmayan bazı bireylere uygulanırsa, potansiyel olarak ölümcül solunum
depresyonu oluşabilir.
Bu ilaç astım ya da solunum yetmezliği olan hastalarda dikkatle kullanılmalıdır [örneğin, kronik
obstrüktif akciğer hastalığı, kor pulmonale, azalmış solunum rezervi, hipoksi, hiperkapni, önceden
var olan solunum depresyonu veya kifoskolyoz (potansiyel nefes daralmasına yol açan omurga
eğriliği)].
SUBOXONE çocuklarda ve bağımlı olmayan kişilerde kazayla veya kasıtlı yutma sonucunda
şiddetli, ölümcül olabilen solunum depresyonuna yol açabilir. Hastalar; blisteri güvenli bir şekilde
saklama, blisteri önceden açmama, çocukların ve evdeki diğer kişilerin ulaşamayacağı yerlerde
saklama ve ilacı çocukların önünde kullanmama konusunda uyarılmalıdır. Kazayla yutulması ya
da yutulduğundan şüphe edilmesi halinde hemen bir acil servis ünitesine başvurulmalıdır.
Merkezi sinir sistemi depresyonu:
SUBOXONE, özellikle alkol ya da merkezi sinir sistemi depresanları (benzodiazepinler,
trankilizanlar, sedatifler ya da hipnotikler gibi) ile birlikte alındığında sersemlik haline yol açabilir
(Bölüm 4.5 ve 4.7’ye bakınız).
Benzodiazepinler veya ilgili tıbbi ürünler gibi sedatif tıbbi ürünlerin birlikte kullanımından
kaynaklanan riskler:
Buprenorfin/nalokson ile benzodiazepinler veya ilgili tıbbi ürünler gibi sedatif tıbbi ürünlerin
birlikte kullanılması sedasyon, solunum depresyonu, koma ve ölümle sonuçlanabilir. Bu riskler
nedeniyle, bu sedatif tıbbi ürünlerle birlikte reçete edilmesi alternatif tedavi seçeneklerinin
mümkün olmadığı hastalar için uygulanmalıdır. Sedatif tıbbi ürünlerle birlikte
buprenorfin/nalokson reçete edilmesine karar verilirse, sedatif ilaçların en düşük etkili dozu
kullanılmalı ve tedavi süresi mümkün olduğunca kısa olmalıdır. Hastalar solunum depresyonu
bulgu ve semptomları ve sedasyon açısından yakından takip edilmelidir. Bu bağlamda, kesinlikle
4hastaların ve bakıcılarının bu semptomlardan haberdar olmaları için bilgilendirilmeleri tavsiye
edilir (Bölüm 4.5’e bakınız).
Serotonin sendromu:
SUBOXONE ve diğer serotonerjik ajanların (MAO inhibitörleri, selektif serotonin geri alım
inhibitörleri (SSRI), serotonin norepinefrin geri alım inhibitörleri (SNRI) veya trisiklik
antidepresanlar vb) birlikte uygulanması, potansiyel olarak yaşamı tehdit eden bir durum olan
serotonin sendromuna neden olabilir (Bölüm 4.5’e bakınız).
Klinik olarak diğer serotonerjik ajanlarla eşzamanlı tedavi gerekliyse, özellikle tedavinin
başlangıcı ve doz artışları sırasında hastanın dikkatli gözlenmesi tavsiye edilir.
Serotonin sendromunun belirtileri arasında mental durum değişiklikleri, otonomik dengesizlik,
nöromüsküler anormallikler ve/veya gastrointestinal semptomlar yer alabilir.
Eğer serotonin sendromundan şüpheleniliyorsa, semptomların ciddiyetine bağlı olarak doz
azaltılması veya tedavinin kesilmesi düşünülmelidir.
Bağımlılık:
Buprenorfin mü (µ) opiat reseptörünün parsiyel bir agonistidir ve kronik uygulaması opioid tipte
bir bağımlılık oluşturur. Hayvan çalışmalarında, klinik deneyimde olduğu gibi, buprenorfinin
bağımlılık oluşturabileceği ama bunun morfin gibi bir tam agonistten daha düşük düzeyde olduğu
gösterilmiştir.
Tedavinin aniden kesilmesi tavsiye edilmez, zira başlangıcı gecikmiş bir yoksunluk sendromuna
yol açabilir.
Hepatit ve hepatik olaylar:
Gerek klinik araştırmalarda gerekse pazarlama sonrası advers reaksiyon raporlarında, opioid tipi
bağımlılar arasında akut karaciğer hasarı olguları bildirilmiştir. Bu anormalliklerin spektrumu,
hepatik transaminazlarda geçici asemptomatik yükselmelerden, olgu raporları şeklinde bildirilen
karaciğer yetmezliği, karaciğer nekrozu, hepatorenal sendrom, hepatik ensefalopati ve ölüme
kadar değişebilmektedir. Olguların çoğunda, önceden var olan mitokondriyal bozukluk (genetik
hastalıklar, karaciğer enzim anormallikleri hepatit B ya da hepatit C virüsü ile infeksiyon, alkolün
kötüye kullanımı, anoreksi, diğer hepatotoksik potansiyel taşıyan ilaçların eş-zamanlı kullanımı)
ve devam etmekte olan enjeksiyonla madde kullanımı, nedensel ya da katkıda bulunucu bir rol
oynayabilir. SUBOXONE reçete etmeden önce ve tedavi sırasında, altta yatan bu gibi faktörler
dikkate alınmalıdır. Bir hepatik olaydan kuşkulanıldığında, daha ileri biyolojik ve etiyolojik
değerlendirme gerekir. Bulgulara bağlı olarak, yoksunluk semptomlarını önleme ve yasa dışı
madde kullanımına geri dönüşü engellemeye yönelik, tıbbi ürünün kullanımına dikkatlice son
verilebilir. Tedaviye devam edildiği takdirde, karaciğer fonksiyonları yakından izlenmelidir.
Opioid Yoksunluk Sendromunun Ortaya Çıkması
SUBOXONE tedavisi başlatılırken, doktor, buprenorfinin parsiyel agonist profile sahip olduğunun
ve opiyat bağımlılığı olan hastalarda, özellikle son eroin ya da başka kısa etkili opioid
kullanımından sonra 6 saatten daha kısa bir süre içinde uygulandığında veya son metadon dozunu
izleyen 24 saatten daha kısa süre içinde uygulandığında yoksunluk belirtilerini
şiddetlendirebileceğinin farkında olmalıdır (Bölüm 4.2’ye bakınız). Tek başına buprenorfinden ya
da metadondan SUBOXONE tedavisine geçiş döneminde yoksunluk semptomları bildirilmiş
olması nedeniyle, hastalar bu dönemde yakından izlenmelidir. Hızlandırılmış yoksunluktan
kaçınmak için, SUBOXONE indüksiyonuna objektif yoksunluk belirtileri görüldüğünde
başlanmalıdır (Bölüm 4.2’ye bakınız).
5Yoksunluk semptomları aynı zamanda yetersiz doz uygulaması ile de ilişkili olabilir.
Karaciğer yetmezliği:
Karaciğer yetmezliğinin buprenorfin ve naloksonun farmakokinetiği üzerindeki etkileri pazarlama
sonrası bir çalışmada değerlendirilmiştir. Hem buprenorfin hem de nalokson, büyük ölçüde
karaciğerde metabolize olduğu için sağlıklı deneklere kıyasla orta derecede ve şiddetli karaciğer
yetmezliği olan hastalarda hem buprenorfin hem de naloksonun plazma seviyeleri daha yüksek
bulunmuştur. Hastalar, nalokson ve/veya buprenorfinin artan seviyeleri sebebiyle ortaya çıkacak
opioid yoksunluğu, toksisite veya aşırı doz bulgu ve belirtileri açısından izlenmelidir.
Tedaviye başlamadan önce karaciğer fonksiyon testleri ve viral hepatit durumunun
dokümantasyonu önerilir. Eşzamanlı tıbbi ürünlerle tedavide olan (Bölüm 4.5’e bakınız) ve/veya
mevcut karaciğer fonksiyon bozukluğu olan hastalar, daha fazla karaciğer hasarı riski altındadır.
Karaciğer fonksiyonunun düzenli olarak izlenmesi önerilir (Bölüm 4.4’e bakınız).
Buprenorfin/nalokson orta derecede karaciğer yetmezliği olan hastalarda dikkatli kullanılmalıdır
(Bölüm 4.3. ve 5.2.’ye bakınız). Ağır karaciğer yetmezliği olan hastalarda buprenorfin/nalokson
kullanımı kontrendikedir.
Böbrek yetmezliği:
Uygulanan dozun %30’u renal yoldan elimine edildiği için renal eliminasyon uzayabilir. Böbrek
yetmezliği olan hastalarda buprenorfin metabolitleri birikebilir. Ciddi böbrek yetmezliği olan
hastalarda (kreatinin klerensi <30 ml/dk) doz belirlenirken dikkatli olunmalıdır (Bölüm 4.2. ve
5.2.’ye bakınız).
CYP3A4 inhibitörleri:
CYP3A4 enzimini inhibe eden ilaçlar, buprenorfin konsantrasyonlarında artışa yol açabilir.
SUBOXONE dozunun azaltılmasına ihtiyaç duyulabilir. Halen CYP3A4 inhibitörleriyle tedavi
edilen hastalarda SUBOXONE dozu dikkatli bir şekilde titre edilmelidir, çünkü bu hastalar için
azaltılmış bir doz yeterli olabilir (Bölüm 4.5’e bakınız).
Opioid sınıfı ilaçların uygulanmasıyla ilgili genel uyarılar
Opioidler ayaktan tedavi gören hastalarda ortostatik hipotansiyon yapabilir.
Opioidler beyin omurilik sıvısının basıncını yükseltebilir ve nöbetlere neden olabilir. Bu nedenle
kafa travması, intrakraniyal lezyonlar, intrakraniyal basıncı yükselten diğer durumlar veya nöbet
öyküsü olan hastalarda dikkatli olunması gereklidir.
Opioidler, hipotansiyon, prostat hipertrofisi ya da üretra stenozu bulunan hastalarda dikkatli
kullanılmalıdır.
Opioid kaynaklı miyozis, bilinç düzeyindeki değişiklikler veya bir hastalığın semptomu olabilen
ağrının algılanmasındaki değişiklikler, hastanın değerlendirilmesini engelleyebilir veya eşlik eden
hastalığın tanısını veya klinik seyrini belirsizleştirebilir.
Opioidler, miksödem, hipotiroidizm veya adrenokortikal yetmezliği (örneğin, Addison hastalığı)
olan hastalarda dikkatli kullanılmalıdır.
Opioidlerin intrakoledokal basıncı artırdığı görülmüştür ve safra yolu fonksiyon bozukluğu olan
hastalarda dikkatli kullanılmalıdır.
Opioidler yaşlı veya güçten düşmüş hastalarda dikkatli uygulanmalıdır.
Monoamin oksidaz inhibitörlerinin (MAOI) eş-zamanlı kullanımı, morfin ile edinilen deneyimler
temelinde, opioidlerin etkilerinde abartılı bir artışa yol açabilir (Bölüm 4.5’e bakınız).
6Yardımcı maddeler:
Bu tıbbi ürün laktoz içerir. Nadir kalıtımsal galaktoz intoleransı olan hastalar, toplam laktoz
yetmezliği veya glikoz-galaktoz malabsorbsiyonu olan hastalar bu ilacı kullanmamalıdır.
Bu tıbbi ürün tablet başına 1 mmol'den (23 mg) daha az sodyum içerir, yani esasen 'sodyum
içermez'.
Pediyatrik popülasyon:
Ergenlerde kullanım (15 - <18 yaş)
Ergenlerde (15 - <18 yaş) veri eksikliği nedeniyle, bu yaş grubundaki hastalar tedavi sırasında
daha yakından izlenmelidir.
15 yaş altındaki çocuklarda kullanılması önerilmemektedir.
4.5. Diğer tıbbi ürünler ile etkileşimler ve diğer etkileşim şekilleri
SUBOXONE aşağıdaki maddeler ile birlikte kullanılmamalıdır;
• Alkol buprenorfinin sedatif etkisini artırdığından alkollü içecekler ya da alkol içeren tıbbi
ürünler (Bölüm 4.7’e bakınız).
SUBOXONE aşağıdaki ilaçlarla birlikte verilirken dikkatle kullanılmalıdır;
Benzodiazepinler veya ilgili tıbbi ürünler gibi sedatifler: Opioidlerin benzodiazepinler ve ilgili
tıbbi ürünler gibi sedatif tıbbi ürünler ile birlikte kullanımı aditif MSS depresan etkiye bağlı
olarak sedasyon, solunum depresyonu, koma ve ölüm riskini artırır. Sedatif tıbbi ürünlerin
eşzamanlı kullanımının dozu ve süresi sınırlandırılmalıdır (Bölüm 4.4’e bakınız).
Hastalar bu ürünü kullanırken reçete edilmemiş benzodiazepinleri kendi kendine
kullanmalarının son derece tehlikeli olduğu konusunda uyarılmalı ve ayrıca bu ürünle
eşzamanlı kullanılacak benzodiazepinlerin yalnızca hekimleri tarafından belirtildiği şekilde
kullanılması konusuna dikkat çekilmelidir (Bölüm 4.4’e bakınız).
• Diğer merkezi sinir sistemi depresanları, diğer opioid türevleri (örn. metadon, analjezikler ve
antitussifler), belirli antidepresanlar, sedatif H -reseptör antagonistleri, barbitüratlar,
1
benzodiazepinlerin dışındaki anksiyolitikler, nöroleptikler, klonidin ve benzer maddeler: Bu
kombinasyonlar merkezi sinir sistemi depresyonunu artırmaktadır. Uyanıklık düzeyinin
azalması, araç sürme ve makine kullanma aktivitelerini tehlikeli hale getirebilir.
• Ayrıca, SUBOXONE alan hastalarda tam opioid agonist uygulanırken yeterli analjezi elde
edilmesi zor olabilir. Bu nedenle, özellikle buprenorfinin parsiyel agonist etkileri düzeltilmeye
çalışırken veya buprenorfinin plazma seviyesi azaldığında, tam agonistle doz aşımı riski
bulunmaktadır.
• MAO inhibitörleri, seçici serotonin geri alım inhibitörleri (SSRI), serotonin norepinefrin geri
alım inhibitörleri (SNRI) veya trisiklik antidepresanlar gibi serotonerjik tıbbi ürünler
potansiyel olarak yaşamı tehdit eden bir durum olan serotonin sendromu riskini arttırır (Bölüm
4.4’e bakınız).
• Naltrekson ve nalmefen, buprenorfinin farmakolojik etkilerini önleyebilen opioid
antagonistlerdir. Uzun süreli ve yoğun opioid yoksunluk semptomlarının aniden başlamasına
neden olabilecek olası tehlikeli etkileşim nedeniyle, SUBOXONE tedavisi boyunca eş zamanlı
uygulanması kontrendikedir (Bölüm 4.3’e bakınız).
• CYP3A4 inhibitörleri: Buprenorfin ve ketokonazol (potent bir CYP3A4 inhibitörü) ile yapılan
bir etkileşim çalışması buprenorfin –ve daha az bir derecede norbuprenorfin C ve EAA
maks
(eğri altı alan) değerlerinde artış (sırasıyla yaklaşık %50 ve %70) ile sonuçlanmıştır.
7SUBOXONE almakta olan hastalar yakından izlenmelidir ve tedavi CYP3A4 inhibitörleriyle
(örn. ritonavir, nelfinavir ve indinavir gibi proteaz inhibitörleri ya da ketokonazol, ve
itrakonazol gibi azol antifungaller veya makrolid antibiyotikler) kombine edildiğinde doz
azaltımı gerektirebilirler.
• CYP3A4 indükleyicileri: CYP3A4 indükleyicileriyle buprenorfinin eş-zamanlı kullanımı
buprenorfinin plazma konsantrasyonunu düşürebilir ve bu durum, opiyat bağımlılığının
buprenorfinle tedavisinin yetersiz kalmasına neden olabilir. SUBOXONE almakta olan
hastaların, birlikte indükleyiciler (örn. fenobarbital, karbamazepin, fenitoin, rifampisin)
uygulandığında, yakından izlenmesi önerilmektedir. Buprenorfin ya da CYP3A4
indükleyicisinin dozlarının ayarlanması gerekebilir.
• Monoamin oksidaz inhibitörlerinin (MAOI) eş-zamanlı kullanımı, morfin ile edinilen
deneyimler temelinde, opioidlerin etkilerinde abartılı bir artışa yol açabilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
SUBOXONE’un gebe kadınlarda kullanımına ilişkin yeterli veri mevcut değildir.
Çocuk doğurma potansiyeli olan kadınlar tedavi süresince alternatif, etkili ve güvenilir bir doğum
kontrol yöntemi uygulamalıdır.
Gebelik dönemi
SUBOXONE’ın gebe kadınlarda kullanımına ilişkin yeterli veri mevcut değildir veya sınırlı
miktarda veri vardır. Hayvanlar üzerinde yapılan çalışmalar üreme toksisitesinin bulunduğunu
göstermiştir (Bölüm 5.3’e bakınız). İnsanlara yönelik potansiyel risk bilinmemektedir.
Gebeliğin sonlarına doğru buprenorfin kullanımı, kısa bir uygulama döneminden sonra bile,
yenidoğanda solunum depresyonunu indükleyebilir. Gebeliğin son üç ayı sırasında uzun süreli
buprenorfin uygulaması, yenidoğanda yoksunluk sendromuna yol açabilir (örneğin, hipertoni,
neonatal tremor, neonatal ajitasyon, miyoklonus veya konvülziyonlar). Bu sendrom genellikle
doğumdan birkaç saat ile birkaç gün içerisinde oluşmaktadır.
Buprenorfinin uzun yarılanma ömrü nedeniyle, solunum depresyonu ve yoksunluk sendromu
gelişmesi riskini önlemek için, yenidoğan gebelik sonunda birkaç gün izlenmelidir.
Ayrıca gebelik sırasında SUBOXONE kullanımı hekim tarafından değerlendirilmelidir.
SUBOXONE gebelikte yalnızca potansiyel yararın, fetüse potansiyel riskten daha üstün geldiği
hallerde kullanılmalıdır.
Laktasyon
Naloksonun anne sütüne geçip geçmediği bilinmemektedir. Buprenorfin ve metabolitleri insanda
anne sütüne geçmektedir. Sıçanlarda, buprenorfinin laktasyonu inhibe ettiği gözlenmiştir.
Dolayısıyla, SUBOXONE tedavisi sırasında emzirme bırakılmalıdır.
Üreme yeteneği/Fertilite
Hayvanlar üzerinde yapılan araştırmalarda, yüksek dozlarda buprenorfin kullanan dişilerde
fertilitede azalma gözlenmiştir (sistemik maruziyet, eğri altındaki alana göre, önerilen maksimum
buprenorfin dozu olan 24 mg’daki insan maruziyetinin 2,4 katından fazladır) (Bölüm 5.3’e
bakınız).
84.7. Araç ve makine kullanımı üzerindeki etkiler
Genel olarak SUBOXONE opiyat bağımlısı hastalara uygulandığında, trafikte güvenli bir şekilde
araç sürme, makine kullanma, ya da diğer tehlikeli aktiviteleri yerine getirme yetilerini az ya da
orta derecede etkilemektedir. SUBOXONE, özellikle tedavi indüksiyonu ve doz ayarlaması
boyunca sersemlik hali, baş dönmesi, ya da düşünme bozukluklarına yol açabilir. Alkol ya da
merkezi sinir sistemi depresanlarıyla birlikte alınırsa etki daha belirgin hale gelir (Bölüm 4.4 ve
4.5’e bakınız).
SUBOXONE araba kullanma veya riskli aletleri kullanma yeteneğini olumsuz etkileyeceğinden,
hastalar, bu aktiviteleri konusunda uyarılmalıdır.
4.8. İstenmeyen etkiler
Güvenlilik profili özeti:
Temel niteliğindeki klinik çalışmalar sırasında SUBOXONE ile tedaviye bağlı en yaygın bildirilen
advers reaksiyonlar konstipasyon ve yaygın olarak geri çekilme ile ilintili semptomlardı (örn.
insomnia, baş ağrısı, bulantı, aşırı terleme ve ağrı). Nöbet, kusma, diyare ve yükselmiş karaciğer
fonksiyon testi değerlerine ait raporlar ciddi kategorisinde değerlendirilmiştir.
Aşağıda listelenen advers reaksiyonlar, 472 hastadan 342’sinin (%72.5) advers reaksiyon
bildirdiği temel nitelikli SUBOXONE klinik araştırmalarında, ve pazarlama sonrası gözlemlerde
bildirilen advers reaksiyonları özetlemektedir. Bu reaksiyonlar sistem organ sınıfı ve yaygınlığa
göre [çok yaygın (≥1/10), yaygın (≥1/100, < 1/10), yaygın olmayan (≥ 1/1000, < 1/100),
bilinmiyor (eldeki verilerden hareketle tahmin edilemiyor)] listelenmektedir.
Her yaygınlık grubu içinde, istenmeyen etkiler giderek azalan ağırlık derecesine göre
sunulmaktadır.
Buprenorfin/nalokson’un temel nitelikli SUBOXONE klinik araştırmalarında ve pazarlama
sonrası gözlemlerde bildirilen tedaviye bağlı advers reaksiyonlar
Enfeksiyonlar ve enfestasyonlar
Yaygın: İnfluenza, enfeksiyon, farenjit, rinit
Yaygın olmayan: İdrar yolu enfeksiyonu, Vajinal enfeksiyon
Kan ve lenfatik sistem hastalıkları
Yaygın olmayan: Anemi, lökositoz, lökopeni, lenfadenopati, trombositopeni
Bağışıklık sistemi hastalıkları
Yaygın olmayan: Hipersensitivite
Bilinmiyor: Anafilaktik şok
Metabolizma ve beslenme hastalıkları
Yaygın olmayan: İştah azalması, hiperglisemi, hiperlipemi, hipoglisemi
Psikiyatrik hastalıkları
Çok yaygın: İnsomnia
Yaygın: Anksiyete, depresyon, libido azalması, sinirlilik, anormal düşünceler
Yaygın olmayan: Anormal rüyalar, ajitasyon, apati, depersonalizasyon, ilaç bağımlılığı, öfori,
düşmanlık hissi
Bilinmiyor: Halüsinasyon
9Sinir sistemi hastalıkları
Çok Yaygın: Baş ağrısı
Yaygın: Migren, baş dönmesi, hipertoni, parestezi, somnolans
Yaygın olmayan: Amnezi, nöbet, hiperkinezi, konuşma bozukluğu, tremor
Bilinmiyor: Hepatik ensefalopati, senkop
Göz hastalıkları
Yaygın: Ambliyopi, lakrimasyon bozuklukları
Yaygın olmayan: Konjunktivit, miyozis
Kulak ve iç kulak hastalıkları
Bilinmiyor: Vertigo
Kardiyak hastalıkları
Yaygın olmayan: Angina pektoris, bradikardi, miyokart enfarktüsü, palpitasyon, taşikardi
Vasküler hastalıkları
Yaygın: Hipertansiyon, vazodilatasyon
Yaygın olmayan: Hipotansiyon
Bilinmiyor: Ortostatik hipotansiyon
Solunum, göğüs bozuklukları ve mediastinal hastalıkları
Yaygın: Öksürük
Yaygın olmayan: Astım, dispne, esneme
Bilinmiyor: Bronkospazm, solunum depresyonu
Gastrointestinal hastalıkları
Çok yaygın: Konstipasyon, bulantı
Yaygın: Abdominal ağrı, diyare, dispepsi, gaz, kusma
Yaygın olmayan: Ağız ülseri, dilde renk değişikliği
Hepato-bilier hastalıkları
Bilinmiyor: Hepatit, akut hepatit, sarılık, hepatik nekroz, hepatorenal sendrom
Deri ve derialtı doku hastalıkları
Çok yaygın: Aşırı terleme
Yaygın: Kaşıntı, döküntü, ürtiker
Yaygın olmayan: Akne, alopesi, eksfolyatif dermatit, deri kuruluğu, deri kitleleri
Bilinmiyor: Anjiyoödem
Kas-iskelet, bağ dokusu ve kemik hastalıkları
Yaygın: Sırt ağrısı, artralji, kas spazmları, miyalji,
Yaygın olmayan: Artrit
Böbrek ve idrar hastalıkları
Yaygın: İdrarda anormallik
Yaygın olmayan: Albüminüri, dizüri, hematüri, böbrek taşı, üriner retansiyon
Üreme sistemi ve meme hastalıkları
Yaygın: Erektil disfonksiyon
10Yaygın olmayan: Amenore, Ejakülasyon bozukluğu, menoraji, metroraji
Genel bozukluklar ve uygulama bölgesine ilişkin hastalıkları
Çok yaygın: İlaç yoksunluk sendromu
Yaygın: Asteni, göğüs ağrısı, soğuk algınlığı, ateş, kırıklık hali, ağrı, periferik ödem
Yaygın olmayan: Hipotermi
Bilinmiyor: Neonatal ilaç yoksunluk sendromu
Araştırmalar
Yaygın: Karaciğer fonksiyon testlerinde anormallik, kilo azalması
Yaygın olmayan: Kanda kreatinin artışı
Bilinmiyor: Transaminazlarda artış
Yaralanma, zehirlenme ve prosedürel komplikasyonlar
Yaygın: Yaralanma
Yaygın olmayan: Sıcak çarpması
Seçilen advers reaksiyonların tanımı
İntravenöz kötüye kullanım olgularında, bazı advers reaksiyonlar tıbbi üründen ziyade yanlış
kullanım eylemine atfedilmektedir ve bildirilen lokal reaksiyonlar, bazen septik olan (apse,
selülit), ve potansiyel olarak ciddi akut hepatit ve pnömoni, endokardit gibi diğer enfeksiyonları
içermektedir (Bölüm 4.4’e bakınız).
Belirgin madde bağımlılığı ile başvuran hastalarda ilk buprenorfin uygulaması, naloksonun yol
açtığına benzer bir yoksunluk sendromu yaratabilir (Bölüm 4.2 ve 4.4’e bakınız).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Merkezi sinir sistemi depresyonundan kaynaklanan solunum depresyonu, doz aşımı durumunda
girişim gerektiren en önemli semptomdur, çünkü solunum durmasına ve ölüme yol açabilir. Doz
aşımı belirtileri ayrıca somnolans, ambliyopi, miyozis, hipotansiyon, bulantı, kusma ve/veya
konuşma bozukluklarını da içerebilir.
Tedavi
Doz aşımı durumunda, genel destekleyici önlemler alınmalı ve hastanın respiratuvar ve kardiyak
durumu yakından izlenmelidir. Solunum depresyonu semptomları tedavi edilmeli ve standart
yoğun bakım önlemleri uygulanmalıdır. Havayolu açık tutulmalı ve yardımlı ya da kontrollü bir
ventilasyon sağlanmalıdır. Hasta, resüsitasyon imkânlarının tam olarak bulunduğu bir merkeze
nakledilmelidir.
Eğer hasta kusarsa, kusmuğun aspire edilmesini engellemek için özen gösterilmelidir.
11Tam agonist opioid ajanlar üzerindeki etkilerine kıyasla buprenorfinin yol açtığı solunum
semptomlarının geriye döndürülmesinde daha düşük düzeyde etkili olmakla birlikte, bir opioid
antagonistinin (örn. nalokson) kullanılması önerilmektedir.
Nalokson kullanılırsa, doz aşımının yol açtığı etkilerin düzeltilmesi için gerekli tedavi ve tıbbi
gözetim süresine karar verilirken, buprenorfinin etki süresinin uzun oluşu dikkate alınmalıdır.
Nalokson, vücuttan buprenorfinden daha hızlı uzaklaştırılır ve buprenorfinin daha önce kontrol
edilen doz aşımı semptomlarının geri dönmesine neden olabilir. Bu nedenle sürekli infüzyon
gerekebilir. Eğer infüzyon mümkün değilse, naloksonun tekrarlanan dozlaması gerekebilir. Devam
eden intravenöz infüzyon hızı hasta cevabına göre titre edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sinir sistemi, Diğer sinir sistemi ilaçları, Bağımlılık hastalıklarında
kullanılan ilaçlar, Opiyat bağımlılığında kullanılan ilaçlar
ATC kodu: N07B C51
Etki mekanizması:
Buprenorfin beyindeki µ (mü) ve κ (kappa) reseptörlerine bağlanan bir parsiyel opioid
agonist/antagonistidir. Opioid idame tedavisindeki aktivitesi, µ reseptörleri ile yavaş bir şekilde
geri dönüşlü özelliklerine bağlanmaktadır; bu uzun bir dönem içerisinde, bağımlı hastaların madde
ihtiyacını en aza indirebilir.
Opiyat bağımlısı kişilerde yürütülen klinik farmakoloji çalışmaları sırasında, opioid agonisti tavan
etkileri gözlenmiştir.
Nalokson, µ (mü)-opioid reseptörlerinin bir antagonistidir. Nalokson, opioid yoksunluğu
geçirmekte olan hastalara oral yoldan ya da dilaltından olağan dozlarda uygulandığında, hemen
hemen tamamen ilk geçiş metabolizmasına uğradığından, farmakolojik etki göstermez ya da
gösterdiği etki çok küçük olur. Ancak, opiyat bağımlısı kişilere intravenöz yoldan uygulandığında,
SUBOXONE’un içindeki nalokson, belirgin opioid antagonisti etkiler ve opioid yoksunluğu
oluşturur, böylelikle intravenöz kötüye kullanımdan vazgeçirir.
Klinik etkililik ve güvenlik:
SUBOXONE’un etkililik ve güvenlilik verileri, esas olarak, 1 yıl süreli bir klinik araştırmadan
elde edilmiştir; bu çalışma, SUBOXONE, buprenorfin ve plasebo tabletleri arasında 4 hafta süreli
bir randomize çift kör karşılaştırma ve bunu izleyen 48 haftalık SUBOXONE güvenlilik
çalışmasından oluşmuştur. Bu araştırmada 326 eroin bağımlı olgu, günde 16 mg SUBOXONE,
günde 16 mg buprenorfin ya da plasebo tablet almak üzere randomize yöntemle gruplara
ayrılmıştır. Aktif tedavi kollarına randomize edilen olgularda doz uygulaması, 1. gün bir
buprenorfin 8 mg tablet ile başlatılmış, bunu 2. gün 16 mg buprenorfin (8 mg’lık iki tablet)
izlemiştir. Üçüncü gün, SUBOXONE almak üzere randomize edilenler, kombinasyon tabletine
geçiş yapmışlardır. Olgular doz uygulaması ve etkinlik değerlendirmeleri için, klinikte günlük
olarak izlenmiştir (Pazartesi’den Cuma’ya). Hafta sonları için eve götürülecek ilaç dozları
verilmiştir. Çalışmadaki primer karşılaştırma, buprenorfin ve SUBOXONE’un plaseboya karşı
etkililiklerinin tekil olarak değerlendirilmesiydi. Haftada üç kez alınan ve çalışma dışı opioidler
için negatif olan idrar örneklerinin yüzdesi, hem plaseboya kıyasla SUBOXONE (p<0,0001), hem
de plaseboya kıyasla buprenorfin (p < 0,0001) için istatistiksel olarak daha yüksekti.
12Buprenorfin etanolik çözeltisinin, tam agonist bir aktif kontrol ile karşılaştırıldığı çift kör, çift
plasebolu, paralel gruplu bir çalışmada, 162 olgu 8 mg/gün buprenorfin etanolik dilaltı çözeltisi
(12 mg/gün’lük SUBOXONE dozuyla yaklaşık olarak benzer bir doz), ya da, bir tanesi plaseboya
karşı bir alternatif olabilecek ölçüde küçük olmak üzere, göreceli olarak düşük, iki aktif kontrol
dozu almak üzere randomize edilmiştir. Çalışma 3 ile 10 günlük bir indüksiyon fazı, 16 haftalık
bir idame fazı ve 7 haftalık bir detoksifikasyon fazından oluşmuştur. Buprenorfin 3. gün idame
dozuna titre edilmiş, aktif kontrol dozları daha kademeli olarak titre edilmiştir. Tedavide kalma ve
haftada üç kez alınan ve çalışma dışı opioidler için negatif olan idrar örneklerinin yüzdesi bazında,
buprenorfin, eroin bağımlılarının tedavi altında tutulmasında ve bunların tedavi sırasında opioid
kullanımlarının azaltılmasında düşük doz kontrolden daha etkili olmuştur. Günde 8 mg
buprenorfinin etkililiği, orta derecede aktif kontrol dozunun etkililiğine benzer nitelikli olmuş ama
arada bir eşdeğerlik gösterilmemiştir.
5.2 Farmakokinetik özellikler
Genel özellikler
Buprenorfin
Emilim:
Buprenorfin oral yoldan alındığında, ilk geçiş metabolizmasına uğrar ve ince bağırsaklar ve
karaciğerde N-dealkilasyon ve glukurokonjugasyona maruz kalır. Bu tıbbi ürünün oral yoldan
kullanımı bu nedenle uygun değildir.
Doruk plazma konsantrasyonlarına dilaltı uygulamadan 90 dakika sonra ulaşılır. Plazma
buprenorfin düzeyleri, dilaltı SUBOXONE dozu ile artmaktadır. Buprenorfinin C ve EAA
maks
değerlerinin ikisi de, artan doz ile birlikte yükselir (4-16 mg aralığında), ancak bu yükselme, doz
ile orantısal bir artıştan daha küçüktür.
Tablo 1: Buprenorfin Ortalama Farmakokinetik Parametreler
Farmakokinetik Parametre SUBOXONE 4 mg SUBOXONE 8 mg SUBOXONE 16 mg
C ng/ml 1.84 (39) 3.0 (51) 5.95 (38)
maks
EAA saat ng/ml 12.52 (35) 20.22 (43) 34.89 (33)
0-48
Tablo 2: Suboxone dilaltı tabletlere karşı dilaltı veya bukkal uygulanan Suboxone filminin
farmakokinetik parametrelerindeki değişiklikler
Dozaj FK Buprenorfin Artışı FK Nalokson Artışı
Paramet Dilaltı Dilaltı Dilaltı Paramet Dilaltı Dilaltı Dilaltı
re Tablet ile Tablet ile Tablet ile re Tablet ile Tablet ile Tablet ile
Bukkal Bukkal Bukkal Bukkal Bukkal Bukkal
Film Film Film Film Film Film
Karşılaştır Karşılaştır Karşılaştır Karşılaştırıl Karşılaştırıl Karşılaştırıl
ılması ılması ılması ması ması ması
1x2 C %22 %25 - C - - -
max max
mg/0,5
AUC - %19 - AUC - - -
mg 0-son 0-son
2x2 C - %21 %21 C - %17 %21
max max
13mg/0,5 AUC - %23 %16 AUC - %22 %24
0-son 0-son
mg
1x8 C %28 %34 - C %41 %54 -
max max
mg/2
AUC %20 %25 - AUC %30 %43 -
mg 0-son 0-son
1x12 C %37 %47 - C %57 %72 %9
max max
mg/3
AUC %21 %29 - AUC %45 %57 -
mg 0-son 0-son
1 × 8 C - %27 %13 C %17 %38 %19
max max
mg/2
mg plus
2 × 2 AUC - %23 - AUC - %30 %19
0-son 0-son
mg/0.5
mg
Not 1: Cmax ve AUC0-son değerlerinin geometrik ortalama oranları için %90 güven aralığında ve
%80-125 limitleri içinde olduğunda herhangi bir değişikliği temsil etmez.
Not 2: 4 mg/1 mg dozu için veri yoktur; 2 mg/0.5 mg dozu ile içerik olarak orantılıdır ve 2 x 2
mg/0.5 mg dozu ile aynı boyuta sahiptir.
Dağılım:
Buprenorfin absorpsiyonunu hızlı bir dağılım fazı izler (dağılım yarılanma ömrü 2 ile 5 saat).
Buprenorfin oldukça lipofiliktir ve bu da kan-beyin bariyerinden hızlı bir şekilde penetrasyonuna
yol açar. Buprenorfin, esas olarak alfa ve beta globüline olmak üzere yaklaşık % 96 oranında
proteine bağlanır.
Biyotransformasyon:
Buprenorfin esas olarak karaciğer mikrozomal CYP3A4 ile N-dealkilasyon yoluyla metabolize
olur. Ana molekül ve birincil dealkile metaboliti norbuprenorfin, daha sonra glukuronidasyona
uğrar. Norbuprenorfin, in vitro olarak opioid reseptörlerine bağlanır; ancak norbuprenorfinin
buprenorfin/naloksonun genel etkisine katkıda bulunup bulunmadığı bilinmemektedir.
Eliminasyon:
Buprenorfinin eliminasyonu bi- ya da tri-eksponansiyel bir süreçtir ve plazmadan eliminasyon
yarılanma ömrü ortalama 32 saattir.
Buprenorfin, glukurokonjuge metabolitlerin biliyer ekskresyonuyla feçesle (~% 70) atılır, geri
kalanı (~% 30) idrar yoluyla atılır.
Doğrusallık/Doğrusal Olmayan Durum:
Buprenorfin Cmaks ve EAA değerleri, artan dozla (4 ila 16 mg aralığında) doğrusal bir şekilde
artmış, ancak artış doğrudan dozla orantılı olmamıştır.
Nalokson
Emilim:
Buprenorfin/naloksonun dilaltı uygulamasını takiben plazma nalokson konsantrasyonları düşüktür
ve hızla azalır. Nalokson ortalama doruk plazma konsantrasyonları, doz orantısallığını
değerlendirmek için çok düşüktür.
14Naloksonun buprenorfinin farmakokinetiğini etkilediği bulunmamıştır ve hem buprenorfin dilaltı
tabletleri ile hem de buprenorfin/nalokson dilaltı film formu benzer plazma konsantrasyonlarında
buprenorfin sağlamaktadır.
Dağılım:
Nalokson, esas olarak albümine olmak üzere yaklaşık % 45 oranında proteine bağlanır.
Biyotransformasyon:
Nalokson, karaciğerde, esas olarak glukuronid konjugasyonu ile metabolize olur ve idrarla atılır.
Nalokson, nalokson 3-glukuronide doğrudan glukuronidasyona ve ayrıca N-dealkilasyona ve 6-
okso grubunun indirgenmesine maruz kalır.
Eliminasyon:
Nalokson, 0,9 ila 9 saatlik ortalama plazma eliminasyon yarılanma ömrü ile idrarla atılır.
Özel popülasyonlar:
Geriyatrik:
Yaşlı hastalara ilişkin farmakokinetik veri bulunmamaktadır.
Böbrek yetmezliği:
Renal eliminasyon, SUBOXONE’un total klerensinde göreceli olarak küçük bir rol (~%30)
oynamaktadır. Böbrek fonksiyonlarına bağlı olarak doz modifikasyonu gerekli değildir, ama
şiddetli böbrek yetmezliği olan hastalara uygulanırken dikkatli olunması önerilmektedir (Bölüm
4.3.’e bakınız).
Karaciğer yetmezliği:
Karaciğer yetmezliğinin buprenorfin ve naloksonun farmakokinetiği üzerindeki etkileri pazarlama
sonrası çalışmada değerlendirilmiştir.
Aşağıdaki tablo, sağlıklı ve değişik derecelerde karaciğer yetmezliği olan gönüllülerde, tek doz
SUBOXONE 2 mg/0,5 mg (buprenorfin/nalokson) dilaltı tablet uygulanmasından sonra
buprenorfin ve nalokson maruziyetine bakılan bir klinik çalışmadan alınan sonuçları
özetlemektedir.
Tablo 3: SUBOXONE uygulaması sonrası, karaciğer yetmezliğinin buprenorfin ve
naloksonun farmakokinetiği üzerindeki etkileri (değişim sağlıklı deneklere göredir)
FK parametreler Hafif Karaciğer Orta Derecede Ciddi Karaciğer
Hasarı Karaciğer Hasarı Hasarı (Child-Pugh
(Child-Pugh Sınıf A) (Child-Pugh Sınıf B) Sınıf C) (n=8)
(n=9) (n=8)
Buprenorfin
C 1.2 kat artış 1.1 kat artış 1.7 kat artış
maks
EAA Kontrole benzer 1.6 kat artış 2.8 kat artış
last
Nalokson
C Kontrole benzer 2.7 kat artış 11.3 kat artış
maks
EAA 0.2 kat artış 3.2 kat artış 14 kat artış
last
15Genel olarak, ciddi bir şekilde karaciğer fonksiyon bozukluğu olan hastalarda nalokson plazma
maruziyeti 14 kat artarken buprenorfin plazma maruziyeti yaklaşık 3 kat artmıştır.
5.3 Klinik öncesi güvenlilik verileri
Buprenorfin ve nalokson kombinasyonu hayvanlardaki akut ve tekrarlanan doz (sıçanlarda
90 güne kadar) toksisite çalışmalarında araştırılmıştır. Herhangi bir sinerjistik toksisite artışı
gözlenmemiştir. İstenmeyen etkiler, opioid agonist ve/veya antagonist maddelerin bilinen
farmakolojik aktiviteleri temelinde ortaya çıkan etkilerdir. Buprenorfin hidroklorür ve nalokson
hidroklorür kombinasyonu (4:1) bir bakteriyel mutasyon çalışmasında (Ames testi) mutajenik
değildi ve insan lenfositlerindeki bir in vitro sitogenetik tayin çalışmasında ya da sıçanlardaki bir
intravenöz mikronukleus testinde klastojenik değildi.
Buprenorfin:naloksonun (oran 1:1) oral yoldan uygulandığı üreme çalışmalarında, sıçanlarda
embriyoletalitenin tüm dozlarda, maternal toksisite varlığında ortaya çıktığı gösterilmiştir.
İncelenen en düşük doz, mg/m² temelinde hesaplanan maksimum insan terapötik dozlarının,
buprenorfin için aynısını ve nalokson için 5 katını temsil etmekteydi. Tavşanlarda anne için toksik
dozlarda gelişimsel toksisite gözlenmemiştir. Ayrıca, ne sıçanlarda ne de tavşanlarda teratojenisite
gözlenmiştir. SUBOXONE ile bir peri-postnatal çalışma yürütülmemiştir; bununla birlikte
gestasyon ve laktasyon sırasında oral yoldan yüksek dozlarda maternal buprenorfin uygulaması,
doğumda güçlük (buprenorfinin sedatif etkisinin bir sonucu olarak mümkündür), yüksek neonatal
mortalite ve neonatal sıçanlarda bazı nörolojik fonksiyonların (yüzeyden doğrulma refleksi ve
ürkme yanıtı) gelişmesinde hafif gecikme ile sonuçlanmıştır.
SUBOXONE’un sıçanlarda diyetle 500 ppm veya daha yüksek doz düzeylerinde uygulanması,
dişi konsepsiyon oranlarındaki azalma ile gösterildiği şekilde, fertilitede azalmaya yol açmıştır.
Diyetle uygulanan 100 ppm düzeyindeki doz (EAA temelinde, 24 mg’lık SUBOXONE insan
dozundaki buprenorfin/nalokson’un yaklaşık 2.4 katı tahmini maruziyet; sıçanlardaki nalokson
plazma düzeyleri saptama sınırının altındaydı), dişilerde fertilite üzerinde herhangi bir advers etki
göstermemiştir.
SUBOXONE ile sıçanlarda, 7 mg/kg/gün, 30 mg/kg/gün ve 120 mg/kg/gün dozlarında bir
karsinojenisite çalışması yürütülmüş; bu dozlar mg/m² bazında hesaplanan 16 mg’lık bir insan
günlük dilaltı dozu temelinde 3 ile 75 kat daha fazla maruziyete karşılık gelmektedir. Tüm doz
gruplarında, selim testiküler interstisyel (Leydig) hücreli adenoma insidansında istatistiksel olarak
anlamlı artışlar gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı),
Mannitol,
Mısır nişastası,
Povidone K 30,
Anhidr sitrik asit,
Sodyum sitrat,
Magnezyum stearat,
Asesülfam potasyum,
Doğal limon ve misket limonu aromaları.
6.2. Geçimsizlikler
Geçerli değildir.
166.3. Raf ömrü
36 ay
6.4. Saklamaya yönelik özel tedbirler
25 ºC altındaki oda sıcaklıklarında saklanmalıdır.
6.5. Ambalajın niteliği ve içeriği
Kağıt/Aluminyum/Naylon/Alüminyum/PVC blister şeritler içinde 7 tablet.
Kağıt/Aluminyum/Naylon/Alüminyum/PVC blister şeritler içinde 28 tablet.
6.6. Beşeri Tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmış olan ürünler ya da atık materyaller ‘Tıbbi Atıkların Kontrolü
yönetmeliği’ ve ‘Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Liba Laboratuarları A.Ş.
Otağtepe Cd. No:5 Beykoz/İstanbul
Tel: 0216 465 3885, Faks: 0216 465 3880
8. RUHSAT NUMARASI
132/11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.10.2011
Ruhsat yenileme tarihi:
10. KÜB’ÜN YENİLENME TARİHİ
17