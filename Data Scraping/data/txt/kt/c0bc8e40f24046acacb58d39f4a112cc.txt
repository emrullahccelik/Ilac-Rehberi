Sayfa 1 / 10 
  Bu aşıyı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu aşı kişisel olarak sadece sizin veya çocuğunuz için reçete edilmiştir, başkalarına 
vermeyiniz.  
• Bu aşının kullanımı sırasında, doktora veya hastaneye gittiğinizde doktorunuza bu aşıyı kullandığınızı söyleyiniz.  
• Bu talimatta yazanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  KULLANMA TALİMATI   
 
BEXSERO 0,5 mL IM enjeksiyonluk süspansiyon içeren kullanıma hazır enjektör 
Kas içine enjeksiyon yoluyla uygulanır.  
Steril 
 
• Etkin madde : Bir doz (0,5 ml) aşağıdaki etkin maddeleri  içerir:  
Rekombinant Neisseria meningitidis grup B NHBA füzyon proteini 1, 2, 3 ................. 50 mikrogram  
Rekombinant Neisseria meningitidis grup B NadA proteini 1, 2, 3 ...................................... 50 mikrogram  
Rekombinant Neisseria meningitidis grup B fHbp füzyon proteini 1, 2, 3 ...................... 50 mikrogram  
PorA P1.4 içeren toplam protein miktarı olarak ölçülen Neisseria meningitidis grup B suşu 
NZ98/254’ten dış membran vezikülleri  (OMV)  2 ......................................................................... 25 mikrogram  
1 rekombinant DNA teknolojisi ile E. coli hücrelerinden üretilir. 
2 alüminyum hidroksit (0,5 mg Al3+) üzerinde adsorbe.  
3 NHBA (Neisseria Heparine  Bağlanan  Antijen),  NadA (Neisserial  adhesin  A), fHbp  (faktör H’ye 
bağlanan  protein)  
 
• Yardımcı maddeler: Sodyum klorür, histidin, sükroz, enjeksiyonluk su, alüminyum 
hidroksit. 
 
 
 
 Bu Kullanma Talimatında:   
1. BEXSERO nedir ve ne için  kullanılır?  
2. BEXSERO’yu kullanmadan önce dikkat edilmesi  gerekenler  
3. BEXSERO nasıl  kullanılır?  
4. Olası yan etkiler  nelerdir?  
5. BEXSERO’nun  saklanması  
Başlıkları yer almaktadır. 
 
1. BEXSERO nedir ve ne için  kullanılır?  
BEXSERO,  piston  tıpa (Bütil kauçuk)  ve kauçuk uç kapaklı, ayrı iğneli  veya iğnesiz  1 ve 10’luk 
kullanıma hazır dolu enjektör (Tip I cam) içinde 0,5 ml beyaz, opak enjeksiyonluk 
süspansiyondur. Tüm ambalaj boyutları  pazarlanmayabilir.  Sayfa 2 / 10 
  Kullanıma hazır enjektörün kauçuk piston tıpası ve uç kapağı sentetik kauçuktan üretilmiştir. 
BEXSERO bir Meningokok grup B Aşısıdır. BEXSERO, Neisseria meningitidis grup B bakterileri yüzeyinde bulunan dört farklı bileşeni 
içerir.  
 
BEXSERO, Neisseria meningitidis grup B bakterilerin sebep olduğu hastalığa karşı korunmada 
yardımcı olmak için 2 aylıktan itibaren kullanılır. 
 
Neisseria meningitidis grup B bakterileri menenjit (beyin ve omuriliği kaplayan zarın 
iltihaplanması)  ve septisemi (bakterilerin  kana  geçmesi  sonucunda  ateş ve titremeye  neden  olan 
hastalık) gibi ciddi ve bazen yaşamı tehdit edici enfeksiyonlara sebep olabilir.  
 
Aşı etkisini, aşılanan kişinin vücudunun doğal savunma sistemini spesifik olarak uyarmak 
suretiyle gösterir. Bu, hastalıktan korunma sağlar.  
 
2. BEXSERO’yu kullanmadan önce dikkat edilmesi gerekenler 
BEXSERO’yu aşağıdaki durumlarda KULLANMAYINIZ   
Eğer;  
• Siz veya çocuğunuz etkin maddeye ya da bu aşının içinde bulunan diğer maddelerden herhangi birine alerjik iseniz.  
 
Bu durumların sizin veya çocuğunuz için geçerli olup olmadığından emin değilseniz, doktorunuza ya da eczacınıza başvurunuz.  
 
BEXSERO’yu aşağıdaki durumlarda DİKKATLİ KULLANINIZ   
Eğer  sizde veya çocuğunuzda  aşağıdaki  durumlardan herhangi  biri varsa,  size veya çocuğunuza 
BEXSERO uygulanmadan önce doktorunuza veya hemşirenize  söyleyiniz:  
- Yüksek ateş ile birlikte şiddetli enfeksiyon. Eğer böyle bir durum söz konusuysa aşılama ertelenecektir. Soğuk algınlığı gibi hafif bir enfeksiyon varlığı aşılamanın ertelenmesini gerektirmemekle birlikte öncelikle doktorunuzla veya hemşirenizle  görüşünüz.
 
- Kan pıhtılaşma hastalığı (hemofili) veya kan sulandırıcı (antikoagülanlar) kullanan hastalar gibi kanınızın uygun şekilde pıhtılaşmasını engelleyen diğer problemler varsa öncelikle doktorunuzla veya hemşirenizle  görüşünüz.
 
- Eğer siz veya çocuğunuz bağışıklık sisteminin bir parçası olan kompleman aktivasyonunu engelleyen bir tedavi (örn. ekulizumab) kullanıyorsa. Siz veya çocuğunuz BEXSERO ile aşılanmış olsanız bile Neisseria meningitidis grup B bakteri enfeksiyonu riskiniz  olabilir.
 
- Bağışıklığı baskılayıcı tedavi, genetik bozukluk veya diğer nedenlerle bağışıklık sistemi bozulmuş kişilerde BEXSERO ile aşılama sonrasında antikor yanıtı  azalabilir.
 
- Eğer  çocuğunuz  erken  doğmuşsa  (gebeliğin 28. haftası  veya  daha öncesi),  özellikle  de nefes 
alma problemi olmuşsa, doktorunuza söyleyiniz. Aşı uygulanmasını takip eden ilk üç  günde 
nefes almanın durması veya kısa süreli düzensiz nefes alma bu bebeklerde daha yaygın olabilir ve yakından takip edilmeleri  gerekebilir.
 
- Eğer, çocuğunuzda veya sizde kanamisin antibiyotiğine karşı alerjiniz varsa. Eğer varsa, aşıdaki kanamisin seviyesi düşüktür. Sizin veya çocuğunuzun kanamisine alerjik olması olasılığı varsa, doktorunuz veya hemşireniz ile görüşünüz. 
 
İğne ile enjeksiyona yanıt olarak bayılma, baygınlık hissi veya strese bağlı diğer durumlar 
ortaya çıkabilir. Eğer önceden bu tür bir reaksiyon yaşadıysanız doktorunuza veya  hemşirenize 
söyleyiniz. Sayfa 3 / 10 
   
50 yaşın üzerindeki yetişkinlerde BEXSERO’nun kullanımı hakkında veri bulunmamaktadır. Kronik hastalıkları olan veya bağışıklık sistemi zayıflamış kişilerde BEXSERO’nun kullanımına ilişkin sınırlı veri vardır. Eğer sizin veya çocuğunuzun bağışıklığı zayıflamışsa (örneğin bağışıklık sistemini baskılayan ilaçların kullanımına ya da HIV enfeksiyonuna veya vücudun doğal  savunma  sistemindeki kalıtsal kusurlara  bağlı  olarak),  BEXSERO’nun  etkisinin 
azalması  olasıdır.  
 
Tüm aşılarda olduğu gibi BEXSERO aşılanan tüm kişilerde tam koruma sağlamayabilir. 
 
Bu durumların sizin için geçerli olup olmadığından emin değilseniz, BEXSERO kullanmadan önce doktor veya eczacınızla konuşunuz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir. 
 
BEXSERO’nun yiyecek ve içecek ile kullanılması   
BEXSERO, uygulama yolu nedeniyle yiyecek veya içeceklerle etkileşmez.  
 
Hamilelik   
İlacı kullanmadan önce doktorunuza veya eczacınıza danışınız.  
 
Eğer hamile iseniz veya hamile olabileceğinizi düşünüyorsanız ya da hamile kalmayı planlıyorsanız, BEXSERO uygulanmadan önce doktorunuzun tavsiyesini isteyiniz. Şayet meningokok enfeksiyona maruz kalma riskiniz varsa, doktorunuz bu durumda da BEXSERO ile aşılanmanızı önerebilir.  
 
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme  
Bu ilacı kullanmadan önce doktorunuza veya eczacınıza danışınız.  
 
Eğer emziriyorsanız, BEXSERO uygulanmadan önce doktorunuzun tavsiyesini isteyiniz. 
 
Araç ve makine kullanımı   
BEXSERO, araç ve makine kullanma becerisine etki etmez ya da etkisi göz ardı edilebilir düzeydedir. Ancak, Bölüm 4 “Olası yan etkiler nelerdir?” altında değinilen etkilerden bazıları, araç ve makine kullanma becerinizi geçici olarak etkileyebilir.  
 
BEXSERO’nun içeriğinde bulunan bazı yardımcı maddeler hakkında önemli bilgiler   
Bu tıbbi ürün doz başına 1 mmol (23 mg)’dan daha az sodyum içerir; yani esasen “sodyum içermez”.  
 Diğer ilaçlar ile birlikte kullanımı  
Siz veya çocuğunuz yakın zamanda başka ilaçlar aldıysanız, alma ihtimaliniz varsa ya da yakın zamanda başka bir aşı olduysanız doktorunuza veya hemşirenize söyleyiniz.  Sayfa 4 / 10 
  BEXSERO, parantez içerisinde belirtilen aşı bileşenlerinin herhangi biri ile (difteri, tetanoz, 
boğmaca,  Haemophilus  influenzae  tip b, çocuk  felci,  hepatit  B, pnömokok, kızamık,  kabakulak, 
kızamıkçık, su çiçeği ve meningokok A, C, W, Y) bir arada verilebilir. Daha fazla bilgi için doktorunuz veya hemşireniz ile  görüşünüz.  
 
Başka aşılarla birlikte uygulandığında BEXSERO ayrı enjeksiyon bölgelerine yapılmalıdır. 
 
BEXSERO uygulanırken ve uygulandıktan sonra doktorunuz veya hemşireniz sizden çocuğunuza  ateş düşürücü ilaçlar  vermenizi  isteyebilir.  Bu, BEXSERO’nun  bazı yan etkilerinin 
azaltılmasına yardımcı olacaktır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise ve son zamanlarda bu aşı dışında herhangi bir aşılama yapıldıysa lütfen doktorunuza veya eczacınıza bunlar hakkında bilgi veriniz. 
 
3. BEXSERO nasıl  kullanılır?   
Uygun kullanım ve doz/uygulama sıklığı için genel talimatlar:  
Doktorunuz ayrı bir tavsiyede bulunmadıkça bu talimatları takip ediniz.  
Sizin veya çocuğunuzun aşılama serisini tamamlayabilmesi için doktorun veya hemşirenin talimatlarına uyulması önemlidir.  
 
Uygulama yolu ve metodu:   
BEXSERO (0,5 ml) size veya çocuğunuza bir doktor veya hemşire tarafından uygulanacaktır. Genellikle bebeklerde uyluk; çocuklar, ergenler ve erişkinlerde de üst kol olmak üzere bir kas içine enjekte edilecektir.  
 
Aynı zamanda birden fazla aşı uygulanacaksa farklı enjeksiyon yerleri kullanılmalıdır. 
 
Aşı damar içine (intravenöz), deri altına (subkutan) ya da deri içine (intradermal) uygulanmamalıdır ve aynı enjektör içerisinde başka aşılarla karıştırılmamalıdır.  
 
Değişik yaş grupları:   
İlk doz yapıldığı sırada 2 aylık ila 5 aylık olan bebekler  
Çocuğunuz iki veya üç enjeksiyondan oluşan bir başlangıç kürü alacak, bunu takiben dördüncü doz gelecektir (rapel doz). - İlk enjeksiyon en erken 2 aylıkken verilmelidir.  
- Üç başlangıç dozu verilirse, enjeksiyonlar arasındaki süre en az 1 ay olmalıdır.  
- İki başlangıç dozu verilirse, enjeksiyonlar arasındaki süre en az 2 ay olmalıdır.  
- İlk kürün son enjeksiyonundan en az 6 aylık bir ara sonrasında, 12 ay ila 15 aylıkken bir rapel doz verilecektir. Gecikme durumunda rapel 24 aylıktan geç  verilmemelidir.  
 
İlk doz yapıldığı sırada 6 aylık ila 11 aylık olan bebekler   
6 aylık ila 11 aylık bebeklere iki aşı enjeksiyonu yapılacak, bunu ilave bir enjeksiyon takip edecektir (rapel doz).  
- Başlangıç küründeki enjeksiyonlar arasındaki zaman aralığı en az 2 ay olmalıdır.  
- İkinci enjeksiyondan en az 2 aylık bir ara sonrasında, yaşamın ikinci yılında (12 ay ila 23 aylık arası) bir rapel  verilecektir.
 
 
  Sayfa 5 / 10 
  İlk doz yapıldığı sırada 12 aylık ila 23 aylık olan çocuklar   
12 ay ila 23 aylık  çocuklara iki enjeksiyonu takiben  ilave  bir enjeksiyon (rapel  doz) yapılacaktır.  
- Başlangıç küründeki enjeksiyonlar arasındaki zaman aralığı en az 2 ay olmalıdır.  
- Başlangıç kürü ile üçüncü enjeksiyon (rapel doz) arasında, 12- 23 aylık süre bırakılarak bir 
rapel doz  yapılacaktır.  
 
İlk doz yapıldığında 2 yaş ila 10 yaş arasında olan çocuklar   
2 yaş ila 10 yaş arası çocuklara iki enjeksiyon yapılacaktır.  
- Enjeksiyonlar arasındaki zaman aralığı en az 1 ay olmalıdır. 
Çocuğunuza ilave bir enjeksiyon (rapel doz)  yapılabilir.  
 
İlk doz yapıldığında 11 yaş ve üzeri olan ergenler ve erişkinler   
Ergenler (11 yaştan itibaren) ve erişkinlere iki enjeksiyon yapılacaktır.  
- Enjeksiyonlar arasındaki zaman aralığı en az 1 ay olmalıdır. 
İlave bir enjeksiyon (rapel doz)  yapılabilir.  
 
50 yaş üzeri erişkinler   
50 yaş üzeri erişkinler ile ilgili veri bulunmamaktadır. BEXSERO almanızın sizin için faydalı 
olup olmadığı konusunda doktorunuzun tavsiyesini alınız. 
 
BEXSERO ile ilgili başka bir sorunuz varsa, doktorunuza veya hemşirenize sorunuz.  
 
Özel kullanım durumları:   
Böbrek/Karaciğer yetmezliği:  
Özel kullanımı yoktur. 
 
Pediyatrik popülasyon:   
8 haftadan daha küçük bebeklerde BEXSERO kullanımına dair veri yoktur.  
 
Geriyatrik popülasyon:   
50 yaş üstü bireylerde BEXSERO kullanımına dair veri yoktur.  
 
Eğer  BEXSERO’nun  etkisinin  çok güçlü veya zayıf  olduğuna dair izleniminiz  var ise doktorunuz 
veya eczacınız ile konuşunuz. 
 
Kullanmanız gerekenden daha fazla BEXSERO kullandıysanız   
BEXSERO size doktorunuz veya hemşireniz tarafından verileceği için geçerli bir durum değildir. Size çok fazla BEXSERO verildiğini veya bir doz atladığınızı düşünürseniz, bunu doktorunuza veya hemşirenize söyleyiniz.  
 
BEXSERO’dan kullanmanız gerekenden fazlasını kullanmışsanız bir doktor veya eczacı ile konuşunuz. 
 
BEXSERO’yu kullanmayı unutursanız   
Geçerli değildir.  
 
BEXSERO ile tedavi sonlandırıldığındaki oluşabilecek etkiler   
Geçerli değildir.  Sayfa 6 / 10 
  4. Olası yan etkiler  nelerdir?   
Tüm aşılar gibi bu aşıda da yan etkiler olabilir ancak bu yan etkiler tüm aşılananlarda görülmez.  
 
 Aşağıdakilerden biri olursa, BEXSERO’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 BEXSERO size veya çocuğunuza uygulandığında sizde veya çocuğunuzda ortaya çıkabilecek çok yaygın yan etkiler (10 hastanın en az 1’inde görülebilir.) aşağıdakilerdir (tüm yaş gruplarında bildirilmiştir):  - alerjik reaksiyonlar (anafilaktik reaksiyonlar  dahil)  
- enjeksiyon yerinde ağrı/hassasiyet, enjeksiyon yerindeki deride kızarıklık, enjeksiyon yerindeki deride şişlik, enjeksiyon yerindeki deride  sertlik.
 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin BEXSERO’ya karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Bu aşı olunduktan sonra ayrıca aşağıdaki yan etkiler de ortaya çıkabilir. 
 
Yan etkiler aşağıdaki kategorilerde gösterildiği şekilde sınıflandırılmıştır: Çok yaygın  : 10 hastanın en az 1’inde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1000 hastanın birinden fazla görülebilir. Seyrek  : 1.000 hastanın birinden az, fakat 10.000 hastanın birinden fazla 
görülebilir. Çok seyrek  : 10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor.  
 
Bebekler ve çocuklar (10 yaşa kadar) Çok yaygın :   
- ateş (≥  38°C)  
- iştah kaybı  
- enjeksiyon yerinde hassasiyet (enjeksiyon yapılan uzuv hareket ettirildiğinde ağlama olarak tanımlanan enjeksiyon yerinde şiddetli hassasiyet  dahil),
 
- eklem  ağrısı  
- deri döküntüsü (12 ila 23 aylık çocuklar) (rapel dozdan sonra yaygın olmayan sıklıkla)  
- uykulu olma  
- huzursuzluk  
- alışılmışın dışında  ağlama  
- enjeksiyon yerinde kızarıklık, şişlik ve  sertlik,  
- yeme bozuklukları  
- kusma (rapel dozdan sonra yaygın olmayan  sıklıkla)  
- ishal  (rapel dozdan sonra yaygın olmayan sıklıkla)  
- baş ağrısı  
 
Yaygın :   
- deri döküntüsü (2 ila 10 yaş arası bebekler ve  çocuklar)  
 
Yaygın olmayan :   
- yüksek ateş  (≥40°C)  Sayfa 7 / 10 
  - nöbetler (ateşli nöbetler dahil)  
- cilt kuruluğu  
- solukluk (rapel dozdan sonra  seyrek)  
 
Seyrek :  
- Kawasaki  hastalığı; 5 günden uzun süre devam  eden  ateş, gövdede  buna  eşlik  eden  deri 
döküntüsü ve bazen de el ve parmaklardaki deride soyulma, boyundaki bezlerde şişme, 
gözlerde, dudaklarda, boğazda ve dilde kızarıklık gibi belirtileri içerebilir.  
- kaşıntılı döküntü, deri  döküntüsü 
 
Bilinmiyor:   
- Genişlemiş lenf  düğümleri  
- Alerjik reaksiyonlar (anafilaktik reaksiyonlar  dahil)  
- Vücutta gevşeme ve tepki azalması (hipotonik- hiporesponsif atak), meningeal iritasyon 
(ense sertliği veya fotofobi  gibi meningeal  iritasyon  belirtileri,  aşılamanın  hemen  sonrasında 
ara sıra bildirilmiştir. Bu bulgular hafif ve geçici  olmuştur)  
- Aşı uygulanan kol veya bacakta aşırı şişlik gibi enjeksiyon yeri rahatsızlıkları, enjeksiyon 
yerinde veya çevresinde kabarcıklar ve enjeksiyon yerinde sert şişkinlik (yumru) (Bir  aydan 
uzun sürebilen)  
 
Ergenler (11 yaştan itibaren) ve erişkinler Çok yaygın:   
- Normal günlük aktiviteleri yerine getirememe ile sonuçlanan e njeksiyon yerinde ağrı  
- enjeksiyon yerinde kızarıklık, şişlik ve  sertlik  
- kaslar ve eklemlerde ağrı  
- bulantı  
- genel iyi hissetmeme  hali 
- baş ağrısı  
 
Pazarlama sonrası kullanım sırasında rapor edilen yan etkiler şunlardır:  
  
- Genişlemiş lenf  düğümleri  
- Dudaklarda, ağızda, boğazda şiddetli şişmeyi (yutma güçlüğüne neden olabilir) içerebilen alerjik reaksiyonlar, hırıltı ve öksürük ile birlikte nefes alıp verme güçlüğü, deri döküntüsü, bilinç kaybı ve çok düşük kan basıncı.
 
- Kollaps (kasların aniden gerginliğini kaybetmesi), tepkilerde azalma veya bilinç kaybı ve küçük çocuklarda deride solukluk ve mavimsi  renklenme.
 
- Baygınlık hissi veya  bayılma.  
- Deri döküntüsü (11 yaştan itibaren ergenler ve erişkinler) . 
- Ateş (11 yaştan itibaren ergenler ve erişkinler) . 
- Aşı uygulanan kol veya bacakta aşırı şişlik gibi enjeksiyon yeri rahatsızlıkları, enjeksiyon yerinde veya çevresinde kabarcıklar ve enjeksiyon yerinde sert şişkinlik (yumru) (Bir  aydan 
uzun sürebilen)
 
- Aşılamanın hemen sonrasında, beyin zarı iritasyonu (meningeal iritasyon) işaret eden, ense sertliği veya ışığa karşı duyarlılık (fotofobi) düzensiz olarak bildirilmiştir; bu belirtiler hafif ve geçici  olmuştur.
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
 Sayfa 8 / 10 
   Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. BEXSERO’nun saklanması   
BEXSERO’yu çocukların göremeyeceği, erişemeyeceği yerlerde ve ambalajında saklayınız.   BEXSERO’yu buzdolabında (2°C -  8°C’de) saklayınız.  
Dondurmayınız.  
Işıktan korumak için orijinal ambalajında saklayınız.  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra BEXSERO’yu kullanmayınız. 
 
Eğer üründe ve/veya ambalajında bozukluklar fark ederseniz BEXSERO’yu kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. ve Tic. A.Ş.  Şişli / İstanbul  
 
Üretim yeri:   
GSK Vaccines S.r.l., Bellaria -Rosia, Sovicille, Siena/İtalya  
 
 
Bu kullanma talimatı         tarihinde onaylanmıştır.  
 
                 Sayfa 9 / 10 
   
 
AŞAĞIDAKİ BİLGİLER BU AŞIYI UYGULAYACAK OLAN SAĞLIK PERSONELİ 
İÇİNDİR:   
 
Saklama ile birlikte süspansiyon içeren kullanıma hazır dolu enjektör içinde ince, soluk beyaz bir tortu gözlenebilir. 
 
Kullanılmadan önce kullanıma hazır dolu enjektör, homojen bir süspansiyon oluşacak şekilde iyice  çalkalanmalıdır.  
 
Aşı uygulanmadan önce partikül madde ve renk bozukluğu açısından gözle incelenmelidir. Yabancı partikül madde ve/veya fiziksel özelliklerinde değişiklik gözleniyorsa aşı uygulanmamalıdır. Eğer ambalaj içinde farklı boyda iki iğne varsa, kas içine enjeksiyon için uygun iğne seçilir.  
 
Dondurulmamalıdır. 
 
BEXSERO aynı enjektör içerisinde başka aşılarla karıştırılmamalıdır.  
 
Diğer enjeksiyonlarla eşzamanlı uygulama gerekli ise, aşılar farklı enjeksiyon yerlerine uygulanmalıdır. 
 
Aşının sadece intramüsküler yolla enjekte edilmesine dikkat edilmelidir.          
                  Sayfa 10 / 10 
  
 
Kullanıma hazır enjektör için talimatlar  
 
 
 
Luer Lock Adaptörü  
 
 
Piston  
Gövde  
Kapak   
 
 
 
Enjektörü pistondan değil gövdesinden tutun.  
Enjektör kapağını saat yönünün tersine çevirerek 
çıkarın.  
 
 
 
 
İğne yuvası   
 
İğneyi takmak için yuvayı Luer Lock Adaptörüne bağlayın ve kilitlendiğini hissedene kadar saat 
yönünde çeyrek tur döndürün.  
 
 
Enjektör pistonunu gövdeden dışarı çekmeyin. Eğer 
böyle bir şey olursa, aşıyı uygulamayın.  
 
  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmelikleri”ne uygun olarak imha edilmelidir. 