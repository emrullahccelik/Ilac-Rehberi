- 1 -  KULLANMA  TALİMATI  
 
EPDANTOİN® 100 mg tablet  
 Ağızdan alınır.  
 
● Etkin  madde:  Her bir tablet  100 mg  fenitoin sodyum içerir.  
● Yardımcı  maddeler:  Mısır  nişastası,  aerosil 200 , jelatin  (sığır  kolajeninden  elde edilir), stearik 
asit, talk.  
 
 
Bu Kullanma  Talimatında:  
1. EPDANTOİN® nedir  ve ne için kullanılır?  
2. EPDANTOİN®’i kullanmadan  önce  dikkat  edilmesi  gerekenler  
3. EPDANTOİN® nasıl  kullanılır?  
4. Olası  yan etkiler  nelerdir?  
5. EPDANTOİN®’in saklanması  
 
Başlıkları  yer almaktadır.  
1. EPDANTOİN® nedir  ve ne için kullanılır?  
 
● EPDANTOİN®, beyaz veya beyaza yakın renkte, hafif bombeli, bir yüzünde  kırma çizgisi 
bulunan, diğer yüzü düz olan tablet formunda bir ilaçtır. Etkin madde olarak 100 mg fenitoin 
sodyum içeren EPDANTOİN®, antiepileptikler olarak adlandırılan ilaç grubuna dahildir.  Bu ilaçlar 
sara (epilepsi) tedavisinde kullanılır.  
● EPDANTOİN®, her birinde 20 tablet bulunan 5 adet blister içeren karton kutularda kullanıma 
sunulmaktadır.  
● EPDANTOİN®, beyin ameliyatı sırasında ve sonrasında veya ciddi kafa yaralanması 
sonrasındaki nöbetleri kontrol etmek veya önlemek amacıyla, çeşitli sara (epileptik) 
rahatsızlıklarının  kontrol  edilmesinde  kullanılabilir.  EPDANTOİN® ayrıca  yüz siniri  ağrısı 
(trigeminal nevraljinin) ikinci basamak  tedavisinde de kullanılabilir.  
 
 
Size neden  EPDANTOİN® verildiği  konusunda  emin değilseniz,  bunu doktorunuza 
sormalısınız.  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  - 2 -  2. EPDANTOİN®’i kullanmadan  önce  dikkat  edilmesi  gerekenler EPDANTOİN®’i 
aşağıdaki durumlarda KULLANMAYINIZ  
Eğer,  
● Fenitoine  veya  EPDANTOİN®'in herhangi  bir bileşenine  ve diğer  hidantoin  kimyasal sınıfına 
karşı aşırı duyarlı (alerjik) iseniz  
● Sara (epilepsi)  tedavisi  için kullanılan  diğer  ilaçlara  (hidantoin  kimyasal  sınıfındaki ilaçlar) 
karşı aşırı duyarlı (alerjik) iseniz  
● AIDS  (HIV  enfeksiyonu)  için bir ilaç kullanıyorsanız  (örn.  delavridin)  
EPDANTOİN®’i aşağıdaki  durumlarda  DİKKATLİ  KULLANINIZ  
Eğer,  aşağıdaki  durumlardan  herhangi  birinden  şikayetçi  iseniz  veya  daha  önceden  böyle  bir 
şikayetiniz oldu ise hemen doktorunuz ile konuşunuz.  
● Karaciğer  hastalığınız  varsa,  
● Böbrek  hastalığınız  varsa,  
● Porfiri  (kalıtımsal  bir kan hastalığı)  varsa,  
● Alkol  kullanıyorsanız,  
● Çin veya  Tayland  kökenliyseniz  ve testler  HLA -B*1502  genetik  varyantını  taşıdığınızı 
göstermişse,  
● Tayvanlı,  Japon,  Malezyalı  veya  Tayland  kökenliyseniz  ve testler  CYP2C9*3  genetik 
varyantını taşıdığınızı göstermişse,  
● Sarı kantaron  (St. John's  wort)  içeren  bitkisel  ürün kullanıyorsanız,  
● Ateş, deride kızarıklık, lenf bezinin şişmesi (lenfadenopati) ve diğer çoklu organ 
bozukluklarınız (multi  organ patolojisi) varsa,  
● Huzursuzluk -taşkınlık, hezeyan gibi belirti gösteren ani geçici bilinç bozukluğunuz 
(deliryum), ruhsal bozukluğunuz (psikoz), beyinde işlev azalması, beyin ağırlığında ve hacminde 
azalma (serebral atrofi) ve beyin dokusunu etkileyen bozukluk (ensefalopati) meydana gelirse,  
● Lenf düğümünün büyümesi (lenf düğümü hiperplazisi), lenf dokusunda tümör oluşumuna 
benzeyen ama iyi huylu bozukluklar (psödolenfoma), lenf dokusunun tümörü (lenfoma)  ve lenf 
dokusunda görülen özel bir çeşit tümöral hastalık (Hodgkin hastalığı) dahil lenfadenopati (lokal 
veya yaygın) gelişmesi halinde,  
● Eklem ağrısı (artralji), deride kızarıklık, sarılık, karaciğer büyümesi (hepatomegali), 
karaciğer fonksiyonlarıyla ilişkili enzimlerde (serum transaminaz) yükselme, akyuvar sayısında 
artış (lökositoz) ve kanda eozinofil (bir tür alerji hücresi) sayısında a rtış olursa,  
● Kanınızdaki  üre miktarı  aşırı düzeydeyse  (üremi),  
● Siyah i veya siyah ırka mensup iseniz, ciltte kızarıklık ve ilaca bağlı karaciğer zedelenmesi 
(hepatoksisite) dahil aşırı duyarlılık reaksiyonu oluşursa,  
● Kan şekeriniz  yüksekse,  
● Şeker  hastası  iseniz,  
● Uzun süre (kronik) tedavi edilen sara hastası iseniz, Vitamin D eksikliği veya güneş  ışığına 
maruz kalmamaya bağlı (raşitizm ve osteomalasi) kemik kırılması, kemik erimesi, kan kalsiyum 
düzeyinin normalin altına düşmesi (hipokalsemi) ve kan fosfat düzeyinin normalin altına düşmesi 
(hipofosfatemi) riskiniz yükselirse,  
● Ameliyat  geçirdiyseniz.  
 
EPDANTOİN kalbinizin atım hızının yavaş olması dâhil kalbinizle ilgili sorunlara yol açabilir. 
Eğer bu belirti ve bulgularınız varsa derhal doktorunuzu bilgilendiriniz.  
 
Eğer  böbrek  ya da karaciğer  hastalığınız  varsa  EPDANTOİN®’i dikkatli  kullanmanız 
gerekmektedir.  - 3 -  EPDANTOİN®'in de dahil olduğu antiepileptik (sara için kullanılan ilaçlar) ilaç kullanımında 
intihar ile ilgili davranış ve düşüncelerde ufak bir artış meydana gelmiştir. Bu gibi bir durumda 
derhal doktorunuzu arayınız.  
EPDANTOİN® kullanımı ile potansiyel hayatı tehdit edici deri döküntüleri ( örn; Stevens Johnson 
Sendromu,  toksik  epidermal  nekroliz)  bildirilmiştir.  Bunlar,  kırmızımsı  hedef  benzeri  noktalar veya 
genelde  ortasında  su dolu kabarcıkların  olduğu  daire  şekilde  benekler olarak görünür. Ek bulgular 
ağızda, boğazda, burunda, genital bölgede yara ve konjunktivit (kırmızı ve şişmiş gözler)’tir. 
Potansiyel hayatı tehdit edici bu bulgulara genellikle grip benzeri belirtiler eşlik eder.  Döküntü 
yayılmış  kabarıklıklara  veya derinin  soyulmasına  doğru  ilerleyebilir.  Ciddi  deri reaksiyonlarının 
görülme olasılığının en yüksek olduğu zaman tedavinin ilk haftasıdır. Eğer EPDANTOİN® 
kullanımı ile Stevens Johnson Sendromu ve toksik epidermal nekroliz geliştiyse hiçbir zaman 
tekrar EPDANTOİN®’e başlanmamalıdır.  
Eğer  sizde  deri döküntüsü  veya  bu cilt belirtileri  ortaya  çıkarsa  hemen  doktorunuz ile konuşun. 
Bu ilacı kullandığınızı mutlaka doktorunuza  söyleyin.  EPDANTOİN®’i tamamen  bırakılması  
konusunda  doktorunuza  danışın.  Eğer ilacınızı aniden bırakırsanız nöbet geçirebilirsiniz.  
 
Fenitoin,  absans  (petit  mal) nöbetleri  için etkili  değildir.  
EPDANTOİN® absans  (kişinin boşluğa dalıp gitmiş gibi göründüğü bir bilinç kayması hali)  ve 
miyoklonik (kısa fakat belirgin kas seğirmesi) nöbetlere zemin hazırlayabilir ya da bu nöbetleri 
kötüleştirebilir.  
Fenitoin, şekerin, glikozun parçalanmasını etkileyebilir ve insülin hormonun salınımını 
engelleyebilir. Bu, kan şekerinizin yükselmesine sebep olabilir. Bu durum diyabetikseniz 
önemlidir.  
Siyah  ırktan  hastalar,  karaciğer  problemleri,  ciddi  deri reaksiyonları  ve alerjik  reaksiyonlar 
açısından daha fazla risk altında olabilir.  
Fenitoin  ile tedavi  edilen  kişilerde  yaşamı  tehdit  eden solunum  güçlüğüne  yol açabilecek  yüz, ağız 
(dudak, diş eti, dil) ve boyun şişmesi vakaları bildirilmiştir. Bu belirtilere veya semptomlara 
sahipseniz hemen doktorunuza başvurunuz.  
Eğer gebelik sırasında kullanılırsa EP DANTOİ N®’in doğmamış çocuğa zarar verme riski vardır. 
Gebe  kalabilecek  yaşta  olan kadınlar  EPDANTOİN® tedavisi  sırasında  etkili  gebe kalmayı  önleyici 
yöntemler  uygulamalıdırlar  (bkz.  Hamilelik,  Emzirme).  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 
EPDANTOİN®’in yiyecek  ve içecek  ile kullanılması  
EPDANTOİN®, yiyecek  ve içeceklerden  önce  veya  sonra  alınabilir.  Çok miktarda  alkol  alımı da 
kanınızdaki EPDANTOİN® düzeyini etkileyebilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
EPDANTOİN® önemli doğumsal kusurlara yol açabilir. Eğer gebeliğiniz sırasında EPDANTOİN® 
alırsanız  antiepileptik  ilaç almayan  kadınlara  oranla  bebeğinizde  doğumsal  bir kusur  olma  riski 3  kat 
daha  fazladır. Büyüme,  yüz, kafatası,  tırnak, parmak  ve kalp anormallikleri  dâhil  önemli doğumsal 
kusurlar ve bunun yanı sıra nörolojik gelişim bozuklukları bildirilmiştir.  Bunlardan bir  kısmı  Fetal  - 4 -  Hidantoin  Sendromu’nun  bir parçası  olarak  birlikte  oluşabilir.  Eğer  gebeliğiniz sırasında 
EPDANTOİN® almışsanız doğmamış bebeğiniz yakından takip edilmelidir. EPDANTOİN®, sizin 
için başka hiçbir şeyin etkili olmaması durumu dışında hamilelik sırasında kullanılmamalıdır.  
 
Hamilelik sırasında fenitoin kullanan annelerden doğan bebeklerde nörogelişim (beynin gelişimi) 
ile ilgili sorunlar bildirilmiştir. Bazı araştırmalar fenitoinin anne karnında fenitoine maruz kalan 
çocukların nörogelişimini olumsuz etkilediğini gösterirken,  bazı diğer çalışmalarda böyle bir etki 
bulunamamıştır. Nörogelişim üzerinde bir etki olasılığı göz ardı edilemez.  
 
Anneleri gebelik sırasında fenitoin almış olan çocuklarda sinir dokusunu etkileyen tümörler dâhil 
bazı tümör bildirimleri olmuştur.  
 
Eğer gebeliğiniz sırasında EPDANTOİN® alırsanız bebeğiniz doğumdan hemen sonra 
gelişebilecek kanama sorunları açısından risk altındadır. Bunu önlemek için doktorunuz size ve 
çocuğunuza bir ilaç verebilir. Ayrıca çocuğunuz da yakından takip edilmelidir.  
 
Kadınlarda  Doğum  Kontrolü  
 
Çocuk doğurma potansiyeli olan kadınlar, tedavi sırasında ve tedaviyi bıraktıktan sonraki bir ay 
boyunca etkili doğum kontrolü kullanmalıdır.  
 
Eğer gebe kalabilecek yaşta bir kadınsanız ve gebe kalmayı planlamıyorsanız , EPDANTOİN® 
tedavisi sırasında gebe kalmayı önleyici etkili yöntemler kullanmalısınız. EPDANTOİN® doğum 
kontrol hapları gibi gebeliği önleyici hormonal ilaçların etki şeklini etkileyebilir ve onları gebeliği 
önlemekte daha az etkili hale getirebilir. EPDANTOİN® alırken kullanmanız için en uygun gebeliği 
önleme yöntemini bu konuyu sizinle görüşecek olan doktorunuzla konuşun.  
Eğer gebe kalabilecek yaşta bir kadınsanız ve gebe kalmayı planlıyorsanız , doğmamış bebeğin 
fenitoine maruz kalmasını önlemek için gebeliği önleyici önlemleri bırakmadan ve gebe kalmadan 
önce başka uygun tedavilere geçmeniz hakkında doktorunuzla konuşunuz.  
 
Eğer gebe olabileceğinizi düşünüyorsanız , derhal doktorunuza söyleyiniz. Doktorunuzla 
görüşmeden  ilacınızı  almayı  bırakmamalısınız.  Doktorunuza  danışmadan ilacınızı  bırakmanız sizin 
ve doğmamış çocuğunuz için tehlikeli olabilecek nöbetlere neden olabilir. Tedavinizi değiştirmeye  
doktorunuz  karar  verebilir.  Doğmamış  çocuğunuzun  da daha  yakın  takibi  önerilir.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız . 
 
Emzirme  
İlacı kullanmadan  önce  doktorunuza  veya eczacınıza  danışınız.  
EPDANTOİN® anne sütüne geçer. EPDANTOİN® alıyorsanız emzirmemelisiniz.   
Araç  ve makine  kullanımı  
EPDANTOİN®, özellikle  tedavinin  ilk haftalarında  baş dönmesi ni içeren sersemlik haline veya 
uyku  haline  neden olabilir. Bu belirtileri yaşarsanız, araç veya herhangi bir alet ya da makine 
kullanmayınız  ve doktorunuza başvurunuz . 
 - 5 -  EPDANTOİN®’in içeriğinde  bulunan  bazı yardımcı  maddeler  hakkında  önemli  bilgiler  
EPDANTOİN®’in içeriğinde  özel uyarı  gerektiren  herhangi  bir yardımcı  madde 
bulunmamaktadır.  
 
Diğer  ilaçlarla  birlikte  kullanımı  
Bazı ilaçlar EPDANTOİN® 'in çalışma şeklini etkileyebilir veya EPDANTOİN® 'in kendisi aynı 
anda alınan diğer ilaçların etkinliğini azaltabilir. Bu ilaçlar aşağıdakileri kapsar:  (Tüm ilaçlar 
aşağıda listelenememektedir. Doktorunuz veya eczacınızla temasa geçiniz.)  
● Kalp ve dolaşım sorunları için kullanılan ilaçlar ( örn; dikumarol, dijitoksin, digoksin, 
disopiramit, meksiletin, nisoldipin, amiodaron, furosemid, kinidin, rezerpin, varfarin ve diltiazem, 
nifedipin, gibi kalsiyum kanal blok eörleri)  
• Kanın pıhtılaşmasını  önlemek  için kullanılan  ilaçlar,  antikoagülanlar  (örn.  apiksaban, 
dabigatran,  edoksaban,  rivaroksaban,  varfarin),  antiplateletler  (örn.  tikagrelor)  
● Sara için kullanılan ilaçlar ( örn; karbamazepin, lakozamid, lamotrijin, fenobarbital, sodyum 
valproat ve valproik asit, topiramat, okskarbazepin ve etosuksimid, vigabatrin gibi suksinimidler)  
● Mantar enfeksiyonlarının tedavisinde kullanılan ilaçlar (örn. amfoterisin B, posakonazol, 
vorikonazol, flukonazol, itrakonazol, ketokonazol, mikonazol, azoller)  
● Tüberküloz ve diğer enfeksiyonlar için kullanılan ilaçlar ( örn; kloramfenikol, izoniazid, 
rifampin, sülfonamidler, sulfadiazin, sülfametizol, sülfametoksazol -trimetoprim, sülfafenazol, 
sülfisokzasol, doksisiklin, siprofloksasin)  
● Mide ülserleri için kullanılan ilaçlar ( örn; omeprazol, sukralfat ve simetidin, ranitidin, 
famotidin ve bazı antiasitler gibi H2 antagonistleri olarak bilinen ilaçlar)  
● Astım  ve bronşit  için kullanılan  ilaçlar  (teofilin)  
● Ağrı ve iltihap  için kullanılan  ilaçlar  (örn; fenilbutazon , aspirin  gibi salisilatlar ve steroidler ) 
● Uykusuzluk, ruhsal çöküntü (depresyon) ve psikiyatrik bozukluklar için kullanılan ilaçlar 
(klordiazepoksid, klozapin, diazepam, ketiapin, disülfiram, fluoksetin, fluvoksamin, sertralin, 
metilfenidat, paroksetin, fenotiazinler, trazodon, trisiklik antidepresanlar ve viloksazin)  
● Şeker  hastalığı  (diyabet)  için kullanılan  ilaçlar  (tolbutamid)  
● Bazı hormon  replasman  tedavileri  (östrojenler),  oral doğum  kontrol  hapı (kontraseptifler)  
(bkz. Hamilelik, Emzirme ) 
● Organ  ve doku  nakillerinde  nakil  reddini  önlemek  için kullanılan  ilaçlar  (siklosporin, 
takrolimus)  
● Kanser için kullanılan ilaçlar ( teniposid, florourasil, kapesitabin, bleomisin, karboplatin, 
sisplatin, doksorubusin, metotreksat gibi antineoplastik ajanlar)  
● Yüksek  kolesterol  ve trigliseridlerin  düşürülmesi  için kullanılan  ilaçlar  (atorvastatin,  
fluvastatin, simvastatin)  
● AIDS’in  tedavisinde  kullanılan  ilaçlar  (delavirdin,  efavirenz,  fosamprenavir,  indinavir, 
lopinavir, nelfinavir, ritonavir, sakuinavir)  
● Vücuttan  parazitik  kurtların  atılmasını  sağlayan  ilaçlar  (albendazol,  prazikuantel)  
● Ameliyatta  kullanılan  kas gevşeticiler  (nöromüsküler  blokörler),  bazı anestetik  ilaçlar 
(halotan ve metadon)  
● Folik  asit, teofilin,  D vitamini  türevleri  
 
Bu ilaçlardan herhangi birinin tedavinizi etkileyip etkilemediğini belirlemeye yardımcı olmak 
üzere, doktorunuzun kanınızdaki fenitoin miktarını test etmesi gerekebilir.  
Bitkisel preparat St. John’s wort (sarı kantaron - Hypericum perforatum ) bu ilaçla aynı anda 
alınmamalıdır. St. John’s wort (sarı kantaron) alıyorsanız, bu ürünü almayı kesmeden önce 
doktorunuza danışınız.  - 6 -  EPDANTOİN® ayrıca size uygulanabilecek bazı laboratuvar testleri üzerinde de olumsuz etki 
gösterebilir.  
Çok fazla  alkol  tüketmek  kanınızdaki  fenitoin  miktarını  etkileyebilir.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. EPDANTOİN® nasıl  kullanılır?  
 
● Uygun  kullanım  ve doz/uygulama  sıklığı  için talimatlar:  
EPDANTOİN®’ i her gün aynı saatte  almanız  tavsiye  edilir.  
Erişkinler  
Gerekli EPDANTOİN® miktarı kişiden kişiye farklılık gösterir. Çoğu erişkin için tek veya 
bölünmüş doz şeklinde günde 200 mg ve 500 mg arasında bir miktar gereklidir. Bazı durumlarda 
daha yüksek dozlara ihtiyaç duyulabilir.  
EPDANTOİN®'i her zaman için tam olarak doktorunuzun size söylediği şekilde alınız. 
Doktorunuzun talimatlarına rağmen emin değilseniz, doktorunuza veya eczacınıza danışın.  
 
Yüz siniri ağrısı (trigeminal nevraljinin) tedavisinde etkili doz klinik çalışmalarda belirlenmemiştir. 
Yetişkinlerde günlük bölünmüş dozlar olarak 300 -500 mg arası kullanıldığı bildirilmiştir. 
Dozunuzu  doktorunuz klinik yanıta bakarak ayarlayacaktır. Kan serumunuzdaki EPDANTOİN® 
miktarına bakması önerilmektedir.  
● Uygulama  yolu ve metodu:  
EPDANTOİN® tabletleri  yemeklerden  sonra  1 bardak  su ile çiğnemeden  yutunuz.  
● Değişik yaş grupları:  
● Çocuklarda  kullanımı:  
Bebekler ve çocuklar, kilolarına göre uygun olan bir dozla başlatılır (kilolarının her kg'ı için günde 
5 mg) ve ilaç günde iki kez bölünmüş doz halinde verilir. Daha sonra doz günde maksimum 300 
mg'a kadar çıkarılabilir.  
Yeni  doğanlarda  serum  düzeyinin  izlenmesi  önemlidir.  
 
Yaşlılarda  kullanımı:  
EPDANTOİN®’in vücuttan temizlenmesi zor olduğundan daha düşük veya az sıklıkta doz 
ayarlaması gerekebilir.  
Başka ilaç da alıyorsanız, EPDANTOİN® dozu doktorunuz tarafından dikkatlice incelenecektir ve 
size göre ayarlanacaktır.  
 
● Özel  kullanım  durumları  
 
Böbrek yetmezliği:  
Böbrek  hastalığı  olan hastalara  oral yükleme  dozu  verilmemelidir.  
Karaciğer  yetmezliği:  
Karaciğer  hastalığı  olan hastalara  oral yükleme  dozu  verilmemelidir.  - 7 -  Eğer EPDANTOİN®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
Kullanmanız  gerekenden  daha  fazla  EPDANTOİN® kullandıysanız:  
EPDANTOİN®'in aşırı dozu tehlikelidir. Yanlışlıkla çok fazla EPDANTOİN® aldıysanız, hemen 
doktorunuzla irtibata geçiniz veya en yakın hastanenin acil servisine başvurunuz. Bu gibi bir 
durumda, içinde EPDANTOİN® olsun olmasın, her zaman etiketli ilaç ambalajını da beraberinizde 
getiriniz.  
EPDANTOİN®’den kullanmanız gerekenden fazlasını kullanmışsanız bir doktor veya eczacı  ile 
konuşunuz . 
EPDANTOİN®’i kullanmayı  unutursanız  
Bir dozu  almayı  unutursanız,  hatırladığınız  anda  ilacı alınız.  Ancak,  sonraki  ilaç dozu 
zamanınız gelmişse unuttuğunuz dozu ayrıca almayınız.  
Unutulan  dozları  dengelemek  için çift doz almayınız . 
EPDANTOİN® ile tedavi  sonlandırıldığındaki  oluşabilecek  etkiler  
 
Doktorunuz size söylemediği sürece EPDANTOİN® almayı durdurmayınız. Bu ilacı aniden 
keserseniz, bir nöbet geçirebilirsiniz. EPDANTOİN® almayı kesmeniz gereken durumlarda sizin 
için en iyi yöntemi doktorunuz belirleyecektir. EPDANTOİN® kullanımı ile ilgili herhangi bir 
sorunuz olursa doktorunuza danışınız.  
 
4. Olası  yan etkiler  nelerdir?  
 
Tüm  ilaçlar  gibi EPDANTOİN®’in içeriğinde  bulunan  maddelere  duyarlı  olan kişilerde  yan etkiler 
olabilir.  
Aşağıdakilerden herhangi birini fark ederseniz, EPDANTOİN®’i kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
 
● Hırıltılı solunum, nefes almada zorluk, göz kapağında, yüzde veya dudaklarda şişme, döküntü 
veya kaşıntı (özellikle tüm vücudu etkiliyorsa). Siyahi insanlarda bunun görülme sıklığı daha 
yüksektir.  
● Cildinizde, içi su dolu kabarcıklara (ağız ve dilinizi etkileyebilir) sebep olan hayatı tehdit 
edici cilt döküntüleri gelişmişse. Bunlar, Stevens Johnson Sendromu (ciltte veya göz çevresinde  
kan oturması)  veya  toksik  epidermal  nekroliz - TEN  (şişlik  veya  kızarıklıkla  seyreden toksik 
iltihap) olarak bilinen bir rahatsızlığın işaretleri olabilir. Çok seyrek  olarak bildirilmişlerdir.  
● Morarma  fark ederseniz, ateşiniz  varsa,  solgun görünüyorsanız  veya  şiddetli  boğaz  ağrınız 
varsa. Bunlar, kırmızı kan hücreleri, beyaz kan hücreleri veya kan pulcuğu (trombosit) sayısında 
düşüşler dahil olarak, kanda bir anormalliğin ilk işaretleri olabilir. Bu etkileri test etmek üzere 
doktorunuz düzenli olarak kan numuneleri alabilir.  
● Özellikle tedavinin ilk iki ayında şişmiş bezlerle seyreden deri döküntüleri ve ateş varsa 
bunlar aşırı duyarlılık reaksiyonu (antikonvülsan aşırı duyarlılık sendromu (AHS)) ile ilişkili  
olabilir.  Bu durum  şiddetli  seyreder  ve ek olarak  eklem  ağrısı  ve iltihabı  yaşarsanız, sistemik lupus 
eritematozus adı verilen bir durumla ilişkili olabilir.  
● Ciltte döküntü, ateş, bezlerin şişmesi, alerjik kan hücresi sayısında artış (eozinofili) ve iç 
organların iltihaplanması (akciğer, karaciğer, kalp, böbrekler, ince bağırsak) varsa bunlar aşırı 
duyarlılık reaksiyonu (örn. eozinofili ile birlikte ilaç dökünt üsü ve reaksiyonlar (DRESS)) ile 
ilişkili olabilir.  - 8 -  ● Küçük, yüksek steril püstüllerin olduğu kırmızı deri bölgeleri (beyaz/sarı sıvı ile dolu 
küçük kabarcıklar). Deri kıvrımlarında daha fazla hastalık olma eğilimindedir. Yüzün şişmesi de 
meydana gelebilir (Akut Jeneralize Ekzantematöz Püstüloz (AGEP)).  
 
● Zihin karışıklığı yaşarsanız veya ciddi bir akıl hastalığı ortaya çıkarsa; bunlar kanınızda 
yüksek miktarda fenitoin olduğunun işareti olabilir. Fenitoin miktarı kanda yüksek düzeylerde 
kaldığında, nadir durumlarda düzelmeyen beyin hasarı ve beyinde hacim ve ağırlık azalması 
(serebral atrofi) gelişmiştir. Kanda ne düzeyde fenitoin olduğunu görmek üzere doktorunuz kan 
testi yapabilir ve dozunuzu değiştirebilir.  
 
Bunların hepsi çok ciddi yan etkilerdir. Eğer  bunlardan  biri sizde  mevcut  ise, sizin  
EPDANTOİN®’e karşı  ciddi  alerjiniz var  demektir.  Acil tıbbi müdahaleye veya hastaneye 
yatırılmanıza gerek olabilir.  
 
EPDANTOİN® ile tedavi gören hastalarda aşağıdaki yan etkiler bildirilmiştir. Bu yan etkilerden 
herhangi biri ciddileşirse veya bu kullanma talimatında yer almayan bir yan etki yaşarsanız, lütfen 
bunu doktorunuza bildiriniz.  
Diğer yan etkiler  aşağıdaki  kategorilerde  gösterildiği  şekilde  sınıflandırılmıştır:  
Çok yaygın: 10 hastanın en az birinde görülebilir.  
Yaygın:  10 hastanın  birinden  az, fakat  100 hastanın  birinden  fazla görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir.  
Seyrek : 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor:  Eldeki  verilerden  hareketle  tahmin  edilemiyor.  
Eldeki  veriler  ile aşağıdaki  yan etkilerin  sıklığı  net olarak  gruplandırılamamaktadır.  
 
Bilinmiyor  
- Olağandışı  göz hareketleri  (nistagmus)  
- Sakin  olamama  
- Hareketleri  kontrol  etmede  zorluk  
- Titreme  
- Anormal  veya  koordine  olmayan  hareketler  
- Geveleyerek  konuşma,  
- Kafa  karışıklığı  (konfüzyon)  
- Karıncalanma  ve uyuşma  
- Uyku  hali 
- Baş dönmesi  
- Denge  bozukluğundan  kaynaklanan  baş dönmesi  (vertigo)  
- Uykusuzluk  
- Sinirlilik  hali 
- Kas seğirmesi  
- Baş ağrıları  
- Tat almada  değişiklik  
- Hafif  olan kızamık  ve kurdeşen benzeri  reaksiyonlar  da dahil  olarak,  deri döküntüsü  
- Kabarmaya  neden  olan hayatı  tehdit  eden  cilt döküntüleri  (bu durum  ağız ve dili etkileyebilir)  
- Mide  bulantısı  
- Kusma  
- Kabızlık  
 - 9 -  - Lenf  bezinde  şişme  (lenfadenopati) , bir tür kırmızı kan hücresi sayısında azalma (saf kırmızı 
hücre aplazisi).  
- Trombosit (pıhtılaşmayı sağlayan kan hücresi) sayısında azalma, akyuvar sayısında azalma 
(lökopeni), granülosit (akyuvarların bir türü) sayısında azalma (granülositopeni), akut gelişen 
beyaz  kan hücresi  sayısında  azalma  (agranülositoz),  kemik  iliği baskılanması  ile beraber ya  da tek 
başına seyreden kan hücrelerinin sayısında azalma (pansitopeni) ve tipik olmayan kansızlık 
(aplastik anemi)  
- Böbrek  ve karaciğerde  iltihap  
- Ölümle  sonuçlanabilecek  karaciğer  hasarı  veya  karaciğer yetmezliği  (cildin  sararması  ve göz 
akının beyazlaması gibi belirtiler gösterir).  
- Penisin  şeklinde  değişiklik  (Peyronie  Hastalığı)  
- Ağrılı  ereksiyon.  
- Parmakların  düz tutulmasında  zorlukla  birlikte  ellerde  değişiklik  
- Yüz özelliklerinde  değişiklik  
- Dudak  ve dişetinde  şişme  
- Diş eti büyümesi  
- Vücut  veya  yüzde  artan  anormal  tüylenme  
- Avuç  içindeki  bağ dokusunda  görülen  ağrısız sertleşme  (Dupuytren  kontraktür.)  
- Yüksek  kan şekeri  düzeyleri  veya  kanda  düşük  kalsiyum,  fosfat,  folik  asit ve D vitamini 
düzeyleri,  
- Beslenme  ile veya  güneş  ışığına  maruz  kalarak  ayrıca yeterli  D vitamini  almazsanız,  kemik 
ağrısı, kemik erimesi (osteopeni veya osteoporoz) veya kırıklar görülebilir.  
Fenitoin kullanımı anormal tiroid testi sonuçlarına neden olabilir.  
- Nefes  almada  sorun,  
- Akciğer  zarında  iltihap  (zatürre)  
- Vücudun  enfeksiyona  karşı  savunmasında  sorunlar,  
- Arter  duvarlarında  enflamasyon,  immunoglobin  (vücutta  bulunan  bağışıklık  proteini) 
anormallikleri  
- Siyahi  hastalarda  deride  döküntü  ve karaciğer  hasarı  oluşması  (hepatotoksisite).  
- Osteopeni ve osteoporoz (kemik dokusunun zayıflaması) gibi kemik bozuklukları ve kırılmalar.  
 
Eğer uzun dönem antiepileptik ilaç kullanıyorsanız, daha önceden osteoporoz gibi kemikleriniz ile 
ilgili bir sorununuz var ise veya steroidler denilen ilaçlardan kullanıyorsanız doktorunuza veya 
eczacınıza danışınız.  
Çocuk  hastalar  ile yetişkin  hastaların yan  etki profilleri  genellikle  benzerdir.  Diş eti büyümesi, ağız 
temizliğine yeterli önem vermeyen çocuk hastalarda yetişkin hastalara göre daha sık görülmektedir.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güv enliliği hakkında 
daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz . 
 
 
 - 10 -  5. EPDANTOİN®’in saklanması  
 
EPDANTOİN®’i çocukların  göremeyeceği,  erişemeyeceği  yerlerde  ve ambalajında  saklayınız.  
 
25oC altındaki  oda sıcaklığında  ve nemden  koruyarak  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinde  sonra  EPDANTOİN®’i kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Eğer  üründe  ve/veya  ambalajında  bozukluklar  fark ederseniz  EPDANTOİN®’i kullanmayınız.  
 
Ruhsat sahibi:  
Exeltis İlaç San. ve Tic. A.Ş.  
Kültür  Mah.  Nisbetiye  Cad. No: 56 
Akmerkez  B Blok  Kat:6  D:574   
Etiler Beşiktaş / İstanbul / TÜRKİYE  
Tel 0212  365 93 30 
Faks 0212  286 96 41 
E-posta  : infoTR@exeltis.com  
 
Üretim yeri: 
PharmaVision  San. ve Tic. A.Ş.  
Davutpaşa Caddesi No. 145  
Topkapı  / Zeytinburnu  / İstanbul  / TÜRKİYE  
 
Bu kullanma  talimatı  ...........  tarihinde  onaylanmıştır.  