KISA ÜRÜN BİLGİSİ
1. BEŞERİ TIBBİ ÜRÜNÜN ADI
SUNUBİS 25 mg sert kapsül
Sitotoksik
2. KALİTATİF VE KANTİTATİF BİLEŞİM
Etkin madde:
Her bir sert kapsül 25 mg sunitinibe eşdeğer 33,41 mg sunitinib malat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Sert jelatin kapsül
No:3 opak turuncu, beyaz Nobel amblem baskılı kapak/opak koyu kırmızı, beyaz 25 mg
baskılı gövdeden oluşan sert jelatin kapsül içinde turuncu toz içerir.
4. KLİNİK ÖZELLİKLER
4.1. Terapötik endikasyonlar
Gastrointestinal Stromal Tümör (GİST)
SUNUBİS imatinib mesilat tedavisine dirençli veya intoleran anrezektabl ve/veya metastatik
gastrointestinal stromal tümörlerin (GİST) tedavisinde endikedir.
Metastatik Renal Hücreli Karsinom (mRHK)
SUNUBİS ilerlemiş ve/veya metastatik renal hücreli karsinom (mRHK) tedavisinde
endikedir.
Pankreatik Nöroendokrin Tümör (pNET)
SUNUBİS, metastatik veya lokal ileri evrede olup cerrahi tedavisi mümkün olmayan,
somatostatin analogları tedavisi sonu progresyon gelişen iyi differansiye pankreatik
nöroendokrin tümörlerin (pNET) tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Tedavi kanser ilaçlarını uygulama konusunda tecrübeli bir hekim tarafından başlatılmalıdır.
GİST ve mRHK için; önerilen SUNUBİS dozu 4 hafta kesintisiz günde 1 defa 50 mg ağızdan
alınarak ve daha sonra 2 hafta ara vermek suretiyle 6 haftalık kürü tamamlayacak şekildedir.
pNET için SUNUBİS’in önerilen dozu; planlı bir ara verme dönemi olmaksızın günde bir kez
oral yolla 37,5 mg’dır.
GİST ve mRHK için, 12,5 mg’lık artış veya azaltmalarla doz modifikasyonları bireysel
1güvenlilik ve tolerabiliteye bağlı olarak uygulanabilir. Günlük dozlar 25 mg’ın altına
düşmemeli ve 75 mg’ı geçmemelidir.
Bireysel güvenlilik ve tolere edilebilirlik göz önüne alınarak, pNET için 12,5 mg’lık adımlarla
doz ayarlaması yapılabilir. Faz III pNET çalışmasında uygulanan maksimum doz günde 50
mg olmuştur.
Bireysel güvenlilik ve tolerabiliteye bağlı olarak doza ara vermek gerekebilir.
Rifampisin gibi kuvvetli CYP3A4 indükleyici ile birlikte SUNUBİS kullanımından
sakınılmalıdır. Eğer kullanılması gerekiyorsa, kullanan hastalarda dozun 12,5 mg’lık
miktarlarla (GİST ve mRHK için günde 87,5 mg’a kadar veya pNET için günde 62,5 mg’a
kadar) artırılması gerekebilir. Klinik yanıt ve tolerabilite dikkatle izlenmelidir. Ketokonazol
gibi CYP3A4 inhibitörü ile birlikte SUNUBİS kullanımından sakınılmalıdır. Eğer birlikte
kullanılması mutlaka lazımsa kullanan hastalarda tolerabilite ve/veya klinik yanıta bağlı
olarak SUNUBİS dozu 12,5 mg’lık kademelerle GİST ve mRHK için günlük minimum 37,5
mg’a veya pNET için günde 25 mg’a düşürülebilir. Eşzamanlı ilaç seçiminde CYP3A4’ü
indükleyici veya inhibe edici potansiyeli çok düşük olan veya hiç olmayan alternatif ilaçlar
düşünülmelidir (bkz. Bölüm 4.4).
Uygulama şekli:
SUNUBİS, aç karnına veya yemekle beraber, oral olarak alınabilir. Bir doz atlandıysa hastaya
ilave doz verilmemelidir. Hasta bir sonraki gün önerilen normal doz ile devam etmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif (Child-Pugh Sınıf A) ve orta (Child-Pugh Sınıf B) karaciğer yetmezliği olan hastalarda
başlangıç dozunun ayarlamasına gerek yoktur. Ciddi (Child-Pugh Sınıf C) karaciğer
yetersizliği olan hastalarda çalışma yapılmamıştır. Bu nedenle şiddetli karaciğer yetmezliği
olan hastalarda sunitinib kullanımı ile ilgili bir öneride bulunulamamaktadır (bkz. Bölüm 5.2).
Orta-ciddi böbrek yetmezliği olan hastalarda veya hemodiyalize giren son dönem böbrek
yetmezliği hastalarına sunitinib verilirken başlangıç doz ayarlaması gerekli değildir. Takip
eden dozlar güvenlilik ve tolerabiliteye göre ayarlanmalıdır (bkz. Bölüm 5.2).
Pediyatrik popülasyon:
Sunitinibin 18 yaşın altındaki hastalardaki güvenlilik ve etkililiği değerlendirilmemiştir. Şu an
var olan veriler Bölüm 4.8, 5.1 ve 5.2’de anlatılmıştır, fakat popülasyonda sunitinib kullanımı
önerilmemektedir.
Geriyatrik popülasyon:
Sunitinibe ait klinik çalışmalardaki hastaların yaklaşık %34’ünün yaşı 65 veya üzeridir. Genç
ve yaşlı hastalar arasında güvenlilik ve etkililik açısından herhangi bir anlamlı fark
gözlenmemiştir.
4.3. Kontrendikasyonlar
Sunitinib malat veya SUNUBİS sert kapsüllerin bileşenlerinden herhangi birine aşırı
duyarlılığı olan hastalarda kontrendikedir (bkz. Bölüm 6.1).
24.4. Özel kullanım uyarıları ve önlemleri
Potent CYP3A4 indükleyicileri sunitinibin plazma konsantrasyonunu azaltabileceğinden
birlikte kullanımından kaçınılmalıdır (bkz. Bölüm 4.2 ve 4.5).
Cilt ve doku bozuklukları
Hastalar aynı zamanda SUNUBİS ile tedavi boyunca saç veya ciltte depigmentasyon
olabileceği konusunda uyarılmalıdır. Ciltte kuruluk, kalınlık veya çatlama, ayak tabanları veya
avuç içlerinde nadiren kızarıklık veya kabarcıklar diğer olası dermatolojik etkiler arasında
sayılabilir.
Yukarıda adı geçen olaylar kümülatif (birikimli) değildir; tipik olarak reversibl olup genellikle
tedaviye son vermeyi gerektirmemiştir. Piyoderma gangrenosum (genellikle sunitinib
kullanımı bırakıldıktan sonra geri dönüşlü olan ağrılı deri ülseri) vakaları bildirilmiştir.
Bazıları ölümle sonuçlanmış eritema multiforme (EM), Steven-Johnson sendromu (SJS) ve
toksik epidermal nekroliz (TEN) dahil ciddi kutanöz reaksiyonlar bildirilmiştir. SJS, TEN
veya EM belirtileri veya semptomları (örn. genellikle su toplaması ve mukozal lezyonlar ile
seyreden ilerlemiş deri döküntüleri) mevcutsa, sunitinib tedavisi sonlandırılmalıdır. SJS veya
TEN teşhisi doğrulanmışsa, tedaviye tekrar başlanmamalıdır. EM’den şüphelenilen bazı
olgularda, reaksiyonun sona ermesinin ardından daha düşük dozda sunitinib tedavisine
yeniden başlanması hastalar tarafından tolere edilmiştir. Bu hastalardan bazıları eş zamanlı
olarak kortikosteroid ve antihistaminik tedavisi almıştır (bkz. Bölüm 4.8).
Hemoraji ve tümörlerin kanaması
Sunitinib ile yapılan klinik çalışmalarda ve pazarlama sonrası deneyimlerde, gastrointestinal
sistem, solunum, üriner sistem ve beyin hemorajisi gibi bazıları ölümcül olabilecek hemorajik
olaylar bildirilmiştir (bkz. Bölüm 4.8).
Kanama olaylarının rutin değerlendirmesi, tam kan sayımı ve fizik muayene ile yapılmalıdır.
Hemorajik olaylar yaşamış solid tümörlü hastaların, yaklaşık yarısında en çok görülen
hemorajik advers olay burun kanamasıdır. Burun kanaması olaylarından bazıları ciddi olup,
çok seyrek olarak ölüme yol açmıştır.
Tümörlerin kanama olayları bazen tümör nekrozuna eşlik eder, bu kanamalar fatal olabilir.
Tümör hemorajisi aniden oluşabilir ve akciğer tümörleri olgularında, ciddi ve hayatı tehdit
edici hemoptizi veya akciğer kanaması olarak görülebilir. mRHK, akciğer kanseri ve GİST
tedavisi için sunitinib kullanan hastalarda pazarlama sonrası deneyim olarak akciğer kanaması
(bazıları ölümle sonuçlanmıştır) oluşmuş ve bu durum klinik çalışmalarda da gözlemlenmiştir.
Sunitinib, akciğer kanseri olan hastalarda kullanım için onaylı değildir.
Eş zamanlı olarak antikoagülan (örn.; varfarin, asenokumarol) tedavisi alan hastalar tam kan
sayımı (trombositler), koagülan faktörler (PT/INR) ve fiziksel muayene ile periyodik olarak
kontrol edilmelidir.
Gastrointestinal olaylar
Diyare, mide bulantısı/kusma, karın ağrısı, dispepsi ve stomatit en çok rapor edilen
gastrointestinal yan etkilerdir. Ayrıca özofajit de rapor edilmiştir (bkz. Bölüm 4.8).
3Tedavi gerektiren gastrointestinal advers olaylar için destekleyici bakım, antiemetik, antasit
veya antidiyareik ilaç tedavisi ile sağlanabilir.
Sunitinib ile tedavi edilen, intra-abdominal maligniteleri olan hastalarda gastrointestinal
perforasyonu kapsayabilen, ciddi ölümcül gastrointestinal komplikasyonlar oluşmuştur.
Hipertansiyon
Ciddi hipertansiyon (>200 mmHg sistolik veya 110 mmHg diyastolik) dahil sunitinib ile
ilişkili olarak hipertansiyon bildirilmiştir. Hastalar hipertansiyon için taranmalı ve uygun
oldukça kontrol edilmelidir. İlaç müdahalesiyle kontrol edilemeyen ağır hipertansiyonlu
hastalarda geçici olarak ilaç tedavisinin durdurulması önerilir. Hipertansiyon uygun olarak
kontrol altına alındığında tedaviye yeniden başlanabilir (bkz. Bölüm 4.8).
Hematolojik bozukluklar
Sunitinib ile ilişkili olarak azalmış mutlak nötrofil sayıları ve azalmış trombosit sayısı
bildirilmiştir (bkz. Bölüm 4.8). Yukarıda adı geçen olaylar kümülatif (birikimli) değil; tipik
olarak reversibl olup genellikle tedaviye son vermeyi gerektirmemiştir. Faz III çalışmalardaki
bu olayların hiçbiri ölümcül olmamakla birlikte pazarlama sonrası deneyimlerde
trombositopeni ve nötropenik enfeksiyonların eşlik ettiği hemorajili durumlarda seyrek olarak
ölüm olguları rapor edilmiştir.
Sunitinib ile tedavi esnasında erken ve geç dönemde anemi gözlenmiştir.
SUNUBİS ile tedavi gören hastalarda, her tedavi kürünün başlangıcında tam kan sayımı
yapılmalıdır (bkz. Bölüm 4.8).
Kardiyak bozukluklar
Sunitinib kullanan hastalarda bazıları ölümle sonuçlanan, kalp yetmezliği, kardiyomiyopati,
sol ventrikül ejeksiyon fraksiyonunun normalin alt sınırının altına düşmesi, miyokardit ve
miyokardiyal iskemi ve miyokard enfarktüsünün de dahil olduğu kardiyovasküler olaylar
rapor edilmiştir. Bu veriler sunitinibin kardiyomiyopati riskini arttırdığını göstermektedir.
İlaca özgü etki dışında sunitinib ile indüklenen kardiyomiyopati için tedavi gören hastalarda
ilave risk faktörleri tespit edilmemiştir. Bu olaylar açısından risk taşıyan veya kardiyovasküler
hikayesi olan hastalarda dikkatli kullanılmalıdır (bkz. Bölüm 4.8).
Sunitinib uygulamasından önce 12 ay içinde miyokard enfarktüsü (ciddi/stabil olmayan
anjinayı kapsayan), koroner/periferik arter by-pass grafti, semptomatik KKY, serebrovasküler
olay veya geçici iskemik atak veya akciğer embolisi gibi kardiyak bulguları olan hastalar,
sunitinib klinik çalışmalarına dahil edilmemiştir. Bunun gibi eş zamanlı rahatsızlıkları olan
hastaların sunitinible ilişkili sol ventrikül işlev bozukluğu gelişimi için daha yüksek bir riskte
olup olmadıkları bilinmemektedir.
Doktorlara SUNUBİS’in risk/yarar oranını göz önünde bulundurmaları tavsiye edilir.
Kardiyak risk faktörü olan ve/veya koroner arter hastalığı hikayesi olan hastalar SUNUBİS
alırken, KKY’nin klinik belirtileri ve semptomları için dikkatli olarak gözlenmelidirler. Hasta
sunitinib alırken, SVEF için başlangıç ve periyodik değerlendirmeleri de düşünülmelidir.
Kardiyak risk faktörleri olmayan hastalarda, ejeksiyon fraksiyonunun başlangıç değeri
ölçülmelidir.
KKY’nin klinik belirtilerinin varlığında, sunitinibin kesilmesi önerilir. Sunitinib dozu, klinik
4KKY bulgusu olmayan ancak, SVEF<%50 ve başlangıca göre >%20 düşüş göstermiş
hastalarda kesilmeli ve /veya azaltılmalıdır.
QT aralığı uzaması
Sunitinib’e maruz kalan hastalarda QT aralığı uzaması ve Torsade de pointes gözlemlenmiştir.
QT aralığı uzaması Torsade de pointes de dahil olmak üzere ventriküler aritmilerde artmış bir
riske yol açabilir.
Sunitinib; bilinen QT aralığı uzama öyküsü, antiaritmik ya da QT aralığını uzatabilen bir ilaç
alan veya daha önceden bilinen önemli kardiyak hastalığı, bradikardi veya elektrolit
bozukluğu olan hastalarda dikkatle kullanılmalıdır. Güçlü CYP3A4 inhibitörleri ile eş zamanlı
tedavi, sunitinibin plazma konsantrasyonunu yükseltebileceği için, dikkatli kullanılmalıdır
(bkz. Bölüm 4.2, 4.5 ve 4.8).
Venöz tromboembolik olaylar
Derin ven trombozu ve pulmoner emboli de dahil olmak üzere sunitinib alan hastalarda
tedaviye bağlı venöz tromboembolik olaylar bildirilmiştir (bkz. Bölüm 4.8). Pazarlama
sonrası deneyimlerde ölümcül sonuç veren pulmoner emboli vakaları gözlenmiştir.
Arteriyel tromboembolik olaylar
Sunitinib ile tedavi edilen hastalarda bazıları ölümcül olan arteriyel tromboembolik (ATE)
olaylar raporlanmıştır. En sık gözlenen olaylar serebrovasküler olaylar, geçici iskemik atak ve
serebral enfarktüs şeklindeydi. Altta yatan malign hastalık ve yaşın 65 veya üzerinde olmasına
ek olarak, hipertansiyon, diyabet ve daha önceki tromboembolik hastalık ATE ile ilişkili risk
faktörleri arasında yer alır.
Anevrizmalar ve arter diseksiyonları
Vasküler endotelyal büyüme faktör (VEGF) yolak inhibitörlerinin, hipertansiyonu olan veya
olmayan hastalarda kullanılması, anevrizmalar ve/veya arter diseksiyonları oluşumunu
kolaylaştırabilir. SUNUBİS’e başlamadan önce hipertansiyon veya anevrizma öyküsü gibi
risk faktörleri olan hastalarda bu risk dikkatle değerlendirilmelidir.
Trombotik Mikroanjiyopati (TMA)
Trombotik trombositopenik purpura (TTP) ve hemolitik uremik sendorumu (HUS) dahil
olmak üzere, bazen böbrek yetmezliğine veya ölümcül bir sonuca yol açan, hemolitik anemi,
trombositopeni, yorgunluk, nörolojik belirtilerde dalgalanma, böbrek yetmezliği ve ateş
görülmesi durumunda TMA tanısı düşünülmelidir. TMA gelişen hastalarda sunitinib tedavisi
durdurulmalı ve acilen tedaviye başlanmalıdır. Sunitinib tedavisinin bırakılmasından sonra
TMA etkilerinin düzeldiği gözlemlenmiştir (bkz. Bölüm 4.8).
Tiroid disfonksiyonu
Tiroid fonksiyonlarının başlangıçta laboratuvar ölçümleri tüm hastalara önerilir ve
hipotiroidizmli veya hipertiroidizmli hastalar, sunitinib tedavisi başlatılmadan önce standart
tıbbi uygulama ile tedavi edilmelidirler. Sunitinib tedavisi sırasında her 3 ayda bir tiroid
fonksiyonları rutin olarak izlenmelidir. Ek olarak, sunitinib tedavisindeki bütün hastalar, tiroid
disfonksiyonun belirtileri ve semptomları için yakından gözlenmelidirler. Tiroid
disfonksiyonuna dair belirtileri ve/veya semptomları olan hastalarda tiroid fonksiyonunun
laboratuvar takibi yapılmalı ve standart tıbbi tedavi uygulanmalıdır.
Sunitinib ile tedavi edilen hastalarda erken veya geç olarak hipotirodizm gözlenmiştir (bkz.
5Bölüm 4.8).
Pankreatit
Sunitinib kullanan çeşitli solid tümörlü hastalarda serum lipazı ve amilazında artışlar
görülmüştür. Çeşitli solid tümörlü hastalarda lipaz seviyelerindeki artışlar geçici olmuş ve
genellikle pankreatite ait semptomlar veya belirtilere eşlik etmemişlerdir (bkz. Bölüm 4.8).
Bazıları ölümcül olabilen ağır pankreatit olguları bildirilmiştir. Eğer pankreatit bulguları varsa
sunitinib kesilmeli ve uygun destekleyici tedavi yapılmalıdır.
Hepatotoksisite
Sunitinib tedavisi gören hastalarda hepatotoksisite gözlemlenmiştir. Sunitinib tedavisi gören
solid tümörlü hastaların %1’inden azında, bazıları ölümle sonuçlanan, karaciğer yetmezliği
olguları görülmüştür. Tedaviye başlanmadan, her tedavi siklusunda ve klinik olarak endike
olduğu durumlarda karaciğer fonksiyon testleri (alanin transaminaz [ALT], aspartat
transaminaz [AST], bilirubin seviyeleri) takip edilmelidir. Eğer karaciğer yetmezliği
semptomları veya belirtileri mevcutsa, sunitinib tedavisi durdurulmalı ve durum düzelmediyse
tedaviye devam edilmemeli ve uygun destekleyici tedavi yapılmalıdır (bkz. Bölüm 4.8).
Böbrek fonksiyonu
Böbrek bozuklukları, böbrek yetmezliği ve/veya akut böbrek yetmezliği olan hastalarda,
bazıları ölümcül olan olgular bildirilmiştir (bkz. Bölüm 4.8).
Sunitinib alan hastalardaki böbrek bozukluğu/yetmezliği ile ilişkili risk faktörleri arasında,
altta yatan renal hücreli karsinoma ek olarak, ilerlemiş yaş, diyabet, altta yatan böbrek işlev
bozukluğu, kalp yetmezliği, hipertansiyon, sepsis, dehidratasyon/hipovolemi ve rabdomiyoliz
yer alır.
Orta ve ileri derecede proteinürisi olan hastalarda devam eden sunitinib tedavisinin güvenliliği
sistematik olarak değerlendirilmemiştir.
Proteinüri ve nadiren nefrotik sendrom olguları raporlanmıştır. Başlangıçta idrar tahlili
yapılması önerilir ve hastalarda proteinürinin gelişimi ya da kötüleşmesi takip edilmelidir.
Nefrotik sendromlu hastalarda sunitinib kesilmelidir.
Fistül
Eğer fistül oluşumu gözlenirse, sunitinib tedavisi hemen kesilmelidir. Fistüle sahip hastalarda
sunitinib kullanımına devam edilmesi ile ilgili sınırlı bilgi mevcuttur (bkz. Bölüm 4.8).
Yara iyileşmesinde gecikme
Sunitinib tedavisi süresince yara iyileşmesinde gecikme olguları rapor edilmiştir.
Sunitinibin yara iyileşmesi üzerindeki etkisine dair resmi klinik çalışma yapılmamıştır. Majör
cerrahi girişim geçirecek olan hastalarda sunitinib tedavisine geçici olarak ara verilmesi
önerilir. Majör cerrahi müdahaleden ne kadar sonra sunitinib tedavisine yeniden başlanacağı
konusunda sınırlı klinik deneyim mevcuttur. Bu nedenle, majör bir cerrahi müdahaleyi takiben
sunitinib tedavisine yeniden devam etme, operasyon sonrası iyileşmeye bağlı klinik
değerlendirmeyle kararlaştırılır.
6Çenede osteonekroz
Sunitinib ile tedavi edilen kanser hastalarında çene osteonekrozu olguları bildirilmiştir.
Olguların çoğu daha önceden veya eş zamanlı olarak i.v. bifosfonat tedavisi alan hastalarda
bildirilmiş olup bu durum çene osteonekrozu için belirlenmiş bir risk faktörüdür. SUNUBİS
ve i.v. bifosfonatlar aynı anda veya ardı ardına kullanıldığında dikkatli olunmalıdır.
İnvaziv dental girişimler de tanımlanmış risk faktörüdür. SUNUBİS ile tedaviye başlamadan
önce dental muayene ve preventif dental işlemler üzerinde düşünülmelidir. Önceden veya hali
hazırda i.v. bifosfonat alan hastalarda mümkünse invaziv dental prosedürlerden kaçınılmalıdır
(bkz. Bölüm 4.8).
Hipersensitivite/Anjiyoödem
Eğer hipersensitivite nedeniyle anjiyoödem oluşursa, sunitinib tedavisi kesilmeli ve standart
tıbbi bir bakım yapılmalıdır (bkz. Bölüm 4.8).
Nöbetler
Sunitinib klinik çalışmalarında ve pazarlama sonrası deneyimlerde nöbetler gözlenmiştir.
Hipertansiyon, baş ağrısı, uyarılabilirlikte azalma, mental fonksiyonlarda değişiklik ve
kortikal körlüğü kapsayan görme kaybı gibi geri dönüşlü lökoensefalopati sendromunu
(RPLS) ile tutarlı nöbetleri ve bulguları/semptomları olan hastalar, hipertansiyonun kontrol
altına alınması dahil tıbbi müdahale ile kontrol edilmelidirler. Sunitinibin geçici olarak
durdurulması önerilir; düzelmeyi takiben, tedavi eden doktorun kararı ile tedavi devam
ettirilebilir (bkz. Bölüm 4.8).
Tümör Lizis Sendromu (TLS)
Bazıları ölümcül olan TLS olguları klinik çalışmalarda nadir olarak gözlenmiştir ve sunitinib
kullanan hastalarda pazarlama sonrası deneyimlerde raporlanmıştır. TLS için risk faktörleri
arasında yüksek tümör yükü, önceden var olan kronik böbrek yetmezliği, oligüri,
dehidratasyon, hipotansiyon ve asidik idrar bulunur. Bu hastalar yakından takip edilmeli ve
klinik olarak belirtildiği şekilde tedavi edilmeli ve profilaktik hidrasyon göz önünde
tutulmalıdır.
Enfeksiyonlar
Nötropeni ile birlikte veya nötropeni olmaksızın bazıları ölümle sonuçlanan ciddi
enfeksiyonlar bildirilmiştir. Perineum’un da dahil olduğu bazen ölümcül olabilen nekrotizan
fasiitis olguları seyrek olarak rapor edilmiştir (bkz. Bölüm 4.8).
Sunitinib tedavisi nekrotizan fasiitis gelişmiş hastalarda kesilmeli ve uygun tedaviye hemen
başlanmalıdır.
Hipoglisemi
Sunitinib tedavisi sırasında bazıları klinik olarak semptomatik olan ve bilinç kaybından dolayı
hastaneye kaldırılmayı gerektiren kan şekerinde düşüş bildirilmiştir. Semptomatik hipoglisemi
durumunda SUNUBİS tedavisine geçici olarak ara verilmelidir. Diyabet hastalarında
hipoglisemi riskini en aza indirmek için kullanılan anti-diyabetik ilaçların dozunun
ayarlanması gerekliliğini değerlendirmek için kan glukoz seviyesi düzenli olarak kontrol
edilmelidir (bkz. Bölüm 4.8).
Sodyum
Bu tıbbi ürün her “doz”unda (kapsülde) 1 mmol (23 mg)’dan daha az sodyum ihtiva eder;
7yani aslında “sodyum içermez”.
4.5. Diğer tıbbi ürünlerle etkileşimler ve diğer etkileşim şekilleri
Etkileşim çalışmaları sadece yetişkinlerde yapılmıştır.
Sunitinib plazma konsantrasyonunu artırabilen ilaçlar:
CYP3A4 inhibitörlerinin etkisi
Sağlıklı gönüllülerde tek doz sunitinib ile potent CYP3A4 inhibitörü, ketokonazolün eş
zamanlı uygulanması sunitinib+primer metabolit kompleksinin C ve EAA değerlerini
maks 0-∞
sırasıyla %49 ve %51 artırır.
SUNUBİS’in potent CYP3A4 sınıfından diğer inhibitörler (örn. itrakonazol, ritonavir,
greyfurt suyu, eritromisin, klaritromisin) ile birlikte uygulanması sunitinib
konsantrasyonlarını artırabilir. Bu nedenle, inhibitörlerle birlikte uygulamadan kaçınılmalıdır
veya CYP3A4 inhibe edici potansiyeli olmayan veya en az potansiyeli olan alternatif bir eş
zamanlı ilaç seçimi düşünülmelidir. Bunun mümkün olmadığı durumlarda, tolere edilebilirlik
dikkatli şekilde izlenerek, SUNUBİS dozunun GİST ve mRHK için günde minimum 37,5
mg’a ve pNET için 25 mg’a indirilmesi gerekebilir (bkz. Bölüm 4.2).
Meme kanseri direnç proteini (BCRP) inhibitörlerinin etkisi
Sunitinib ile BRCP inhibitörleri arasında etkileşim ile ilgili sınırlı klinik veri bulunmaktadır ve
sunitinib ile diğer BCRP inhibitörleri arasında etkileşim olasılığı göz ardı edilemez (bkz.
Bölüm 5.2).
Sunitinib plazma konsantrasyonunu azaltabilen ilaçlar:
CYP3A4 indükleyicilerinin etkisi
Sağlıklı gönüllülerde tek doz sunitinibin CYP3A4 indükleyicisi, rifampisin ile eş zamanlı
uygulanması sunitinib+primer metabolit kompleksinin C ve EAA değerlerini sırasıyla
maks 0-∞
%23 ve %46 azaltmıştır.
SUNUBİS’in potent CYP3A4 indükleyicileri (örn. deksametazon, fenitoin, karbamazepin,
rifampisin, fenobarbital veya sarı kantaron olarak da bilinen Hypericum perforatum/St. John’s
Wort) ile birlikte uygulanması sunitinib konsantrasyonlarını azaltabilir. Bu nedenle,
indükleyicilerle birlikte uygulamasından kaçınılmalıdır veya CYP3A4 indükleyici potansiyeli
olmayan veya en az potansiyeli olan alternatif bir eş zamanlı ilaç seçimi düşünülmelidir.
Bunun mümkün olmadığı durumlarda, tolere edilebilirlik dikkatli şekilde izlenerek,
SUNUBİS dozunun 12,5 mg’lık artışlarla arttırılması gerekebilir (GİST ve mRHK için günde
87,5 mg’a ya da pNET için günde 62,5 mg’a kadar) (bkz. Bölüm 4.2).
Özel popülasyonlara ilişkin ek bilgiler:
Pediyatrik popülasyon:
Bu popülasyonla ilgili herhangi bir etkileşim çalışması yapılmamıştır.
84.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar SUNUBİS tedavisi sırasında gebe kalmama
konusunda uyarılmalıdır. Tedavi süresince uygun doğum kontrol yöntemi uygulanmalı ve
gebe kalmaktan kaçınılmalıdır.
Gebelik dönemi
Sunitinib malatın gebelik ve/veya fetüs/yeni doğan üzerinde zararlı farmakolojik etkileri
bulunmaktadır. SUNUBİS, potansiyel yararı fetüse olan potansiyel riskinden fazla olmadığı
sürece, gebelik döneminde kullanılmamalıdır.
Gebe kadınlar üzerinde yapılan bir çalışma yoktur. Hayvanlarda yapılan çalışmalar, fetal
malformasyonlar dahil olmak üzere üreme toksisitesi göstermiştir (bkz. Bölüm 5.3). Gebelik
döneminde SUNUBİS kullanılırsa veya hasta SUNUBİS tedavisi sırasında gebe kalırsa; hasta,
ilacın fetüs üzerindeki potansiyel zararlı etkisi konusunda uyarılmalıdır.
Laktasyon dönemi
Sunitinib ve/veya metabolitleri sıçan sütüne geçmektedir. Sunitinib veya onun primer aktif
metabolitinin, insan sütüne geçip geçmediği bilinmemektedir. İlaçların genelde insan sütüne
geçmesi ve emzirilen bebekler üzerinde ciddi advers etki potansiyeli nedeniyle SUNUBİS
tedavisi sırasında emzirme durdurulmalıdır.
Üreme yeteneği/Fertilite
Klinik dışı bulgulara dayalı olarak, erkek ve dişi fertilitesi sunitinib tedavisinden etkilenebilir
(bkz. Bölüm 5.3).
4.7. Araç ve makine kullanımı üzerindeki etkiler
SUNUBİS araç ve makine kullanımı yeteneği üzerinde minör etkilere sahiptir. Hastalar
SUNUBİS ile tedavi sırasında baş dönmesi olabileceği konusunda uyarılmalıdır.
4.8. İstenmeyen etkiler
Sunitinib ile ilişkilendirilen ve bazıları ölümcül olan en önemli ciddi advers etkiler böbrek
yetmezliği, kalp yetmezliği, pulmoner emboli, gastrointestinal perforasyon ve hemorajidir
(örn. solunum yolları, gastointestinal, tümör, idrar yolları ve beyin hemorajileri). Herhangi bir
derecedeki en yaygın advers etkiler (RHK, GİST ve pNET çalışmalarındaki hastalarda
görülen) iştahta azalma, tat alma bozuklukları, hipertansiyon, bitkinlik, gastrointestinal
bozukluklar (örn. diyare, bulantı, stomatit, dispepsi ve kusma), ciltte renk farklılaşması ve
palmar-plantar eritrodizestezi sendromudur. Bu semptomlar tedavi devam ederken
hafifleyebilir. Hipotirodizm tedavi esnasında ortaya çıkabilir. Hematolojik rahatsızlıklar (örn.
nötropeni, trombositopeni ve anemi) çok yaygın advers etkilerdendir.
Bölüm 4.4 ve 4.8’de belirtilen advers etkiler dışında sunitinib tedavisi ile ilgili olması olası
olan ölümcül olaylar çoklu organ yetmezliği, disemine intravasküler koagülasyon, peritoneal
hemoraji, adrenal yetmezlik, pnömotoraks, şok ve ani ölümdür.
97115 kişilik bir veri setinden GİST, mRHK ve pNET hastalarında bildirilen advers
reaksiyonlar, sistem, organ, sınıf ve sıklık derecesine göre aşağıda listelenmiştir. Klinik
çalışmalarda belirlenen pazarlama sonrası yan etkiler de yer almaktadır.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor) olarak tanımlanmaktadır.
Enfeksiyonlar ve enfestasyonlar
Yaygın: Viral enfeksiyonlara, solunum enfeksiyonlarıb*, abselerc*, mantar enfeksiyonlarıd, idrar
yolu enfeksiyonları, deri enfeksiyonlarıe, sepsisf*
Yaygın olmayan: Nekrotizan fasiitis*, bakteriyel enfeksiyonlarg
Kan ve lenf sistemi hastalıkları
Çok Yaygın: Anemi, trombositopeni, nötropeni, lökopeni
Yaygın: Lenfopeni
Yaygın olmayan: Pansitopeni
Seyrek: Trombotik mikroanjiyopatih*
Bağışıklık sistemi hastalıkları
Yaygın olmayan: Hipersensitivite
Seyrek: Anjiyoödem
Endokrin hastalıkları
Çok Yaygın: Hipotiroidizm
Yaygın olmayan: Hipertiroidizm
Seyrek: Tiroidit
Metabolizma ve beslenme hastalıkları
Çok Yaygın: İştahta azalmai
Yaygın: Dehidratasyon*, hipoglisemi
Seyrek: Tümör lizis sendromu*
Psikiyatrik hastalıklar
Çok Yaygın: Uykusuzluk
Yaygın: Depresyon
Sinir sistemi hastalıkları
Çok Yaygın: Sersemlik, baş ağrısı, tat alma bozukluklarıj
Yaygın: Parestezi, periferal nöropati, hipoestezi, hiperestezi
Yaygın olmayan: Serebral hemoraji*, serebrovasküler olay*, geçici iskemik atak
Seyrek: Geri dönüşlü posterior ensefalopati sendromu*
Göz hastalıkları
Yaygın: Periorbital ödem, lakrimasyon artışı, göz kapağında ödem
Kardiyak hastalıklar
Yaygın: Miyokardiyal iskemik*, eje,k siyon fraksiyonunda azalmal
Yaygın olmayan: Miyokardiyal enfarktüsm*, kalp yetmezliği*, konjestif kalp yetmezliği,
kardiyomiyopati*, perikard efüzyonu, elektrokardiyogramda QT uzaması
10Seyrek: Sol ventriküler yetmezlik*, Torsades de pointes
Vasküler hastalıklar
Çok Yaygın: Hipertansiyon
Yaygın: Derin ven trombozu, sıcak basma, yüzün kızarması
Yaygın olmayan: Tümör hemoraji*
Bilinmiyor: Anevrizmalar ve arter diseksiyonları*
Solunum, göğüs hastalıkları ve mediastinal hastalıklar
Çok Yaygın: Burun kanaması, dispne, öksürük
Yaygın: Pulmoner emboli*, plevral efüzyon*, hemoptizi, orofarengeal ağrın, nazal konjesyon,
burunda kuruluk
Yaygın olmayan: Pulmoner hemoraji*, solunum yetmezliği*
Gastrointestinal hastalıklar
Çok Yaygın: Stomatito, abdominal ağrıp, kusma, diyare, dispepsi, mide bulantısı, kabızlık
Yaygın: Gastro-özofageal reflü hastalığı, disfaji, gastrointestinal hemoraji*, özofajit*,
,
abdominal distansiyon, abdominal rahatsızlık, rektal hemoraji, diş eti kanaması, ağız ülseri,
proktalji, keilitis, hemoroid, glossodini, oral ağrı, gaz, ağız kuruluğu, ağızda rahatsızlık hissi,
geğirme
Yaygın olmayan: Gastrointestinal perforasyonq*, pa, nkreatit, anal fistül, kolitr
Hepato-biliyer hastalıklar
Yaygın olmayan: Karaciğer yetmezliği*, kolesistits*, karaciğer fonksiyon anormallikleri
,
Seyrek: Hepatit
Deri ve derialtı doku hastalıkları
Çok Yaygın: Ciltte renk değişikliğit, palmar-plantar eritrodizestezi sendromu, döküntüu, saç
renginde değişim, cilt kuruluğu
Yaygın: Ciltte soyulma, deri reaksiyonuv, egzema, su toplaması, eritem, saç dökülmesi, akne,
prurit, cilt hiperpigmentasyonu, deride lezyon, hiperkeratoz, dermatit, tırnak bozukluklarıw
Seyrek: Eritema multiforme*, Stevens-Johnson sendromu*, gangrenli piyodermi, toksik
epidermal nekroz*
Kas-iskelet hastalıkları, bağ dokusu ve kemik hastalıkları
Çok Yaygın: Ekstremitelerde ağrı, eklemlerde ağrı, sırt ağrısı
Yaygın: Kas iskelet ağrısı, kas güçsüzlüğü, miyalji, kas spazmı
Yaygın olmayan: Çenede osteonekroz, fistül*
Seyrek: Rabdomiyoliz*, miyopati
Böbrek ve idrar yolu hastalıkları
Yaygın: Kromatüri, böbrek yetmezliği*, akut böbrek yetmezliği*, proteinüri
,
Yaygın olmayan: İdrar yolunda hemoraji
Seyrek: Nefrotik sendrom
Genel hastalıklar ve uygulama bölgesine ilişkin hastalıklar
Çok Yaygın: Mukozal inflamasyon, bitkinlikx, ödemy, ateş
Yaygın: Göğüs ağrısı, ağrı, grip benzeri belirtiler, ürperme
Yaygın olmayan: Yara iyileşmesinde gecikme
11Araştırmalar
Yaygın: Kilo kaybı, beyaz kan hücresi sayısında azalma, lipaz artışı, trombosit sayısında
azalma, hemoglobin azalması, amilaz artışız, aspartat amino transferazda artış, alanin amino
transferaz artışı, kanda kreatinin artışı, kan basıncı artışı, kanda ürik asit artışı
Yaygın olmayan: Kanda kreatin fosfokinaz artışı, kanda tiroid stimülan hormon (TSH) artışı
*Ölümcül olayları içermektedir
Aşağıdaki terimler birleştirilmiştir:
aNasofaranjit ve oral herpes
bBronşit, alt solunum yolu enfeksiyonu, pnömoni ve solunum yolu enfeksiyonu
cApseler, eklemli organlarda apseler, anal apseler, diş eti apseleri, karaciğer apsesi, pankreatik
apseler, perineal apseler, perirektal apseler, rektal apseler, subkutan apseler ve diş apseleri
dÖzofaringal kandidiyaz, oral kandidiyaz
eSelülit, deri enfeksiyonları
fSepsis ve septik şok
gAbdominal apseler, abdominal sepsis, divertikülit, osteomiyelit
hTrombotik mikroanjiyopati, trombotik trombositopenik purpura, hemolitik üremik sendrom
iİştahta azalma, anoreksi
jDisguzi, agüzi, tat alma duyusunda bozulma
kAkut koroner sendrom, anjina pektoris, stabil olmayan anjina, koroner arterde tıkanma,
miyokardiyal iskemi
lEjeksiyon fraksiyonunda azalma/anormallik
mAkut miyokardiyal enfarktüs, miyokardiyal enfarktüs, sessiz miyokardiyal enfarktüs
nOrofaringeal ve faringolaringeal ağrı
oStomatit ve aftöz stomatit
pAbdominal ağrı, alt abdominal ağrı ve üst abdominal ağrı
qGastrointestinal perforasyon ve intestinal perforasyon
rKolit ve kolit iskemik
sKolesistit ve akalkülöz kolesistit
tDeride sararma, deride renk değişikliği ve pigmentasyon bozuklukları
uPsöriyaziform dermatit, eksfoliyatif döküntü, döküntü, eritrematöz döküntü, foliküler
döküntü, generalize döküntü, maküler döküntü, makülo papüler döküntü, papüler döküntü,
pruritik döküntü
vDeri reaksiyonları ve deri bozuklukları,
wTırnak bozuklukları ve renk değişiklikleri
xBitkinlik, asteni
yYüz ödemi, ödem ve periferal ödem
zAmilaz ve amilaz artışı
Seçilmiş advers etkilerin tanımları:
Enfeksiyonlar ve enfestasyonlar
Bazı olgularda, nötropeninin eşlik ettiği veya etmediği kimileri ölümcül olan ciddi
enfeksiyonlar rapor edilmiştir. Bazen fatal olabilen, perineumunki de dahil olmak üzere
nekrotizan fasiit gözlenmiştir (bkz. Bölüm 4.4).
Kan ve lenf sistemi bozuklukları
Grade 3 ve 4 şiddetindeki olgularda azalmış mutlak nötrofil sayısı, faz III GİST
çalışmasındaki hastaların sırasıyla %10 ve %1,7’sinde, faz III mRHK çalışmasındaki
hastaların %16 ve %1,6’sında ve faz III pNET çalışmasındaki hastaların %13 ve %2,4’ünde
12bildirilmiştir. Grade 3 ve 4 şiddetindeki olgularda azalmış trombosit sayısı, faz III GİST
çalışmasındaki hastaların sırasıyla %3,7 ve %0,4’ünde, faz III mRHK çalışmasındaki
hastaların %8,2 ve %1,1’inde ve faz III pNET çalışmasındaki hastaların %3,7 ve %1,2’sinde
bildirilmiştir (bkz. Bölüm 4.4).
Bir faz III GİST çalışmasında, plasebo alan hastaların %17’sine karşılık, sunitinib alan
hastaların %18’inde kanama bulguları oluşmuştur. Daha önceden tedavi almamış mRHK
hastalarında, interferon-α (IFN-α) alan hastaların %11’ine karşılık, sunitinib alan hastaların
%39’u kanama bulguları göstermiştir. IFN-α grubundaki hastaların 5’ine (%1,7) karşı,
sunitinib kullananlardan 17 (%4,5) hasta Grade 3 kanama bulgusu göstermiştir. Sitokin-
refrakter mRHK için sunitinib alan hastaların %26’sında kanama gözlenmiştir. Faz III pNET
çalışmasında plasebo kullanan hastaların %9,85’ine kıyasla sunitinib kullanan hastaların
%21,7’sinde burun kanaması dışında kanama olayları gözlenmiştir (bkz. Bölüm 4.4).
Klinik araştırmalarda GİST’i olan hastaların yaklaşık %2'sinde tümör hemorajisi meydana
gelmiştir.
Bağışıklık sistemi bozuklukları
Anjiyoödemi de içeren aşırı duyarlılık reaksiyonları raporlanmıştır (bkz. Bölüm 4.4).
Endokrin hastalıkları
Daha önceden tedavi almamış hastalarla yapılan bir mRHK çalışmasında, sunitinib kullanan
hastaların 61’inde (%16) ve IFN-α kolunda 3 hastada (<%1) ve sitokine- refrakter hastalarla
yapılan iki mRHK çalışmasında hastaların 7’sinde (%4) advers etki olarak hipotiroidizm rapor
edilmiştir.
Ayrıca, sitokin-refrakter mRHK hastaların 4 (%2) tanesinde TSH yükselmeleri rapor
edilmiştir. Sonuç olarak, mRHK popülasyonunun %7’sinde, tedaviyle ortaya çıkan
hipotiroidizmin klinik ve laboratuvar kanıtı vardır. Gelişen hipotiroidizm sunitinib kullanan
GİST’i olan hastaların %6,2’sinde görülürken bu oran plasebo kullanan hastalarda %1’dir. Faz
III pNET çalışmasında sunitinib alan 6 hastada (%7,2) ve plasebo alan bir hastada (%1,2)
hipotiroidizm bildirilmiştir.
Meme kanseri olan hastalardaki prospektif olarak yürütülen iki çalışmada tiroid fonksiyonu
izlendi; sunitinibin meme kanserinde kullanımı onaylanmamıştır. Bir çalışmada, sunitinib alan
15 (%13,6) hastada ve standard bakım gören 3 (%2,9) hastada hipotiroidizm raporlanmıştır.
Kan TSH'sinde artış, sunitinib alan 1 (%0,9) hastada bildirilmiş ve standart bakım gören
kimsede rastlanmamıştır. Hipertiroidizm, sunitinib ile tedavi edilen herhangi bir hastada
raporlanmamıştır ve standard bakım gören 1 hastada (%1,0) raporlanmıştır. Bir diğer
çalışmada; hipotiroidizm, sunitinib alan toplam 31 (%13) hastada ve kapesitabin alan 2 (%0,8)
hastada bildirilmiştr. Kan TSH artışı, sunitinib alan 12 (%5,0) hastada bildirilmiştir ve
kapesitabin alan hiçbir hastada görülmemiştir. Hipertiroidizm, sunitinib alan 4 (%1,7) hastada
bildirildi ve kapesitabin alan hiçbir hastada bildirilmemiştir. Kan TSH düşüşü, sunitinib alan 3
(%1,3) hastada bildirilmiştir ve kapesitabin alan hiçbir hastada bildirilmemiştir. T4 artışı,
sunitinib alan 2 (%0,8) hastada bildirilmiştir ve kapesitabin alan 1 (%0,4) hastada
bildirilmiştir. T3 artışı, sunitinib alan 1 (%0,8) hastada ve kapesitabin alan hiçbir hastada
bildirilmemiştir. Bildirilen tüm tiroid-ilişkili olaylar Grade 1 ve 2’de olmuştur (bkz. Bölüm
4.4).
13Metabolizma ve beslenme bozuklukları
mRHK ve GİST hastaları ile karşılaştırıldığında pNET hastalarında daha fazla sıklıkta
hipoglisemi olayları rapor edilmiştir. Yine de klinik çalışmalarda gözlemlenen bu yan etkilerin
çoğunun çalışma tedavisi ile ilgili olduğu düşünülmemiştir (bkz. Bölüm 4.4).
Sinir sistemi bozuklukları
Sunitinib’in klinik çalışmalarında ve pazarlama sonrası deneyimlerinde, geri dönüşümlü
posterior lökoensefalopati’nin nöbet ve radyolojik kanıtı bulunan hastalarda, kimisi ölümcül
olan az sayıda (<%1) bildirim olmuştur. Beyin metastazına ait radyolojik kanıtı olan veya
olmayan hastalarda nöbet gözlemlenmiştir (bkz. Bölüm 4.4).
Kardiyak bozukluklar
Sunitinib ile tedavi gören GİST’i olan hastaların yaklaşık %2’sinde, sitokine refrakter mRHK
hastalarının %4’ünde ve plasebo ile tedavi gören hastaların %2’sinde, sol ventrikül ejeksiyon
fraksiyonunda (SVEF) normalin en düşük sınırının altında ve %20’den daha fazla azalmalar
olmuştur. SVEF'deki bu düşüşler düzenli bir progresyon göstermeyip, sıklıkla tedavinin
devamında iyileşmeyle sonuçlanmıştır. Daha önceden tedavi almamış mRHK çalışmasında,
sunitinib ve IFN-α’daki hastaların sırasıyla, %27’si ve %15’i, normalin alt sınırının altında bir
SVEF değeri göstermiştir. Sunitinib alan iki hastada (<%1) konjestif kalp yetmezliği (KKY)
teşhis edilmiştir.
GİST hastalarının %1,2’sinde ve plasebo ile tedavi gören hastaların %1’inde 'kalp yetmezliği',
'konjestif kalp yetmezliği veya 'sol ventrikül yetmezliği' gibi advers olaylar bildirilmiştir.
Pivotal faz III GİST çalışmasında (n=312) tedaviye bağlı ölümcül kardiyak reaksiyonlar
çalışmanın her iki kolunda (sunitinib ve plasebo) %1 oranında görülmüştür. Sitokine refrakter
mRHK hastalarında yapılan faz II çalışmada hastalardan %0,9’unda tedaviye bağlı ölümcül
miyokard enfarktüsü görülürken daha önceden tedavi almamış mRHK hastalarında yapılan
faz III çalışmada IFN-α alan hastaların %0,6’sında ölümcül kardiyak olaylar görülmüş olup
sunitinib alan hastalarda bu oran %0’dır. Faz III pNET çalışmasında, sunitinib alan bir (%1)
hastada tedavi ile ilişkili fatal kalp yetmezliği meydana gelmiştir.
Vasküler hastalıklar
Hipertansiyon: Hipertansiyon klinik çalışmalarda çok yaygın olarak bildirilmiştir. Bu hasta
popülasyonunun yaklaşık %2,7’sinde sunitinib dozu azaltılmış veya geçici olarak
ertelenmiştir. Bu hastaların hiçbirinde sunitinib ile tedaviye son verilmemiştir. Bu hasta
popülasyonunun yaklaşık %4,7’sinde ciddi hipertansiyon (>200 mmHg sistolik veya 110
mmHg diyastolik) meydana gelmiştir. Hipertansiyon, daha önceden tedavi görmemiş mRHK
için IFN-α alan hastaların %3,6’sına karşılık, sunitinib alan hastaların yaklaşık %33,9’unda
rapor edilmiştir. Ciddi hipertansiyon, önceden tedavi edilmemiş sunitinib hastalarının
%12’sinde ve IFN-α alan hastaların %1’inden azında oluşmuştur. Faz III pNET çalışmasında
hipertansiyon plasebo alan hastaların %4,9’unda raporlanmışken sunitinib alan hastalarda bu
oran %26,5’dir. pNET olan hastalarda şiddetli hipertansiyon, sunitinib alanların %10’unda ve
plasebo alanların %3’ünde meydana gelmiştir.
Venöz tromboembolik olaylar: GİST ve mRHK dahil olmak üzere yapılan klinik çalışmalarda
sunitinib alan solid tümörlü hastaların yaklaşık %1’inde tedaviye bağlı venöz tromboembolik
olaylar raporlanmıştır.
Bir faz III GİST çalışmasında plasebo alan herhangi bir hastada venöz tromboembolik olay
tespit edilmemesine karşın sunitinib alan yedi hastada (%3) venöz tromboembolik olay tespit
14edilmiştir: bu yedi hastanın beşinde, Grade 3 derin ven trombozu (DVT) ve ikisinde Grade 1
ya da 2 derin ven trombozu (DVT) gelişmiştir. Bu yedi GİST hastasının dördünde, ilk DVT
incelemesini takiben tedavi kesilmiştir.
Tedavi görmemiş mRHK hastalarında yapılan faz III çalışmada sunitinib alan on üç hastada
(%3) ve iki sitokine refrakter mRHK çalışmasındaki dört hastada (%2) venöz trombolik olay
raporlanmıştır. Bu hastaların dokuzunda pulmoner emboli mevcut olup, birinde Grade 2, diğer
sekiz tanesinde ise Grade 4 derecesindedir. Bu hastalardan 8’inde birinde Grade 1, ikisinde
Grade 2, dördünde Grade 3 ve birinde Grade 4 derecesinde olmak üzere DVT bulunmaktadır.
Sitokine refrakter mRHK çalışmasındaki pulmoner embolisi mevcut olan bir hastada doz
kesilmesine gerek duyulmuştur.
IFN-α alan tedavi görmemiş mRHK hastalarının altısında (%2), venöz tromboembolik olaylar
gözlenmiştir; bir hastada (<%1) Grade 3 DVT ve beş hastanın (%1) hepsinde Grade 4 olan
pulmoner emboli görülmüştür.
Faz III pNET çalışmasında sunitinib alan 1 hastada (%1,2) ve plasebo alan 5 hastada (%6,1)
venöz tromboembolik olaylar bildirilmiştir. Plasebo kullanan 2 hastada biri Grade 2 biri Grade
3 olmak üzere DVT bulunmaktadır.
GİST, mRHK ve pNET çalışmalarının hiç birinde ölümcül bir olgu bildirilmemiştir. Ölüm ile
sonuçlanan olgular pazarlama sonrası görülmüştür.
Faz III çalışmalarında sunitinib alan GİST hastalarının yaklaşık %3,1’inde ve mRHK
hastalarının yaklaşık %1,2’sinde pulmoner emboli olguları gözlenmiştir. Faz III
çalışmalarında sunitinib alan pNET hastalarında pulmoner emboli görülmemiştir. Pazarlama
sonrası çalışmalarda ölümle sonuçlanan seyrek olgular gözlenmiştir.
Sunitinib uygulamasından önce 12 ay içinde pulmoner emboli yaşayan hastalar sunitinib
klinik çalışmalarına dahil edilmemiştir.
Faz III çalışmalarında sunitinib alan hastalardan, GİST hastalarının yaklaşık %17,8’inde,
mRHK hastalarının yaklaşık %26,7’sinde ve pNET hastalarının %12’sinde pulmoner olaylar
(dispne, plevral efüzyon, pulmoner emboli veya pulmoner ödem gibi) bildirilmiştir.
Klinik çalışmalarda sunitinib alan GİST ve mRHK hastaları dahil solid tümörlü hastaların
yaklaşık %22,2’sinde pulmoner olaylar gözlemlenmiştir.
Gastrointestinal bozukluklar
GİST veya mRHK tedavisi için sunitinib alan hastalarda nadiren (%1’inden az) pankreatit
görülmüştür. Faz III pNET çalışmasında tedavi ile ilişkili pankreatit bildirilmemiştir (bkz.
Bölüm 4.4).
Bir faz III GİST çalışmasında plasebo alan hastaların %0,98’inde ölümcül gastrointestinal
kanama görülmüştür.
Hepato-biliyer bozukluklar
Karaciğer fonksiyon testi anormalliklerini, hepatit veya karaciğer yetmezliğini içerebilen
hepatik disfonksiyon bildirilmiştir (bkz. Bölüm 4.4).
15Deri ve deri altı doku hastalıkları
İlacın bırakılmasıyla geri dönüşlü olan piyoderma gangrenosum (ağrılı deri ülseri)
bildirilmiştir (bkz. Bölüm 4.4).
Kas-iskelet sistemi ve bağ dokusu bozuklukları
Bazıları akut böbrek yetmezliği ile birlikte olan miyopati ve/veya rabdomiyoliz olguları rapor
edilmiştir. Kas toksisitesinin belirtileri veya semptomları görülen hastaların bakımları standart
tıbbi uygulamalar doğrultusunda yapılmalıdır (bkz. Bölüm 4.4).
Bazı olgularda ölümle sonuçlanan, bazen tümör nekrozu ve regresyonu ile bazen ilişkili olan
fistül oluşumu rapor edilmiştir (bkz. Bölüm 4.4).
Sunitinib ile tedavi edilen kanser hastalarında çene osteonekrozu olguları bildirilmiştir;
olguların çoğu daha önceden veya eş zamanlı olarak i.v. bisfosfonat tedavisi almışlardır
ve/veya invazif dental işlemler gerektiren dental hastalık hikayesine sahiptirler ve bu durumlar
çene osteonekrozu için belirlenmiş risk faktörleridir (Bkz. Bölüm 4.4).
Araştırmalar
Klinik olmayan çalışmalardan (in vitro ve in vivo) elde edilen veriler, önerilen insan dozunun
üzerindeki dozlarda sunitinibin kalp aksiyon potansiyelinin repolarizasyon sürecini inhibe
ettiğini yani QT uzamasına neden olduğunu ortaya koymaktadır.
Solid tümörlü 450 hastanın %1,1’inde 60 msn’den fazla sürede başlangıca kıyasla değişimler
ve %0,5’inde ise QTc aralığında 500 msn’yi aşan artışlar meydana gelmiştir; bu
parametrelerin her ikisi de potansiyel anlamlı değişiklikler olarak kabul edilmiştir. Yaklaşık
olarak terapötik konsantrasyonun iki katında sunitinibin QTkF (Frederika konsantrasyonu)
aralığını uzattığı gösterilmiştir.
QT aralığı uzaması, ilerlemiş maligniteli 20-87 yaşları arasında 24 hastanın katıldığı bir deney
ile araştırılmıştır. Bu çalışmanın terapötik konsantrasyonlarda (3. gün) baseline correction
metodu kullanılarak ve terapötik dozdan daha fazla (9. gün) dozda her iki başlangıç düzeltme
metodu kullanılarak elde edilen sonuçları sunitinibin QT aralığı (%90 GA, üst limit >15 msn
ile ortalama plasebo ayarlı değişiklik >10 msn olarak tanımlanmıştır) üzerinde etkisi olduğunu
göstermiştir. Hiçbir hastanın QT aralığı >500 msn değildir. 3. günde dozdan 24 saat sonra
(yani 50 mg’lik önerilen başlangıç dozundan sonra beklenen terapötik plazma
konsantrasyonunda) baseline correction metodu kullanılarak QTcF aralığı üzerinde bir etki
gözlenmiş olmasına rağmen bu bulgunun klinik olarak önemi belirsizdir.
Terapötik doza ya da terapötik maruz kalmadan daha büyük doza karşılık gelen zamanlarda
kapsamlı bir seri EKG değerlendirmesi yapıldığında değerlendirilebilir veya tedavisi
amaçlanan hasta (ITT) grubundan hiçbirinde görülen QT aralığında uzama “ciddi” (yani yan
etkiler için ortak terminoloji kriteri (CTCAE) versiyon 3.0’a göre Grade 3’e eşit veya büyük)
değildir.
Tedavi edici plazma konsantrasyonlarında, başlangıca göre maksimum ortalama QTcF
değişikliği 9 msn (%90 GA: 15,1 msn) olmuştur. Tedavi edici konsantrasyonların yaklaşık
olarak iki katında, başlangıca göre maksimum QTcF ortalama değişikliği 15,4 msn (%90 GA:
22,4 msn) olmuştur. Bir pozitif kontrol olarak kullanılan moksifloksasin (400 mg), başlangıca
göre 5,6 msn’lik bir maksimum ortalama QTcF değişikliği göstermiştir. Herhangi bir hastada
Grade 2’den (CTCAE v.3.0) daha büyük QTc aralığı gözlenmemiştir (bkz. Bölüm 4.4).
16mRHK’da uzun dönem güvenlilik
mRHK hastalarında sunitinibin uzun dönem güvenliliği; ilk basamak; bevasizumab-refrakter
ve sitokin-refrakter tedavi rejimlerinde 5739 hastaya ait verilere dayanarak (bu hastaların
807’si (%14) ≥2 yıldan 6 yıla kadar tedavi görmüştür) tamamlanmış 9 klinik çalışmaya dahil
olan hastalar analiz edilmiştir. Uzun dönem sunitinib tedavisi alan 807 hastada; 6 yıllık
periyod boyunca yeni vaka olarak ortaya çıkabilen ve zaman içinde artan hipotiroidi hariç
olmak üzere; tedavi ile ilişkili advers olayların (TİAO) çoğu öncelikle ilk 6 ay-1 yılda
oluşmuş ve sonrasında stabil seyretmiş ya da zamanla sıklıkta azalma göstermiştir. Sunitinib
ile uzatılmış tedavi yeni TİAO tipleri ile ilişkili görünmemektedir.
Özel popülasyonlara ilişkin ek bilgiler:
Pediyatrik popülasyon:
Sunitinib’in güvenlilik profili, aşağıda açıklandığı gibi bir faz I doz arttırma çalışmasından,
bir faz II açık etiketli çalışmadan, bir faz 1/2 tek kollu çalışmadan ve yayınlardan elde
edilmiştir.
Refrakter solid tümörleri olup, büyük bölümü primer beyin tümörü tanısıyla katılan 35
hastada; 30’u pediyatrik hastalardan (3-17 yaş) ve 5’i genç erişkin hastalardan (18-21 yaş)
oluşan, oral sunitinibe ilişkin bir faz I doz artış çalışması gerçekleştirilmiştir. Çalışmaya
katılan herkeste yan etkiler gözlemlenmiştir; kardiyak toksisite de dahil bu yan etkilerin çoğu
ciddidir (toksisite grade ≥3). En yaygın görülen yan etkiler, gastrointestinal (GI) toksisite,
nötropeni, halsizlik ve ALT yükselmesidir. Kardiyak yan etki riski daha önceden
antrasiklinlere veya kardiyak irradyasyona maruz kalmış pediyatrik hastalarda kalmamışlara
oranla daha yüksek olmuştur. Daha önceden antrasiklinlere veya kardiyak irradyasyona maruz
kalmasından bağımsız olarak bu pediyatrik hastalarda maksimum tolere edilen doz (MTD)
tanımlanmıştır (bkz. Bölüm 5.1).
Reküran/progresif/refrakter ileri dereceli gliomu (HGG) veya epandimomu bulunan, 27’si
pediyatrik (3-16 yaş) ve 2’si genç erişkin hastadan (18-19 yaş) oluşan 29 hastada, faz II açık
etiketli bir çalışma gerçekleştirilmiştir. Her iki grupta da Grade 5 advers reaksiyon
görülmemiştir. En yaygın (≥%10) tedaviye bağlı advers reaksiyonlar nötrofil sayısının
azalması (6 [%20,7] hasta) ve intrakraniyal hemoraji (3 [%10,3] hasta) olmuştur.
İleri anrezektabl GİST’i olan 6 pediyatrik hastada (13-16 yaş) Faz 1/2 tek kollu bir çalışma
yapılmıştır. En sık görülen advers ilaç reaksiyonları, diyare, mide bulantısı, beyaz kan hücresi
sayısında azalma, nötropeni ve baş ağrısı olmuştur ve her biri 3 (%50) hastada primer olarak
Grade 1 veya 2 seviyesinde görülmüştür. 6 hastadan 4’ünde (%66,7) Grade 3-4 tedaviye bağlı
advers reaksiyon (Grade 3 hipofosfatemi, nötropeni ve trombositopenin her biri 1 hastada ve 1
hastada Grade 4 nötropeni) görülmüştür. Bu çalışmada ciddi advers reaksiyonlar (SAEler)
veya Grade 5 advers reaksiyonlar bildirilmemiştir. Hem klinik çalışmada hem de yayınlarda,
güvenlilik profili yetişkinlerde bilinen güvenlilik profili ile uyumlu olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
174.9. Doz aşımı ve tedavisi
Sunitinib kullanımında doz aşımının tedavisi için spesifik bir antidot yoktur ve doz aşımı
tedavisi için genel destekleyici ölçümler gerekmektedir. Endike ise, emilmemiş ilacın
eliminasyonu emesis ve gastrik lavaj ile yapılabilir. Doz aşımı olguları bildirilmiştir; bazı
olgular sunitinibin bilinen güvenlilik profiliyle uyumlu olan advers olaylarla ilişkilidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antinoeplastik ilaçlar ve immünomodülatör ilaçlar, antineoplastik
ajanlar, protein kinaz inhibitörleri, diğer protein kinaz inhibitörleri
ATC kodu: L01EX01
Sunitinib; tümör gelişiminde, neoanjiyogenezde ve kanserin metastatik progresyonunda rol
oynayan bir çok tirozin kinaz reseptörünü (TKR) inhibe eder. Sunitinib trombosit kaynaklı
büyüme faktörü reseptörleri (PDGFRα ve PDGFRβ), VEGF reseptörleri (VEGFR1, VEGFR2
ve VEGFR3), kök hücre faktör reseptörü (KIT), Fms-tipi tirozin kinaz-3 (FLT3), koloni
uyarıcı faktör reseptörü (CSF- 1R) ve glial hücre kaynaklı nörotrofik faktör reseptörünün
(RET) inhibitörü olarak tanımlanmıştır. Başlıca metaboliti olan desetil sunitinibin,
biyokimyasal ve hücresel testlerde sunitinibe benzer etkide olduğu gösterilmiştir.
Klinik Çalışmalar
Sunitinibin klinik güvenlilik ve etkililiği imatinibe toleransı olmayan veya imatinib rezistan
olan (imatinib tedavisi süresince veya sonrasında hastalık progresyonu görülen) malign
gastrointestinal stromal tümörlü (GİST) hastaların tedavisinde ve metastatik renal hücre
karsinomlu (mRHK) hastaların tedavisinde ve anrezektabl pNET olan hastaların tedavisinde
araştırılmıştır.
Etkililik; GİST’de tümör progresyonuna kadar geçen süreyi (TTP) ve sağkalımdaki artışı,
tedavi uygulanmamış mRHK için progresyonsuz sağkalımı ve sitokine dirençli mRHK için
objektif yanıt oranlarını, pNET için de progresyonsuz sağkalımı temel almıştır.
Gastrointestinal Stromal Tümörler (GİST)
İmatinibe (medyan maksimum günlük doz 800 mg) dirençli ve intoleransı olmasından dolayı
GİST tedavisinde başarısız olunan hastalarda açık etiketli, doz ayarlama çalışması
gerçekleştirilmiştir. Çalışmaya ilacı farklı doz ve doz şeması uygulanan sürelerde uygulayan
97 adet hasta dahil edilmiştir; bunlardan 55’i ilacı önerilen tedavi süresi olan 4 hafta kullanıp,
2 hafta ara vermek suretiyle (“4/2 şeması”) 50 mg olarak almıştır. Bu çalışmada medyan TTP
34,0 haftadır (%95 GA = 22,0 hafta-46,0 hafta).
İmatinibi tolere edemeyen veya imatinib (medyan maksimum günlük doz 800 mg) ile tedavi
esnasında veya sonrasında hastalık progresyonu görülen GİST’i olan hastalarda randomize,
çift-kör ve plasebo-kontrollü bir faz III çalışma gerçekleştirilmiştir. Bu çalışmada 312 hasta,
hastalık progresyonu veya çalışmadan başka bir sebeple çekilme olmadığı sürece 50 mg
sunitinib veya plaseboyu ağızdan günde bir kez ve 4/2 şemasına göre alacak şekilde
18randomize (2:1) edilmiştir (hastaların 207’si sunitinib, 105’i plasebo almıştır). Çalışmanın
primer etkililik sonlanım noktası, randomizasyondan objektif tümör progresyona kadar geçen
süre olarak tanımlanan TTP idi.
Önceden belirlenen ara dönem analizinde, sunitinib için medyan TTP (progresyona kadar
geçen süre) araştırmacı değerlendirmesinde 28,9 hafta (%95 GA=21,3-34,1 hafta) ve bağımsız
değerlendirmeye göre 27,3 hafta (%95 GA=16,0-32,1) olup, plasebo kolundaki araştırmacı
değerlendirmesine göre 5,1 haftalık (%95 GA=4,4-10,1), bağımsız değerlendirmedeki 6,4
haftalık (%95 GA=4,4-10,0) TTP’den istatistiksel anlamlı olarak daha uzun olmuştur. Genel
sağkalım (OS)’deki fark istatistiksel olarak sunitinib lehinedir [HR: 0,491 (%95 GA:0,290-
0,831)]. Ölüm riski sunitinib koluyla karşılaştırıldığında plasebo kolunda 2 kat fazladır.
Etkililik ve güvenlilik interim analiz sonuçları sonrası çalışma körlemeden çıkarılmış ve
plasebo kolundaki hastalara açık etiketli sunitinib tedavisi önerilmiştir.
Başta plasebo alan 99 hastada dahil çalışmanın açık etiketli tedavi fazında toplam 255 hasta
sunitinib almıştır.
Çalışmanın açık etiket fazındaki primer ve sekonder sonlanım noktası analizleri zamanında
elde edilen interim analiz sonuçlarını doğrulamıştır (bkz. Tablo 1).
Tablo 1 - GİST etkilik sonlanım noktası özetleri (ITT popülasyonu)
Çift-kör tedavia
Medyan (%95 GA) Risk Oranı Plasebo /
Çapraz
geçiş grubu
Sonlanım Sunitinib Plasebo (%95 GA) p tedavib
noktası
Primer
TTP (hafta)
Ara 27,3 (16,0-32,1) 6,4 (4,4-10,0) 0,329 (0,233-0,466) <0,001 -
Final 26,6 (16,0-32,1) 6,4 (4,4-10,0) 0,339 (0,244-0,472) <0,001 10,4 (4,3-2,0)
Sekonder
PFS (hafta) c
Ara 24,1 (11,1-28,3) 6,0 (4,4-9,9) 0,333 (0,238-0,467) <0,001 -
Final 22,9 (10,9-28,0) 6,0 (4,4-9,7) 0,347 (0,253-0,475) <0,001 -
ORR (%)d
Ara 6,8 (3,7-11,1) 0 (-) NA 0,006 -
Final 6,6 (3,8-10,5) 0 (-) NA 0,004 10,1 (5,0-17,8)
OS (hafta)e
Ara - - 0,491 (0,290-0,831) 0,007 -
Final 72,7 (61,3-83,0) 64,9 (45,7-96,0) 0,876 (0,679-1,129) 0,306 -
Kısaltmalar: GA = güven aralığı; ITT = tedavisi amaçlanan hasta; NA = uygulanamaz; ORR = objektif
yanıt oranları; OS = genel sağkalım; PFS = progresyonsuz sağkalım; TTP = tümör progresyonuna kadar
geçen süre.
a ITT popülasyonunun çift-kör tedavi sonuçları ve uygun olduğu şekilde merkezi radyologların incelemesi
kullanmıştır.
b Çalışma körlemeden çıkarıldıktan sonra plasebodan sunitinibe geçen 99 hastanın etkililik sonuçları.
Başlangıç noktası, çaprazlama olduğunda sıfırlanmış ve etkililik analizleri araştırmacının değerlendirmesi
baz alınarak yapılmıştır.
c Ara PFS sayıları orijinal verilerin tekrar hesaplanması sonucu güncellenmiştir.
d Objektif yanıt oranları (ORR) %95 GA ile, onaylanmış yanıt veren hasta yüzdesi olarak verilmiştir
e Medyan verilere henüz olgunlaşmadığından ulaşılamamıştır.
19ITT popülasyonundaki medyan OS sunitinib ve plasebo kollarında sırasıyla 72,7 hafta ve 64,9
haftadır (HR 0,876, %95 GA: 0,679-1,129, p = 0,306). Bu analizde plasebo kolu daha
önceden açık etiketli sunitinib tedavisi almış ve plaseboya randomize edilmiş hastaları
içermektedir.
Tedavi edilmemiş renal hücreli karsinomu (mRHK)
Tedavi-edilmemiş mRHK’li hastalarda tek ajan olarak sunitinib ve IFN-α’yı karşılaştıran bir
çok merkezli, uluslararası Faz III randomize çalışma yapılmıştır. Yedi yüz elli (750) hasta ya
sunitinib ile tekrarlayan 6 haftalık siklüsler halinde 4 hafta 50 mg günlük oral doz takiben 2
hafta dinlenme (4/2 doz şeması) veya ilk hafta 3 milyon ünite (MU) ikinci hafta 6 MU ve
üçüncü hafta 9 MU ve bundan sonra her hafta ardışık olmayan 3 gün subkütan olarak IFN-α
almak üzere birebir (1:1) randomize edilmiştir.
Sunitinib tedavisinin medyan süresi 11,1 ay (0,4-46,1 aralığında), IFN-α tedavisinin medyan
süresi ise 4,1 aydır (0,1-45,6 aralığında). Tedavi ile alakalı ciddi yan etkiler sunitinib ve IFN-α
alan hastalarda sırasıyla %23,7 ve %6,9 olarak raporlanmıştır. Bunun yanında yan etkilerden
dolayı tedavinin yarım bırakılma oranı sunitinib için %20 iken IFN-α için %23’dür. Doz
kesilmesi sunitinib kullanan 202 hastada (%54) görülmüşken IFN-α kullanan hastalarda bu
sayı 141’dir (%39). Doz azaltılması ise sunitinib ve IFN-α kullanan hastaların sırasıyla 194
(%52) ve 98 (%27)’inde görülmüştür. Hastalar progresyon görülene kadar ya da tedaviden
çıkarılana kadar tedavi edilmişlerdir.
Primer etkililik sonlanım noktası progresyonsuz sağkalımdır (PFS). Planlı bir ara analiz,
sunitinib için IFN-α’nın üstünde istatistiksel olarak anlamlı bir avantaj göstermiştir. Bu
çalışmada medyan PFS sırasıyla 47,3 ve 22,0; HR 0,415’tir. (%95 GA: 0,320-0,539, p<0,001).
Diğer sonlanım noktaları objektif yanıt oranı (ORR), OS ve güvenliliktir. Primer sonlanım
noktası elde edildikten sonra çekirdek radyolojik değerlendirmeye devam edilmemiştir. Final
analizde araştırıcının değerlendirmesi ile ORR sunitinib kolu için %46 (%95 GA: 41-51) IFN-
α kolu için %12 (%95 GA: 9-16) olarak belirlenmiştir (p<0,001).
IFN-α ile karşılaştırıldığında sunitinib tedavisi daha uzun sağkalım süreleriyle
ilişkilendirilmiştir. Medyan OS sunitinib kolu için 114,6 hafta (%95 GA: 100,1-142,9) ve
IFN-α kolu için 94,9 hafta (%95 GA: 77,7-117,0) olmuştur [HR= 0,821 (%95 GA: 0,673-
1,001); log-rank testi ile p=0,0510.]
ITT popülasyonunda gözlemlenen ve çekirdek radyolojik laboratuvar değerlendirmesine ile
belirlenen genel PFS ve OS Tablo 2’de özetlenmiştir:
Tablo 2 - Daha önce tedavi edilmemiş mRHK etkililik sonlanım noktası özetleri (ITT
popülasyonu)
PFS özeti Sunitinib IFN-α
(N = 375) (N = 375)
Progrese olmayan veya ölen hastalar [n (%)] 161 (42,9) 176 (46,9)
Progrese olmayan veya ölen hastalar [n (%)] 214 (57,1) 199 (53,1)
PFS (hafta)
Çeyrek (%95 GA)
%25 22,7 (18,0-34,0) 10,0 (7,3-10,3)
%50 48,3 (46,4-58,3) 22,1 (17,1-24,0)
%75 84,3 (72,9-95,1) 58,1 (45,6-82,1)
Tabakalandırılmamış analiz
20Risk oranı (sunitinib vs IFN-α) 0,5268
Risk oranı için %95 GA (0,4316-0,6430)
p-değeria <0,0001
OS özeti Sunitinib IFN-α
(N = 375) (N = 375)
Progrese olmayan veya ölen hastalar [n (%)] 185 (49,3) 175 (46,7)
Progrese olmayan veya ölen hastalar [n (%)] 190 (50,7) 200 (53,3)
OS (hafta)
Çeyrek (%95 GA)
%25 56,6 (48,7-68,4) 41,7 (32,6-51,6)
%50 114,6 (100,1-142,9) 94,9 (77,7-117,0)
%75 NA (NA-NA) NA (NA-NA)
Tabakalandırılmamış analiz
Risk oranı (sunitinib vs IFN-α) 0,8209
Risk oranı için %95 GA (0,6730-1,0013)
p-değeria 0,0510
Kısaltmalar: GA = güven aralığı; IFN-α = interferon-alfa; ITT = tedavisi amaçlanan hasta; N = hasta sayısı;
NA = uygulanamaz; OS = genel sağkalım; PFS = progresyonsuz sağkalım
a 2 taraflı log-rank testinden.
Sitokin-refrakter metastatik renal hücreli karsinom
Sunitinib ile bir faz 2 çalışma gerçekleştirilmiştir. Çalışma interleukin-2 ya da IFN-α ile
birlikte önceki sitokin tedavisine refrakter hastaları kapsamaktadır. 63 hasta 50 mg oral
sunitinib (6 haftalık tamamlanmış siklüs-4 hafta boyunca günde bir kere ve takiben 2 hafta
dinlenme periyodu (4/2 doz şeması)) ile başlamıştır. Primer sonlanım noktası ORR’dir.
RECIST (solid tümörlerde yanıt değerlendirme kriteri) kriterlerine göre belirlenmiştir.
Bu çalışmada objektif yanıt oranı %36,5’dır (%95 GA: %24,7-%49,6). Progresyona
kadar geçen süre (TTP) 37,7 haftadır (%95 GA: 24,0-46,4 hafta).
Açık etiketli, tek kollu, çok merkezli, doğrulayıcı bir çalışmada sunitinibin etkililik ve
güvenliliği bir önceki sitokin tedavisine refrakter mRHK hastalarında değerlendirilmiştir. 106
hasta 4/2 şemasına göre en az 1 doz 50 mg sunitinib almıştır.
Bu çalışmanın primer sonlanım noktası ORR’dir. Sekonder sonlanım noktası TTP, yanıt
süresi (DoR) ve OS’yi içermektedir. Bu çalışmada ORR %35,8 (%95 GA: %26,8-
%47,5). Medyan DoR’ye ve OS’ye henüz ulaşılamamıştır.
Pankreatik nöroendokrin tümörler (pNET)
Destekleyici faz 2, açık etiketli, çok merkezli çalışma, rezektabl olmayan pNET’li hastalarda
günde tek ajan olarak sunitinibin etkililiğini ve güvenliliğini, 4/2 şemasında [4 haftalık tedavi,
2 haftalık dinlenme periyodu, günde bir kere 50 mg] değerlendirdi. 66 hastanın pankreatik
adacık hücreli tümör kohortunda birincil sonlanım noktası yanıt oranı %17 idi.
Unrezektabl pNET olan hastalarda tek başına sunitinib ile ilgili faz III, çok merkezli,
uluslararası, randomize, çift kör plasebo kontrollü bir pivot çalışma yapılmıştır.
Hastalar, RECIST’e dayalı olarak, önceki 12 ay içinde belgelenmiş progresyona ihtiyaç duydu
ve planlanmış bir istirahat dönemi (n = 86) veya plasebo (n = 85) olmadan, günde bir kez 37,5
mg sunitinib almak üzere randomize edildi (1: 1).
Primer objektif, plasebo alan hastalara karşı sunitinib alan hastalarda PFS’yi karşılaştırmaktı.
21Diğer sonlanım noktaları arasında OS, ORR, Hasta Tarafından Bildirilen Sonuçlar ve güvenlik
yer almaktadır.
Demografik veriler, sunitinib ve plasebo grupları arasında karşılaştırılabilir düzeydeydi. Buna
ek olarak, sunitinib hastalarının %49’unda plasebo hastalarının %52’sinde fonksiyonel
olmayan tümörler vardı ve her iki kolun %92’sinde karaciğer metastazı vardı.
Çalışmada somatostatin analoglarının kullanımına izin verildi.
Sunitinib hastalarının toplam %66’sı buna karşın plasebo hastalarının %72’si daha önce
sistemik tedavi aldı. Buna ek olarak, sunitinib hastalarının %24’ü plasebo hastalarının ise
%22’si somatostatin analogları almıştır.
Plaseboya kıyasla sunitinib için araştırmacılar tarafından değerlendirilen PFS’de klinik olarak
anlamlı bir avantaj gözlenmiştir. Medyan PFS, sunitinib kolunda 11,4 ay ve plasebo kolunda
5,5 ay olmuştur [risk oranı (nispi risk): 0,418 (%95 GA 0,263-0,662), p = 0,0001].
Hastalığın progresyonunu belirlemek için RECIST’in araştırmacı tümör ölçümleri
uygulanmasına dayanan türetilmiş tümör yanıt değerlendirmeleri yapıldığında benzer sonuçlar
gözlemlenmiştir (Tablo 3). Değerlendirilen temel özelliklerin tüm alt gruplarında, önceki
alınan sistemik tedavilerin sayısına göre bir analizi de içerecek şekilde sunitinib lehine bir risk
oranı gözlenmiştir. Sunitinib kolunda 29 hasta ve plasebo kolunda 24 hasta önceden sistemik
tedavi almadı; bu hastalardan PFS için risk oranı 0,365 (%95 GA: 0,156-0,857), p = 0,0156
idi. Benzer şekilde, sunitinib kolundaki 57 hastada (28’i önceden bir sistemik terapi ve 29’u
önceden 2 veya daha fazla sistemik terapi almış) ve plasebo kolundaki 61 hastada (25’i
önceden bir sistemik terapi ve 36’sı önceden 2 veya daha fazla sistemik terapi almış), PFS için
risk oranı 0,456 (%95 GA: 0,264-0,787), p = 0,0036 idi.
Progresyon kararının, araştırmacı tarafından bildirilen tümör ölçümlerine dayandığı, PFS
olayı olarak muamele edilen çalışma sonlandırma haricindeki nedenlerle sansürlenmiş tüm
hastalarda PFS duyarlılık analizi yapıldı. Bu analiz, sunitinibin tedavi etkisinin konservatif bir
tahminini sağlamış ve 0,507 değerinde bir risk oranı (%95 GA: 0,350- 0,733), p = 0,000193
ortaya koyarak birincil analizi desteklemiştir.
pNET ile ilgili pivot çalışma, bağımsız bir “İlaç İzleme Komitesi”'nin önerisi üzerine
erken sonlandırılmıştır ve birincil sonlanım noktası, her ikisi de tedavi etkisinin tahminlerini
etkilemiş olan araştırmacı değerlendirmesine dayandırılmıştır.
PFS’nin araştırmacı temelli değerlendirmesinde yanlılığı bertaraf edebilmek için kör bağımsız
merkez incelemesi yapıldı; bu inceleme araştırmacı değerlendirmesini desteklemiştir. Tablo
3’te gösterilmiştir.
Tablo 3 - Faz III çalışmasından elde edilen pNET etkinliği sonuçları
Etkililik parametresi Sunitinib Plasebo HR p-değeri
(n = 86) (n = 85) (%95 GA)
Araştırmacı değerlendirmesine göre
11,4 5,5 0,418
progresyonsuz sağkalım 0,0001a
(7,4–19,8) (3,6–7,4) (0,263–0,662)
[medyan, aylar (%95 GA)]
22Araştırıcı tümör değerlendirmelerine
RECIST uygulanmasına dayanan
12,6 5,4 0,401
türetilmiş tümör yanıtı 0,000066a
(7,4–16,9) (3,5–6,0) (0,252–0,640)
değerlendirmesi ile progresyonsuz
sağkalım [medyan, aylar (%95 GA)]
Tümör değerlendirmelerinin kör
bağımsız merkez gözden 12,6 5,8 0,315
0,000015a
geçirilmesiyle progresyonsuz (11,1–20,6) (3,8–7,2) (0,181–0,546)
sağkalım [medyan, aylar (%95 GA)]
Genel sağkalım [5 yıl takip] 38,6 29,1 0,730
0,0940a
[medyan, aylar (%95 GA)] (25,6–56,4) (16,4–36,8) (0,504–1,057)
Objektif yanıt oranı 9,3
0 NA 0,0066b
[%, (%95 GA)] (3,2–15,4)
GA=Güven Aralığı, HR=Risk Oranı, NA=Uygulanamaz, pNET=Pankreatik Nöroendokrin Tümör
a İki taraflı, tabakalanmamış log rank testi
b Fisher’s Exact testi
23Şekil 1 - pNET Faz 3 çalışmasında, Kaplan Meier Progresyonsuz Sağkalım Grafiği
Sunitinib (N=86)
100
( SMUeNdUyBanİ S1 1(,N4 =a8y 6)
% 90 Median 11.4 months
Plasebo (N=85)
)
80 PMlaecdeybaon (5N,5= a8y5 )
Median 5.5 months
bili 7 0
ba
60
Pr
o
50
40
30
Su
e 20 Zarar Oranı=0,42
Fr H%a9z5a rGdA R (a0t,i2o6 =-0 0,6.64)2
e
10 9p5=%0, 0C0I0 (10 .26 - 0.66)
p = 0.0001
0
0 3 6 9 12 15 18 21
Risk altındak i hasta sayısı T Sim üre e (( AM yo ) nths)
Number of subjects at
SSuUniN tiUnib B İ 86 52 34 20 15 4 2
PSl asebo 85 42 20 9 2 2 2
Kısaltmalar: GA=Güven Aralığı; N=Hasta Sayısı; PFS=Progresyonsuz Sağkalım; pNET=Pankreatik Nöroendokrin Tümör
OS verileri, çalışma sonunda olgunlaşmamıştır. Sunitinib kolu için [20,6 ay (%95 GA 20,6,
NR) verileri, plasebo kolu için NR (%95 GA 15,5, NR) verileri ile karşılaştırıldığında risk
oranı: 0,409 (%95 GA: 0,187-0,894), p-değeri = 0,0204]’dır. Sunitinib kolunda 9 ve plasebo
kolunda 21 ölüm meydana gelmiştir.
Hastalık progresyonu sırasında hastalar körleştirilmemiştir ve plasebo alan hastalara, ayrı
bir uzantı çalışmasında açık etiketli sunitinibe erişim sunulmuştur. Çalışmanın erken dönemde
sonlanması nedeniyle, kalan hastalar körleştirilmemiştir ve bu hastalara, ayrı bir uzantı
çalışmasında açık etiketli sunitinibe erişim sağlanmıştır. Plasebo kolundaki 85 hastadan
(%69,4) 59’u, hastalığın ilerlemesi veya çalışma sonlanmasındaki körleme kalktıktan sonra
açık etiketli sunitinibe geçti. Uzatma çalışmasında 5 yıllık izlem sonrasında gözlemlenen OS,
0,730 (%95 GA 0,504-1,057) risk oranını gösterdi.
Avrupa Kanser Araştırma ve Tedavisi Organizasyonu Yaşam Kalitesi Anketinden (EORTC
QLQC-30) alınan sonuçlar; toplamda genel sağlık ile ilişkili yaşam kalitesinin ve beş
fonksiyon alanının (fiziksel, rol, bilişsel, duygusal ve sosyal), sınırlı advers semptomatik
etkilerle, plaseboya karşı sunitinib tedavisi alan hastalarda korunduğunu göstermiştir.
Progresif, ileri/metastatik, iyi diferansiye edilmiş, rezeke edilemeyen pNET’li hastalarda
sunitinibin etkililiğini ve güvenilirliğini değerlendiren faz IV çok uluslu, çok merkezli, tek
kollu, açık etiketli bir çalışma gerçekleştirildi.
Yüz altı hasta (hiçbir tedavi almamış kohortunda 61 hasta ve sonraki basamak kohortunda 45
hasta) günde bir kez 37,5 mg oral yoldan sunitinib ile kesintisiz günlük dozlama programı ile
tedavi gördü.
Araştırmacı tarafından değerlendirilen progresyonsuz sağkalım hem genel popülasyonda
(%95 GA: 10,9-16,7) hem de hiçbir tedavi almamış kohortta (%95 GA: 7,4-16,8) 13,2 ay idi.
24
)%(
ığılısalO
mılakğaS
zusnoysergorPÖzel popülasyonlara ilişkin ek bilgiler:
Pediyatrik popülasyon:
Pediyatrik hastalarda sunitinib kullanımına ilişkin deneyimler kısıtlıdır (bkz. Bölüm 4.2).
Refrakter solid tümörleri olup, büyük bölümü primer beyin tümörü tanısı olan 35 hastada;
30’u pediyatrik hastalardan (3-17 yaş) ve 5’i genç erişkin hastalardan (18-21 yaş) oluşan, oral
sunitinibe ilişkin, bir faz I doz artış çalışması gerçekleştirilmiştir. Çalışmanın birinci kısmında
doz kısıtlayıcı kardiyotoksisite gözlenmiş ve bu nedenle önceden potansiyel kardiyotoksik
tedaviler (antrasiklinler dahil) veya kardiyak radyasyon uygulanan hastalar dışlanacak şekilde
düzeltme yapılmıştır. Daha önce kanser tedavisi alan fakat kardiyak toksisite açısından risk
faktörleri bulunmayan hastaların yer aldığı çalışmanın ikinci kısmında, 4/2 şemasında günlük
15 mg/m2 dozunda (MTD) sunitinib genellikle tolere edilebilir ve klinik açıdan kontrol altına
alınabilir olmuştur. Olguların hiçbirinde tam yanıt veya kısmi yanıt elde edilmemiştir.
6 hastada (%17) stabil hastalık gözlenmiştir. GİST’i olan bir hasta, 15 mg/m2 doz düzeyinde
dahil edilmiş ve yarara ilişkin kanıt gözlenmemiştir. Gözlenen advers ilaç reaksiyonları genel
olarak erişkinlerde görülenlere benzer bulunmuştur (bkz. Bölüm 4.8).
HGG veya epandimomu bulunan, 27’si pediyatrik hastadan (3-16 yaş) ve 2’si genç erişkin
hastadan (18-19 yaş) oluşan 29 hastada, faz II açık etiketli bir çalışma gerçekleştirilmiştir.
Çalışma, hastalık kontrolünün olmaması nedeniyle planlı bir ara dönem analizi sırasında
kapatılmıştır. Medyan PFS, HGG grubunda 2,3 ay ve epandimoma grubunda 2,7 ay olmuştur.
Medyan genel OS, HGG grubunda 5,1 ay ve epandimoma grubunda 12,3 ay olmuştur. En
yaygın (≥%10) tedaviye bağlı advers olayların, her iki grupta kombine olarak nötrofil
sayısının azalması (6 hasta [%20,7]) ve intrakraniyal hemoraji (3 hasta [%10,3]) olduğu
bildirilmiştir (bkz. Bölüm 4.8).
Günde 15 mg/m2 ila 30 mg/m2 arasında değişen dozlarda 4/2 şemasına göre sunitinib alan,
yaşları 13-16 arasında değişen GİST’i olan 6 pediyatrik hastada oral sunitinibin bir faz 1/2
çalışmasından elde edilen kanıtlar ve mevcut yayınlanmış veriler (GİST’i olan 20 pediyatrik
veya genç erişkin hasta) sunitinib tedavisinin, 26 hastadan 18’inde (%69,2) hem imatinib
yetersizliğinden veya intoleransından sonra (21 hastadan 16’sında stabil hastalık) hem de
novo/cerrahi ameliyat sonrasında (5 hastadan 2’sinde stabil hastalık) hastalık stabilizasyonu
sağladığı gözlenmiştir. Faz 1/2 çalışmasında, 6 hastanın 3’ünde stabil hastalık ve 3’ünde
hastalık ilerlemesi gözlenmiştir (sırasıyla 1 hastaya neo adjuvan ve 1 hastaya adjuvan imatinib
verilmiştir). Aynı çalışmada, 6 hastanın 4’ünde (%66,7) Grade 3-4 tedaviye bağlı advers
olaylar (Grade 3 hipofosfatemi, nötropeni ve trombositopeninin her biri 1 hastada ve 1 hastada
Grade 4 nötropeni) görülmüştür. Ek olarak, yayınlar, 5 hastada gözlenen şu Grade 3 advers
ilaç reaksiyonları bildirmiştir: Yorgunluk (2), gastrointestinal advers ilaç reaksiyonları (diyare
dahil) (2), hematolojik advers ilaç reaksiyonları (anemi dahil) (2), kolesistit (1), hipertiroidizm
(1) ve mukozit (1).
GİST’i olan pediyatrik hastalarda (6-17 yaş grubu) sunitinibin farmakokinetik (PK) ve kilit
güvenlilik ile etkililik sonlanım noktalarının ekstrapolasyonu amacıyla, bir popülasyon PK ve
farmakokinetik/farmakodinamik (PK/PD) analizi gerçekleştirilmiştir. Bu analizde GİST veya
solid tümörleri olan erişkinlerden ve solid tümörleri olan pediyatrik hastalardan toplanan
veriler temel alınmıştır. Modelleme analizleri doğrultusunda, küçük yaş ve düşük vücut
ölçümlerinin plazma ilaç maruziyetine güvenlilik ve etkililik yanıtlarını olumsuz etkilemediği
belirlenmiştir. Sunitinib yarar/riskinin, küçük yaş veya düşük vücut ölçümlerinden olumsuz
etkilenmediği ve başlıca plazma ilaç maruziyetine bağlı olduğu görülmüştür.
25Avrupa İlaç Ajansı, böbrek veya renal pelvis karsinomunun (nefroblastom, nefroblastomatoz,
berrak hücreli sarkom, mezoblastik nefrom, renal medüller karsinom ve böbrek rabdoid
tümörü hariç olmak üzere) tedavisinde çocuk nüfusun tüm alt gruplarında sunitinib ile yapılan
çalışmaların sonuçlarını sunma yükümlülüğünden feragat etti (çocuklarda kullanım hakkında
bilgi için Bölüm 4.2’ye bakın).
Avrupa İlaç Ajansı, gastroenteropankreatik nöroendokrin tümörlerin (nöroblastom,
nöroganglioblastoma, feokromasitom hariç) tedavisinde çocuk nüfusunun tüm alt gruplarında
sunitinib ile yapılan çalışmaların sonuçlarını sunma yükümlülüğünden feragat etti (bkz.
çocuklarda kullanım hakkında bilgi için Bölüm 4.2).
5.2. Farmakokinetik özellikler
Genel özellikler
Sunitinibin farmakokinetiği 135 sağlıklı gönüllüde ve solid tümörlü 266 hastada
değerlendirilmiştir. Her iki grupta da farmakokinetik benzerdir.
Emilim:
Sunitinib ağızdan uygulanmasını takiben 6-12 saat (T ) içinde maksimum konsantrasyona
maks
(C ) ulaşır. Yiyeceklerin sunitinibin biyoyararlanımına herhangi bir etkisi yoktur. Sunitinib
maks
ve primer aktif metabolitin kararlı durum konsantrasyonlarına 10-14 gün içinde ulaşılır. 14.
gün itibariyle sunitinib ve aktif metabolitinin kombine plazma konsantrasyonları 62,9-101
ng/ml olup, bu konsantrasyonlar klinik verilerde öngörülen in vitro olarak reseptör
fosforilasyonunu inhibe edecek ve in vivo olarak tümör stazı/büyümesini azaltacak hedef
konsantrasyonlardır. Primer aktif metabolit toplam maruziyetin %23-%37’sini
oluşturmaktadır. Tekrarlayan günlük uygulamalarda veya test edilen doz rejimlerinin
tekrarlayan kürlerinde sunitinib veya primer aktif metabolitinin farmakokinetiğinde anlamlı
değişiklikler olmamıştır.
Dağılım:
Sunitinib ve primer aktif metabolitinin in vitro çalışmalarda konsantrasyondan bağımsız
olarak plazma proteinine bağlanma derecesi sırasıyla %95 ve %90 olmuştur. Sunitinib için
dağılım hacmi (V ), dokulara dağılımı gösterecek şekilde, büyüktür (2230 litre).
d
Metabolik etkileşimler
Test edilen tüm sitokrom P450 izoformları (CYP1A2, CYP2A6, CYP2B6, CYP2C8,
CYP2C9, CYP2C19, CYP2D6, CYP2E1, CYP3A4/5, ve CYP4A9/11) için hesaplanan in
vitro Ki değerleri; sunitinib ve primer aktif metabolitinin, bu enzimlerle metabolize olan diğer
etkin maddelerin metabolizmasını indükleme ihtimalinin az olacağını göstermektedir.
Biyotransformasyon:
Sunitinib asıl olarak, bir sitokrom P450 enzimi olan CYP3A4 tarafından metabolize edilir.
Primer aktif metaboliti desetil sunitinibtir ve bu metabolit tekrardan CYP3A4 tarafından
metabolize edilir.
Sunitinibin potent CYP3A4 indükleyicileri veya inhibitörleri ile birlikte kullanımı ile
sunitinibin plazma düzeyi değişebileceğinden, birlikte kullanımından kaçınılmalıdır (bkz.
Bölüm 4.4 ve 4.5).
26Eliminasyon:
Atılım primer olarak feçes yoluyla (%61) gerçekleşir. Renal eliminasyon metabolitler ile
birlikte uygulanan dozun %16’sıdır. Sunitinib ve primer aktif metaboliti plazmada, idrarda ve
feçeste görülen ilaç bağlantılı esas bileşiklerdir ve sırasıyla %91,5, %86,4 ve %73,8 oranında
görülmektedir. Minör metabolitler idrar ve feçeste görülmüş, ancak genellikle plazmada
görülmemişlerdir. Total oral klerens (CL/F) 34-62 litre/saat olmuştur. Sağlıklı gönüllülere tek
doz oral uygulamanın ardından sunitinibin terminal yarılanma ömrü yaklaşık olarak 40-60
saat iken, primer aktif desetil metabolitininki 80- 110 saat olmuştur.
Doğrusallık / Doğrusal olmayan durum:
25-100 mg’lık doz aralığında plazma konsantrasyon-zaman eğrisi altındaki alan (EAA) ve
C dozla orantılı olarak artar. Günlük tekrarlayan uygulamalarda sunitinib miktarı 3-4
maks
katına çıkarken, primer metabolitinin miktarı 7-10 katına çıkar.
BCRP inhibitörü olan ilaçlarla birlikte kullanım
In vitro ortamda sunitinib, efluks taşıyıcı BCRP’nın substratıdır. A6181038 çalışmasında bir
BCRP inhibitörü olan gefitinibin, sunitinib veya toplam ilacın (sunitinib + metabolit) Cmaks
ve EAA değerleri üzerinde klinik olarak anlamlı bir etkisi olmamıştır (Bkz. Bölüm 4.5). Bu
çalışma mRHK’lı hastalarda sunitinibin gefitinib ile birlikte kullanıldığında güvenlilik/tolere
edilebilirliği, maksimum tolere edilen dozu ve antitümör aktivitesinin araştırıldığı çok
merkezli, açık etiketli, faz 1/2 bir çalışmadır. Gefitinib (günlük 250 mg) ve sunitinib (4 hafta
kullanım sonrası 2 hafta ara verecek şekilde günlük 37,5 mg [Kohort 1, n=4] veya 50 mg
[Kohort 2, n=7]) birlikte uygulandığındaki famakokinetikleri sekonder çalışma objektifi
olarak değerlendirilmiştir. Sunitinib farmakokinetik parametrelerindeki değişiklikler klinik
olarak anlamlı bulunmamış ve bir ilaç-ilaç etkileşimi olduğunu göstermemiştir; ancak göreceli
düşük hasta sayısı (N=7+4) ve farmakokinetik parametrelerdeki hastalar arası varyasyonun
orta-yüksek seviyede olması gözönüne alındığında, bu çalışmanın farmakokinetik ilaç-ilaç
etkileşimi sonuçlarını değerlendirirken dikkatli olunması gerekmektedir.
Hastalardaki karakteristik özellikler
Karaciğer yetmezliği:
Sunitinib ve aktif metaboliti esas olarak karaciğer tarafından metabolize edilir. Hafif (Child-
Pugh Sınıf A) veya orta (Child-Pugh Sınıf B) karaciğer yetmezliği olan hastalarda sunitinibin
tek bir dozuna sistemik maruz kalım, normal karaciğer fonksiyonu olan deneklerle
karşılaştırıldığında benzer olmuştur. Sunitinib, ciddi (Child-Pugh Sınıf C) karaciğer
yetersizliği olan hastalarda çalışılmamıştır.
Çalışmalara ALT veya AST değerleri >2,5xULN (normalin en üst sınırı) veya karaciğer
metastazı > 5,0 x ULN olan hastalar dahil edilmemiştir.
Böbrek yetmezliği:
Popülasyon farmakokinetik analizleri, kreatinin klerensi 42-347 ml/dak olan hastalarda,
sunitinibin klerensinin değişmediğini göstermektedir. Tek doz sunitinib uygulamasından
sonra, ciddi böbrek yetmezliği (kreatinin klerensi <30 ml/dak) olan kişilerle normal renal
fonksiyona (kreatinin klerensi >80 ml/dak) sahip kişilerde sistemik maruziyet aynı olmuştur.
Son evre böbrek yetmezliği hastalarında sunitinib ve primer metabolitinin hemodiyalizle
eliminasyonu yapılamasa da, normal böbrek fonksiyonuna sahip kişilerle karşılaştırıldığında
sistemik maruziyet sunitinib için %47, primer metaboliti için %31 daha az olmuştur.
27Kilo ve performans durumu:
Demografik verinin popülasyon farmakokinetik analizi, vücut ağırlığı veya performans
durumunda, başlangıç doz ayarlamalarının gerekli olmadığını gösterir.
Cinsiyet:
Eldeki veriler kadınlarda görünür sunitinib klerensinin (CL/F) erkeklere oranla %30 daha az
olduğunu göstermektedir; ancak bu fark başlangıç dozunun değiştirilmesini
gerektirmemektedir.
Pediyatrik popülasyon
Pediyatrik hastalarda sunitinib kullanımına ilişkin deneyimler kısıtlıdır (bkz. Bölüm 4.2).
GİST ve solid tümörleri olan erişkin hastaları ve solid tümörleri olan pediyatrik hastaları
içeren toplu veritabanına ilişkin popülasyon PK analizleri tamamlanmıştır. Yaş ve vücut
ölçümlerinin (toplam vücut ağırlığı veya vücut yüzey alanı) yanı sıra diğer eş değişkenlerin
sunitinib ve metabolitlerinin önemli PK parametreleri üzerindeki etkisini değerlendirmek
üzere adımsal eş değişken modelleme analizleri yapılmıştır. Test edilen yaş ve vücut ölçümü
ile ilişkili eş değişkenlerden yaş, sunitinibin görünen klerensi üzerinde anlamlı bir eş değişken
olarak belirlenmiştir (pediyatrik hasta ne kadar küçükse, görünen klerens o kadar düşüktür).
Benzer şekilde, vücut yüzey alanı, aktif metabolitin görünen klerensi üzerinde anlamlı bir eş
değişken olarak belirlenmiştir (vücut yüzey alanı ne kadar düşükse, görünen klerens o kadar
düşüktür).
Ayrıca, 3 pediyatrik çalışmadan toplu veri setine ilişkin birleştirilmiş popülasyon PK analizine
göre (2 pediyatrik solid tümör çalışması ve 1 pediyatrik GİST çalışması: 6-11 yaş ve 12-17
yaş) başlangıç vücut yüzey alanı (BSA), sunitinibin ve aktif metabolitinin görünen klerensi
üzerinde anlamlı bir eş değişken olarak belirlenmiştir. Bu analize dayanarak, BSA değerleri
1,10 ve 1,87 m2 arasında olan pediyatrik hastalarda günlük yaklaşık 20 mg/m2’lik bir doz,
sunitinib ve aktif metabolitine plazma maruziyetinin (EAA’nın %75 ila %125’i arasında),
GİST’i olan yetişkinlere, 4/2 şemasına göre (EAA 1233 ng.hr/mL) günlük 50 mg sunitinib
uygulaması ile gözlenen plazma maruziyetine benzer olması beklenir. Pediyatrik çalışmalarda,
15 mg/m2 olan başlangıç sunitinib dozu (faz I doz-artış çalışmasında tanımlanan MTD’ye
göre, bkz. Bölüm 5.1), GİST’i olan pediyatrik hastalarda 22,5 mg/m2’ye ve ardından bireysel
hasta güvenliliği/tolere edilebilirliğine bağlı olarak 30 mg/m2’ye (toplam günlük 50 mg dozu
aşmayacak şekilde) yükselmiştir. Ayrıca, GİST’i olan pediyatrik hastalarda yayınlanmış
literatürlere göre, 16,6 mg/m2 ila 36 mg/m2 arasında değişmekte olan hesaplanmış başlangıç
dozu, toplam günlük 50 mg dozu aşmayacak şekilde 40,4 mg/m2’ye kadar yükselmiştir.
5.3. Klinik öncesi güvenlilik verileri
Maymun ve sıçanlarda 9 aya kadar devam eden tekrarlayan doz toksisite çalışmalarında
primer hedef organ etkileri gastrointestinal sistem (maymunlarda emezis ve diyare), adrenal
bez (sıçanlarda fibrozis görülen nekrozu takiben ve maymunlarda kortikal konjesyon ve/veya
hemoraji), hemolenfopoetik sistem (kemik iliği hiposelülaritesi ve timusta lenfoid dokunun
azalması, dalak ve lenf nodülü), ekzokrin pankreas (tek hücre nekrozuyla asinar hücre
degranülasyonu), tükrük bezi (asinar hipertrofi), eklem (büyüme plağı kalınlaşması), uterus
(atrofi), overler (azalmış foliküler gelişim) görülmüştür. Tüm bu bulgular klinik olarak
anlamlı bir sunitinibin plazma maruziyeti seviyesinde görülmüştür. QT aralığında uzama,
böbrekte mezangiyal matriks, gastrointestinal sistemde ve oral mukozada hemoraji ve
testislerde (tübüler atrofi) ve anterior pitüiter hücreleri hipertrofisi diğer çalışmalarda görülen
ilave etkiler arasındadır. Uterustaki (endometriyal atrofi) ve kemik büyüme plağındaki (fizeal
28kalınlaşma veya kıkırdak displazisi) değişimler sunitinibin farmakolojik etkisiyle
ilişkilendirilmiştir. Bu bulguların çoğu tedavi kesildiğinde 2-6 hafta içinde geri dönüşümlü
olmuştur.
Genotoksisite
Sunitinibin genotoksik potansiyeli in vitro ve in vivo olarak değerlendirilmiştir. Sunitinib,
sıçan karaciğeri ile sağlanan metabolik aktivasyonu kullanan bakterilerde mutajenik değildi.
Sunitinib in vitro olarak insan periferik kan lenfosit hücrelerinde yapısal kromozom
aberasyonuna neden olmamıştır. İnsan periferik kan lenfositlerinde in vitro olarak metabolik
aktivasyon varlığında ve yokluğunda poliploidi (sayısal kromozom aberasyonu) gözlenmiştir.
Sunitinib, sıçan kemik iliğinde in vivo olarak klastojenik değildi. Esas aktif metabolit
genotoksisite açısından değerlendirilmemiştir.
Karsinojenite
1 aylık oral gavaj doz-aralığı belirleme çalışmasında (0, 10, 25, 75 veya 200 mg/kg/gün
dozlarında) devamlı günlük dozlama yapılan rasH2 transgenik farelerde test edilen en yüksek
dozda (200 mg/kg/gün) dudenumun Brunner bezinin karsinoması ve hiperplazisi gözlenmiştir.
RasH2 transgenik farelerde günlük dozlama ile 6 aylık bir oral gavaj karsinojenite çalışması
(0, 8, 25, 75 (50’ye azaltılan) mg/kg/gün) yapılmıştır. Günlük 25 mg/kg’lık ve daha fazla
dozlarda 1-veya 6- aylık süreleri (günlük önerilen dozu kullanan hastaların EAA’sının 7,3 katı
veya daha fazlası) takiben gastroduodenal karsinomalar, arka plan hemajiyosarkom
insidansında artış ve/veya gastrik mukozal hiperplazi gözlenmiştir.
2 yıllık bir sıçan karsinojenite çalışmasında (0, 0,33, 1 veya 3 mg/kg/gün), sunitinibin 7
günlük uygulamasız periyodların takip ettiği 28 günlük sikluslarla uygulanması; erkek
sıçanlara 3 mg/kg/gün dozda 1 yılı aşkın uygulamayı (RDD (önerilen günlük doz) uygulanan
hastalarda EAA’nın 7,8 katı veya daha fazla) takiben adrenal medullada feokromositom ve
hiperplazi insidansında artışla sonuçlanmıştır. Dişilerde ≥1 mg/kg/gün ve erkeklerde 3
mg/kg/gün uygulamayı takiben duodenumda Brunner bez karsinomu oluşmuştur ve
erkeklerde 3 mg/kg/gün uygulamayı takiben glandüler midede müköz hücre hiperplazisi
belirgindir (EAA, RDD uygulanan hastaların sırasıyla ≥0,9, 7,8 ve 7,8 katı). Sunitinib
uygulaması ile yapılan fare ve sıçan karsinojenite çalışmalarında (rasH2 transgenik) gözlenen
neoplastik bulguların insanlara etkisi belirlenmemiştir.
Üreme ve Gelişim Toksisitesi
Üreme toksisite çalışmalarında dişi ya da erkek fertilitesi üzerine herhangi bir etki
gözlemlenmemiştir. Bununla birlikte, sıçanlarda ve maymunlarda yapılmış tekrar-doz toksisite
çalışmalarında, klinik açıdan anlamlı sistemik maruz kalım düzeylerinde, foliküler atrezi,
korpora lutea dejenerasyonu, uterusta endometrial değişiklikler ve uterus ve over
ağırlıklarında azalma şeklinde dişi fertilitesi üzerindeki etkiler gözlenmiştir. Erkek fertilitesi
üzerinde insanın sistemik olarak maruz kaldığının 25 katı plazma temas seviyelerinde,
testislerde tübüler atrofi, epididimiste sperm azalması ve prostat ve seminal veziküllerde
kolloid deplesyon şeklinde etkiler gözlenmiştir.
Sıçanlarda, embriyo-fetal mortalite, insanın sistemik olarak maruz kaldığının 5,5 katı
maruziyette; yaşayan fetüslerin sayısında azalma, rezorbsiyonların (erken ve toplam)
sayısında artış, implantasyon sonrası kayıplarda artış, 28 gebeden 8’inde yavru sayısı kaybı
olarak belirlendi. Tavşanlarda, insanın sistemik olarak maruz kaldığının 3 katı plazma maruz
kalım düzeylerinde; rezorbsiyon sayısındaki artışa bağlı olarak uterus ağırlığında ve canlı
29fetüs sayısında azalma, implementasyon sonrası kayıplarda artış ve 6 gebeden 4’ünde yavru
sayısı kaybı gözlendi.
Sıçanlarda organogenezis sırasında ≥5 mg/kg/gün sunitinib ile tedavi, insanın sistemik olarak
maruz kaldığının 5,5 katı plazma maruz kalım düzeylerinde ortaya çıkar ve özellikle
torasik/lumbar vertebrada osifikasyonda gecikmeyle karakterize fetal iskelet
malformasyonları insidansında artışı içeren gelişimsel etkilerle sonuçlanır. Tavşanlarda,
gelişim etkileri, klinikte gözlenene yaklaşık olarak eşit plazma seviyelerindeki artmış yarık
dudak insidansı ve insanın sistemik olarak maruz kaldığının 2,7 katı plazma maruziyet
düzeyinde artmış yarık dudak ve yarık damak insidansını kapsar.
Sunitinib (0,3, 1,0, 3,0 mg/kg/gün), hamile sıçanlarda pre ve postnatal gelişim çalışmasında
değerlendirilmiştir. 1 mg/kg/gün’den büyük dozlarda gebelik ve laktasyon döneminde
maternal kilo alımı azalmıştır ancak 3 mg/kg/gün doza kadar (tahmini maruziyet RDD
uygulanan hastalarda EAA’nın 2,3 katı veya daha fazla) herhangi bir maternal üreme
toksisitesi gözlenmemiştir. 3 mg/kg/gün dozda emzirmeden kesilme öncesi ve sonrası
yavruların ağırlıklarında azalma gözlenmiştir. 1 mg/kg/gün dozda gelişim toksisitesi
gözlenmemiştir (yaklaşık maruziyet RDD uygulanan hastalarda EAA’nın 0,9 katı veya daha
fazla).
6. FARMASÖTİK ÖZELLİKLER
6.1. Yardımcı maddelerin listesi
Kapsül içeriği:
Kroskarmelloz sodium, mannitol (E421), povidon K 25, magnezyum stearat
Kapsül bileşimi:
Siyah demir oksit, kırmızı demir oksit, titanyum dioksit, sarı demir oksit, jelatin (sığır
kaynaklı)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Alüminyum folyo-PVC/PE/PVDC şeffaf blister
28 sert kapsül içeren ambalajda
306.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
Saray Mah. Dr. Adnan Büyükdeniz Cad. No:14
34768 Ümraniye / İSTANBUL
Tel: (216) 633 60 00
Faks: (216) 633 60 01
8. RUHSAT NUMARASI
2021/267
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 23.08.2021
Ruhsat yenileme tarihi:
10. KÜB'ÜN YENİLENME TARİHİ
31