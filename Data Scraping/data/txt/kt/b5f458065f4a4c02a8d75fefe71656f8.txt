- 1 - 
 KULLANMA TALİ MATI  
 
IMMUNINE 1200 IU/10 mL IV infüzyonluk çözelti için liyofilize toz  
Damar içine (intravenöz) uygulanır.  
Steril  
Etkin madde : Antihemofilik Faktör IX (Her bir flakon, 1200 Uluslararası Ünite insan 
plazmasından elde edilmiş faktör IX içerir).   
10 mL'lik flakon steril enjeksiyonluk su ile çözüldüğünde oluşan çözeltinin 1 mL'si yaklaşık 120  
IU insan koagülasyon faktörü IX içerir. 
Yardımcı maddeler:  S odyum klorür, trisodyum sitratdihidrat ve çözücü olarak steril 
enjeksiyonluk su.   
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
Bu ila cı kullanmaya ba şlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında: 
1. IMMUNINE nedir ve ne için kullanılır?  
2. IMMUNINE’ı kullanmadan önce dikkat edilmesi gerekenler  
3. IMMUNINE nasıl kullanılır?  
4. Olası yan etkiler nelerdir?  
5. IMMUNINE’ın saklanması  
 Başlıkları yer almaktadır.   
- 2 - 
 1. IMMUNINE nedir ve ne için kullanılır?  
• IMMUNINE, enjeksiyonluk çözelti hazırlamak için kullanılan, beyaz veya açık sarı 
renkli bir tozdur. Tedarik edilen çözücüyle (Sterilize Enjeksiyonluk Su) sulandırıldıktan sonra, çözelti berrak ya da hafif opak görünümlüdür. Partikül, renk bozukluğu ya da 
bulutlu bir görüntü görürseniz lütfen ürünü kullanmayınız  
• IMMUNINE bir pıhtılaşma faktörü olan faktör IX konsantresidir. IMMUNINE  hemofili -
B hastalığındaki eksik olan ya da yeteri kadar iş göremeyen faktör IX’un y erine konması 
için kullanılır.   
•  Hemofili- B hastalığı, kalıtım yoluyla cinsiyete bağlı olarak geçen bir kan pıhtılaşma 
bozukluğudur. Bu hastalıkta faktör IX düzeyleri normalden az olduğundan eklemler (oynak yerleri), kaslar ve iç organlarda ya kendiliğinden ya da kaza veya cerrahi travma 
sonrası ağır kanamalar görülür. IMMUNINE uygulaması faktör IX eksikliğini geçici olarak düzeltmekte ve kanama eğilimini azaltmaktadır. IMMUNINE, hemofili -B 
hastalığıyla doğmuş hastalarda  kanamaların tedavi ve profilaksisinde  kullanılır.  
•  IMMUNINE 6 yaşından büyük tüm yaşlardaki çocuklarda  ve yetişkinlerde  kullanılır. 
IMMUNINE'ın 6 yaşından küçük çocuklarda kullanılmasının faydalı olabileceğini gösteren veriler yetersizdir.  
•  Ürünün ambalaj içeriğinde 1 flakon IMMUNINE 1200 IU, 1 flakon 10 mL steril 
enjeksiyonluk su, 1 adet transfer iğnesi, 1 adet havalandırma iğnesi, 1 adet filtre iğnesi, 1 adet tek kullanımlık iğne, 1 adet tek kullanımlık enjektör (10 mL), 1 adet infüzyon seti 
bulunmaktadır.  
 
2. IMMUNINE’ı kullanmadan önce dikkat edilmesi gerekenler 
Virüs güvenliliği  
IMMUNINE insan kanının sıvı olan kısmından (plazmasından) elde edilir. Bu nedenle 
pek çok insanın kanı toplanmakta ve bu kanların plazmasından yararlanılmaktadır. 
İlaçlar insan plazmasından üretildiğinde, hastalara geçebilecek enfeksiyon ajanlarını 
önlemek için bir  dizi önlemler alınır. Bu önlemler, hastalık taşıma riski olan kan 
vericilerini saptamak ve dışarıda bırakıldıklarından emin olmak için, plazma 
vericilerinin dikkatli bir şekilde seçimini ve her bir kan bağışının ve plazma havuzlarının, 
virüs / enfeksiyon belirtileri açısından test edilmesini içerir. Bu ürünlerin üreticileri 
ayrıca, plazmanın işlenmesi sürecine virüsleri arındıracak ya da etkisiz hale getirecek 
basamakları da dahil ederler.  - 3 - 
 Bütün bu önlemlere rağmen, insan plazmasından hazırlanan ilaçlar hastalara 
uygulandığında, bir enfeksiyonun bulaşma olasılığı tamamen ortadan kaldırılamaz. Bu 
ayrıca bilinen (AIDS’e neden olan HIV virüsü, karaciğer hastalığına neden olan Hepatit 
A, Hepatit  B ve Hepatit C virüsleri, parvovirüs B19 gibi zarfsız virüsler) ya da sonradan 
ortaya çıkan virüsler veya Creutzfeld -Jacobs hastalığı gibi diğer enfeksiyon çeşitleri için 
de geçerlidir.  
Alınan önlemlerin değeri parvovirüs B19 [deride kızarıklığa (enfeksiyöz eritema) neden 
olan virüs] gibi zarfsız virüslere karşı sınırlı olabilir.  
Parvovirus B 19 enfeksiyonu, gebe kadınlar (fetal enfeksiyon) ve bağışıklık sistemi 
baskılanmış veya bazı anemi türleri (yani orak hücreli anemi veya hemolitik anemi) olan 
kişiler için ciddi olabilir.  
Bu nedenle ileride oluşabilecek bir hastalıkla kullanılmış ürün arasındaki bağlantıyı 
kurabilmek için, kullandığınız ürünün adı ve seri numarasını kaydederek bu kayıtları 
saklayınız.  
Bu nedenle:  
• Düzenli / birden fazla defa insan plazma kaynaklı ürünleri alacaksanız, doktorunuz size 
hepatit A ve B aşısı olmanızı önerebilir.  
 
IMMUNINE'ı aşağıdaki durumlarda KULLANMAYINIZ 
• İnsan pıhtılaşma faktörü IX’a ya da IMMUNINE bileşimindeki diğer maddelerden 
herhangi birine aşırı duyarlıysanız (alerjiniz varsa).  
• Heparine karşı bilinen bir alerjiniz varsa ya da geçmişte heparin  uygulamasına  bağlı 
olarak gelişmiş kan pıhtılaşmasında yer alan kan hücreleri sayısında anormal azalma 
durumunuz varsa ( heparine bağlı trombositopeni ). 
IMMUNINE , bu durumların uygun tedavisinden sonra , sadece yaşamı tehdit eden 
kanamalarda kullanılmalıdır.  
IMMUNINE'ı  aşağıdaki durumlarda DİKKATLİ KULLANINIZ  
Alerjik reaksiyonlar oluştuğunda:  
• Sizde nadiren IMMUNINE’a karşı anafilaktik tipte, yani ani ve şiddetli bir alerjik 
reaksiyon gelişebilir. Bu nedenle alerjik reaksiyonların aşağıda sıralananlar gibi erken 
belirtileri hakkında uyanık olmalısınız:  
- C
ildinizde kızarma  
- D
öküntü - 4 - 
 - Ciltte kaşıntılı kabarıklık (kurdeşen)  
- Tüm vücutta kaşıntı  
- Dil ve dudaklarda şişme  
- Soluma güçlüğü (dispne)  
- Hava yollarının daralması nedeniyle soluk alma/verme bozukluğu (hırıltı)  
- Göğüste sıkışma  
- Genel kırıklık hissi  
- Baş dönmesi  
- Tansiyon düşmesi  
- Bilinç kaybı  
 
• Bu belirtilerden herhangi birinin görülmesi durumunda enjeksiyon/infüzyon 
uygulanmasına hemen son vererek doktorunuza haber veriniz.  Bu belirtiler 
anafilaktik bir şok durumunun habercileri olabilir.  Şiddetli belirtilerin olması 
durumunda, acil tedaviye gereksiniminiz olabilir.  
 
Tedavinizin yakından izlenmesi gereken durumlar:  
• Doktorunuz mevcut dozajın yeterli olduğundan ve kanınıza yeterli düzeyde faktör IX 
alındığından emin olmak için düzenli kan testleri uygulayacaktır.  
 
• Aşağıdaki durumlarda olası komplikasyonları ayırt edebilmek için doktorunuz sizi özel bir dikkatle izleyecektir:  
o Yüksek dozlarda IMMUNINE alırsanız.  
o Tromboza eğilimli iseniz. Bu durumda, IMMUNINE'de bulunan etkin maddeden 
daha düşük faktör IX seviyeleri alacaksınız.  
 
Tedaviye rağmen kanamalarınız devam ediyorsa:  
• Size IMMUNINE uygulanmasına rağmen kanamalarınız kontrol altına alınamamışsa 
acilen doktorunuza başvurunuz.  Sizde faktör IX’ları  nötralize eden antikorlar 
(inhibitör) gelişmiş olabilir. Faktör IX inhibitörleri , kullanmakta olduğunuz faktör 
IX’ları  bloke eden kanda bulunan antikorlardır. Bu ant ikorların gelişmesi, 
IMMUNINE’nin kanamalarınızı tedavi etmede daha az etkili olmasına neden olur. - 5 - 
 Hekiminiz bu durumun gelişip gelişmediğini anlayabilmek için gerekli testler i 
uygulayacaktır.  
• Faktör IX inhibitörü gelişimiyle alerjik tepkilerin görülmesi arasında olası bir bağlantı 
bulunmaktadır. Faktör IX inhibitörü olan hastalarda ani ve ciddi alerjik reaksiyonlar 
(anafilaksi ) riski yükselir. Bu nedenle alerjik tepki görülen hastalarda test uygulanarak 
faktör IX inhibitörü var olup olmadığı araştırılacaktır.  
 
Karaciğer veya kalp rahatsızlığınız varsa ya da yakın zamanda büyük bir ameliyat geçirdiyseniz doktorunuza söyleyiniz, çünkü bunlar kan pıhtılaşmasına ilişkin komplikasyon 
riskini artırır.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 IMMUNINE'ın yiyecek ve içecek ile kullanılması:  
Uygulama yöntemi açısından yiyecek ve içeceklerle etkileşimi yoktur.  
 Hamilelik   
İlacı kullanmadan önce doktorunuza veya eczacınıza danışınız.  
Kadınlarda hemofili B  hastalığı ancak nadir olarak görüldüğünden, bu ilacın hamilelik 
döneminde kullanımıyla ilgili bir deneyim bulunmamaktadır.  
Hamileyseniz, hamile olabileceğinizi düşünüyorsanız  veya bebek sahibi olmayı planlıyorsanız 
bu ilacı kullanmadan önce doktorunuza danışınız.  Doktorunuz bu ilacı kullanıp kullanmayacağınıza karar verecektir.  
Tedaviniz sırasında hamile olduğunuzu fark edersiniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Kadınlarda hemofili B  hastalığı ancak nadir olarak görüldüğünden, bu ilacın emzirme 
döneminde kullanımıyla ilgili bir deneyim bulunmamaktadır.  
Emziriyorsanız bu ilacı kullanmadan önce doktorunuza danışınız. Doktorunuz bu ilacı kullanıp kullanmayacağınıza karar verecektir.  - 6 - 
 Araç ve makine kullanımı  
IMMUNINE’ı n araç ve makine  kullanım yeteneği üzerine bir etkisi gözlenmemiştir.  
 
IMMUNINE'ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her flakonunda 41 mg sodyum içermektedir.  
Bu miktar, bir yetişkin  için Dünya Sağlık Örgütü (WHO) tarafından önerilen maksimum 
günlük 2 g sodyum alımının  %2's ine eşdeğerdir . 
 Diğer ilaçlar ile birlikte kullanımı  
IMMUNINE’ ın diğer ilaçlarla birlikte kullanımda bilinen bir etkileşimi yoktur.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3.  IMMUNINE nasıl kullanılır?  
• Uygun kullanım ve doz/uygulama sıklığı için talimatlar:  
Tedavinize hemofili B hastalığının tedavisi konusunda uzman bir doktorun gözetiminde başlanmalı ve devam edilmelidir.  
Doktorunuz sizin için uygun dozu hesaplayacaktır. Dozun ayarlanması sizin bireysel 
gereksinimlerinize göre olacaktır. Eğer IMMUNINE’ın etkisinin çok güçlü ya da zayıf olduğuna dair bir izleniminiz var ise doktorunuz ile konuşunuz. 
 Kanamaların önlenmesi için dozaj  
Kanamaların önlenmesi için, normal doz 3-4 günde bir uygulanacak, vücut ağırlığınızın kilosu 
başına 20 ila 40 Uluslararası Ünite (IU) kadardır. Buna rağmen bazı durumlarda özellikle genç 
hastalarda ilacın daha sık aralarla ya da daha yüksek dozlarda uygulanması gerekebilir.  
 Kanamanın durdurulması için dozaj  
IMMUNINE’ ı kanamanızı durdurmak için kullanıyorsanız doktorunuz sizin için dozu 
hesaplayacaktır.  Doktorunuz dozu, sizin bireysel gereksinimlerinize göre aşağıdaki formülle 
hesaplayacaktır:  
12 yaş üzerindeyseniz:  
Gereken IU = vücut ağırlığı (kg) x faktör IX düzeyinde arzulanan artış oranı (normalin 
%’si) (IU/dL) x 0,9 - 7 - 
 Doktorunuzca izlenme  
Doktorunuz kanınızda yeterli faktör IX düzeylerine sahip olup olmadığınızı garantilemek için 
size düzenli aralıklarla uygun laboratuvar testler i uygulayacaktır. Bu durum özellikle yaşamı 
tehdit eden durumlarınız için size yapılacak büyük ameliyatlarda önemlidir.  
 Faktör IX inhibitörü olan hastalar  
Kanınızdaki faktör IX düzeyi, uygun doz uygulanmasına rağmen beklenen düzeye yükselmezse 
ya da kanamanız yeterli derecede kontrol altına alınamazsa faktör IX inhibitörü gelişmiş 
olabilir. Bu inhibitörün sizde gelişip gelişmediği doktorunuzca uygun testlerle kontrol edilecektir. İnhibitör gelişmesi durumunda bu konuda özelleşmiş bir hemofili merkezi ile iletişim kurulmalıdır.  
 Sizde faktör IX inhibitörü geliştiyse, o zaman kanamalarınızın kontrol altına alınabilmesi için daha yüksek dozlarda IMMUNINE’ a gerek duyacaksınız. Eğer bu dozlarda kanamalarınızı 
kontrol altına alamazsa o zaman doktorunuz size başka bir ilacı önerebilir. Kanamalarınızı kontrol altına alabilmek için doktorunuza danışmadan IMMUNINE’ın dozunu arttırmayınız.  
 Uygulama sıklığı:  
Hekiminiz ilacınızı ne sıklıkla ve ne kadar arayla kullanacağınızı size söyleyecektir. Bunu bireysel olarak ilacın sizdeki etkinliğine göre belirleyecektir.  
 Uygulama yolu ve metodu:  
IMMUNINE, kutusu içinde bulunan seyreltici kullanılarak çözelti haline getirildikten sonra bir toplardamar içine (intravenöz yoldan) yavaş olarak  uygulanır.  
IMMUNINE, uygulama öncesinde başka ilaçlarla karıştırılmamalıdır. Bu ürünün etki lilik ve 
güvenliliğini etkileyebilir. Uygulama hızı sizin rahatsızlık duyup duymamanıza göre belirlenir ve dakikada 2 mililitreden süratli uygulanmamalıdır.  
Doktorunuz tarafından önerilen talimatlara uyunuz. 
• Yalnızca ürünün içindeki uygulama setini kullanınız. Başka setlerin kullanılması 
durumunda IMMUNINE setin iç duvarına yapışarak size yanlış doz uygulanmasına neden olabilir. Sizde takılı olan venöz uygulama setinden başka ilaçlar alıyorsanız, - 8 - 
 IMMUNINE uygulaması öncesi ve sonrası  bu setin fizyolojik sodyum klorür çözeltisi 
gibi uygun bir çözelti ile yıkanmış olması gerekir. 
• IMMUNINE uygulamadan hemen önce sadece sulandırılarak kullanıma hazır hale 
getirilmelidir (Sulandırılmış çözelti, herhangi bir koruyucu madde içermez). İnfüzyon 
sulandırıldıktan sonra 3 saat içinde tamamlanmalıdır.  
• Çözelti berrak ya da hafif opak görünümde olmalıdır. Bulanık ya da içinde partikül içeren 
çözeltiler kullanılmamalıdır.   
• Kullanılmayan çözünmüş ürünü uygun şekilde atın. 
 
Tedavi süresi  
IMMUNINE tedavisinin genellikle yaşam boyu sürmesi gerekmektedir.  
Değişik yaş grupları:  
Çocuklarda kullanımı:  IMMUNINE'ın 6 yaşından küçük çocuklarda kullanılmasının faydalı 
olabileceğini gösteren veriler yetersizdir.   
Yaşlılarda kullanımı: IMMUNINE’ın yaşlı hastalarda kullanımına ilişkin yeterli veri mevcut 
olmadığından bu popülasyonda dikkatle uygulanmalıdır. 
 
• Özel kullanım durumları: 
Böbrek yetmezliği:  Böbrek yetmezliği olan hastalara ilişkin ek bir bilgi bulunmamaktadır.  
Karaciğer yetmezliği: Karaciğer yetmezliği olanlarda, trombotik gelişimin ve tüketim 
koagülopatisinin erken belirtilerinin klinik takibinin uygun biyolojik testlerle yapılması 
gereklidir.  
Eğer IMMUNINE’ın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. Kullanmanız gerekenden daha fazla IMMUNINE kullandıysanız : 
Şimdiye kadar IMMUNINE’ın aşırı dozda alınmasıyla ilişkili bir belirti bildirilmemiştir. Herhangi bir kuşku durumunda lütfen doktorunuzla konuşunuz. IMMUNINE’dan kullanmanız gerekenden fazlasını kullanmışsanız bir doktor veya eczacı ile konuşunuz.  
IMMUNINE ’ı kullanmayı unutursanız  
Unutulan dozları dengelemek için çift doz almayınız.  - 9 - 
 • Kullanmayı unuttuğunuzu hatırlar hatırlamaz hemen bir sonraki normal uygulamayla devam 
ediniz ve doktorunuz tarafından önerilen normal uygulama aralıklarıyla uygulamaya devam ediniz.  
IMMUNINE ile tedavi sonlandırıldığındaki oluşabilecek etkiler  
• IMMUNINE ile tedavinin sonlandırılmasına bağlı bir yan etki beklenmemektedir.  
Doktorunuza görüşmeden IMMUNINE kullanmayı bırakmaya karar vermeyiniz. Bu ürünün 
kullanımıyla ilgili ilave sorularınız varsa, doktorunuza veya eczacınıza sorunuz.  
 
4.  Olası yan etkiler nelerdir?  
Tüm ilaçlar gibi IMMUNINE ’ın içeriğinde bulunan maddelere duyarlı olan kişilerde yan 
etkiler olabilir.  
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz :  
• Tehlikeli alerjik reaksiyon (anafilaktik reaksiyon). Şu semptomlardan herhangi birini 
yaşarsanız infüzyonu kullanmayı derhal bırakınız ve hemen doktorunuzu arayınız. Doktorunuz kanınızda inhibitör tespit ettiyse özellikle dikkatli olunuz.  
• Cildinizde kızarma  
• Döküntü  
• Ciltte kaşıntılı kabarıklık (kurdeşen )  
• Tüm vücutta kaşıntı  
• Dudaklar ve dilde şişme  
• Soluma güçlüğü (dispne)  
• Hava yollarının  daralması nedeniyle soluk alma/verme bozukluğu (hırıltı)  
• Göğüste sıkışma  
• Genel kırıklık hissi  
• Baş dönmesi  
• Tansiyon düşmesi  
• Bilinç kaybı  
• Deride veya muköz membranlarda aniden oluşan şişkinlik ; yutkunma veya soluma 
güçlüğü olabilir veya olmayabilir (anjiyoödem)  - 10 - 
 • Vücudun genelinde küçük damarlarda pıhtı oluşumu (dissemine intravasküler 
koagülasyon ( DIC))  
• Kalp krizi (miyokard enfarktüsü)  
• Hızlı kalp atışı (taşikardi) 
• Tansiyon düşmesi (hipotansiyon)  
• Pıhtılaşma (tromboembolik olaylar)  
• Pıhtı nedeniyle damar tıkanıklığı (örn. pulmoner emboli, venöz tromboz, arteriyel 
tromboz, serebral arter trombozu)  
• Kızarma  
• Solunum yollarının daralması nedeniyle soluk alma/verme bozukluğu (hırıltı)  
• Soluma güçlüğü (dispne)  
• Göz kapaklarında , yüz ve alt bacaklarda şişme gibi , kilo alma ve idrar yoluyla protein 
kaybı  gibi semptomları olan belli bir böbrek hastalığı (nefrotik sendrom)  
Doktorunuz kanınızda inhibitör tespit ettiyse, serum hastalığı  adı verilen bir hastalığı 
geliştirme riskine sahip olabilirsiniz. Şu semptomlardan herhangi birini yaşarsanız infüzyonu 
kullanmayı derhal bırakınız ve hemen doktorunuzu arayınız.  
• Döküntü 
• Kaşıntı  
• Eklem ağrısı (artralji), özellikle el ve ayak parmaklarında  
• Ateş 
• Lenf bezlerinde şişme (lenfadenopati)  
• Kan basıncında düşüş (hipotansiyon)  
• Dalak büyümesi (splenomegali)  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür . 
 
Yan etkiler aşağıdaki kategorilerde gös terildiği şekilde sıralanmıştır:  
Çok yaygın:          İlacı kullanan her 10 hastanın birinden fazlasını etkileyebilir.  
Yaygın:               İlacı kullanan her 100 hastanın 1 ila 10'unu etkileyebilir.  
Yaygın olmayan:  İlacı kullanan her 1,000 hastanın 1 ila 10'unu etkileyebilir.  
Seyrek:                İlacı kullanan her 10,000 hastanın 1 ila 10'unu etkileyebilir.  
Çok seyrek:         İlacı kullanan her 10,000 hastanın birinden azında görülebilir.  - 11 - 
 Bilinmiyor:     Eldeki verilerden hareketle ilacı kullanan hastalardan kaçında 
görüldüğü bilinemeyenler.  
Yaygın olmayan:  
• Boğaz tahrişi  ve ağrısı, kuru öksürük  
• Döküntü ve kaşıntı  
• Ateş 
 
Bilinmiyor:  
• Baş ağrısı  
• Huzursuzluk  
• Karıncalanma  
• Bulantı  
• Kusma  
• Bütün vücutta kurdeşen (ürtiker)  
• Ürperme  
• Aşırı duyarlılık reaksiyonları  
• Enjeksiyon bölgesinde yanma ve batma hissi  
• Uyuşukluk 
• Kızarma  
• Göğüste sıkışma  
 
Aynı gruptan diğer ilaçlar ile görülen yan etkiler:  
• Hissetmede azalma ya da anormal his duyumu (parestezi)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  - 12 - 
 5.  IMMUNINE’ ın saklanması  
Çocukların göremeyeceği ve erişemeyeceği yerlerde ve ambalajında saklayınız.  
2 - 8°C arasında buzdolabında saklayınız. İlacı dondurmayınız. 
Işıktan korumak için orijinal ambalajında saklayınız.  
Etiket ve kutusu üzerinde yazan son kullanma tarihinden sonra kullanmayınız. Son kullanma 
tarihi o ayın son gününü ifade eder.  
 
Belirtilen raf ömrü içerisinde, oda sıcaklığında (25°C’nin altında) 3 ay süreyle saklanabilir. Ancak bu durum yalnızca 3 ay ile sınırlıdır. Kutu üzerine oda sıcaklığında saklamaya 
başladığınız  ve bitirdiğiniz  tarihi kaydediniz. IMMUNINE bu 3 ay içinde kullanılmalıdır.    Bu 
sürenin sonunda, IMMUNINE buzdolabında saklanma malıdır, hemen kullanılmalı veya 
atılmalıdır.  
Rekonsitüye edildikten sonra 25°C altında saklanmak koşuluyla 3 saat içerisinde kullanılmalıdır.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız  
Ambalajındaki son kullanma tarihinden sonra IMMUNINE’ı kullanmayınız.  
Ruhsat Sahibi:   Takeda İlaç Sağlık San. Tic. Ltd. Şti.  
  Levent- Şişli/İSTANBUL  
Üretim Yeri :        Takeda Manufacturing Austria AG  Viyana, Avusturya 
Bu kullanma talimatı en son tarihinde onaylanmışt ır. 
  - 13 - 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
Pozoloji / Uygulama sıklığı ve süresi:  
Yerine koyma tedavisinin dozu ve süresi, faktör IX eksikliğinin ciddiyetine, kanamanın yeri ve 
miktarına ve hastanın klinik durumuna bağlıdır.   
Uygulanan faktör IX ünitelerinin sayısı, faktör IX ürünleri için güncel Dünya Sağlık Örgütü 
standardı ile ilişkili uluslararası ünite (IU) terimiyle ifade edilir. Plazmadaki faktör IX aktivitesi, 
ya yüzdesel olarak (normal insan plazmasına göre) ya da uluslararası ünite olarak (plazmadaki 
faktör IX konsantreleri için uluslararası standarda  göre) ifade edilir.  
1 Uluslararası Ünite (IU) faktör IX aktivitesi, 1 mL normal insan plazmasındaki faktör IX 
miktarına eşdeğerdir.  
İhtiyaç olduğunda tedavi  
Gereken faktör IX dozunun hesaplanması, 12 yaş ve üzerindeki hastalarda 1 IU/kg faktör IX'un 
plazma faktör IX düzeyini %1, 1 yükselttiği şeklindeki ampirik bulguya dayandırılmıştır.  
Gereken doz aşağıdaki formülle hesaplanabilir:  
Gerekli IU miktarı = vücut ağırlığı (kg) x istenen F IX artışı (%)  (IU/dL)  x 0,9 
Uygulanacak miktar ve uygulama sıklığı, her hasta için bireysel olarak klinik yararlılık esasına 
göre düzenlenmelidir. Faktör IX preparatlarının nadiren günde 1 defadan fazla uygulanma 
gerekliliği vardır.  
Aşağıda belirtilen kanama olaylarında, faktör IX aktivitesi bu süreçte karşılık gelen plazma 
faktör IX aktivite düzeyinin (normal düzeyin yüzdesi veya IU/dL olarak) altına 
düşürülmemelidir.  
Aşağıdaki tablo kanama dönemleri ve cerrahide kullanılacak dozu belirlemeye yardımcı olmak 
için verilmektedir: 
 
 
Kanama düzeyi /  
Cerrahi  prosedür türü  Gereken F aktör  IX 
düzeyi (normal ine %) 
(IU/d L) Doz sıklığı (saat) / Tedavi süresi 
(gün)  
Kanamalar  
Erken hemartroz, kas içi 
veya ağız içi kanamaları  20 – 40 Her 24 saatte bir tekrarlanmalıdır.  
Tedaviye ağrı ile belirlenen kanama 
atağı düzelene veya iyileşme görülene kadar en az 1 gün devam edilir.  - 14 - 
 Yoğun eklem içi 
kanamaları, kas içi kanama ya da hematom  30 – 60 Ağrı ve akut hareket kısıtlılığı 
düzelene kadar 3- 4 gün boyunca ya 
da daha uzun süreyle, 24 saatte bir infüzyon tekrarlanmalıdır.  
Yaşamı tehdit eden 
kanamalar  60 – 100 Hayati tehlike geçene kadar 8 – 24 
saatte bir infüzyon tekrarlanmalıdır.  
Cerrahi Girişimler  
Minör (Diş çekimi dahil)  
 30 – 60 
 Düzelme görülene kadar en az 1 gün 
her 24 saatte bir uygulanmalıdır.  
Majör ameliyatlar  80 – 100 (ameliyat öncesi ve sonrası)  Yeterli yara iyileşmesi görülene 
kadar her 8- 24 saatte bir, daha sonra 
en az 7 gün süreyle F IX aktivitesi %30- %60 olacak şekilde infüzyon 
tekrarlanmalıdır.  
 
Profilaksi  
Ciddi hemofili B hastalığı olanlarda kanamaya karşı uzun dönem profilakside, 20- 40 IU/kg’lık 
dozlar 3- 4 günlük aralarla verilmelidir.  
Özellikle genç hastalar olmak üzere bazı olgularda, daha kısa dozaj aralıkları ya da daha yüksek 
dozlar gerekebilir.  
Tedavi süresince, tekrarlanan infüzyon sıklığının ve uygulanacak dozun ayarlanmasına rehber 
olması için faktör IX düzeyi ölçülmesi önerilmektedir. Özellikle majör cerrahi girişimlerde, koagülasyon analizleriyle (plazma faktör IX aktivitesi) yerine koyma te davisinin sıkı takibi 
gereklidir. Farklı yarılanma zamanı ve in vivo  yanıt nedeniyle, faktör IX’a cevap kişiden kişiye 
değişebilir.  
 
Pediyatrik popülasyon  
Mevcut  klinik  verilere göre, 12 ila 18 yaş arasındaki  hastalar için pediyatrik hasta pozolojisi 
önerisi yapılabilir. 6 ila 12 yaş grubunda, mevcut klinik veriler bir doz önerisi yapmak için yeterli değildir.  
 İstenmeyen etkiler  
 
Özel popülasyon 
IMMUNINE kullanımı pediyatrik hemofili B hastalarında incelenmiştir. Güvenlilik 
IMMUNINE kullanan yetişkinlerdeki güvenliğe benzerdir.  
 Ayrıca, IMMUNINE kullanımı sırasıyla 6 yaşına kadar çocuklarda ve 0 -64 yaşındaki Hemofili 
B hastalarında yapılan iki gözlemsel çalışmada incelenmiştir. 6 yaşına kadar çocuklardaki - 15 - 
 güvenlilik, IMMUNINE kullanan 6 yaşından büyük çocuklarda ve yetişkinlerdeki güvenliliğe 
benzerdir.  
   Enjeksiyonluk çözelti hazırlamak için tozun sulandırılması: Aseptik teknik kullanınız ! 
 
1. Çözücü (steril enjeksiyonluk su) içeren kapalı flakonu oda sıcaklığına getiriniz (maksimum 
+ 37°C). 
2. Toz flakonunun ve çözücü flakonun koruyucu kapaklarını çıkarınız (Şekil A) ve her ikisinin 
de lastik tıpalarını dezenfekte ediniz.  
3. Ambalaj içeriğindeki ‘transfer iğnesinin’ koruyucu kapağını, bir ucundan döndürerek ve çekerek çıkarınız. Görünür hale gelen iğneyi çözücü flakonunun lastik tıpasına batırınız (Şekil B ve  C). 
4. Transfer iğnesinin diğer ucundaki koruyucu kapağını, açıkta kalan kısımlarına temas etmemeye dikkat ederek çıkarınız.  
5. Çözücü flakonunu toz flakonunun üzerine ters çevirin ve  transfer iğnesinin serbest ucunu  
toz flakonunun kauçuk  tıpasın dan geçirin  (Şekil D). Çözücü, vakum ile toz flakonuna 
çekilecektir . 
6. İğneyi toz flakonundan çıkararak iki flakonun ayrılmasını sağlayınız (Şekil E). Çözünmeyi 
hızlandırmak için, toz flakonunu hafifçe çalkalayını z veya döndürünüz.  
7. Tozun sulandırılması  tamamlanınca, ambalaj içeriğindeki ‘havalandırma iğnesini’ takınız 
(Şekil F). Oluşmuş bulunan köpüklenme kaybolacaktır. Havalandırma iğnesini çıkarınız.  
 Enjeksiyon / infüzyon  
Aseptik teknik kullanınız ! 
 
1. Ambalaj içeriğindeki ‘filtreli iğnenin’ koruyucu kapağını, döndürerek ve çekerek çıkarınız 
ve steril tek kullanımlık bir enjektöre takınız. Çözeltiyi enjektöre çekiniz (Şekil G).  
2. Filtre iğne sini enjektörden çıkarınız ve ambalajdaki kelebek infüzyon setini (ya da 
ambalajdaki tek kullanımlık iğneyi) kullanarak çözeltiyi yavaş olarak (enjeksiyon hızı 
dakikada 2 mL’yi aşmamalıdır) intravenöz enjeksiyon şeklinde uygulayınız.  
İnfüzyon şeklinde uygulanacaksa, uygun bir filtreye sahip olan tek kullanımlık infüzyon seti kullanılmalıdır.  - 16 - 
  
Şek. A    Şek.B                    Şek.C      Şek. D        Şek. E       Şek. F          Şek.G  
 
  