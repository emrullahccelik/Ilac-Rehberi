1/7  
 
 
 
 KULLANMA TALİMATI  
 
SİNMONT 5 mg çiğneme tableti  
Ağızdan alınır.  
 
• Etkin madde : 5 mg montelukast  (5.2 mg montelukast sodyum olarak) içerir.  
• Yardımcı maddeler: Mikrokristalin selüloz, mannitol, kroskarmelloz sodyum, kırmızı demir 
oksit (E172), hidroksipropil selüloz (Klucel EF), disodyum edetat, aspartam, kiraz aroması, 
magnezyum stearat  
 
 
 
 
 
 
 
 
 
 
 
 
 
 
Bu Kullanma Talimatında:  
 
1.SİNMONT  nedir  ve ne için kullanılır?  
2.SİNMONT  kullanmadan önce dikkat edilmesi gerekenler  
3.SİNMONT  nasıl kullanılır?  
4.Olası yan etkiler nelerdir?  
5.SİNMONT  'un saklanması  
 
Başlıkları yer almaktadır.  
 
1. SİNMONT  nedir ve ne için kullanılır?  
SİNMONT  lökotrienler adı verilen maddeleri engelleyen bir lökotrien alıcısı (reseptör) 
antagonistidir (karşıt etki gösteren).  Lökotrienler akciğerlerde solunum yollarının daralmasına 
ve şişmesine neden olur.  SİNMONT, l ökotrienleri engelleyerek astım belirtilerini iyileştirir ve 
astımın kontrol altına alınmasına yardımcı olur ve mevsimsel alerji belirtilerini azaltır (saman 
nezlesi veya mevsimsel nezle (rinit) olarak da bilinir).  
 
SİNMONT  inatçı astımın tedavisi ve aler jik nezlenin (rinitin) belirtilerin in giderilmesi için 
reçetelenir.  
 
SİNMONT  28, 84 ve 90 tabletlik Alu -Alu folyo ambalajlarda kullanıma sunulmuştur. Her bir 
tablet 5 mg montelukast içerir. Tabletler pembe renkli, yuvarlak, bikonveks (iki yüzü dış 
bükey), her iki yüzü çentiksiz çiğneme tabletleri şeklindedir.  Kullanma talimatında yer alan 
ambalaj boyutlarının hepsi piyasada mevcut olmayabilir.  
 
Astım:  
SİNMONT  5 mg çiğneme tableti , 6-14 yaş arası pediyatrik hastalarda inatçı astımın tedavisinde 
kullanılır.  Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer  ilave  sorularınız  olursa,  lütfen  doktorunuza  veya  eczacınıza 
danışınız.  
 Bu  ilaç  kişisel  olarak  size  reçete  edilmiştir,  başkalarına  vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız. . 
2/7  
 
 
 
  
SİNMONT 'u bir astım atağında kısa süreli iyileşme sağlamak için kullanmayın.  Astım 
atağı yaşadığınızda doktorunuzun astım ataklarının tedavisi için size söylediklerini yapmanız 
gerekir.  
 
Alerjik rinit: 
SİNMONT  alerjik rinit belirtilerinin (hapşırık, burun tıkanıklığı, burun akıntısı ve kaşıntısı) 
kontrolüne yardımcı olmak amacıyla kullanılır. SİNMONT  çiğneme tableti , 6-14 yaş arası 
pediyatrik hastalarda mevsimsel alerjik rinit ve pereniyal aler jik rinit (yıl boyu devam eden) 
belirtilerinin giderilmesi için kullanılır.  
 
Astım nedir?  
Astım uzun süreli bir hastalıktır.  
Astım şunları içerir:  
• Daralan solunum yollarından ötürü nefes almada zorluk. Solunum yollarının bu 
daralması çeşitli durumlara göre  iyileşir ya da kötüleşir.  
• Sigara dumanı, polen, soğuk hava veya egzersiz gibi birçok şeye tepki veren hassas 
solunum yolları  
• Solunum yollarında şişme (iltihap)  
 
Astım belirtileri şunlardır:  
• Öksürük  
• Hırıltılı solunum  
• Göğüs sıkışması  
 
Alerjik rinit nedir?  
Saman nezlesi olarak da bilinen mevsimsel alerjik rinit ağaç, çimen ve ot polenleri gibi ev 
dışında bulunan alerjenler (alerjik reaksiyona neden olan maddeler) ile tetiklenir.  
• Uzun süre devam eden (pereniyal) alerjik rinit yıl boyu görülebilir ve genellikl e ev tozu 
akarları, hayvan tüyü kepeği ve/veya küf sporları gibi ev içindeki alerjenler ile tetiklenir.  
Alerjik rinit belirtileri aşağıdakileri içerebilir:  
- Burun tıkanıklığı, akıntısı ve/veya kaşıntısı  
- Hapşırık  
 
2. SİNMONT 'u kullanmadan önce dikkat edilmesi gerekenler  
Sizde veya çocuğunuzda şimdi ya da geçmişte olan herhangi bir tıbbi problemi ya da alerjiyi 
doktorunuza bildiriniz.  
SİNMONT 'u aşağıdaki durumlarda KULLANMAYINIZ  
• Eğer siz veya çocuğunuz montelukast veya ilacın he rhangi bir bileşenine karşı alerjikse 
(aşırı duyarlılığı var ise),  
SİNMONT 'u aşağıdaki durumlarda DİKKATLİ KULLANINIZ  
Siz veya çocuğunuz SİNMONT  almadan önce doktorunuz veya eczacınız ile konuşunuz.  
Eğer:  
• Sizin veya çocuğunuzun astımı veya solunumu kötüleşirse, derhal doktorunuza söyleyiniz.  
• Oral (ağız yoluyla) SİNMONT  akut (aniden ve/veya şiddetli gelişen) astım ataklarının 
tedavisinde kullanılmak üzere tasarlanmamıştır. Bir atak yaşarsanız doktorunuzun s ize 
veya çocuğunuza verdiği talimatlara uyunuz. Astım atakları için aldığınız kurtarıcı inhale 
ilacınızı her zaman yanınızda bulundurunuz.  
3/7  
 
 
 
 • Çocuğunuzun tüm astım ilaçlarını doktorunuz tarafından belirtilen şekilde almanız önemlidir. 
SİNMONT  doktorunuzun çoc uğunuza reçetelediği diğer astım ilaçla rının yerine 
kullanılmamalıdır.  
• Astım karşıtı ilaçlar alan bir hasta grip benzeri hastalık , kollarda veya bacaklarda uyuşukluk 
veya karıncalanma, akciğer belirtilerinde kötüleşme ve/veya döküntü olaylarının birleşimini 
yaşarsa doktora başvurması gerektiğinin farkında olmalıdır.  
• Sizin veya çocuğunuzun astımı asetilsalisilik asit (aspirin) alınca kötüleşiyorsa, SİNMONT  
alırken aspirin veya steroid olmayan antienflamatuvar ilaçlar adı verilen ağrı kesici diğer 
ilaçları kullanmamalıdır.  
 
Montelukast ile tedavi edilen her yaştan hastada çeşitli nöropsikiyatrik olaylar (örneğin davranış 
ve ruh hali ile ilgili değişiklikler, depresyon ve intihar eğilimi) bildirilmiştir (bkz. bölüm 4). 
Montelukast kullanırken bu tür belirtiler gelişirse, doktorunuza başvurmalısınız.  
 
Bu uyarılar geçmişteki herhangi bir dönemde dahi olsa sizin için geçerli ise lütfen doktorunuza 
danışın.  
 
SİNMONT 'un yiyecek ve içecek ile kullanılması:  
SİNMONT , yemekle birlikte alınmamalıdır, yiyeceklerden en az 1 saat önce veya 2 saat sonra 
alınmalıdır.  
 
Hamilelik:  
İlacı kullanmadan önce doktorunuza veya eczacınıza danışınız.  
 
Hamileyseniz veya çocuk sahibi olmayı planlıyorsanız, SİNMONT  almadan önce doktorunuza 
danışınız. Doktorunuz bu dönemde SİNMONT  kullanıp kullanamayacağınızı 
değerlendirecektir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme:  
İlacı kullanmadan önce doktorunuza veya eczacın ıza danışınız.   
 
Montelukastın  anne sütüne geçip geçmediği bilinmemektedir . Emziriyorsanız veya bebeğinizi 
emzirmeyi düşünüyorsanız, SİNMONT  almadan önce doktorunuza danışmalısınız.  
 
Araç ve makine kullanımı  
SİNMONT'un araç veya makine kullanma becerinizi etkilemesi beklenmez. Ancak, kişilerin 
ilaçlara verdiği yanıtlar farklı olabilir.  SİNMONT ile bildirilen belirli yan etkiler (baş dönmesi 
ve sersemlik) bazı hastaların araç veya makine kullanma becerisini etkileyebilir.  
 
SİNMONT  5 mg ’ın içeriğinde bulunan bazı yardımcı maddeler hakkında önemli bilgiler  
SİNMONT  fenilalanin için bir kaynak olan aspartam içermektedir.  Fenilketonürisi olan insanlar 
için zararlı olabilir.  
 
Diğer ilaçlar ile birlikte kullanımı  
Reçetesiz olan ilaçlar da dahil olmak üzere siz veya çocuğunuz başka bir ilaç kullanıyorsa ya 
da size veya çocuğunuza yakın zamanda bir ilaç verildiyse ya da verilmiş olabilirse doktorunuza 
bilgi veriniz.  
Bazı ilaçlar SİNMONT ’un etki mekanizmasını değiştirebilir veya SİNMONT  diğer ilaçla rınızın 
etki mekanizmasını değiştirebilir.  
 
4/7  
 
 
 
 Eğer aşağıdaki ilaçları alıyorsanız, SİNMONT ’a başlamadan önce bunları doktorunuza 
söyleyiniz:  
• Fenobarbital (epi lepsi tedavisi için kullanılır)  
• Fenitoin (epilepsi tedavisi için kullanılır)  
• Rifampisin (tüberküloz ve bazı diğer enfeksiyonların tedavisi için kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. SİNMONT  nasıl kullanılır?  
Uygun kullanım ve doz / uygulama sıklığı için talimatlar:  
6-14 yaş arası çocuklar için:  
• SİNMONT  5 mg çiğneme tabletini  çocuğunuza günde bir kez akşamları verin ( bkz. 
Uygulama yolu ve metodu).  
• SİNMONT ’u astım belirtileri yaşamasa  veya ani astım gelişen bir astım atağı geçirmese  bile, 
doktorunuz reçetelediği sürece her gün çocuğunuza vermelisiniz.  
• Astım belirtileri kötüleşirse veya astım atakları için alınan kurtarıcı inhale ilacı çocuğunuz 
için daha fazla kullanmanız gerekirse der hal doktorunuzu arayınız.  
• SİNMONT ’u bir astım atağında kısa süreli iyileşme sağlamak için kullanmayın.  
Çocuğunuz astım atağı yaşadığında doktorunuzun astım ataklarının tedavisi için size 
söylediklerini yapmanız gerekir.  
• Astım atakları için çocuğunuzun kurt arıcı inhale ilacınızı her zaman yanınızda 
bulundurunuz.  
• Doktorunuz size söylemedikçe diğer astım ilaçlarını çocuğunuza vermeyi bırakmayınız veya 
dozunuzu azaltmayınız.  
 
Mevsimsel alerjik rinitli çocuklarda ve  pereniyal a lerjik rinitli çocuklarda ( 6-14 yaş arası):  
• SİNMONT 'u çocuğunuza her gün aynı saatte bir kez veriniz.  
• SİNMONT ’u doktorunuz reçetelediği sürece günde bir kez çocuğunuza vermelisiniz.  
 
Uygulama yolu ve metodu:  
• SİNMONT  sadece ağız yoluyla alınır.  
SİNMONT  yemekle birlikte alınmamalıdır, yiyeceklerde n en az 1 saat önce veya 2 saat sonra 
alınmalıdır. Tabletler yutmadan önce çiğnenmelidir.  
  
Eğer çocuğunuz SİNMONT  kullanıyorsa , çocuğunuzun montelukast etkin  maddesi içeren 
başka bir ilaç almadığınızdan  emin ol unuz . 
 
Değişik yaş grupları:  
 
Çocuklarda kullanım  
• 2-5 yaş arası çocuklar için SİNMONT  4 mg çiğneme tableti,  günde bir kez  
• 6-14 yaş arası çocuklar için SİNMONT  5 mg çiğneme tableti , günde bir kez   
kullanılabilir.  
 
Yaşlılarda kullanım  
Yaşa bağlı olarak özel doz ayarlaması gerekmemektedir.  
 
Özel kullanım durumları:   
 
Böbrek/ Karaciğer yetmezliği:  
5/7  
 
 
 
 Böbrek yetmezliği olan hastalarda doz ayarlaması yapmaya gerek yoktur. Hafif -orta derecede 
karaciğer yetmezliği olan hastalarda doz ayarlaması  gerekmez. Ciddi karaciğer yetmezliği olan 
hastalara ilişkin veri yoktur.  
 
Eğer SİNMONT ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla SİNMONT  kullandıysanız  
Öneri almak için derhal doktorunuzla iletişime geçiniz.  
Doz aşımı raporlarının çoğunda hiçbir yan etki bildirilmemiştir. Yetişkinlerde ve çocuklarda 
doz aşımıyla birlikte en sık bildirilen semptomlar karında ağrı, uyku hali, susama, baş ağrısı, 
kusma ve aşırı hareketliliktir.  
 
SİNMONT 'dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
SİNMONT ’u kullanmayı unutursanız  
İlacınızı tavsiye edilen şekilde almaya çalışınız.  
Ancak, çocuğunuz bir doz almayı unutursa normal kullanıma devam ediniz.  
 
Unutulan dozları dengelemek için çift doz almayınız.  
 
SİNMONT  ile tedavi sonlandırıldığ ında oluşabilecek etkiler  
SİNMONT çocuğunuzun astımını ancak çocuğunuz ilacı almaya devam ederse  tedavi edebilir.  
 
SİNMONT ’u doktorunuzun reçetelediği süre boyunca almanız önemlidir. SİNMONT  
çocuğunuzun astımını  kontrol etmeye yardımcı olacaktır.  
 
Bu ürünün kullanımı ile ilgili herhangi bir ilave sorunuz olursa, doktorunuza veya eczacınıza 
danışınız.  
 
4. Olası yan etkiler nelerdir?  
Tüm ilaçlar gibi SİNMONT 'un içeriğinde bulunan maddelere duyarlı olan kişilerde yan etkiler 
olabilir . SİNMONT  5 mg çiğneme tableti ile yapılan klinik çalışmalarda en yaygın şekilde 
bildirilen (10 hastanın birinden az, fakat  100 hastanın birinden fazla görülebilen) ve SİNMONT  
ile ilişkili olduğu düşünülen yan etkiler şunlardır:  
• Baş ağrısı  
 
Ayrıca , SİNMONT  10 mg film kaplı tabletler ile yapılan klinik çalışmalarda bildirilen yan 
etkiler şunlardır:  
• Karın ağrısı  
 
SİNMONT ’un yan etkileri genellikle hafiftir ve SİNMONT  ile tedavi edilen hastalarda 
plaseboya (ilaç içermeyen tablet) göre daha yüksek sıklıkta ortaya çıkmışlardır.  
 
Yan etkiler aşağıdaki kategorilerde gösterildiği şekilde tanımlanmıştır:  
 
Çok yaygın : 10 hastanın en az birinde  görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek :1.000  hastanın  birinden  az,  fakat  10.000  hast anın  birinden  fazla görülebilir.  
6/7  
 
 
 
 Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
Aşağıdakilerden  biri  olursa,  SİNMONT 'u   kullanmayı    durdurunuz  ve  
DERHAL  doktorunuza bildiriniz veya size en yakın hastanenin acil bölümüne 
başvurunuz:  
 
Ciddi yan etkiler  
Aşağıdaki yan etkilerden herhangi birini fark ederseniz hemen doktorunuza söyleyiniz, 
bunlar sizin veya çocuğunuz için ciddi olabilir ve sizin veya çocuğunuzun acil tıbbi tedavi 
görmesi gerekebilir.  
 
Yaygın olmayan:  
• Yüz, dudak, dil ve/veya boğazda şişme dahil yutma güçlüğü veya nefes alma güçlüğüne yol 
açan alerjik reaksiyonlar  
• Davranış ve ruh hali değişiklikleri: saldırgan davranış veya düşmanlık içeren gerginlik hali 
(ajitasyon) , depresyon  
• Nöbet  
 
Seyrek:  
• Kanama eğiliminde artış  
• Titreme  
• Düzensiz kalp atışı  
 
 
Çok seyrek:  
• Grip benzeri hastalık, kollarda veya bacaklarda uyuşukluk veya karıncalanma, akciğer 
belirtilerinde kötüleşme ve/veya döküntü olaylarının kombinasyonu (Chur g-Strauss 
Sendromu)  (2. SİNMONT’u kullanmadan önce dikkat edilmesi gerekenler bölümüne 
bakınız)   
• Düşük kan trombosit (kan pulcuğu; kan pıhtılaşmasını sağlayan kan hücresi) sayısı  
• Davranış ve ruh hali değişiklikleri: Halüsinasyonlar (gerçekte var olmayan ş eyler görmek) 
disoryantasyon (zaman - mekan bilincini yitirme), intihar düşüncesi ve davranışı  
• Akciğerlerde şişme (iltihaplanma)  
• Hepatit (karaciğer iltihabı)  
• Hiçbir belirti vermeden de ortaya çıkabilen aniden ortaya çıkan şiddetli deri reaksiyonları 
(eritema multiforme)  
 
İlacın pazarlandığı dönemdeki diğer yan etkiler  
Çok yaygın:  
• Üst solunum yolu enfeksiyonu  
 
Yaygın:  
• Diyare, bulantı, kusma  
• Döküntü  
• Ateş 
• Karac iğer enzimlerinde yükselme  
 
Yaygın olmayan:  
• Davra nış ve ruh hali değişiklikleri: kabuslar dahil rüya anormallikleri, uykuya dalmada 
güçlük, uyurgezerlik,  sinirlilik, endişeli hissetme, yerinde duramama  
7/7  
 
 
 
 • Baş dönmesi,  sersemlik , karıncalanma/uyuşma  
• Burun kanaması  
• Ağız kuruluğu, hazımsızlık  
• Morluklar, kaşıntı, kurdeşen  
• Eklem ya da kas ağrısı, kas krampları  
• Çocuklarda yatak ıslatma  
• Bitkinlik/halsizlik , kendini iyi hissetmeme, şişlik  
 
Seyrek:  
• Davranış ve ruh hali değişiklikleri: dikkat bozukluğu, hafıza kaybı, kontrol edilemeyen 
kas hareketleri  
 
Çok seyrek:  
• Cildin altında ve en sık olarak kaval kemiğinizin üzerindeki bölgede kırmızı, dokununca 
ağrıyan kırmızı şişlikler (eritema nodozum)  
• Davranış ve ruh hali ile ilgili değişiklikler: obsesif -kompulsif belirtiler (tekrarlanan 
eylemlere yol açan istenmeyen düşünceler ve/veya korkular) , kekeleme  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşu nuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklay arak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağla mış olacaksınız . 
 
5. SİNMONT 'un saklanması  
SİNMONT ’u çocukların göremeyeceği, erişemeyeceği yerlerde ve ambalajında saklayınız.  
 
25°C altında ki oda sıcaklığında  saklayınız. Işıktan ve nemden koruyunuz.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra SİNMONT 'u kullanmayınız.  
 
Eğer üründe ve/veya ambalajında bozukluklar fark ederseniz  SİNMONT ’ıi kullanmayınız . 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz  
 
Ruhsat sahibi  :  Humanis Sağlık A.Ş.  
       Bağcılar /İstanbul  
 
Üretim yeri  :  Humanis Sağlık A.Ş.  
   Kapaklı /Tekirdağ  
Bu kullanma talimatı  ………..  tarihinde onaylanmıştır.  
