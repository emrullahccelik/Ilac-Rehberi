1 / 9  
 KULLANMA  TALİMATI  
 
 
İBİSCON® 2,5 mg / 2,5 mL + 0,5 mg / 2,5 mL nebülizasyon çözeltisi  
 
Bu ilaç ağız veya  burundan  soluyarak  (inhalasyon  yoluyla)  kullanılır.  
Steril  
 
• Etkin  madde: Her bir 2 ,5 mL’lik flakon , 2,5 miligram salbutamol  (3,01 miligram  
salbutamol  sülfat şeklinde)  ve 0,5 miligram ipratropium bromür (0 ,52 miligram  
ipratropium bromür monohidrat şeklinde) içerir.      
• Yardımcı maddeler: Sodyum klorür,  konsantre  hidroklorik asit , enjeksiyonluk  su.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.  
 
 
Bu Kullanma  Talimatında:  
 
1. İBİSCON  nedir ve  ne için kullanılır?  
2. İBİSCON ’u kullanmadan  önce  dikkat  edilmesi  gerekenler  
3. İBİSCON  nasıl  kullanılır?  
4. Olası  yan etkiler  nelerdir?  
5. İBİSCON ’un saklanması  
 
Başlıkları  yer almaktadır.  
 
1. İBİSCON  nedir ve ne  için kullanılır?  
 
İlacınızın adı İBİSCON ’dur. Bu ilacı, nebülizör adı verilen bir aletle kullanacaksınız. Bu  alet, 
ilacınızı solunum yoluyla alabilmeniz için buğu haline çevirir. İBİSCON  iki farklı  ilaç içerir:  
• İpratropium  bromür  
• Salbutamol  sülfat  
Her iki ilaç da “bronkodilatörler”, yani “bronş açıcılar” adı verilen bir ilaç grubunda yer alır.  
Bu ilaçlar “kronik obstrüktif akciğer hastalığı” ya da kısaca KOAH denilen bir hastalıkta daha  
kolay  nefes almayı  sağlamak  için kullanılır.  Bu ilaçlar,  solunum  yolunuzu  açarak  etki gösterir.  
 
İBİSCON  İnhalasyon Çözeltisi , her biri bir defada kullanılmak üzere hazırlanmış, 20 adet 2,5 
mL’lik polietilen flakon  içeren  ambalajlar  halinde  piyasaya  sunulmaktadır.  
 
2.  İBİSCON ’u kullanmadan  önce  dikkat  edilmesi  gerekenler  2 / 9  
  
İBİSCON ’u aşağıdaki  durumlarda  KULLANMAYINIZ:  
Eğer;  
- İpratropium,  salbutamol  veya  İBİSCON  formülündeki  yardımcı  maddelerden  herhangi 
birine karşı aşırı duyarlı (alerjik) iseniz (Bkz. Yukarıda “ Yardımcı maddeler”  bölümü)   
- Atropin ya da  atropin  benzeri  ilaç içeren  diğer  benzer  ilaçlara alerjik  iseniz,  
- “Hipertrofik  obstrüktif  kardiyomiyopati”  adlı bir kalp probleminiz  varsa.  Bu durumda  
kalbin  iki yarısı  arasında bulunan  duvar  büyümüştür  ve kan akımını  bloke  etmektedir.  
- Kalbiniz  çok hızlı çarpıyorsa  (taşiaritmi),  
- Gebe  iseniz  ya da gebe  kalma  ihtimaliniz  varsa  ya da emziriyorsanız.  
 
Yukarıda  sıralananlardan  herhangi  biri ya da birkaçı  sizin  için geçerliyse,  bu ilacı 
kullanmayınız. Eğer emin değilseniz, İBİSCON ’u kullanmadan önce doktorunuzla ya da  
eczacınızla  konuş unuz.  
 
İBİSCON ’u aşağıdaki  durumlarda  DİKKATLİ  KULLANINIZ:  
Eğer  aşağıdaki  durumlardan  biri sizin  için geçerliyse,  bu ilacı kullanmadan  önce  doktorunuza  
ya da  eczacınıza  danışınız;  
- Glokomunuz (göz tansiyonu)  varsa  ya da sizde  glokom  gelişebileceği  söylendiyse,  
- Kalp  ya da dolaşım  sorunlarınız  varsa  ya da  yakın  zamanda  bir kalp krizi geçirdiyseniz,  
- Şeker  hastalığınız  varsa,  
- Tiroid  beziniz  fazla  çalışıyorsa,  
- İdrara  çıkma  ile ilgili  sorununuz  varsa,  
- Prostat  sorunu  olan bir erkekseniz,  
- Kistik  fibrozunuz  varsa,  
-“Feokromasitoma”  adı verilen  bir durum  yaşadıysanız.  Bu durum  nadir  görülen,  habis  
olmayan  bir tümördür. İnhaleri  kullanmanız  semptomlarınızın  kötüleşmesine  neden  olabilir.  
- Salbutamolün yü ksek tedavi dozlarıyla, özellikle akut bronkospazm tedavisi (bkz. Bölüm 3  
ve 4) alanlarda “laktik asidoz” denen bir durum bildirilmiştir. Laktat seviyelerinde artış, hızlı  
nefes alma ve nefes darlığına (hırıltıda iyileşme olsa bile) neden olabilir. Eğer ilacın etki  
göstermediğini düşünüyorsanız veya nebülizörü doktorun önerdiğinden daha sık kullanma  
ihtiyacı  hissediyorsanız,  acilen doktorunuza  danışınız.  
 
Eğer  yukarıdakilerin  herhangi  birinin  sizin  için geçerli  olduğundan  emin  değilseniz,  İBİSCON  
kullanmadan  önce  doktorunuz  ya da eczacınızla  konuşunuz.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.   
 
İBİSCON ’un yiyecek  ve içecek  ile kullanılması  
İBİSCON  solunum yoluyla  uygulandığı  için yiyecek  ve içeceklerden etkilenmez.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Eğer  gebeyseniz ya  da gebe  kalma  ihtimaliniz  varsa,  İBİSCON  kullanmayınız.  
  
Tedaviniz  sırasında  hamile  olduğunuzu  fark ederseniz,  hemen  doktorunuza  veya eczacınıza  
danışınız.  
 
 
Emzirme  3 / 9  
 İlacı kullanmadan  önce  doktorunuza  veya eczacınıza  danışınız.  
Eğer  emziriyorsanız  İBİSCON  kullanmayınız.  
 
Araç  ve makine  kullanımı  
İBİSCON  tedavisi  sırasında  baş dönmesi,  odaklanmada  zorluk,  bulanık  görme  gibi etkiler 
ortaya çıkabilir. Eğer sizde yukarıda sözü edilen etkiler ortaya çıkarsa, araba ya da alet  ve 
makine  kullanmayınız.   
 
İBİSCON ’un içeriğinde bulunan bazı yardımcı maddeler hakkında önemli bilgiler  
İBİSCON  her 2,5 mL flakon başına 1 mmol sodyum (23 mg) ’dan daha az sodyum içerir yani 
aslında “sodyum içermez”.  
 
Diğer  ilaçlar  ile birlikte  kullanımı  
Eğer İBİSCON  tedavisi sırasında, reçetesiz temin ettikleriniz de dahil, başka bir ilaç  
kullanıyorsanız  ya da son zamanlarda  kullandıysanız,  doktorunuza  ya da eczacınıza  bu 
durumu bildiriniz. Bu durum, bitkisel ürünleri de kapsar. Çünkü İBİSCON  diğer ilaçların  
çalışmasını  etkiyebilir.  Diğer  ilaçlar  da İBİSCON ’un çalışma  şeklini  etkileyebilir.   
 
Özellikle  aşağıda  belirtilen  ilaçlardan  herhangi  birini  kullanıyorsanız  doktorunuza  ya da 
eczacınıza  söyleyiniz:  
• Prednizolon  gibi steroid  ilaçlar  
• İdrar  söktürücü  ilaçlar  (diüretikler)  
• Depresyon  ilaçları  
• Nefes  almanıza  yardımcı  olan ilaçlar  
• “Antikolinerjikler” olarak adlandırılan ilaçlar (Bu ilaçlar, kolik ağrısını, Parkinson  
hastalığını,  idrara  çıkma  ya da idrar  ya da dışkı  kaçırma  durumlarını  tedavi  için 
kullanılabilir)  
• Propranolol gibi betablokör ilaçlar (Bu ilaç lar kalp sorunlarını, yüksek kan basıncını,  
anksiyeteyi  ya da migreni  tedavi etmede  kullanılabilir),  
• “Beta -mimetikler” adı verilen, fenoterol gibi, solunumla ilgili sorunların tedavisi için  
kullanılan  ilaçlar  
• Digoksin  (kalbin  hızlı atması  durumunda  ya da kalp yetmezliği  için kullanılır)  
 
Eğer yukarıdakilerden herhangi birinin sizin için geçerli olup olmadığından emin değilseniz,  
İBİSCON  kullanmadan önce  doktorunuz  ya da  eczacınızla  konuşunuz.  
 
Ameliyatlar  
Ameliyatlarda kullanılan bazı  gazlar (anestezik gazlar) ilacınızın etkilerini değiştirebilir. Eğer  
bir ameliyat  geçirecekseniz,  doktorunuza,  diş hekiminize  ya da anesteziyi  yapacak  olan 
uzmana  İBİSCON  kullanmakta  olduğunuzu  mutlaka  söyleyiniz.  
 
Testler  
Rutin spor ilacı testlerinin bir parçası olarak idrar örneği vereceğiniz zaman, testi yapan kişiye  
bu ilacı kullandığınızı söyleyiniz. Çünkü İBİSCON  salbutamol içerir ve bu madde, testte  
pozitif  sonuca  neden olabilir.   
 
Eğer reçeteli ya da reç etesiz herhangi bir ilacı şu anda kullanıyorsanız veya son zamanlarda  
kullandınız  ise, lütfen  doktorunuza veya  eczacınıza bunlar  hakkında bilgi  veriniz.  
 
3. İBİSCON  nasıl  kullanılır?  
 4 / 9  
 Uygun  kullanım  ve doz/uygulama  sıklığı  için talimatlar:  
İlacınızı  ne zaman  ve nasıl  kullanacağınız  konusunda,  daima  doktorunuzun  talimatlarını  
izleyiniz. Emin değilseniz  doktorunuza veya  eczacınıza danışınız. En iyi  sonucu alabilmek  
için onların  talimatlarına  uyunuz.  Bu kullanma  talimatında  anlamadığınız  veya  emin  
olmadığınız konular  varsa  doktorunuza  veya  eczacınıza  sorunuz.   
 
Doz:  
Yetişkinler  (yaşlılar da  dahil)  ve 12  yaşından  büyük çocuklar için  olağan  doz, günde 3  ya da 4 
kez kullanılan birer  tek dozluk şişedir.  
İBİSCON  12 yaş altındaki çocuklara önerilmez.   
Bu ilacı yutmayınız  ya da enjekte etmeyiniz.  
Doktorunuzun  size söylediğinden  daha  fazla  miktarda  ilaç kullanmayınız.  
 
Aşağıdaki  durumlarda  hemen  doktorunuza  başvurunuz:  
• Eğer  ilacınızın  eskisi  gibi etkili  olmadığını  düşünüyorsanız,  
• Eğer  nebülizörü  doktorunuzun  size önerdiğinden  daha  fazla  kullanmaya  ihtiyaç  
duyuyorsanız  
 
Doktorunuz  bu durumlarda  ilacınızın  ne kadar  yararlı  olduğunu  kontrol  etme  gereksinimi  
duyabilir.  
Bazı durumlarda  doktorunuzun  ilacınızı  değiştirmesi  gerekebilir.  
 
Uygulama  yolu ve metodu:  
İBİSCON  İnhalasyon Çözeltisi, uygun bir nebülizatör veya intermitan pozitif basınçlı  
solunum cihazı (ventilatör) ile uygulanabilir. İBİSCON ’un doğru bir şekilde kullanımı  için, 
bu kullanma  talimatının  sonundaki  uygulama  talimatlarına  bakınız.  Yine  de emin  
olamazsanız,  doktorunuza  veya  eczacınıza  danışınız.  
 
Değişik  yaş grupları  
Çocuklarda  kullanımı:   
Çocuklardaki  bilgilerin  yetersiz  olması  nedeniyle,  İBİSCON ’un 12 yaşından küçük çocuklarda  
kullanılması  önerilmemektedir.  
 
Yaşlılarda  kullanımı:   
Yaşlı hastalar  İBİSCON ’u özel bir doz ayarlaması  yapılmaksızın   kullanabilirler.  
 
Özel  kullanım  durumları  
Böbrek/Karaciğer  yetmezliği:   
İBİSCON  karaciğer  ya da böbrek  yetmezliği  olan hastalarda  incelenmediği  için bu gibi 
hastalarda  dikkatle  kullanılmalıdır.  
 
Eğer  İBİSCON ’un etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız ile  konuşunuz.  
 
Kullanmanız  gerekenden  daha  fazla  İBİSCON  kullandıysanız  
İBİSCON ’dan kullanmanız  gerekenden  fazlasını  kullanmışsanız,  bir doktor  veya eczacı  ile 
konuşunuz.  
 5 / 9  
 İBİSCON ’u önerilen  dozdan  daha  fazla  kullanmanız  halinde,  içerdiği  ipratropium  bromüre 
bağlı olarak, kısa süre içinde ağız kuruluğu, gözde uyum  bozuklukları gibi bazı  etkiler ortaya 
çıkabilir. Bu etkiler, hafif ve geçicidir. Çünkü soluyarak veya ağızdan uygulama  sonrası  
vücutta  emilimi düşüktür.  
 
Bu ilacın formülünde bulunan diğer etkin madde olan salbutamol ile meydana gelen doz  
aşımının belirtileri arasında şunlar bulunur: kalp atım hızının artması (taşikardi), çarpıntı , 
titreme, tansiyonun  yükselmesi, kanda potasyum düzeyinin düşmesi, tansiyonun düşmesi,  
nabız basıncının genişlemesi, kalp atım hızında değişiklikler, anjinal ağ rı ve yüz kızarması  
(flushing).  Salbutamolün fazla miktarda alınması ile metabolik asidoz adı verilen bir tıbbi  
durum  da bildirilmiştir.  
 
Salbutamol doz aşımı durumunda doktorunuz size gerekli tedaviyi uygulayacaktır.  Bununla  
birlikte, eğer bronkospazm (bronşların kasılması) öykünüz varsa, doktorunuz bunu dikkate  
alarak  karar  verecektir.  
 
İBİSCON  kullanmayı  unutursanız  
Eğer  tavsiye  edilen  İBİSCON  dozlarından  birini  zamanında  almayı  unutursanız  
kaygılanmayınız ve hatırlar hatırlamaz uygulayınız. Ancak eğer bir sonraki dozun zamanı  
yaklaşmış  ise, unuttuğunuz dozu atlayınız  ve zamanı gelen  dozunuzu alınız.  
Başka  bir sorunuz olursa doktorunuza  veya eczacınıza  sorunuz.  
Unutulan  dozları  dengelemek  için çift doz almayınız.  
 
İBİSCON  ile tedavi  sonlandırıldığında  oluşabilecek  etkiler   
İBİSCON  tedavisinin gereğinden önce sonlandırılması, hastalığınızın ağırlaşmasına yol  
açabilir. Bu nedenle, şikayetleriniz ortadan kalkmış olsa bile, doktorunuz reçete ettiği sürece  
İBİSCON  kullanmaya devam ediniz. Eğer bu tedaviyi durdurmak istiyorsanız, mutlaka  
doktorunuza  danışınız.   
 
Bu ilacın  kullanımı  hakkında  başka  sorularınız varsa,  doktor  veya eczacınıza  sorunuz.  
 
4. Olası  yan etkiler  nelerdir?  
 
Tüm ilaçlar gibi, İBİSCON ’un içeriğinde bulunan maddelere duyarlı olan kişilerde yan  
etkiler  olabilir. Bu  yan etkiler  herkeste  görülmeyebilir.  
 
Aşağı dakilerden  biri olursa  İBİSCON ’u kullanmayı  durdurunuz  ve DERHAL  
doktorunuza  bildiriniz  veya  size en yakın  hastanenin  acil bölümüne  başvurunuz:  
 
•  İBİSCON  kullanımından sonra hırıltılı solunum ya da nefes almada güçlük ortaya  
çıkarsa,  doktorunuz aksini önermedikçe,  bu ilacı  kullanmaya  son veriniz.  
• Ciltte döküntü, kaşıntı ve kurdeşen gibi alerjik reaksiyonlar. Şiddetli durumlarda dil,  
dudaklar ve yüzün şişmesi ile aniden başlayan nefes almada güçlük ve baş dönmesine  
neden  olabilen kan  basıncı düşmesi  şeklinde  belirtiler  ortaya  çıkabilir.   
Bu yan etkilerden herhangi biri sizin için geçerli ise, derhal doktorunuza başvurunuz.  
Bunların  hepsi çok  ciddi yan  etkilerdir.  
Eğer  bu gibi etkiler  sizde  mevcut  ise, sizin  İBİSCON ’a karşı  ciddi  alerjiniz  var demektir.  Acil 
tıbbi müdahaleye veya  hastaneye  yatırılmanıza  gerek  olabilir.  
 6 / 9  
 Bu çok ciddi  yan etkilerin  hepsi  oldukça  seyrek görülür.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
Aşağıda belirtilen  yan etkiler  İBİSCON  kullanan  hastalarda  görülmüştür.   
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10  hastanın  en az 1’inde görülebilir.  
Yaygın:  10 hastanın  birinden  az, fakat  100 hastanın  birinden  fazla görü lebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek  : 1.000  hastanın  birinden az,  fakat  10.000  hastanın birinden  fazla görülebilir.  
Çok seyrek:  10.000  hastanın  birinden  az görülebilir.  
Sıklığı  bilinmeyen:  Eldeki  veriler  ile belirlenemeyecek  kadar  az hastada  görülebilir.  
 
Yaygın  olmayan   
- Sinirlilik,  baş dönmesi  ve sallanma  hissi 
- Ağız  kuruluğu  
- Öksürük  ve baş ağrısı  
- Bulantı  
- Boğazda  tahriş  
- Tansiyon  yükselmesi  
- Kalp  atım hızında  artış ve kalp atımında  düzensizlik  (palpitasyonlar)  
- Ses problemleri  (disfoni)  
- Deri reaksiyonları  
 
Seyrek   
- Anafilaktik  reaksiyon,  aşırı duyarlılık,  anjiyoödem  (dil, dudaklar  ve yüzde  şişme)  
- Kalp  atımında  düzensizlik  
- Düzenli  fakat  anormal  derecede  hızlı kalp atım hızı 
- Göğüs  ağrısı  (anjina  gibi kalp sorunlarına  bağlı  olarak).  Bu durum  ortaya  çıkarsa  
doktorunuza ya da eczacınıza söyleyiniz. Ancak, doktorunuz aksini söylenmedikçe ilacı  
kullanmaya devam  ediniz.  
- Bulanık görme, göz bebeklerinde büyüme, glokom, gözde ağrı, batma ve kızarıklık, gözün  
şişmesi, renkler ya da haleler görme, gözün farklı uzaklıklara uyum sağlamasında sorunlar  
(akomodasyon  bozuklukları)  
- Terlemenin  artması  
- Döküntü,  kurdeşen, kaşıntı  
- İlacın  inhalasyonundan hemen  sonra  ortaya  çıkan  beklenmedik göğüs  sıkışması  
- Boğazda  kuruma,  boğazın  şişmesi  
- Ses kaslarındaki  kasılmaya bağlı  olarak,  konuşmada  ve nefes almada  güçlük  
- Bronşların  daralması  sonucu  nefes almada  güçlük  
- İshal,  kabızlık,  kusma  ya da sindirim  sistemi  ile ilgili  diğer  sorunlar  
- Ağızda  şişme  ve ağız mukozasında  iltihaplanma  
- Kas krampları,  kas güçsüzlüğü  ve ağrı 
- İdrar  yapmada  güçlük  
- Kuvvetsizlik  (asteni)  
- Tansiyon  düşmesi  
- Ruh halinde  değişiklikler  
- Mental  bozukluk  (Beynin  bir hastalıkla  ya da ikincil  diğer  etmenlerle  oluşabilen  işlev  
bozukluğu)  
 
Ayrıca kanınızda potasyum düzeyleri beklenmedik biçimde azalabilir (hipokalemi). Eğer bu  
durum  ortaya  çıkarsa,  doktorunuz potasyum  düzeyinizi  kontrol  etmeye  devam  edecektir.  7 / 9  
  
Bilinmiyor   
Laktik asidoz olarak bilinen durum, karın ağrısı, hızlı nefes alma ve nefes darlığı (hırıltıda  
iyileşme  olsa bile) el -ayakta  üşüme,  düzensiz kalp  ritmi veya  susamaya  neden  olabilir.  
 
Eğer bu yan etkilerden herhangi biri sizi rahatsız ederse ya da şiddetlenirse ya da bu kullanma  
talimatında yer almayan herhangi bir yan etki ortaya çıkarsa doktorunuza ya da eczacınıza  
danışınız.  
 
Çözeltinin ya da buğusunun istenmeden göze kaçması sonucunda, gözde ağrı, batma ya da  
kızarma,  gözbebeğinde  genişleme,  bulanık  görme,  haleler  veya  renkli  görüntüler  görme  
oluşabilir. Eğer bu durumlar ortaya çıkarsa hemen doktorunuza başvurunuz.   Eğer herhangi  
bir diğer  zamanda  gözlerinizde  bir sorun ortaya  çıkarsa  doktorunuza  danışınız.  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız,  
doktorunuzu  ya da eczacınızı bilgilendiriniz.  
Yan etkilerin  raporlanması  
Kullanma  talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha fazla  bilgi edinilmesine  katkı sağlamış  olacaksınız.  
 
 
5. İBİSCON ’un saklanması  
 
İBİSCON ’u çocukların  göremeyeceği,  erişemeyeceği  yerlerde  ve ambalajında  saklayınız.  
 
25 oC altındaki  oda sıcaklığında  saklayınız.  Dondurmayınız.  Flakonları,  ışıktan  korumak   için, 
dış kartonunun içinde  saklayınız.    
 
İlacın  renginde  değişiklik  varsa  kullanmayınız.  
 
Son kullanma tarihiyle uyumlu olarak kullanınız  
 
Ambalajdaki  son kullanma  tarihinden  sonra  İBİSCON ’u kullanmayınız.  
Son kullanma  tarihi  belirtilen  ayın son günüdür.  
 
Eğer  üründe  ve/veya  ambalajında  bozukluklar  fark ederseniz  İBİSCON ’u kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe  atmayınız!  Çevre , Şehircilik  ve 
İklim Değişikliği   Bakanlığınca  belirlenen  toplama  sistemine  veriniz.  8 / 9  
 Ruhsat  Sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İstanbul  
 
Üretim Yeri :    
Abdi İbrahim İlaç San. ve Tic. A.Ş.  
Orhan Gazi Mah. Tunç Cad. No.3  
Esenyurt / İ stanbul  
 
 
Bu kullanma  talimatı  19/03/2025  tarihinde  onaylanmıştır.  9 / 9  
 Uygulama  Talimatı:  
 
Tek dozluk flakonları yalnızca, uygun bir nebülizör cihazı ile kullanınız. İlacı içmeyiniz veya  
damar  içinden  enjeksiyon şeklinde  kullanmayınız.  
 
Nebülizörünüzü kullanmaya başlamadan önce, aşağıdaki 1’den 6’ya kadar sıralanan bilgileri  
okuyunuz.  
 
1. Nebülizörü,  imalatçısının  ya da hekimin  talimatları  doğrultusunda  kullanıma  hazırlayınız.  
Nasıl  kullanacağınızdan  emin değilseniz, doktorunuza  sorunuz.  
 
 2. Tek dozluk  bir flakonu  şeritten  koparınız.  
• Yeni  bir tek dozluk  flakonu  dikkatlice  şeritten   ayırınız.  
• Flakon  daha  önce  açılmışsa  veya  içindeki  sıvının   rengi  
değişmişse  kullanmayınız.  
 
3. Tek dozluk  flakonu,  uç kısmını  sertçe  bükerek  açınız.  
• Bunu  yaparken flakonu  daima  yukarı  doğru  tutunuz.  
 
4. Tek dozluk  flakonun  içeriğini,  nebülizörün  rezervuarına  (depo  
kısmına)  sıkarak boşaltınız.  
• Farklı bir miktar kullanmanı z gerekiyorsa doktorunuz  
size söyleyecektir.  
 
5. Nebülizörü,  doktorunuzun  tarif ettiği  şekilde  inhale  ediniz.  
 
6. Kullandıktan  sonra,  rezervuarda  kalmış  olabilecek  çözeltiyi  
atınız ve  nebülizörü,  
• imalatçısının  talimatları  doğrultusunda  temizleyiniz.  
• Nebülizörünüzü  temiz  tutmanız  önemlidir.  
 
Sıvı veya buğu halindeki ilaç kazayla gözünüze kaçarsa, gözlerinizde ağrı, batma ve kızarma,  
göz bebeklerinizde  genişleme,  görmede  bulanıklık  olabilir,  renkli  ve ışıklı  görüntüler  
görebilirsiniz. Böyle bir durum ortaya çıkarsa, doktorunuza başvurunuz. Göz problemleriniz  
başka  bir zaman ortaya  çıkarsa, doktorunuzu arayınız.  
 
Tek dozluk  flakonlar  koruyucu  madde  içermediğinden,  mikroplarla  bulaşmayı  önlemek  
amacıyla, flakonun açıldıktan hemen sonra kullanılması ve her uygulamada yeni bir flakonun  
açılması  önem  taşımaktadır.  Kısmen  kullanılmış,  açılmış  veya  hasar  görmüş  tek dozluk  
flakonlar  atılmalıdır.  
 
İBİSCON® 2,5 mg / 2 ,5 mL + 0,5 mg / 2 ,5 mL Nebülizasyon Çözeltisi ’nin, aynı nebülizör  
içinde  diğer  ilaçlarla karıştırılmaması  özellikle  önerilmektedir.  