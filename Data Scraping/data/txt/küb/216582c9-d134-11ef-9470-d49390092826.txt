KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROLADOL® 50 mg kapsül
2. KALİTATİF VE KANTİTATİF BİLEŞİM
Etkin madde:
Her kapsülde, 50 mg Tramadol hidroklorür bulunur.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Kapsül.
Beyaz, kokusuz toz içeren 4 numara beyaz, opak sert jelatin kapsüller.
4. KLİNİK ÖZELLİKLER
4.1. Terapötik endikasyonlar
Orta veya şiddetli ağrıların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doz ayarlaması, ağrının şiddetine ve hastanın verdiği bireysel yanıta göre yapılmalıdır. Genel
olarak ağrıyı giderecek en düşük doz seçilmelidir.Özel klinik durumlar dışında tramadolün
günlük dozu 400 mg'ı (8 kapsül) aşmamalıdır.
Yetişkinlerde ve 12 yaşın üzerindeki gençlerde: 4-6 saatte bir 50-100 mg tramadol
hidroklorür dozlarında uygulanabilir.
Uygulama süresi:
ROLADOL® ile tedavide, ilaç bağımlılığı ve çekilme bulgularının oluşmasını engellemek için
mümkün olan endikasyonlarda tedavi süresi kısa tutulmalı ve intermitan uygulama
yapılmalıdır. ROLADOL® ile uzun süreli tedavide, bağımlılık yapma olasılığı tümüyle göz
ardı edilmemelidir. Bu nedenle tedavinin süresine ve gerekirse geçici olarak ilacın alınımının
durdurulmasına doktor karar vermelidir.
Uygulama şekli:
ROLADOL® kapsüller daima bütün olarak, bölmeden ve çiğnemeden, yeterli miktarda sıvı
ile aç karnına veya yemeklerden sonra alınabilir.
Özel popülasyonlara ilişkin ek bilgiler:
Böbrek/Diyaliz Hastaları/Karaciğer yetmezliği: Böbrek ve/veya karaciğer yetmezliği olan
hastalarda tramadolün eliminasyonu gecikir. Bu hastalarda, hekim hastanın ihtiyaçlarına göre
doz aralığının uzatılmasını düşünebilir.
Pediyatrik popülasyon: ROLADOL® kapsül 12 yaşın altındaki çocuklar için uygun değildir.
1Geriyatrik popülasyon: 75 yaşa kadar, klinik belirgin karaciğer ve böbrek yetmezliği
olmayan hastalarda doz ayarlaması gerekli değildir. 75 yaşın üzerindeki hastalarda
eliminasyon süresi uzayabilir. Bu nedenle gerekirse doz aralıkları uzatılabilir.
4.3. Kontrendikasyonlar
ROLADOL® aşağıdaki durumlarda kontrendikedir.
• Etkin maddeye veya içindeki bileşenlerden herhangi birine aşırı duyarlılığı olanlarda,
• Alkol, hipnotikler, analjezikler, opioidler veya psikotropik madde içeren ilaçlarla
oluşan akut intoksikasyonlarda,
• MAO inhibitörü alan veya son 14 gün içinde MAO inhibitörü almış olan hastalarda,
• Tedavi ile kontrol edilemeyen epilepsi hastalarında,
• Uyuşturucu yoksunluk tedavisi amacıyla.
4.4. Özel kullanım uyarıları ve önlemleri
• ROLADOL® opioid bağımlısı olan hastalarda, kafa yaralanması olan hastalarda, şokta,
bilinç düzeyini azaltan nedeni belirsiz olgularda, solunum merkezi veya fonksiyonu
bozukluğunda ve kafa içi basıncın arttığı durumlarda dikkatli kullanılmalıdır.
• Opioidlere duyarlı hastalarda dikkatli kullanılmalıdır.
• Tedavi edilen hastada solunum depresyonu varsa veya aynı zamanda merkezi sinir
sistemini baskılayan ilaçlar kullanılıyorsa veya önerilen doz belirgin şekilde aşılmışsa,
bu durumlarda solunum depresyonu oluşabilir.
• Önerilen dozlarda ROLADOL® kullanan hastalarda konvülsiyonlar bildirilmiştir. Doz
önerilen günlük maksimum dozu (400 mg) aşarsa risk artabilir. Ek olarak
ROLADOL®, nöbet eşiğini düşüren başka ilaçlar kullanan hastalarda nöbet riskini
artırır. Epilepsi hastalarında veya nöbetlere yatkınlığı olan hastalarda ROLADOL®
yalnızca mutlaka gerekliyse kullanılmalıdır.
• ROLADOL®’ün bağımlılık potansiyeli düşüktür. Uzun dönem kullanımda tolerans,
fiziksel ve psikolojik bağımlılık gelişebilir. İlaç kötüye kullanımına veya bağımlılığa
yatkın hastalarda ROLADOL® tedavisi kısa sürelerde ve ciddi tıbbi gözetim altında
uygulanmalıdır.
• ROLADOL® opioid bağımlı hastalarda yerine koyma tedavisi için uygun değildir. Bir
opioid agonisti olduğu halde ROLADOL® morfin yoksunluk semptomlarını
baskılayamaz.
4.5. Diğer tıbbi ürünler ile etkileşimler ve diğer etkileşim şekilleri
ROLADOL®, MAO inhibitörleri ile kombine edilmemelidir (bölüm 4.3’e bakınız). Bir opioid
olan petidin kullanımından önceki 14 gün içinde MAO inhibitörleri ile tedavi edilen
hastalarda, santral sinir sistemi, solunum ve kardiyovasküler fonksiyon üzerinde yaşamı tehdit
eden etkileşimler gözlenmiştir. ROLADOL® tedavisi sırasında MAO inhibitörleri ile aynı
etkileşimler dışlanamaz.
ROLADOL®’un alkol dahil santral sinir sistemini deprese edici diğer tıbbi ürünlerle bir arada
kullanımı SSS etkilerini potansiyalize edebilir (bölüm 4.8’e bakınız).
Farmakokinetik çalışmaların sonuçları, ROLADOL® ile birlikte veya öncesinde simetidin
(karma fonksiyonlu oksidoz enzim inhibitörü) uygulanmasının klinik anlamı olan
2etkileşimlere yol açmasının zor olduğunu göstermiştir. Birlikte veya öncesinde karbamazepin
(enzim indükleyici) verilişi, analjezik etkiyi azaltabilir ve etki süresini kısaltabilir.
Tramadol konvülsiyonlar oluşturabilir ve selektif serotonin geri-alım inhibitörleri (SSRİ),
serotonin norepinefrin geri-alım inhibitörleri (SNRİ), trisiklik antidepresanlar, antipsikotikler
ve nöbet eşiğini düşürücü diğer tıbbi ürünler (örn. bupropion, mirtazapin,
tetrahidrokanabinol)’in konvülsiyonlara neden olma potansiyelini artırır.
ROLADOL®’ün, tedavide selektif serotonin geri-alım inhibitörleri (SSRİ), serotonin
norepinefrin geri-alım inhibitörleri (SNRİ) gibi serotonerjik ilaçlarla, MAO inhibitörleri (bkz.
bölüm 4.3), trisiklik antidepresanlar ve mirtazapin ile kombine edilerek kullanımında
serotoneıjik toksisiteye neden olabilir. Aşağıdakilerden birinin varlığında serotonin sendromu
olasılığı akla gelmelidir:
• spontan klonus,
• ajitasyon veya diyaforez ile birlikte indüklenebilir veya oküler klonus,
• tremor ve hiperrefleksi,
• hipertoni ve 38 °C'nin üstünde vücut sıcaklığına eşlik eden indüklenebilir veya oküler
klonus.
Serotonerjik ilaçların kesilmesi genellikle hızlı bir düzelme sağlar. Tedavi semptomların tipi
ve şiddetine bağlıdır.
Bazı hastalarda artmış INR ile majör kanama ve ekimozlar bildirildiğinden, tramadol ve
kumarin türevleri (örneğin varfarin) birlikte uygulanırken dikkatli olunmalıdır.
CYP3A4’ü inhibe ettiği bilinen ketokonazol ve eritromisin gibi diğer aktif maddeler,
tramadolün metabolizmasını (N-demetilasyon) ve muhtemelen aktif O-demetilli metabolitinin
metabolizmasını inhibe edebilirler. Bu tip etkileşimlerin klinik önemi araştırılmamıştır (bölüm
4.8’e bakınız).
Sınırlı sayıda çalışmada, antiemetik 5-HT antagonisti ondansetronun pre- veya postoperatif
3
uygulanışı, postoperatif ağrısı olan hastalarda tramadol gereksinimini artırmıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tramadolün kadınlardaki güvenliliği kanıtlanmadığından ROLADOL® kapsül korunma
yöntemi uygulamayan kadınlarda dikkatle kullanılmalıdır. ROLADOL® kapsül kullanan
kadınlar uygun bir doğum kontrolü yöntemi uygulamalıdır.
Gebelik dönemi
Tramadol plasentayı geçer. İnsanda gebelikte tramadolün güvenliliği ile ilgili çok az bilgi
bulunmaktadır. Bu yüzden ROLADOL® gebe kadınlarda kullanılmamalıdır.
Deney hayvanları üzerinde yapılan çalışmalar. gebelik ve/veya embriyonal/fetal gelişim
ve/veya doğum ve/veya doğum sonrası gelişim üzerindeki etkiler bakımından yetersizdir.
3Deney hayvanlarında yüksek dozlarda organ gelişimi, kemikleşme ve neonatal mortalite
üzerinde etkili olduğu gösterilmiştir. İnsanlara yönelik potansiyel risk bilinmemektedir.
Doğumdan önce veya doğum sırasında verilen Tramadol uterus kasılmalarını etkilemez.
Yenidoğanlarda, solunum hızında klinik önemi olmayan değişiklikler oluşturabilir. Gebelik
sırasında kronik kullanımı neonatal yoksunluk belirtilerine yol açabilir.
Laktasyon dönemi
Emzirme sırasında, anneye verilen dozun %0.1’i süte geçer.
Emzirme döneminde kullanımı önerilmektedir.
Genellikle, sadece bir kez tramadol verilişinden sonra emzirmeyi kesmek gerekmez.
Üreme yeteneği / Fertilite
Pazarlama sonrası gözlemlerdeki veriler tramadolün üreme yeteneği üzerine etkisinin
bulunmadığını göstermektedir. Hayvan çalışmaları tromadolün fertilite üzerine etkisini
göstermemiştir.
4.7 Araç ve makine kullanımı üzerindeki etkiler
ROLADOL® uyku haline ve baş dönmesine neden olabilir ve bu şekilde sürücülerin veya
makine kullanıcıların reaksiyonlarını bozabilir. ROLADOL® kullanırken araba ve makine
kullanılmamalıdır. Bu durum diğer psikotropik maddelerle özelikle alkolle beraber kullanım
durumunda ortaya çıkar.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
ROLADOL® kullanımı ile en yaygın bildirilen advers reaksiyonlar bulantı ve baş dönmesidir,
her ikisi de hastaların %10’undan fazlasında oluşur.
Bağışıklık sistemi hastalıkları
Seyrek: alerjik reaksiyonlar (örneğin dispne, bronkospazm, hırıltı, anjiyonörotik ödem) ve
anafilaksi.
Metabolizma ve beslenme hastalıkları
Seyrek: iştah değişiklikleri
Psikiyatrik hastalıkları
Seyrek: halüsinasyonlar, konfüzyonel durum, uyku bozuklukları, deliryum, anksiyete ve
kabus görme. Psişik advers reaksiyonlar ROLADOL® alınışını takiben, kişiden kişiye değişen
şiddette ve özellikte, kişiliğe ve tedavi süresine bağlı olarak oluşabilir. Bunlar mizaç
değişiklikleri (genellikle öfori, bazen disfori), aktivitede değişiklikler (genellikle baskılanma,
bazen artma), kognitif ve sensoriyel kapasitede değişikliklerdir (örneğin karar verme
davranışı, algılama bozuklukları). İlaç bağımlılığı oluşabilir. Opiyat yoksuniuğu sırasında
oluşanlara benzer yoksunluk reaksiyonu belirtileri oluşabilir. Bu belirtiler: ajitasyon,
anksiyete, sinirlilik, uykusuzluk, hiperkinezi, tremor ve gastrointestinal belirtiler. Tramadolün
kesilmesi ile çok seyrek rastlanan diğer semptomlar: panik atakları, şiddetli anksiyete,
halüsinasyonlar, paresteziler, tinnitus ve alışılmadık santral sinir sistemi belirtileri (örneğin
konfüzyon, delüzyonlar, depersonalizasyon, gerçeklikten kopuş, paranoya).
4Sinir sistemi hastalıkları
Çok yaygın: baş dönmesi (sersemlik hali).
Yaygın: başağrısı, uyku hali (somnolans).
Seyrek: konuşma bozuklukları, parestezi, tremor, epileptiform konvülsiyonlar, istem dışı kas
kasılmaları, anormal koordinasyon, senkop.
Konvülsiyonlar, başlıca yüksek tramadol dozlarından sonra veya nöbet eşiğini düşürebilen
tıbbi ürünlerle birlikte kullanıldığında oluşmuştur (bölüm 4.4 ve 4.5'e bakınız).
Göz hastalıkları
Seyrek: miyozis, midriyazis, bulanık görme
Kardiyovasküler hastalıklar
Yaygın olmayan: kardiyovasküler regülasyon (çarpıntı, taşikardi). Bu advers reaksiyonlar
özellikle intravenöz verilişte ve fiziksel stresli hastalarda oluşabilir.
Seyrek: bradikardi
Vasküler hastalıklar
Yaygın olmayan: kardiyovasküler regülasyon (postural hipotansiyon veya kardiyovasküler
kollaps). Bu advers reaksiyonlar özellikle intravenöz verilişte ve fiziksel stresli hastalarda
oluşabilir.
Solunum hastalıkları
Seyrek: solunum baskılanması, dispne
Önerilen dozlar belirgin şekilde aşılırsa ve diğer santral depresan maddeler birlikte alınırsa
(bölüm 4.5'e bakınız) solunum depresyonu oluşabilir.
Astımda kötüleşme bildirilmiştir, ancak nedensel bir ilişki saptanamamıştır.
Gastrointestinal hastalıklar
Çok yaygın: bulantı
Yaygın: kusma, kabızlık, ağız kuruluğu
Yaygın olmayan: öğürme; gastrointestinal rahatsızlık (midede baskı hissi, şişkinlik), diyare
Hepato-biliyer hastalıkları
Birkaç izole vakada, tramadol tedavisi ile zamansal bağlantılı olarak, karaciğer enzim
değerlerinde artış bildirilmiştir.
Deri ve deri altı doku hastalıkları
Yaygın: Hiperhidrozis
Yaygın olmayan: deri reaksiyonları (örneğin kaşıntı, döküntü, ürtiker)
Kas-iskelet sistemi bozuklukları
Seyrek: motor güçsüzlük
Böbrek ve idrar hastalıkları
Seyrek: işeme bozuklukları (disüri ve üriner retansiyon)
Genel bozukluklar
Yaygın: fatig (yorgunluk)
5Araştırmalar:
Seyrek: kan basıncında artış.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildinneleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Prensipte, tramadol ile zehirlenme belirtilerinin, diğer santral etkili analjeziklerin (opioidler)
etkilerine benzemesi beklenir. Bunlar özellikle miyozis, kusma, kardiyovasküler kollaps,
komaya dek değişen bilinç bozuklukları, konvülsiyonlar ve solunumun durmasına kadar varan
solunum depresyonudur.
Tedavi
Genel acil müdahale ilkeleri uygulanır. Solunum yolu açık tutulur (aspirasyon!), semptomlara
göre solunum ve dolaşımın sürdürülmesi sağlanır. Mide, kusturma (bilinci açık hastalarda)
veya gastrik yıkama ile boşaltılır. Solunum depresyonu için antidot naloksondur. Hayvan
deneylerinde naloksonun konvülsiyonlar üzerine etkisi yoktur. Bu vakalarda intravenöz
diazepam verilmelidir.
Aktif kömür ve gastrik lavaj uygulaması ile yapılan gastrik dekontaminasyon, tramadolün
yutulmasından sonraki 2 saat içinde yapılmalıdır. Yüksek dozlar veya yavaş-salımlı
formülasyon zehirlenmelerinde söz konusu ise daha geç de uygulanabilir.
Tramadol serumdan hemodiyaliz veya hemofiltrasyon ile minimal derecede elimine edilir. Bu
yüzden ROLADOL® ile akut zehirlenmelerin hemodiyaliz veya hemofiltrasyon ile tek başına
tedavisi, detoksifikasyon için uygun değildir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Analjezikler / Diğer opioidler
ATC kodu: N02AX02
Tramadol santral olarak etki gösteren bir opioid analjeziktir. µ, δ ve κ opioid reseptörler
üzerinde selektif olmayan saf bir agonisttir; µ reseptörlere afinitesi daha yüksektir. Analjezik
etkisine katkıda bulunan diğer mekanizmalar, nöronal noradrenalin geri-alınımının
inhibisyonu ve serotonin salımının artırılmasıdır.
Tramadol antitusif bir etkiye de sahiptir. Morfinin aksine, tramadolun analjezik dozları geniş
bir aralıkta solunumu deprese edici etki oluşturmaz. Gastrointestinal motilite de az etkilenir.
Kardiyovasküler sistem üzerindeki etkiler hafif olma eğilimindedir. Tramadolün potensinin,
morfininkinin 1/10 (onda biri) ile 1/6 (altıda biri) arasında olduğu bildirilmektedir.
65.2 Farmakokinetik özellikler
Emilim:
Intramusküler uygulamadan sonra tramadol hızlıca ve tamamen emilir; 45 dakika sonra
ortalama pik serum konsantrasyonuna (C ) erişilir ve biyoyararlanım yaklaşık %100’dür.
maks
Oral verilişten sonra tramadolün %90’ından fazlası emilir. Emilim yarılanma ömrü 0.38 ±
0.18 saattir.
Oral ve i.v uygulama sonrası serum tramadol konsantrasyon eğrileri altındaki alanlar
karşılaştınldığında tramadol kapsüller için biyoyararlanım 68±%13 olarak gösterilmiştir.
Diğer opioid analjeziklere kıyasla tramadol kapsüllerinin mutlak bioyararlanımı oldukça
yüksektir.
Kapsüllerin verilişinden sonra doruk plazma konsantrasyonuna 2 saat sonra erişilir. 100 mg
Tramadol HCl retard tablet verilişinden sonra, C =l41±40 ng/mL olan doruk plazma
maks
konsantrasyonuna 4.9 saat sonra erişilir. 200 mg tablet verilişinden sonra, C =260±62
maks
ng/mL olan doruk plazma derişimine 4.8 saat sonra erişilir.
EAA olarak ölçülen biyoyararlanım derecesi bakımından tablet ve oral damlanın
farmakokinetikleri ile kapsülün farmakokinetiği arasında anlamlı bir farklılık yoktur. Oral
kapsül ve tabletin C değerleri arasında %10’luk bir farklılık vardır. Oral damla için C ’a
maks maks
erişme süresi 1 saat, tablet için 1.5 saat ve kapsül için 2.2 saattir, oral sıvı formların hızlı
emilimi olduğu gösterilmektedir.
Dağılım:
Tramadol yüksek bir doku afinitesine sahiptir (V =203±40 L). Plazma proteinlerine yaklaşık
d,β
%20 oranında bağlanır.
Tramadol kan-beyin engelini ve plasenta engelini aşar. Sütte çok küçük miktarlarda etkin
madde ve O-desmetil türevi bulunur (uygulanan dozun sırasıyla %0.1 ve %0.02’si).
Biyotransformasyon:
İnsanlarda tramadol başlıca N- ve O-demetilasyon ve O-demetilli ürünlerin glukuronik asitle
konjugasyonu yoluyla metabolize edilir. Sadece O-desmetiltramadol farmakolojik yönden
aktiftir. Diğer metabolitler arasında bireyler arası belirgin niceliksel farklılıklar vardır.
Şimdiye dek, idrarda 11 metaboliti bulunmuştur. Hayvan deneyleri O-desmetiltramadolün ana
bileşikten 2-4 kez daha güçlü olduğunu göstermiştir. Yarılanma ömrü t (6 sağlıklı gönüllü)
1/2,β
7.9 saattir (aralık 5.4-9.6 saat) ve yaklaşık olarak tramadolünki kadardır.
Tramadolün biyotransformasyonunda yer alan CYP3A4 ve CYP2D6 izoenzimlerinden biri
veya her ikisinin inhibisyonu, tramadol veya aktif metabolitinin plazma konsantrasyonunu
etkileyebilir. Şu ana dek klinik önemi olan etkileşimler bildirilmemiştir.
Eliminasyon:
Eliminasyon yarılanma ömrü t veriliş yolundan bağımsız olarak, yaklaşık 6 saattir. 75
1/2,β
yaşın üstündeki hastalarda yaklaşık 1.4 katı uzayabilir.
Tramadol ve metabolitleri hemen hemen tamamen böbrekler yoluyla atılırlar. Kümülatif
üriner atılım, verilen dozun toplam radyoaktivitesinin %90’ıdır. Karaciğer ve böbrek
fonksiyon yetmezliğinde yarılanma ömrü hafif uzayabilir. Karaciğer sirozu olan hastalarda,
eliminasyon yarılanma ömrü 13.3±4.9 saat (tramadol) ve 18.5±9.4 saat (O-desmetiltramadol),
7bir uç vakada sırasıyla 22.3 saat ve 36 saat olarak gösterilmiştir. Böbrek yetmezliği olan
hastalarda (kreatinin klerensi < 5ml/dk) değerler 11±3.2 saat ve 16.9±3 saat, bir uç vakada
sırasıyla 19.5 saat ve 43.2 saattir.
Tramadol terapötik doz aralığında doğrusal bir farmakokinetik profile sahiptir.
Serum konsantrasyonları ile analjezik etki arasındaki ilişki doza bağımlıdır, ancak bazı
vakalarda belirgin şekilde değişir. Genellikle 100-300 mg/mL’lik bir serum konsantrasyonu
etkilidir.
5.3. Klinik öncesi güvenlilik verileri
Tramadolün sıçanlarda ve köpeklerde 6-26 hafta süreyle oral ve parenteral, köpeklerde 12 ay
oral tekrarlanarak verilişinde, hematolojik, klinik kimyasal ve histolojik incelemeler, madde
ile ilgili herhangi bir değişikliğe ilişkin bir kanıt göstermedi. Santral sinir sistemi belirtileri
yalnızca terapötik aralığın belirgin olarak üstündeki yüksek dozlardan sonra oluştu: yerinde
duramama, salivasyon, konvülsiyonlar ve kilo almada azalma. Sıçanlar ve köpekler sırasıyla
20 mg/kg ve 10 mg/kg oral dozlarını, köpekler 20 mg/kg rektal dozlarını herhangi bir
reaksiyon oluşmaksızın tolere ettiler.
Sıçanlarda 50 mg/kg/gün dozunun üzerindeki tramadol dozları annede toksik etkilere neden
oldu ve yenidoğan mortalitesini artırdı. Yavrularda ossifikasyon bozuklukları, vajina ve göz
açılmasında gecikme şeklinde gelişme geriliği oluştu. Erkek ve dişi fertilitesi etkilenmedi.
Tavşanlarda 125 mg/kg dozun üzerinde annede toksik etkiler ve yavrularında iskelet
anormallikleri vardı.
Bazı in-vitro test sistemlerinde mutajenik etki kanıtı mevcuttu. In-vivo çalışmalar bu tip
etkiler göstermedi. Şu ana dek elde edilen bilgilere göre, tramadol non-mutajenik olarak
sınıflandırılabilir.
Tramadol hidroklorürün tümör oluşturma potansiyeli üzerine çalışmalar sıçanlarda ve
farelerde gerçekleştirilmiştir. Sıçanlardaki çalışmalar, tümör insidansında madde ile ilişkili
herhangi bir artışa ilişkin bir kanıt göstermemiştir. Farelerdeki çalışmalarda, erkeklerde
karaciğer hücre adenom insidansında bir artış (15 mg/kg üzeri dozlarda doz bağımlı anlamlı
olmayan artış) ve dişilerde tüm doz gruplarında pulmoner tümörlerde bir artış (anlamlı, ancak
doz-bağımlı değil) vardı.
6. FARMASÖTİK ÖZELLİKLER
6.1. Yardımcı maddelerin listesi
Dibazik kalsiyum fosfat, dihidrat
Magnezyum stearat
Kolloidal silikon dioksit
Jelatin
Titanyum dioksit (E171)
86.2. Geçimsizlikler
Bildirilmemiştir.
6.3. Raf ömrü
24 aydır.
6.4. Saklamaya yönelik özel tedbirler
25˚C’nin altındaki oda sıcaklığında saklayınız.
6.5. Ambalajın niteliği ve içeriği
10 ve 20 kapsüllük Al/PVC blister ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Angelini İlaç San. ve Tic. A.Ş.
Büyükdere Cad. No:103/B Şarlı İş Merkezi B Blok Daire:3
34394 Mecidiyeköy/İstanbul
Tel: 0212 266 2423
Faks: 0212 266 2422
8. RUHSAT NUMARASI(LARI)
204/36
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 27.04.2004
Ruhsat yenileme tarihi :
10. KÜB’ÜN YENİLENME TARİHİ
-----
9