KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORYXA EASYHALER® 12 mcg/doz inhalasyon için toz
2. KALİTATİF VE KANTİTATİF BİLEŞİM
Etkin madde
Formoterol fumarat dihidrat 0.012 mg
Yardımcı maddeler
Laktoz monohidrat 7.987 mg
Yardımcı maddeler için bölüm 6.1’e bakınız.
3. FARMASÖTİK FORM
İnhalasyon tozu.
Beyaz, sarımsı beyaz renkte toz.
4. KLİNİK ÖZELLİKLER
4.1. Terapötik endikasyonlar
• Astım semptomlarının düzeltilmesi ve kontrol altına alınması amacıyla bir inhale
kortikosteroid ile birlikte kullanılır. Astım hastalığının basamaklı tedavisinde 3.
basamaktan itibaren (inhaler steroidlerle kontrol altına alınamayan astımlı hastalarda)
kullanılır.
• Orta ve ağır KOAH olgularında uzun etkili β agonistler, hem semptomları kontrol altına
2
almada hem de yaşam kalitesini düzeltmede ve alevlenme sıklığını azaltmada etkilidir.
• İnhale alerjenler, soğuk hava ya da egzersizle indüklenen bronkospazm profilaksisi.
4.2. Pozoloji ve uygulama şekli
Pozoloji/uygulama sıklığı ve süresi:
Astım:
Yetişkinler:
FORYXA EASYHALER®’ in etkin maddesi formoterolün de dahil olduğu uzun etkili beta 2
agonist sınıfı ilaçlar, astımlı hastalarda, yalnızca düzenli ve yeterli dozda inhale kortikosteroid
alan hastalarda bu tedaviye ek olarak kullanılır. FORYXA EASYHALER® dozu, hastanın
kişisel ihtiyacına göre ayarlanmalı ve terapötik amaca ulaşılmasını sağlayan en düşük dozda
uygulanmalıdır. Doz, önerilen maksimum dozu aşacak şekilde artırılmamalıdır.
İnhalasyondan 12 saat sonra FORYXA EASYHALER®, hala önemli derecede bronkodilatör
etki gösterdiğinden, çoğu olguda günde iki defa uygulama şeklindeki idame tedavisi, kronik
durumlarla ilişkili gündüz ve gece görülen bronkokonstriksiyonu kontrol altına alır.
1Düzenli idame tedavisi için, günde iki defa 1 inhalasyon (12 mikrogram formoterole eşdeğer)
kullanılması önerilir. Daha ciddi vakalarda günde 2 kez 2 inhalasyon verilir. Önerilen en
yüksek idame dozu günde 48 mikrogramdır.
Gerekirse belirtilerin hafifletilmesi için önerilen en yüksek günlük doz olan 48 mikrogramı
aşmamak kaydıyla her gün 1-2 ilave inhalasyon kullanılabilir. Ancak haftada iki günden fazla
ilave dozlara ihtiyaç olduğu takdirde doktora danışılmalı ve tedavi yeniden
değerlendirilmelidir, çünkü bu durum hastalığın ağırlaştığının belirtisi olabilir. FORYXA
EASYHALER®, astım ataklarının akut semptomlarını hafifletmek için kullanılmamalıdır.
Akut atak durumunda, kısa etkili bir beta2-agonist kullanılmalıdır (bkz. Bölüm 4.4).
Çocuklar (5 yaş ve üzeri):
FORYXA EASYHALER® sadece inhale bir kortikosteroide ilave olarak reçete edilmeli ve
kullanılmalıdır. Düzenli idame tedavisi için, günde iki defa 1 inhalasyon (12 mikrogram)
kullanılması önerilir.
İnhale kortikosteroid ile uzun etkili beta2 agonistin ayrı kullanılmasının gerekli olduğu
durumlar dışında 5-12 yaş arası çocuklarda, inhale kortikosteroid ile uzun etkili beta2 agonist
(LABA) içeren bir kombinasyon preparatla tedavi uygulanması tavsiye edilir (bkz. Bölüm
4.4. ve 4.8).
Önerilen en yüksek doz günde 24 mikrogramdır.
FORYXA EASYHALER®, bir astım atağının akut semptomlarını hafifletmek için
kullanılmamalıdır. Akut atak durumunda, kısa etkili bir beta2-agonist kullanılmalıdır (bkz.
Bölüm 4.4).
FORYXA EASYHALER®, 5 yaşın altındaki çocuklarda önerilmez.
Egzersizin neden olduğu bronkospazma karşı veya bilinen kaçınılamaz bir allerjen ile
temastan önce profilaksi:
Yetişkinler:
Egzersizden veya allerjenle temastan en az 15 dakika önce 1 inhalasyon (12 mikrogram)
yapılmalıdır. Ciddi bronkospazm öyküsü olan hastalarda profilaktik olarak 2 inhalasyon (24
mikrogram) gerekli olabilir.
Persistan astımı olan hastalarda, egzersizin neden olduğu bronkospazma karşı ya da bilinen
kaçınılamaz bir allerjen ile temastan önce FORYXA EASYHALER®’in kullanılması klinik
açıdan endike olabilir. Ancak astım tedavisi bir inhale kortikosterid de içermelidir.
Çocuklar (5 yaş ve üzeri):
Egzersizden veya allerjenlerle temastan en az 15 dakika önce 1 inhalasyon (12 mikrogram)
yapılmalıdır. FORYXA EASYHALER®, sadece bir inhale kortikosteroide ek olarak
kullanılmalıdır.
Persistan astımı olan hastalarda, egzersizin neden olduğu bronkospazma karşı ya da bilinen
kaçınılamaz bir allerjen ile temastan önce FORYXA EASYHALER®’in kullanılması klinik
açıdan endike olabilir. Ancak astım tedavisi bir inhale kortikosterid de içermelidir.
2Kronik obstrüktif akciğer hastalığı (KOAH):
Düzenli idame tedavisi için, günde iki defa 1 inhalasyon (12 mikrogram) kullanılması önerilir.
Çocuklar (5 yaş ve üzeri):
Uygun değildir.
Uygulama şekli:
Yetişkinlerde ve 5 yaş ve üzerindeki çocuklarda inhalasyonla kullanılır.
FORYXA EASYHALER®’ ın kullanımı sırasında bir inhalasyonun uygulanması unutulursa,
hemen bir inhalasyon tatbik edilmeli ve daha sonra her zamanki gibi uygulamaya devam
edilmelidir.
Unutulan dozu kompanse etmek amacı ile kesinlikle ikili doz uygulanmamalıdır.
EASYHALER®’IN KULLANIM ŞEKLİ
Easyhaler®, çok az miktarda ilacın uygulandığı çok dozlu bir inhalerdir. Easyhaler® yoluyla
nefes alındığında, ilaç akciğerlere ulaşır.
Bu nedenle, ağızlık aracılığı ile derin ve güçlü bir nefes alınması önemlidir.
Easyhaler®’in kullanımı çok kolaydır.
Aşağıdaki verilen kuralları dikkatle izleyiniz.
1. İnhalerin ambalajdan çıkarılması
Şekil 1
Tozkapağı Ağızlık
2. Easyhaler’den bir dozun kullanılması:
-Toz kapağını kaldırın.
-Aleti kuvvetli biçimde üç ila beş kez aşağı yukarı çalkalayın (Şekil 2). Bu işlemin amacı
tozun gereken akışının sağlandığından ve doğru dozun verilmiş olduğundan emin
olmaktır.
-Aleti aşağı yukarı çalkaladığınızdan ve çalkalama sırasında aleti kapatmadığınızdan emin
olun.
3Şekil 2
3. Tıklama:
-Aleti işaret parmağınız ve başparmağınız arasında kavrayarak dik konumda tutun (Şekil
3).
-Klik sesi duyuncaya kadar sıkıştırın, geriye doğru bir klik sesi daha çıkmasını bekleyin.
Bu işlem tozu ağızlık içindeki inhalasyon kanalına serbestler.
o Toz kapağının inhaler üzerinde bulunmadığından emin olun, çünkü bu
takdirde, kapatma işlemi gerçekleşmeyecektir.
o İlacı çekmeden hemen önce yalnızca bir kez tıkladığınızdan emin olun. Birden
fazla tıkladığınız durumda “inhalerin kullanımıyla ilgili sorunlarınız var ise”
başlıklı bölümü inceleyin.
o Tıkladığınız ve ilacı soluduğunuz sırada inhaleri dik konumda tuttuğunuzdan
emin olun.
Şekil 3
4. Soluma
-Normal soluk verin.
-Ağızlığı ağzınıza, dişlerinizin arasına yerleştirin ve dudaklarınızı ağızlığın etrafında iyice
kapatın.
-Güçlü ve derin bir soluk alın (Şekil 4).
-İnhaleri ağzınızdan çıkarın.
-Soluğunuzu en az 5 saniye tutun, ardından normal soluyun.
o Ağızlığın bütünüyle ağzınızın içinde olduğundan, dolayısıyla dozun
dişlerinizin üzerine gitmediğinden emin olun.
o Dudaklarınızla ağızlığın etrafını iyice kapatmış olduğunuzdan emin olun.
4o İnhalerin içine soluk vermediğinizden emin olun. Çünkü bu durumda inhaler
tıkanabilir. İnhalerin içine soluk verdiyseniz ne yapmanız gerektiği konusunda
“inhalerin kullanımıyla ilgili sorunlarınız var ise” başlıklı bölümü inceleyin.
Şekil 4
5. İnhalerin kullanımıyla ilgili sorunlarınız var ise;
-Acele etmeyin. Normal solumak önemlidir. Bir aynanın karşısında birkaç kez deneme
yapabilirsiniz.
-Kazara tıkladıysanız ya da birden çok kez tıkladıysanız ya da inhalerin içine soluk
verdiyseniz, tozu boşaltmak için ağızlığı bir masanın üzerine ya da avucunuz içine hafifçe
vurun (Şekil 5). Bu doğru dozlamayı sağlar. Ardından işleme 2., 3. ve 4. adımlarla
yeniden başlayın.
Şekil 5
6. Hekiminizin önerisi üzerine ikinci bir inhalasyon kullanıyorsanız;
2., 3. ve 4. adımlarla yeniden başlayın (Yeni bir doz için aleti çalkalamanız gerektiğini
unutmayın).
7. İnhaleri kullandıktan sonra;
Toz kapağını tekrar ağızlığın üzerine yerleştirin.
8. Easyhaler’in temizlenmesi
Easyhaler’in ağızlığını, en azından haftada bir kez kuru bir bezle temizleyin.
Su kullanmayın çünkü: Easyhaler’in içindeki toz neme duyarlıdır.
9. Eski easyhaler’in yenisiyle değiştirilmesi
-Easyhaler’in üzerinde kaç doz kaldığını gösteren bir sayaç bulunmaktadır (Şekil 6). Her
beş etkinleştirmenin ardından sayaç döner. Rakamlar kırmızıya geldiğinde geriye 20 doz
kalmış demektir. Elinizde yenisi mevcut değilse, yeni bir reçete için hekiminize başvurun.
5Sayaç 0’a geldiğinde, her ne kadar inhalerin arka kısmındaki pencereden belli bir miktar
tozun varlığını görebiliyorsanız da eski easyhaleri yenisiyle değiştirmeniz gerekmektedir
(Şekil 7).
-Yeni inhaleri torbasından çıkarın, toz kapağını kapatın.
-Artık yeni inhalerinizi kullanabilirsiniz. Daha ayrıntılı bilgi için “Pozoloji ve Uygulama
Şekli” bölümünü gözden geçirin.
Şekil 6 Şekil 7
Sayaç
Özel popülasyonlara ilişkin ek bilgiler:
Böbrek/Karaciğer yetmezliği:
Formoterolün karaciğer veya böbrek yetmezliği olan hastalardaki kullanımına ilişkin klinik
çalışma yapılmamıştır. Ancak, FORYXA EASYHALER®’ in böbrek ve karaciğer yetmezliği
olan hastalarda kullanımında doz ayarlaması gerektiği konusunda teorik bir sebep
bulunmamaktadır.
Pediyatrik popülasyon:
FORYXA EASYHALER®, 5 yaşından küçük çocuklara tavsiye edilmez.
Geriyatrik popülasyon:
FORYXA EASYHALER® 65 yaş ve üzerindeki hastalarda diğer yetişkinlerle aynı dozlarda
kullanılabilir.
4.3. Kontrendikasyonlar
Etkin madde formoterole ya da içeriğindeki yardımcı maddelerden herhangi birine karşı aşırı
duyarlılıkta kontrendikedir.
4.4. Özel kullanım uyarıları ve önlemleri
Formoterol; astımlı hastalarda tek başına monoterapi olarak kullanılmamalıdır.
FORYXA EASYHALER®’ in etkin maddesi formoterol, uzun etkili β -adrenerjik agonistler
2
sınıfına dahildir. Uzun etkili diğer bir β agonist olan salmeterol ile yapılan bir çalışmada,
2-
salmeterol ile tedavi edilen hastalarda plasebo grubu ile karşılaştırıldığında astım nedeniyle
ölüm oranının daha yüksek olduğu gözlemiştir (sırasıyla 13/13176 ve 3/13179). Astımla
6ilişkili ölüm oranının FORYXA EASYHALER® ile artıp artmadığına dair yeterli çalışma
yürütülmemiştir. Uzun etkili beta agonist preparatlarına bağlı olarak nadiren, ciddi ve bazen
ölümcül olabilen astım ile ilgili solunum problemleri meydana gelebilir.
FORYXA EASYHALER® başka bir uzun etkili beta2-agonist ile birlikte kullanılmamalıdır.
FORYXA EASYHALER®, astımda ilk tedavi seçeneği olarak kullanılmamalıdır. FORYXA
EASYHALER®, hafif astım hastalığının başlangıç tedavisi olarak önerilmez.
Uzun etkili beta agonistler astım semptom kontrolünü sağlayan en kısa süre boyunca kullanılmalı
ve astım kontrolüne ulaşıldığında eğer mümkünse kullanımları durdurulmalıdır. Sonrasında
hastaların kontrol edici bir tedaviyle idamesi sağlanmalıdır.
Antiinflamatuvar tedavi:
Astım hastalarını tedavi ederken uzun etkili bir beta2 agonist (LABA) olan FORYXA
EASYHALER® , tek başına bir inhale kortikosteroid ile yeterli düzeyde kontrol edilemeyen ya da
hastalığının şiddeti bir LABA ve inhale kortikosteroidin her ikisi ile tedavinin başlatılmasını kesin
olarak gerektiren hastalarda bir inhale kortikosteroide ilave tedavi olarak kullanılmalıdır.
İnhale kortikosteroid ile uzun etkili beta2 agonistin ayrı kullanılmasının gerekli olduğu durumlar
dışında 5-12 yaş arası çocuklarda, inhale kortikosteroid ile uzun etkili beta2 agonist (LABA)
içeren bir kombinasyon preparatla tedavi uygulanması tavsiye edilir (bkz. Bölüm 4.2. ve 4.8).
İnhale kortikosteroide ek olarak uzun etkili beta agonist kullanan pediyatrik ve adolesan
hastalarda, her iki ilaca uyumu garanti altına almak için, hem inhale kortikosteroid hem de uzun
etkili beta agonist içeren bir kombinasyon preparatı kullanılması önerilir.
FORYXA EASYHALER® reçete edildiğinde hastalar aldıkları antiinflamatuvar tedavinin
yeterliliği açısından değerlendirilmelidirler. Hastalara, FORYXA EASYHALER® almaya
başladıktan sonra, belirtilerde düzelme olduğunda bile antiinflamatuvar tedaviye değişiklik
yapmaksızın devam etmeleri öğütlenmelidir.
Günlük FORYXA EASYHALER® dozu, önerilen maksimum dozu aşmamalıdır.
Astım semptomları kontrol altına alındıktan sonra, FORYXA EASYHALER® dozunun
kademeli olarak azaltılması düşünülmelidir. Tedavinin azaltılması sırasında hastalar yakından
izlenmeli ve FORYXA EASYHALER® etkili en düşük dozda kullanılmalıdır.
Astım atakları:
FORYXA EASYHALER® ile yapılan klinik çalışmalar, FORYXA EASYHALER® kullanan
hastalarda (özellikle 5-12 yaş arası hastalarda) ciddi astım ataklarının sıklığının plasebo alanlara
göre daha yüksek olduğunu düşündürmüştür (bkz. Bölüm 4.8). Bu çalışmalar, ciddi astım
alevlenme oranları açısından tedavi grupları arasındaki farkların doğru olarak ölçülmesine imkan
vermemektedir.
Semptomlar devam ettiği takdirde ya da semptomların kontrol edilebilmesi için gereken
FORYXA EASYHALER®dozlarının sayısı arttığı takdirde, doktorlar böyle bir gelişmenin
genellikle altta yatan durumun kötüleştiğini gösteriyor olması nedeniyle kullanılan astım
tedavisini yeniden değerlendirmelidir.
7Astım alevlenmesi esnasında FORYXA EASYHALER® tedavisine başlanmamalı ya da doz
artırılmamalıdır.
Hastalar alevlenme döneminde ise ya da önemli ölçüde veya akut olarak kötüye giden astım
şikayetleri varsa, uzun etkili beta agonistlerle tedaviye başlanmamalıdır.
FORYXA EASYHALER®, akut astım semptomlarının rahatlatılması için kullanılmamalıdır.
Akut ataklarda kısa etkili bir beta2-agonist kullanılmalıdır. Hastalar, astımları aniden kötüleştiği
takdirde tıbbi tedavi almaları gerektiği konusunda bilgilendirilmelidir.
Eşlik eden şartlar :
FORYXA EASYHALER® kullanan hastalarda aşağıdaki durumların varlığında, özellikle doz
sınırları konusunda olmak üzere, özel dikkat ve denetleme gereklidir: İskemik kalp hastalığı,
kardiyak aritmiler (özellikle üçüncü derece atriyoventriküler blok), şiddetli kardiyak
dekompansasyon, idiyopatik subvalvüler aortik stenoz, şiddetli hipertansiyon, anevrizma,
feokromositoma, hipertrofik obstrüktif kardiyomiyopati, tirotoksikoz, QT aralığında bilinen veya
şüphe edilen uzama (QTc > 0.44 saniye; bkz. Bölüm 4.5).
Daha önceden kardiyak problemleri bulunan ve teofilin ile formoterol’ü bir arada kullanan
hastalarda dikkatli olunmalıdır.
FORYXA EASYHALER® dahil beta2 uyarıcıların hiperglisemik etkileri nedeniyle, diyabetik
hastalarda FORYXA EASYHALER® tedavisi başlatıldığında kan glukoz değerlerinin izlenmesi
tavsiye edilir.
Hipokalemi :
FORYXA EASYHALER® dahil beta2-agonist tedavisi sonucunda ciddi hipokalemi görülebilir.
Hipokalemi, kardiyak aritmilere duyarlılığı artırabilir. Hipoksi ve birlikte uygulanan tedavi
hipokalemiyi şiddetlendirebileceğinden, şiddetli astımlı hastalarda özel bir dikkat önerilir (bkz.
Bölüm 4.5). Böyle durumlarda serum potasyum düzeylerinin izlenmesi tavsiye edilir.
Paradoksal bronkospazm :
Diğer inhalasyon tedavilerinde olduğu gibi paradoksal bronkospazm ihtimali akılda tutulmalıdır.
Böyle bir durum görüldüğünde, FORYXA EASYHALER® tedavisi derhal kesilmeli ve
alternatif tedavi başlatılmalıdır.
Formoterol gibi uzun etkili beta2-agonistler kullanılırken, özellikle astım ile ilgili advers olaylar
bakımından, bu ilaç başlandıktan sonra ilk üç ay hastalar yakından takip edilmelidir.
FORYXA EASYHALER® çok düşük miktarda laktoz (yaklaşık 8 mg) içermektedir. Nadir
kalıtımsal galaktoz intoleransı, Lapp laktoz yetmezliği ya da glikoz-galaktoz malabsorpsiyon
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer beta2-agonistleri gibi FORYXA EASYHALER® de; kinidin, disopiramid,
prokainamid, fenotiyazinler, antihistaminikler, makrolidler, monoamin oksidaz inhibitörleri
ve trisiklik antidepresanlar gibi ilaçlarla veya QTc aralığını uzattığı bilinen herhangi bir ilaçla
birlikte dikkatli kullanılmalıdır. Çünkü bu ilaçlar, adrenerjik agonistlerin kardiyovasküler
sistem üzerindeki etkilerini güçlendirebilir. QTc-aralığını uzattığı bilinen ilaçlara ventriküler
aritmi eşlik etme riski artar (bkz. Bölüm 4.4).
8Diğer sempatomimetik maddelerin birlikte verilmesi, FORYXA EASYHALER®’ in
istenmeyen etkilerini güçlendirebilir. Atomoksetin formoterolden kaynaklanan taşikardiyi
artırabilir.
Ksantin türevleri, steroidler veya diüretikler ile birlikte tedavi beta2-agonistlerin muhtemel
hipokalemik etkisini kuvvetlendirebilir (bkz. Bölüm 4.4).
Halojenli hidrokarbonlarla eşzamanlı anestezi alan hastalarda aritmi riski artmaktadır.
Beta-adrenerjik blokörler FORYXA EASYHALER®’ın etkisini zayıflatabilirler veya
antagonize edebilirler. Bu yüzden FORYXA EASYHALER®, zorunlu olmadıkça, beta-
adrenerjik blokörler (göz damlaları dahil) ile birlikte verilmemelidir.
Formoterol, beta-blokörlerin (beta1-selektif) bradikardik etkisini azaltabilir.
Antikolinerjik ilaçlar formoterolün bronkodilatör etkisini artırabilir.
Özel popülasyonlara ilişkin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için FORYXA EASYHALER® tedavisi
sırasında özel bir gereklilik bulunmamaktadır. Eğer gebelik tespit edilirse, devam eden
FORYXA EASYHALER® tedavisinin alternatif tedavilere karşı yarar/risk oranı
değerlendirilmelidir.
Gebelik dönemi
FORYXA EASYHALER®, gerekli olmadıkça gebelik döneminde kullanılmamalıdır.
FORYXA EASYHALER®’in gebelik döneminde emniyeti henüz tespit edilmemiştir. Daha
güvenli bir alternatif olduğu takdirde gebelik dönemi (özellikle hamileliğin sonunda ve
doğum esnasında) süresince kullanımından kaçınılmalıdır. Diğer beta2-adrenerjik uyarıcılar
gibi formoterol de uterus düz kası üzerine gevşetici etkisi nedeniyle, doğum sürecini
baskılayabilir. Hayvan deneylerinde teratojenik etki görülmemiştir. Oral verildikten sonra
formoterol emziren sıçanların sütünde tespit edilmiştir.
Hamilelikte sadece anneye sağlayacağı yarar, fetusa olabilecek riskten daha fazlaysa
kullanılmalıdır.
9Laktasyon dönemi
FORYXA EASYHALER®’ in emzirme döneminde emniyeti henüz tespit edilmemiştir.
Ancak, FORYXA EASYHALER® kullanan anneler emzirmemelidir. Formoterolün insan
sütüne geçip geçmediği bilinmemektedir. Etkin madde emziren sıçanların sütünde tespit
edilmiştir.
Üreme yeteneği / Fertilite
Bölüm 5.3’e bakınız.
4.7. Araç ve makine kullanımı üzerindeki etkiler
Baş dönmesi veya buna benzer yan etkiler gelişen hastalara, araç veya makine kullanmamaları
önerilmelidir.
4.8. İstenmeyen etkiler
Ciddi astım atakları:
FORYXA EASYHALER® ile uygulanan en az 4 haftalık plasebo-kontrollü klinik çalışmalar,
FORYXA EASYHALER® alan hastalarda ciddi astım ataklarının sıklığının (günde iki kez
10-12 mikrogram için %0.9, günde iki kez 24 mikrogram için %1.9) plasebo alanlardakine
(%0.3) göre daha yüksek olduğunu düşündürmüştür (özellikle 5 – 12 yaş arası hastalarda).
Astımlı adolesan ve yetişkin hastalardaki deneyimler:
ABD’de ruhsatlandırma için yapılan ve 12 yaş ve üstü toplam 1095 hastanın katıldığı 12
haftalık iki önemli kontrollü çalışmada, ciddi astım ataklarının (astımın hastanın hastaneye
yatırılmasını gerektiren akut kötüleşmesi) günde iki kez verilen FORYXA EASYHALER®
24 mikrogram uygulamasında (9/271, %3.3) günde iki kez verilen FORYXA EASYHALER®
12 mikrogram uygulamasına (1/275, %0.4), plaseboya (2/277, %0.7) ya da albuterole (2/272,
%0.7) göre daha sık ortaya çıktığı gözlenmiştir.
Bu gözlemi araştırmak amacıyla daha sonra yapılan ve 2085 hastanın katıldığı bir klinik
çalışmada, yüksek ve düşük doz gruplarında astımla ilgili ciddi advers olaylar
karşılaştırılmıştır. 16 hafta süren bu klinik çalışmada elde edilen sonuçlar, FORYXA
EASYHALER® dozuyla açık bir ilişki göstermemiştir. Bu çalışmada, ciddi astım ataklarının
görüldüğü hastaların yüzde oranının FORYXA EASYHALER®’de plaseboya göre biraz
yüksek olduğu görülmüştür (üç çift-kör tedavi grubu için: FORYXA EASYHALER® 24
mikrogram günde iki kez (2/527, %0.4), FORYXA EASYHALER® 12 mikrogram günde iki
kez (3/527, %0.6) ve plasebo (1/514, %0.2) ve açık-etiketli tedavi grubu için: FORYXA
EASYHALER® 12 mikrogram günde iki keze ilave olarak ayrıca günde en fazla iki ek doz
(1/517, %0.2).
5 yaş ve üzerindeki astımlı çocuklardaki deneyimler:
Günde iki kez verilen FORYXA EASYHALER® 12 mikrogram dozun günde iki kez verilen
FORYXA EASYHALER® 24 mikrogram doza ve plaseboya göre güvenliliği; günlük
bronkodilatör ve antienflamatuvar tedaviye ihtiyaç duyan astım hastası 518 çocuğun (5-12 yaş
arasındaki) katıldığı 52 haftalık, çok merkezli, randomize, çift-kör büyük bir çalışmada
araştırılmıştır. Günde iki kez FORYXA EASYHALER® 24 mikrogram (11/171, %6.4) ya da
günde iki kez FORYXA EASYHALER® 12 mikrogram alan (8/171, %4.7) çocuklarda
görülen ciddi astım ataklarının plasebo alan çocuklardakine (0/176, %0.0) göre daha fazla
olduğu görülmüştür.
10Diğer istenmeyen etkiler:
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır. Advers ilaç reaksiyonları MedDRA’daki sistem organ
sınıflarına göre listelenmektedir. Her bir sistem organ sınıfı içinde advers ilaç reaksiyonları
azalan ciddiyet sırasına göre sunulmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek:
Aşırı duyarlılık (hipotansiyon, ürtiker, anjiyonörotik ödem, kaşıntı, egzantem dahil).
Psikiyatrik hastalıkları
Yaygın olmayan:
Ajitasyon, anksiyete, asabiyet, uykusuzluk.
Yaygın olmayan:
Baş dönmesi.
Çok seyrek:
Tat alma duyusu bozuklukları.
Sinir sistemi hastalıkları
Yaygın:
Baş ağrısı, titreme.
Kardiyak hastalıkları
Yaygın:
Palpitasyonlar.
Yaygın olmayan:
Taşikardi.
Çok seyrek:
Periferik ödem.
Solunum, göğüs bozuklukları ve mediastinal hastalıkları
Yaygın olmayan:
Paradoksal bronkospazm dahil bronkospazm, boğaz irritasyonu, akut astım alevlenmesi.
Gastrointestinal hastalıkları
Çok seyrek:
Bulantı.
Kas-iskelet bozukluklar, bağ doku ve kemik hastalıkları
Yaygın olmayan:
Kas krampları, miyalji.
11Pazarlama sonrası spontan bildirimlerden elde edilen istenmeyen etkiler
FORYXA EASYHALER® ile tedavi edilen hastalarda aşağıdaki pazarlama sonrası advers
ilaç reaksiyonları bildirilmiştir. Bu reaksiyonlar büyüklüğü kesin olmayan bir popülasyondan
isteğe bağlı olarak bildirilmiş olduğundan, güvenilir bir şekilde sıklığı belirlemek mümkün
değildir; dolayısıyla bilinmiyor olarak kategorize edilmiştir.
Metabolizma ve beslenme hastalıkları
Bilinmiyor:
Hipokalemi, hiperglisemi.
Kardiyak hastalıklar
Bilinmiyor:
Elektrokardiyogramda QT uzaması, anjina pektoris, atriyal fibrilasyon gibi kardiyak aritmiler,
ventriküler ekstrasistol, taşiaritmi.
Solunum, göğüs bozuklukları ve mediastinal hastalıklar
Bilinmiyor:
Öksürük.
Deri ve deri altı doku hastalıkları
Bilinmiyor:
Deri döküntüsü.
Araştırmalar
Bilinmiyor:
Kan basıncında artış (hipertansiyon dahil).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
FORYXA EASYHALER®’ in aşırı dozuna bağlı olarak beta2-adrenerjik uyarıcıların tipik
etkilerinin görülmesi beklenir: bulantı, kusma, baş ağrısı, tremor, sedasyon, palpitasyonlar,
taşikardi, ventriküler aritmiler, metabolik asidoz, hipokalemi, hiperglisemi, hipertansiyon.
Tedavi:
Destekleyici ve semptomatik tedavi uygulanır. Ciddi vakalarda hastalar hastaneye
yatırılmalıdır.
Kardiyoselektif beta-blokerlerin kullanılması düşünülebilir, fakat beta-adrenerjik bloker
kullanımı bronkospazma neden olabileceğinden bu tedavi yalnızca doktor gözetimi altında ve
çok dikkatli uygulanmalıdır.
125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta2-adrenoreseptör agonisti
ATC kodu: R03AC13
Formoterol güçlü, seçici bir beta2-adrenerjik uyarıcıdır. Geri dönüşlü soluk yolu tıkanmaları
olan hastalarda bronkodilatör bir etki gösterir. Etkisi çabuk (1-3 dakika içinde) başlar ve
inhalasyondan 12 saat sonra hala belirgindir. Terapötik dozlarda kardiyovasküler etkileri
önemsizdir ve ara sıra görülür.
Formoterol, pasif olarak duyarlı hale getirilen insan akciğerlerinden lökotrienlerin ve
histaminin salıverilmesini inhibe eder. Hayvanlarda yapılan deneylerde; ödemin ve iltihap
hücrelerinin toplanmasının inhibisyonu gibi bazı antiinflamatuvar özellikler gözlenmiştir.
Kobay trakeasındaki in vitro çalışmalar; rasemik formoterolün ve bunun (R,R)- ve (S,S)-
enantiomerlerinin, ileri derecede selektif beta2-adrenoseptör agonistleri olduklarını
göstermiştir. (R,R)-enantiomerden 800-1000 kat daha az potent olan (S,S)-enantiomeri, (R-
R)-enantiomerin trakea düz kası üzerindeki aktivitesini etkilemez. Enantiomerlerden herhangi
birinin rasemik karışıma tercih edilmesini gerektirecek herhangi bir farmakolojik neden
yoktur.
İnsanda inhale edilen alerjenlerin, egzersizin, soğuk hava, histamin veya metakolinin neden
olduğu bronkospazmı önlemede FORYXA EASYHALER®’in etkili olduğu gösterilmiştir.
Aerolizer inhaler ile günde iki defa 12 mikrogram ve günde iki defa 24 mikrogram dozlarda
inhale edilen formoterolün, stabil kronik obstrüktif akciğer hastalığı (KOAH) olan hastalarda
hızlı etki ile bronkodilatasyon sağladığı, etkisinin en az 12 saat sürdüğü ve “Saint George
Solunum Yolları Anketi” sonucuna göre yaşam kalitesi açısından kişisel faydayı beraberinde
getirdiği gösterilmiştir.
5.2. Farmakokinetik özellikler
Genel özellikler
FORYXA EASYHALER®’in terapötik doz aralığı günde iki kez 12-24 mikrogramdır.
Formoterolün plazma farmakokinetiği verileri sağlıklı gönüllülerde önerilen doz aralığından
daha yüksek dozlar ve KOAH hastalarında terapötik dozların inhale edilmesi ile derlenmiştir.
İdrarda saptanan ve sistemik maruziyetin dolaylı bir göstergesi olarak kullanılan değişime
uğramamış formoterol düzeyleriyle, plazmadaki ilaç farmakokinetiği verileri arasında
korelasyon vardır. İdrar ve plazma için hesaplanan eliminasyon yarı ömürleri birbirine
yakındır.
Emilim:
Sağlıklı gönüllülerde formoterol fumaratın 120 mikrogramlık tek bir doz inhalasyonunu
takiben, formoterol hızla plazmaya geçerek inhalasyonu izleyen 5 dakika içerisinde,
maksimum konsantrasyon olan 266 pmol/l’ye ulaşmıştır. 12 hafta boyunca günde iki defa 12
veya 24 mikrogram formoterol fumarat ile tedavi edilen KOAH hastalarında inhalasyondan
10 dakika, 2 saat ve 6 saat sonraki ortalama plazma formoterol konsantrasyonları; sırasıyla
11.5-25.7 ve 23.3-50.3 pmol/l arasında değişmiştir.
13Formoterolün ve/veya (R,R) ve (S,S) enantiomerlerinin kümülatif üriner itrahını araştıran
çalışmalar, dolaşımdaki formoterol miktarının inhale edilen doz ile orantılı olarak arttığını
göstermiştir (12- 96 mikrogram).
12 hafta süreyle günde 2 defa 12 mikrogram veya 24 mikrogram inhalasyonundan sonra
idrarla atılan, değişikliğe uğramamış formoterol düzeyleri, astım hastalarında %63 ve %73
(ilk dozla son doz karşılaştırıldığında), KOAH hastalarında %19 ve %38 arasında değişen
oranlarda yükselmiştir. Bu veriler, tekrarlanan dozlarda kullanılan formoterolün plazmada
sınırlı olarak biriktiği izlenimini vermektedir. Tekrarlayan dozlardan sonra enantiomerlerden
birinin, diğerinden daha fazla biriktiğine tanık olunmamıştır.
İnhale edilen diğer ilaçlar için bildirildiği üzere inhaler aracılığıyla kullanılan formoterol
dozunun çok büyük bölümü yutulmakta ve daha sonra gastrointestinal kanaldan emilmektedir.
3H ile işaretlenmiş 80 mikrogram formoterolün, iki gönüllüye oral olarak verilmesinin
ardından dozun en az %65’i emilmiştir.
Dağılım:
Formoterolün plazma proteinlerine bağlanma oranı %61-64’tür. Bunun önemli bir kısmı
(%34) insan serum albüminine bağlanır. Terapötik dozlar ile erişilen konsantrasyon aralığında
bağlanma yerlerinde doyma olmaz.
Biyotransformasyon:
Formoterol başlıca metabolizma ile elimine edilir; doğrudan glukuronidasyon
biyotransformasyonun ana yoludur. Glukuronidasyonun izlediği O-demetilasyon, diğer bir
biyotransformasyon yoludur. Formoterolün sülfat konjügasyonu ve ardından yine sülfat
konjügasyonun gerçekleştiği deformilasyon, minör metabolik yollardır. Formoterolün
glukuronidasyonunda (UGT1A1, 1A3, 1A6, 1A7, 1A8, 1A9, 1A10, 2B7 ve 2B15) ve O-
demetilasyonunda (CYP2D6, 2C19, 2C9 ve 2A6) çok sayıda izoenzimin katalizör rolünü
oynuyor olması; formoterol metabolizmasındaki spesifik bir izoenzimin inhibisyonu
üzerinden ilaç-ilaç etkileşim potansiyelinin düşük olduğu izlenimini vermektedir. Terapötik
dozlarla elde edilen konsantrasyonlardaki formoterol, sitokrom P450 izoenzimlerini inhibe
etmemiştir veya indüklememiştir.
Eliminasyon:
12 hafta boyunca günde 2 defa 12 veya 24 mikrogram formoterol fumaratla tedavi edilen
astım ve KOAH hastalarında, verilen dozun sırasıyla yaklaşık %10’u ve %7’si değişikliğe
uğramamış olarak idrarda saptanmıştır. İdrardaki, değişikliğe uğramamış formoterolün; 12-
120 mikrogram arasında değişen tek dozların verildiği sağlıklı gönüllülerdeki ve tek ve
tekrarlanan dozlar kullanan astım hastalarındaki %40’ının (R-R), %60’ının (S,S)-enantiomeri
olduğu görülmüştür.
İlaç ve metabolitleri vücuttan tamamen atılırlar; bir oral dozun yaklaşık 2/3’si idrarla ve 1/3’i
feçesle atılır. Kandaki formoterolün renal klerensi 150 ml/dakikadır.
Sağlıklı gönüllülerde 120 mikrogram tek doz formoterol fumarat inhalasyonundan sonra,
idrarla atılma oranlarından hesaplanan, plazmadaki eliminasyon yarı-ömrü, formoterolde 10
saat; (R,R) ve (S,S)- enantiomerlerinde ise sırasıyla 13.9 ve 12.3 saat ölçülmüştür.
Doğrusallık / Doğrusal olmayan durum:
Doğrusallık / doğrusal olmayan durum hakkında mevcut veri bulunmamaktadır.
14Hastalardaki karakteristik özellikler
Karaciğer/böbrek yetmezliği:
Formoterolün karaciğer veya böbrek yetmezliği bulunan hastalardaki farmakokinetiği
incelenmemiştir.
Pediyatrik popülasyon:
5-12 yaş grubundaki astımlı çocuklara 12 hafta boyunca inhalasyon yoluyla günde iki defa 12
veya 24 mikrogram formoterol fumarat verilerek yapılan bir çalışmada; değişime uğramaksızın
idrarla atılan formoterol miktarı, ilk dozdan sonrakine kıyasla %18 ile %84 arasında değişen
oranda artmıştır. Çocuklardaki birikim, erişkin hastalardakinden farklı olmamış ve %63 ile %73
arasında değişen bir oranda artmıştır (bkz. Emilim). İncelenen çocuklarda verilen formoterol
dozunun yaklaşık %6’sı, değişmemiş formoterol olarak idrarda bulunmuştur.
Geriyatrik popülasyon:
Formoterolün yaşlı hastalardaki farmakokinetiği incelenmemiştir.
Cinsiyet:
Formoterol farmakokinetiği, hastaların kilosuna göre düzeltildikten sonra, erkeklerle kadınlar
arasında, istatistik anlama sahip fark göstermemiştir.
5.3. Klinik öncesi güvenlilik verileri
Mutajenisite:
Deneysel bitiş noktaları geniş bir alanı kapsayan mutajenik etki testleri yapılmış; hiç bir in
vitro veya in vivo testte genotoksik etki bulunmamıştır.
Karsinojenisite:
Sıçanlarda ve farelerde yapılan iki yıllık çalışmalarda, herhangi bir karsinojenik potansiyel
görülmemiştir. Çok yüksek dozlarla muamele edilmiş erkek farelerde selim adrenal
subkapsüler hücre tümörleri görülme sıklığı hafifçe yüksek bulunmuştur. Ancak bu bulgu,
yüksek dozlarda dişi genital organındaki selim düz kas tümörlerinin ve her iki cinsiyette
görülen karaciğer tümörlerinin görülme sıklığında artış şeklinde patolojik değişikliklerin
olduğu ikinci bir fare çalışmasında görülmemiştir.
Çeşitli doz aralıklarında sıçanlarda yapılan iki çalışmada, mezovariyal leyomiyomlarda artış
görülmüştür. Bu selim neoplazmalar sıçanların beta2-adrenerjik ilaçların yüksek dozları ile
uzun süreli tedavisinde genellikle görülürler. Over kistleri ve selim granulosa/tekal hücreli
tümörlerde de artış görülmüştür; beta-agonistlerin sıçanlarda overlere, çok muhtemelen
kemiricilere has olan, etkileri olduğu bilinmektedir. Daha yüksek dozların kullanıldığı birinci
çalışmada bildirilen diğer birkaç tip tümör, kontrol grubundakilere benzer sıklıkta görülmüş
ve daha düşük doz kullanılan çalışmalarda görülmemiştir.
Tümör sıklıklarının hiçbiri ikinci çalışmada kullanılan en düşük doz (insanlarda formoterolün
tavsiye edilen maksimum dozundan beklenenden 10 kat daha yüksek sistemik düzeye yol
açan bir doz) da istatistiksel olarak anlamlı bir dereceye yükselmemiştir.
Bu bulgulara ve mutajenik potansiyelinin olmamasına dayanarak, formoterolün terapötik
dozlarda kullanımının karsinojenik bir riski olmadığı hükmüne varılmıştır.
156. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay.
Açtıktan 4 ay sonra FORYXA EASYHALER®’ı yenisiyle değiştirin. Anımsamanıza kolaylık
olması açısından açtığınız tarihi not edin.
6.4. Saklamaya yönelik özel tedbirler
25C’nin altında, oda sıcaklığında, nemden koruyarak saklanmalıdır.
Kullandığınız FORYXA EASYHALER® nem aldıysa yenisiyle değiştirmeniz gerekecektir.
6.5. Ambalajın niteliği ve içeriği
İnhaler cihazı 120 ölçülü doz içeren farklı cins plastikten yapılmış yedi kısımdan ve çelik bir
yaydan oluşmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No.4 34467
Maslak / Sarıyer/ İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
123 / 47
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.11.2007
Ruhsat yenileme tarihi:
10. KÜB’ÜN YENİLENME TARİHİ
16