 
1  
 KULLANMA TALİMATI  
 
DUSPATALİN® 100 mg Kaplı  Tablet  
Ağız  yoluyla alınır.  
 
• Etkin  madde:  Her kaplı tablette  100 mg  mebeverin  hidroklorür  
• Yardımcı  Maddeler:  Sığır  kaynaklı  laktoz  monohidrat, nişasta  (patates),  povidon, talk, 
magnezyum stearate, sukroz, sığır kaynaklı jelatin, akasya, karnauba wax  
 
 
Bu Kullanma  Talimatında:  
1. DUSPATALİN® nedir  ve ne için kullanılır?  
2. DUSPATALİN  ® kullanmadan  önce dikkat  edilmesi  gerekenler  
3. DUSPATALİN  ® nasıl  kullanılır?  
4. Olası  yan etkiler  nelerdir?  
5. DUSPATALİN®’in saklanması  
 
Başlıkları yer almaktadır.  
 
1. DUSPATALİN® nedir  ve ne için kullanılır?  
DUSPATALİN®, 100 mg mebeverin  hidroklorür  içeren  yuvarlak, beyaz  veya beyazımsı 
renkli, ağız yolundan kullanılan bir kaplı tablettir. 
Mebeverin  normal  bağırsak hareketlerini  bozmadan  doğrudan  mide -bağırsak  sistemindeki 
kasılmaları çözerek etki gösterir.  
 
DUSPATALİN® yetişkinler için irritabl bağırsak sendromunun semptomatik tedavisinde kullanılır. 
   
 Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  
 
2  
 2. DUSPATALİN®’i kullanmadan önce dikkat  edilmesi  gerekenler  
 
DUSPATALİN®’i aşağıdaki  durumlarda  KULLANMAYINIZ  
Eğer  DUSPATALİN®’in içeriğindeki etkin maddeye (mebeverin  hidroklorür) veya herhangi 
bir bileşenine karşı alerjikseniz (aşırı duyarlılığınız varsa) DUSPATALİN®’i kullanmayınız.  
 
DUSPATALİN®’i aşağıdaki  durumlarda  DİKKATLİ  KULLANINIZ  
Eğer  laktozu  veya  fruktozu tolere  edememe durumunuz  varsa bunu mutlaka  doktorunuza 
bildiriniz ve DUSPATALİN®’i kullanmayınız. 
 
DUSPATALİN®’in yiyecek  ve içeceklerle birlikte  kullanılması 
DUSPATALİN®’in yiyecek  ve içeceklerle birlikte  kullanılması konusunda  özel bir bilgi 
mevcut değildir. İlacın alımı yemeklerden bağımsızdır, aç veya tok karnına alınabilir. 
 
Hamilelik  
İlacı kullanmadan önce doktorunuza veya eczacınıza danışınız.  
DUSPATALİN®’in hamile  kadınlarda  kullanımına  ilişkin  çok sınırlı bilgi mevcuttur. 
Hamile iseniz DUSPATALİN® ’i doktorunuza danışmadan kullanmayınız.  DUSPATALİN®’in 
gebelik sırasında kullanılması önerilmez.  
 
Emzirme 
İlacı kullanmadan önce doktorunuza veya eczacınıza danışınız.  
Mebeverin  ya da metabolitlerinin  insanlarda  anne sütüne  geçip geçmediği  bilinmemektedir. 
Eğer emziriyorsanız, DUSPATALİN®’i kullanmayınız. 
 
Doğurganlık  
Erkek  ya da kadında  üreme yeteneği  üzerinde  DUSPATALİN®’in etkisi üzerine klinik 
bilgi bulunmamaktadır;  bununla  birlikte  hayvan  çalışmaları DUSPATALİN®’in zararlı  etkisini 
göstermemiştir.  
 
Araç ve makine  kullanımı  
DUSPATALİN®’in araç ve makine kullanma yeteneği üzerindeki etkilerine dair herhangi bir 
çalışma yapılmamıştır. Pazarlama sonrası deneyim mebeverinin araç ve makine kullanma 
yeteneği üzerinde olumsuz etkisini göstermemiştir. 
 
3  
 DUSPATALİN®’in içeriğinde bulunan bazı yardımcı maddeler hakkında önemli bilgiler 
DUSPATALİN®, bir çeşit şeker olan laktoz ve sukroz içerir. Eğer daha önceden doktorunuz  
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuza danışınız.  
 
Diğer ilaçlar  ile birlikte  kullanımı  
Etkileşim çalışmaları  yalnızca alkol  ile yapılmıştır.  DUSPATALİN® ve etanol  arasında anlamlı 
bir etkileşim gö sterilmemiştir.  
DUSPATALİN®’in diğer  tıbbi ürünlerle  etkileşimine  ilişkin  veriler  mevcut  değildir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. DUSPATALİN® nasıl  kullanılır?  
Uygun  kullanım  ve doz / uygulama sıklığı için talimatlar:  
DUSPATALİN®’in yetişkinler  için önerilen  kullanım dozu; günde 3 kez 1 tablettir.  
Doktorunuz  ne kadar  süre DUSPATALİN® kullanmanız  gerektiğini  söyleyecektir.  Semptomların 
azalması tedaviden 2 -4 hafta sonra görülmeye başlansa da tedavi etkisini en iyi şekilde  
değerlendirmek için tedavi süresi en az 6 ile 8 hafta olmalıdır.  Bununla birlikte genel olarak 
kullanım süresi sınırlı değildir.  
 
Uygulama yolu  ve metodu:  
DUSPATALİN® yalnızca ağız yoluyla  kullanım  içindir.  
Drajeler  yeterli  miktarda  suyla  yutulmalıdır  (en az 100 mL (bir su bardağı)  suyla)  ve hoş olmayan 
tadı nedeniyle  çiğnenmemelidir.  
Doktorunuz  ayrı bir tavsiyede  bulunmadıkça,  bu tal imatları takip  ediniz.  
 
Değişik  yaş grupları:  
Çocuklarda  kullanımı:  DUSPATALİN® klinik  veri olmaması nedeniyle çocuklarda  ve  18 yaş 
altındaki ergenlerde kullanılmamalıdır.  
Yaşlılarda kullanımı: Mevcut pazarlama sonrası verilerle yaşlı  hastalar için spesifik bir risk 
tanımlanamamaktadır.  Bu grup hastalarda  DUSPATALİN® dozunun  özel olarak  
ayarlanmasına gerek  yoktur.  
Özel  kullanım  durumları:  
Böbrek/Karaciğer yetmezliği:  
Mevcut  pazarlama sonrası  verilerle böbrek veya  karaciğer  yetmezliği olan hastalar  için 
spesifik bir risk tanımlanamamaktadır.  
 
Böbrek veya  karaciğer  yetmezliği olan hastalarda dozun ayarlanmasına gerek  yoktur.  
 
4  
  
 
Eğer  DUSPATALİN®’in etkisinin  çok güçlü veya zayıf  olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  DUSPATALİN® kullandıysanız  
DUSPATALİN®’i, tedaviniz için gerekli olandan daha yüksek dozda kullandıysanız ciddi 
belirtiler gö zlenmeyebilir veya orta şiddette olabilir ve genellikle hızlı bir şekilde geri 
dönüşümlüdür.  
DUSPATALİN®’den kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
DUSPATALİN®’i kullanmayı  unutursanız  
Bir ya da iki dozu almayı  unuttuysanız  bir sonraki  doz ile reçetelendiği  gibi tedaviye 
devam ediniz.  
 
Unutulan dozları  dengelemek için çift doz almayınız. 
 
4. Olası yan etkiler nelerdir?  
Tüm ilaçlar gibi, DUSPATALİN®’in içeriğ inde bulunan maddelere duyarlı olan kişilerde yan 
etkiler olabilir.  
 
Aşağıdakilerden  biri olursa, DUSPATALİN®’i kullanmayı  durdurunuz  ve DERHAL 
doktorunuza bildiriniz  veya size en yakın hastanenin acil bölümüne başvurunuz: 
Alerjik reaksiyonlar:  
- anafilaktik  reaksiyonlar  (çok  ciddi  ve hızlı gelişen  reaksiyonlar)  
- ürtiker  (kurdeşen)  
- anjioödem  (alerji  sonucu yüz ve boğazda  şişme)  
- yüz ödemi  
- ekzantem  (döküntü/kızarıklık)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
DUSPATALİN®’e karşı ciddi alerjiniz var demektir. Acil tıbbi mudahaleye veya hastaneye 
yatırılmanıza gerek olabilir.  
Bu çok ciddi  yan etkilerin  hepsi  oldukça  seyrek  görülür.  
 
  
 
 
 
5  
  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geç meyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. DUSPATALİN®’in saklanması  
DUSPATALİN®’i çocukların  göremeyeceği,  erişemeyeceği  yerlerde ve ambalajında saklayınız.  
25°C  altındaki  oda sıcaklığında, orijinal ambalajında  saklayınız.  Dondurmayınız.  
 
Son kullanma  tarihine  uygun  kullanınız . 
Ambalajındaki  son kullanma tarihinden sonra DUSPATALİN®’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi:  
Abbott Laboratuarları  İth. İhr. ve Tic. Ltd. Şti. 
Saray  Mah., Dr. Adnan  Büyükdeniz  Cad.,  No:2, 
Kelif Plaza, 34768 Ümraniye –İstanbul  
 
Üretim yeri: 
PharmaVision San. ve Tic. A.Ş.  
Topkapı/Zeytinburnu  
İstanbul/ Türkiye  
 
Bu kullanma talimatı ............... tarihinde  onaylanmıştır.  
