1 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
KSILIDIN %5 merhem  
 
2. KALİTATİF VE KANTİTATİF BİLEŞİM  
Etkin madde:  
Her 1 g merhem  50 mg l idokain baz  içermektedir.  
 
Yardımcı maddeler:  
Propilen glikol  620 mg / g 
Benzalkonyum klorür %50 1 mg / g  
Yardımcı maddeler için 6.1’e bakınız.  
 
3.  FARMASÖTİK FORM  
Merhem  
Beyaz renkte, homojen, kıvamlı merhem.  
 
4.  KLİNİK ÖZELLİKLER  
4.1. Terapötik endikasyonlar  
• Deri ve mukozanın yüzeysel yanıkları  
• Çeşitli nedenlere bağlı kaşıntılar  
• Meme ucu, anüs, dudak çatlakları ve ağrıları  
• Endotrakeal entubasyon uygulamasında anestezik lubrikan olarak  
 
4.2. Pozoloji ve uygulama şekli  
Pozoloji/uygulama sıklığı ve süresi:  
Gerektiğinde birkaç defa kullanılabilir.  
Bir seferde uygulanan lidokain dozu 250 mg’ı aşmamalıdır. Bu miktar 5 gram KSILIDIN ’e 
karşılık gelir. Günlük 17 -20 g KSILIDIN  (850- 1000 mg lidokaine eşdeğer) dozu aşılmamalıdır.  
Çok geniş yüzeye, çok sık uygulama ile hipersensitivite ortaya çıkabileceğinden bu şekilde 
kullanılması öneri lmez.  
KSILIDIN , sınırlı bir süre boyunca kullanım içindir. Tedavi süresi, on gün ila üç hafta arasında 
değişir. Eğer tedavi daha uzarsa, özellikle lidokainin neden olduğu bir irritasyondan 
şüpheniliyorsa, tedaviler arasına bir zaman verilmelidir. Tedaviye  ara verildikten sonra lokal 
irritasyon ortadan kalmış ise, lidokaine karşı olası hassasiyet yama testi gibi yöntemlerle 
incelenmelidir.  
 
Uygulama şekli:  
Doktor tarafından başka bir şekilde önerilmediği takdirde; hasta bölgeye uygun bir miktar iyice 
yedirilerek sürülür.  
 2 Özel popülasyonlara ilişkin ek bilgiler:  
Böbrek yetmezliği:  
Sistemik lidokain uygulamasında toksisite görülebilir ancak harici uygulamada doz ayarlaması 
gerekmemektedir.  
Karaciğer yetmezliği:  
Lidokain karaciğerde metabolize olduğunda n, karaciğer fonksiyon bozukluğu olan hastalarda 
lidokainin yarı ömrü uzayabilir. Şiddetli karaciğer yetmezliğinde ilacın daha küçük alanlara 
uygulanması düşünülebilir.  
Pediyatrik popülasyon  
Çocuklara uygulanacak doz daha düşük olmalı; çocuğun yaşı, kilosu ve fiziksel durumuna 
uygun olmalıdır.  
Geniş ve zarar görmüş yüzeylere uygulanırken, lidokainin sistemik absorpsiyonunun artabileceği göz önünde bulundurulmalıdır.  
Geriyatrik popülasyon  
Topikal kullanım ile ilgili olarak bu hasta grubuna ait herhangi bir bilgi bulunmamaktadır. 
Ancak yaşlılarda hastanın yaşı ve fiziksel durumuyla ilişkili olarak azaltılmış doz verilmelidir.  
 
4.3. Kontrendikasyonlar  
Lidokain, amid tipi anestezikler veya KSILIDIN’i n içeriğindeki maddelere karşı aşırı 
duyarlılığı olanlarda kullanılmamalıdır.  
KSILIDIN , tedavi edilmemiş bakteriyel, viral, patojenik mantar veya parazitik orijinli 
enfeksiyonu olan hastalarda kullanılmamalıdır. KSILIDIN , hastane dışında sınıf III anti-aritmik 
ilaçla tedavi edilen hastalar tarafından kullanılmamalıdır (bkz. Bölüm 4.4 ve 4.5).  
 
4.4. Özel kullanım uyarıları ve önlemleri  
Sepsis ve ilacın uygulandığı mukozanın ciddi olarak hasar görmesi durumunda, ani sistemik 
emilim riski olabileceğinden, KSILIDIN  uygulanırken dikkatli olunmalıdır.  
Yüksek plazma düzeyleri ve ciddi yan etkileri önlemek amacıyla yeterli etkinin sağlandığı, 
mümkün olan düşük dozlar kullanılmalıdır. Tekrarlanan dozlarda ilacın veya metabolitlerinin 
birikmesi nedeniyle ka n düzeylerinde artış görülebilir. Yüksek kan düzeylerine gösterilen 
tolerans hastanın durumuna göre değişir. Yaşlılarda, çocuklarda ve akut hastalarda hastanın yaşı ve fiziksel durumuyla ilişkili olarak azaltılmış doz verilmelidir.  
KSILIDIN  bilinen ilaç a lerjisi olan hastalarda dikkatli kullanılmalıdır. Para -aminobenzoik asit 
türevlerine (prokain, tetrakain, benzokain gibi) alerjisi olan hastalarda lidokaine karşı çapraz 
duyarlılık görülmemiştir; ancak lidokain, özellikle etiyolojik ajanın kesin olarak bilinmediği 
durumlar olmak üzere ilaç duyarlılığı öyküsü olan hastalarda dikkatle kullanılmalıdır. Şiddetli 
karaciğer hastalığı olan hastalar lokal anestezikleri normal şekilde metabolize 
edemediklerinden, bu hastalarda lidokainin toksik plazma konsantrasyonl arının gelişme riski 
daha yüksektir.  
KSILIDIN  ciddi kalp rahatsızlığı olanlarda dikkatli verilmelidir.  3 Özellikle geniş deri yüzeylerine ve bilhassa da oklüzyon altında uygulandığında kalp ritm 
bozuklukları, nefes alma zorluğu, koma ve hatta ölüme yol aça bilmektedir.  
Hayvan çalışmalarında şiddetli göz tahrişi gözlenmiş olduğundan, lidokainin gözle temasından 
kaçınılmalıdır. Ayrıca, koruyucu reflekslerin kaybı nedeniyle kornea tahrişi ve potansiyel 
abrazyon olasılığı da vardır. Lidokainin konjonktival dokulardaki emilimi belirlenmemiştir. 
Gözle temas gerçekleştiği takdirde göz derhal su veya salin ile yıkanmalı ve duyu geri gelinceye 
kadar göz korunmalıdır.  
Hastalar lidokain kullanırken, dermal analjeziye tedavi uygulanan bölgedeki tüm duyuların 
bloke olma sının eşlik edebileceğinin bilincinde olmalıdır. Bu nedenle, hastalar tedavi 
uygulanan bölgede duyular tamamen geri gelinceye kadar bu bölgede kazara travma oluşturan durumlardan (kaşıma, ovuşturma ya da aşırı sıcağa ya da soğuğa maruz bırakma) kaçınmalıdı r.  
Lidokain, %0,5’in üzerindeki konsantrasyonlarda bakterisit ve antiviral özellikler göstermektedir. Bu nedenle, canlı aşıların (BCG aşıları gibi) intrakütan enjeksiyonlarının 
sonuçları izlenmelidir.  
Sınıf III anti- aritmik ilaçlar (örneğin; amiodaron ve ya sotalol) ile tedavi edilen hastalar, yakın 
gözlem altında tutulmalı ve EKG izlemesi göz önünde bulundurulmalıdır.  
KSILIDIN , sınırlı bir süre boyunca kullanım içindir. Lidokainin aşırı dozajı veya dozlar 
arasındaki kısa aralar, yüksek lidokain plazma se viyeleri ve ciddi advers etkilerle 
sonuçlanabilir. Hastalar, tavsiye edilen dozaja katı bir şekilde bağlı kalmalıdır.  
Uygulama bölgesinde enfeksiyon varsa, KSILIDIN  ile birlikte uygun antibakteriyel, antiviral 
veya antifungal tedavi uygulanmalıdır.  
Kulla nmadan önce malignite olasılığı hariç bırakılmalıdır.  
Eğer rektal kanama ve irritasyon olursa tedaviye son verilmelidir.  
Rektumdan sistemik absorpsiyon olabilir ve yüksek dozda rektal uygulamayla konvülsiyon gibi 
merkezi sinir sistemi yan etkileri gözlen ir.  
KSILIDIN , muhtemelen porfirinojeniktir ve daha güvenli bir alternatif olduğunda sadece akut 
porfirisi olan hastalara reçete edilmelidir. Uygun önlemler savunmasız hastalar için alınmalıdır.  
Bu tıbbi ürün propilen glikol ve benzalkonyum klorür ihtiva etmektedir, deride iritasyona neden 
olabilir.  
 
4.5. Diğer tıbbi ürünler ile etkileşimler ve diğer etkileşim şekilleri  
Lidokain, Sınıf I antiaritmik ilaçlar (tokainid ve meksiletin gibi) alan hastalarda dikkatle 
kullanılmalıdır; çünkü toksik etkiler aditif ve genellikle sinerjiktir.  
Lidokainin klerensini azaltan ilaçlar (örn. simetidin ya da propranolol gibi betablokörler), 
lidokainin tekrarlanan yüksek dozlarda uzun bir süre boyunca uygulanması halinde potansi yel 
olarak toksik plazma konsantrasyonlarına neden olabilir. Dolayısıyla, lidokain (örn. 
KSILIDIN ) ile tavsiye edilen dozlarda kısa dönemli tedavileri takiben bu tür etkileşimlerin 
klinik önem taşımaması beklenir.  4 Başka lokal anestezikler kullanmakta olan  hastalara yüksek dozlarda KSILIDIN ’in uygulandığı 
durumlarda ek sistemik toksisite riski göz önünde bulundurulmalıdır.  
 
Özel popülasyonlara ilişkin ek bilgiler  
Pediyatrik popülasyon:  
Etkileşim çalışması yapılmamıştır.  
Geriyatrik popülasyon:  
Etkileşim çalışması yapılmamıştır.  
 
4.6. Gebelik ve laktasyon  
Genel tavsiye  
Gebelik kategorisi: B  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Doğum kontrolü üzerine etkileri ile ilgili veri bulunmamaktadır.  
Gebelik dönemi  
Hayva n çalışmaları, gebelik üzerine etki, embriyonal / fetal gelişim üzerine etkiler açısından 
yetersizdir.  
Lidokain ile gebeliklerde maruz kalmaya ilişkin klinik veri mevcut değildir. Hayvanlar üzerinde 
yapılan çalışmalar, gebelik/embriyonal/fetal gelişim/doğ um ya da doğum sonrası gelişim ile 
ilgili olarak doğrudan ya da dolaylı zararlı etkiler olduğunu göstermemektedir.  
Gebe kadınlara uygulanırken dikkatli olunmalıdır.  
Laktasyon dönemi  
Lidokain anne sütüne geçer, emziren annelere uygulanırken dikkatli olunmalıdır.  
Üreme yeteneği / Fertilite  
Lidokainin sıçan ve tavşanlarda yapılan deneylerde fetusa herhangi bir zararı olmadığı tespit 
edilmiş olmasına rağmen kadınlarda fetus üzerine etkisi bilinmediğinden özellikle gebeliğin 
erken dönemlerinde dikkatli olunmalıdır.  
 
4.7. Araç ve makine kullanımı üzerindeki etkiler  
Lidokain lokal olarak uygulandığında, araç ve makine kullanımına herhangi bir etkisi yoktur.  
 
4.8. İstenmeyen etkiler  
Lidokainin yan etkileri diğer amid tipi lokal anesteziklerin yan etkilerine benzerdir.  
Bu yan etkiler genellikle doza bağımlıdır ve yüksek dozda uygulama veya hızlı absorpsiyon 
nedeniyle yüksek plazma konsantrasyonlarının ortaya çıkması sonucu meydana gelebilir. 
Bunun yanında aşırı duyarlılık, idiosenkrazi ve tolerans azalmasına bağlı reaksiyonlar da 
oluşturabilir. Ciddi yan etkiler genellikle sistemiktir. Bu reaksiyonlar arasında sinirlilik, baş 
dönmesi, görme bozuklukları, tremor, konvülsiyonlar sayılabilir.  
 
 
 5 Advers etkiler sıklıklarına göre şu şekilde tanımlanmaktadır:  
Çok yaygın (≥1/10);  yaygın (≥1/100 ila <1/10); yaygın olmayan (≥1/1000 ila <1/100); seyrek 
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin 
edilemiyor).  
 
Bağışıklık sistemi hastalıkları  
Yaygın olmayan: Alerjik reaksiyonlar (ge nellikle parenteral tedavi sonrası görülür). Uzun 
dönem topikal kullanım sonrası hipersensitivite oluşabilir.  
Deri ve deri altı doku bozuklukları  
Yaygın: Ciltte irritasyon, kızarıklık, kaşıntı veya döküntü.  
Kazara gözle temasından sonra korneada irritas yon gözlenmiştir.  
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağ lık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
Akut durumlar lokal anesteziklerin terapötik kullanımı sırasında karşılaşılan yüksek plazma 
düzeyleriyle ilgilidir.  
Sistemik toksisite belirtileri; bulanık görüş, sersemlik veya uyuşukluk, nefes almada zorluk, 
titreme, göğüs ağrısı veya düzensiz kalp atışı olabilir.  
Topikal kullanımda aşırı doz mümkün olmamakta birlikte ortaya çıkması halinde nefes yolunu 
açık bulundurmak gerekir. Konvülsiyonlara karşı antikonvülsif ajanlar kullanılabilir. Bir tüp ilacın kazara yutulması halinde, or al biyoyararlanım düşüktür ancak hipotansiyon ve kalp bloğu 
görülebilir. Bu durumda uygun resüsitasyon önlemleri uygulanmalıdır.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Lokal anestezikler ve antipruritikler  
ATC  kodu: D04AB01  
KSILIDIN  merhem  topikal anestezik bir madde olan lidokain ihtiva eder. Suda eriyen baz 
içinde hazırlanmıştır. Lidokain uyarının başlaması ve iletilmesi için gereken iyon akışını inhibe 
ederek sinir hücresi membranını stabilize eder ve lokal  anestezi oluşumunu sağlar. Etkinin 
başlaması 3 -5 dk içinde olur.  
Lidokainin yüksek plazma düzeylerine ulaşması kalp debisi, total periferik direnç ve ortalama 
kan basıncında değişikliklere neden olur. Bu değişiklikler, lokal anestezik ilacın 
kardiyovasküler sistemin çeşitli bileşenleri üzerine doğrudan depresan etkili olarak otonomik 
sinir liflerinin bloke edilmesine bağlı olabilir.  
 6 5.2. Farmakokinetik özellikler  
Genel özellikler:  
Emilim:  
Lidokain topikal uygulamayı takiben mukoz membranlardan emilebilir. Emilim hızı ve miktarı; 
uygulama bölgesi, süresi, konsantrasyon ve toplam dozaja bağlıdır. Lidokain, aynı zamanda 
gastrointestinal kanaldan da iyi emilir, ancak bir miktar değişmemiş ilaç karaciğerde 
biyotransformasyon nedeniyle dolaşımda tespit edilmiştir.  
Dağılım:  
Plazma proteinlerine bağlanması, ilaç konsantrasyonu ile ilişkilidir ve bağlı fraksiyon artan ilaç 
konsantrasyonu ile düşer. 1- 4 μg/ml serbest baz konsantrasyonunda, % 60- 80 oranında lidokain 
proteinlere bağlı bulunur. Bağlanma aynı zamanda alfa -1-asit-glikoprotein plazma 
konsantrasyonuna bağlıdır. Lidokain, kan- beyin ve plasental bariyerleri büyük ihtimalle pasif 
difüzyon ile geçer.  
Biyotransformasyon:  
Lidokain, karaciğerden  hızla biyotransformasyona uğrar ve metabolitleri ile değişmemiş ilaç 
böbrekler yolu ile atılır. Yaklaşık % 90’ı çeşitli metabolitleri şeklinde karaciğerde metabolize olur.  
Eliminasyon:  
Lidokainin yaklaşık %10’u böbrekler yoluyla değişmeden atılır. İdrarda rastlanan başlıca metaboliti 4 -hidroksi -2,6-dimetilanilinin bir konjugatıdır. Lidokain metabolizmasına ilişkin 
çalışmalarda, intravenöz bolus lidokain enjeksiyonunu takiben lidokainin e liminasyon yarı 
ömrü 1.5- 2 saat olarak gösterilmiştir.  
Doğrusallık/doğrusal olmayan durum:  
Veri bulunmamaktadır.  
Özel popülasyonlara ilişkin ek bilgiler:  
Böbrek / Karaciğer yetmezliği:  
Lidokain karaciğerden hızlı bir şekilde metabolize olduğundan, kar aciğer fonksiyonlarının 
etkilenmesi durumunda lidokainin kinetiği değişebilir.  
Böbrek yetmezliği lidokain kinetiğini etkilemez ancak metabolitlerin vücutta birikimini artırabilir.  
 
5.3. Klinik öncesi güvenlilik verileri  
Lidokainin mutajenik ve kanseroje nik potansiyelini ve fertilite üzerine etkilerini 
değerlendirmek için yeterli çalışma yapılmamıştır.  
Lidokain HCl’in mutajenik potansiyeli Ames Salmonella/mammalian mikrozom testiyle, insan lenfositindeki yapısal kromozom sapmasının in vitro analiziyle ve in vivo fare mikronukleus 
analizi ile test edilmiştir. Bu testlerde herhangi bir mutajenik etki belirtisi görülmemiştir. 2,6 -
ksilidinin ve lidokain metabolitinin mutajenisitesi karma sonuçlu farklı testlerle çalışılmıştır. Sadece metabolik aktivasyon şart larındaki Ames testinde bileşik zayıf mutajenik bulunmuştur. 
İlave olarak, aktivasyonlu veya aktivasyonsuz timidin kinaz yerinde indüklenmiş kromozom 
sapmasında ve solüsyon konsantrasyonunun 1.2 mg/ml olduğu kardeş  kromatografik 
değişimlerde, 2,6- ksilidinin mutajenik olduğu gözlenmiştir. In vivo denemelerinde 
genotoksisite kanıtı bulunmamıştır.  7 6. FARMASÖTİK ÖZELLİKLER  
6.1. Yardımcı maddelerin listesi  
PEG 4000 
Propilen glikol  
Benzalkonyum klorür %50 
 
6.2. Geçimsizlikler  
Geçerli değil.  
 
6.3. Raf ömrü  
36 ay.  
 
6.4. Saklamaya yönelik özel tedbirler  
25°C’nin altındaki oda sıcaklığında saklayınız. 
 
6.5. Ambalajın niteliği ve içeriği  
KSILIDIN, 30 g’lık alüminyum tüp içerisinde ve karton kutuda kullanma talimatı ile beraber 
ambalajlanır.   
 
6.6. Beşeri tıbb i üründen arta kalan maddelerin imhası ve diğer özel önlemler  
Kullanılmamış olan ürünler ya da materyaller “Tıbbi Atıkların Kontr olü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
Osel İlaç San. Tic. A.Ş. 
Beykoz/İstanbul  
 
8. RUHSAT NUMARASI  
191/20 
 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi  : 31.05.1999 
Ruhsat yenileme tarihi  : 
 10. KÜB’ÜN YENİLENME TARİHİ  