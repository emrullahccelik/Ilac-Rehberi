1 
 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
VİTABİOL® C 500 mg/5 ml enjeksiyonluk çözelti  
Steril 
 
2. KALİTATİF VE KANTİTATİF BİLEŞİM  
Etkin madde:  
Her bir ampul (5 ml) 500 mg C vitamini (askorbik asit) içerir. Birim dozunda (1 ml’de)  
100 mg etkin madde bulunur. 
 
Yardımcı Maddeler:  
Metil paraben (E218)   4  mg 
Propil paraben (E216)    0,5 mg 
EDTA disodyum                    2,5 mg 
 Diğer yardımcı maddeler için 6.1’e bakınız. 
 
3. FARMASÖTİK FORM  
Enjeksiyonluk çözelti. 
Renksiz cam ampul içerisinde steril ve berrak çözelti  
 
4. KLİNİK ÖZELLİKLER  
4.1. Terapötik endikasyonlar  
- Ciddi C vitamini (askorbik asit) eksikliğinde,  
- Oral kullanımının yetersiz olduğu, mümkün olmadığı veya kontrendike olduğu durumlarda C 
vitamini eksikliğinin giderilmesi veya önlenmesinde kullanılır. 
 4.2. Pozoloji ve uygulama şekli  
Pozoloji/uygulama sıklığı ve süresi:  
Erişkinler için doz:  
Ciddi C vitamini eksikliğinde 500- 1000 mg/gün dozda, en fazla 10 güne kadar kullanılır.  
Oral kullanımının yetersiz olduğu, mümkün olmadığı  veya kontrendike olduğu durumlarda C 
vitamini eksikliğinin giderilmesi veya önlenmesi amacıyla 200 -500 mg/gün dozda kullanılır.  
Çocuklar için doz:  Ciddi C vitamini eksikliği tedavisi amacıyla bulguların iyileşmesine göre günde 1 -2 kez, 2 
hafta- 3 ay aras ı süreyle 100- 300 mg/gün dozda kullanılır.  
Parenteral beslenen ve oral alımı mümkün olmayan preterm bebekler, 0- 12 ay çocuklarda 15 -
25 mg/kg/gün, 1 -18 yaş arası çocuklarda 80 mg/gün parenteral C vitamini kullanılır.  
Yaşlılar için özel bir doz önerisi yoktur.  
 
Uygulama şekli:  
Intramüsküler ya da intravenöz yoldan verilir. İntramusküler yoldan uygulama tercih edilir. 
İntravenöz yoldan uygulama yapılırken yavaş infüzyonla uygulanmalıdır. Hızlı intravenöz enjeksiyon geçici olarak sersemliğe neden olabilir.  2 
  
Özel popülasyonlara ilişkin ek bilgiler:  
Böbrek yetmezliği:  
Dikkatli kullanılmalıdır.  
 Karaciğer yetmezliği:  
Özel bir doz önerisi verilmemiştir.  
 
Pediyatrik popülasyon:  
Ciddi C vitamini eksikliği tedavisi amacıyla bulguların iyileşmesine göre günde 1 -2 kez, 2 
hafta- 3 ay arası süreyle 100- 300 mg/gün dozda kullanılır. 
Parenteral beslenen ve oral alımı mümkün olmayan preterm bebekler, 0- 12 ay çocuklarda 15 -
25 mg/kg/gün, 1 -18 yaş arası çocuklarda 80 mg/gün parenteral C vitamini kullanılır. 
 Geriyatrik popülasyon:  
Özel bir doz önerisi yoktur. 
 
4.3. Kontrendikasyonlar  
Askorbik asit veya ürünün içerdiği yardımcı maddelerin herhangi birine karşı aşırı duyarlılık 
reaksiyonu olduğu bilinen kişilerde kullanılmamalıdır. 
Hiperoksalüride kullanılmamalıdır.  
Nefrolitiazis ya da nefrolitiazis geçmişi olanlarda kullanılmamalıdır.  
Böbrek yetmezliği olanlarda ve diyaliz hastalarında kullanılmamalıdır.  
Hemokromatoz durumunda kullanılmamalıdır. 
 
4.4. Özel kullanım uyarıları ve önlemleri  
 
Tüm kaynaklara bağlı akut ve kronik C vitamini alımı 9 -13 yaş arası çocuklarda >1200 mg/gün, 
14-18 yaş arası genç erişkinlerde >1800 mg/gün ve yetişkinlerde >2000 mg olduğunda advers 
etki riskini artırır.  
 Doz aşımı kalsiyum oksalat birikimlerine ve akut tübüler nekroz ve/veya böbrek yetmezliğine 
neden olabileceğinden, C vitamini önerilenden daha yüksek dozlarda veya daha uzun süre alınmamalıdır.  
Böbrek yetmezliği olan hastalar yüksek dozda C vitamini almadan önce değerlendirilmelidir. 
 
Okzalat nefropatisi, nefrolitiyazis ve renal yetmezlik  
 
Uzamış yüksek doz C vitamini kullanımı okzalat nefropatisine yol açabilir. Renal yetmezlikte, 
nefrolitiyazisde, yaşlı ve 2 yaş altındaki çocuk hastalarda C vitamini kullanırken okzalat taşı gelişme riski artmıştır. Okzalat taşı gelişen hastalard a C vitamini tedavisi kesilmelidir. C 
vitamini tedavisi alan tüm hastalarda böbrek fonksiyonları izlenmelidir. Şiddetli veya terminal 
dönem böbrek yetmezliği olan hastalarda (diyaliz hastaları), böbreklerde hiperoksalemi ve 3 
 oksalat kristalizasyonu riskinde n dolayı günlük C vitamini alımı 50 veya 100 mg'ı 
geçmemelidir.  
 
 Askorbik asit, demir absorbsiyonunu artırdığından yüksek dozlar, hemokromatoz, talasemi, 
polisitemi, lösemi, ya da sideroblastik anemili hastalarda tehlikeli olabilir. Aşırı demir yükü 
hastalığı durumunda, askorbik asit alımı minimumda tutulmalıdır.  
 Askorbik asitin yüksek dozlarının, orak hücreli anemi hastalarında orak hücre krizleri ile ilişkili 
olduğu ortaya konulmuştur. 
 Kronik olarak yüksek dozda askorbik asit kullanımı, ilacın metaboli zmasının artmasına neden 
olabilir. Dolayısıyla dozaj ani olarak azaltıldığında yoksunluk belirtileri gelişebilir. Böyle bir 
durumda yüksek dozaja geri dönülmeli ve dozaj daha yavaş şekilde azaltılmalıdır. 
 Yüksek potensli vitaminler çok hızlı infüze edildi ğinde kimyasal iritasyona bağlı olarak damar 
boyunca ağrı ve nadiren tromboflebit gelişebilir. Bu nedenle çözelti yavaş olarak infüze edilmelidir ve infüzyon süresince ekstravazasyondan sakınmak için dikkatli olunmalıdır. Tüm 
parenteral çözeltiler için geç erli olduğu gibi, özellikle kalp ve akciğer hastalarında dolaşım 
sistemine aşırı yük bindirmemeye özen gösterilmelidir.  
 
Askorbik asitin diyabetojenik etkisi hala tartışmalıdır. Bununla birlikte uzun dönem 
VİTABİOL C tedavisi alan hastalarda kan glukoz konsantrasyonu, özellikle tedavinin başlangıç döneminde periyodik olarak izlenmelidir.  Teorik olarak askorbik asitin yüksek dozları, ürik asit atılımı üzerindeki etkisinden dolayı 
duyarlı hastalarda gut artritine neden olabilir.  
 
Askorbik asitin hızla çoğala n ve geniş şekilde yayılmış tümörleri şiddetlendirebildiği 
düşünülmektedir. Bu nedenle ilerlemiş kanserlerde askorbik asit reçete edilirken dikkatli 
olunmalıdır.  
 
Işığa maruziyette askorbik asit çözeltilerinde sararma oluşabilir. Her ne kadar bu renk değiş imi 
VİTABİOL C’nin terapötik etkisini azaltmasa da ampullerin ambalajında muhafaza edilmesi 
önerilir.  
      
G6PD Eksikliği  
 Yüksek doz C vitamini G6PD eksikliği olan hastalarda hemolize yol açabileceğinden dikkatli 
kullanılmalıdır.  
  
Hemakromatozis   
Desferrioksamin yan etkilerini ve toksisitesini arttırabileceğinden dikkatli kullanılmalıdır.  4 
  
Laboratuvar Test İnterferansı  
 Glukoz oksidaz ve bakır sülfat kullanılarak gerçekleştirilen glukoz ölçümlerinde, nitrit ve bilirubin tayinleri ve lökosit sayım ında yanlış pozitif ve negatif sonuçlara yol açabilir.  
 
Yüksek dozda C vitamini bazı tanı testlerinin sonuçlarını etkileyebilir: Örneğin C vitamini diyabetik hastalarda kan şekerini etkilemese de glikozüri değerlerini değiştirebilir. Bu nedenle, idrar şeke r testinden birkaç gün önce C vitamini alımı kesilmelidir.  
 Bu ürünü kullanıyorsanız ve tanı testleri yapılması gerekiyorsa, bu konuda doktorunuzu bilgilendiriniz.  
 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 Metil paraben ve propil paraben, alerjik reaksiyonlara (muhtemelen gecikmiş) ve istisnai  olarak 
bronkospazma neden olabilir. 
 
4.5. Diğer tıbbi ürünler ile etkileşimler ve diğer etkileşim şekilleri  
 
Aspirin: Eş zamanlı kullanım halinde as korbik asitin idrarla atılımında artma, aspirinin 
atılımında ise azalma meydana gelir. Aspirinin, askorbik asit absorbsiyonunu yaklaşık 1/3 
oranında düşürdüğü bulunmuştur . Bu etkiler doza bağlı etkilerdir ve kronik olarak yüksek doz 
asetilsalisilik asit kullanan kişilerde C vitamini takviyesi gerekli olabilir. Kardiyovasküler endikasyonlar için düşük doz asetilsalisilik asit kullanımında ise C vitamini takviyesi ilavesi gerekli değildir.  
 
Dikumarol: Askorbik asit alımından sonra protrombin zamanının kısaldığı istisnai bir vaka 
mevcuttur.  Varfarin: Askorbik asitin, varfarinin etkilerini azalttığının görüldüğü bazı vakalar bildirilmiştir . 
 Etinilestradiol: Günlük 1 gram dozajda askorbik asit, oral kontraseptif preparatlardan etinilestradiolün biyoyararlanımını artırabilir ki bu da etinilestradiolden kaynaklanan advers 
etkileri artırabilir. Askorbik asit ile tedavide eş zamanlı etinilestradio l kullanılıyorsa hasta 
etinilestradiolün advers etkileri bakımından izlenmelidir. Böylece düşük doz kontraseptifler, 
daha yüksek dozlulara farmasötik ve toksikolojik özellikler bakımından benzer hale gelir. Bu etki özellikle askorbik asit desteğine son ver ildiğinde önem kazanır çünkü bu durumda hormon 
emilimindeki düşüş ani kanama ve hatta kontrasepsiyonda bozulmaya neden olabilir.  
Demir (oral): Askorbik asit demir emilimini artırabilir.  
 
Desferrioksamin: Askorbik asit desferrioksamin ile eş zamanlı verild iğinde demirin atılımını 
arttırabilir. Bununla beraber eş zamanlı tedavi alan hastalarda kardiyomiyopati ve konjestif kalp 
yetmezliği durumları görülmüştür. Bu durum, askorbik asitin dalak ve diğer retiküloendotelyal 5 
 dokulardan demiri metabolize etmesiyle visseral organlarda demir birikiminin artması şeklinde 
açıklanabilir.  
 
İzoprenalin: İzoprenalinin kronotropik etkisi, askorbik asit ile eş zamanlı verildiğinde azalır.  
 
Alkol: Askorbik asitin kandaki seviyelerini azaltır.  
 
Disülfiram: Askorbik asitin kronik veya yüksek dozlarda kullanımı, eş zamanlı kullanımda 
disülfiram- alkol etkileşimini engelleyebilir.  
 Meksiletin: Askorbik asitin yüksek dozları ile meksiletin eş zamanlı uygulandığında meksiletinin renal atılımı hızlanabilir.  
 
Barbitüratlar (Primido n): Barbitüratlar (primidon) ile eş zamanlı verildiğinde, askorbik asitin 
üriner atılımı artabilir.  
 
Amfetamin ve trisiklik antidepresanlar: Askorbik asit, amfetaminlerin ve trisiklik antidepresanların renal tübüler reabsorbsiyonunu düşürmüştür. 
 
Flufenazi n ve diğer fenotiyazinler: Askorbik asitin fenotiyazinlerin terapötik etkisini düşürdüğü 
rapor edilmiştir. Flufenazin konsantrasyonu da düşebilir.  
Kalsitonin: Kalsitonin, C vitamininin metabolizasyon hızını artırır.  
 Siklosporin: C vitamini de dahil olmak  üzere antioksidan takviyesi kandaki siklosporin 
seviyelerini azaltabilir.  
 Indinavir (proteaz inhibitörleri): Yüksek doz C vitamini indinavir serum konsantrasyonunu anlamlı biçimde düşürdüğünden, indinavirin etkililiğini engelleyebilir.  
 
Salisilik asit: Salisilatlar bağırsak duvarından aktif transportu inhibe etmektedir. 
 
Kortikosteroidler: Kortikositeroidler C vitamini oksidasyonunu artırır. Ancak klinik olarak anlamlı değildir.  
 Tetrasiklinler: Tetrasiklinler C vitamininin hücre içi metabolizmasını ve b öbrek tubulüsleri 
seviyesinde geri emilimi inhibe etmektedir.  
 Amigdalin: Siyanür zehirlenmesi riskinin yüksek dozda C vitamini (>4000 mg) ve amigdalinin 
aynı anda alınması neticesinde arttığına dair bir vaka rapor edilmiştir. 
 Alüminyum: Alüminyum ile bir likte alınan yüksek dozdaki C vitamini, alüminyumun tekrar 
emiliminde artışa neden olabilir. Bu etkileşim normal böbrek fonksiyonuna sahip kişilerde 
klinik olarak anlamlı bulunmamıştır.  6 
 Teorik olarak; yüksek dozlardaki C vitamini idrarın asitleşmesine, dol ayısıyla asidik özellikteki 
ilaçların beklenmeyen şekilde renal tübüler reabsorbsiyona uğramasına ve böylece oluşan 
cevabın aşırı olmasına yol açabilir. Diğer taraftan, bazik ilaçlar azalmış reabsorbsiyon gösterebilir, bu da terapötik etkide düşme ile sonuçlanabilir.  
 
Laboratuvar testleri: Askorbik asit, glukoz oksidaz testi, bakır sülfat testi gibi oksidasyon ve 
redüksiyon reaksiyonlarını kapsayan laboratuvar testleriyle redüktan niteliği nedeniyle 
etkileşmektedir. Askorbik asit, serum transaminazlar ve la ktik dehidrogenazın otoanalizör 
cihazıyla tayininde engel oluşturur. Gizli kan ve serum teofilin seviyeleri tayini için uygulanan 
bazı testleri de etkileyebilir.  
 
Askorbik asitin doku desatürasyonuna sebep olan ilaçlar arasında sigara kaynaklı nikotin, baz ı 
iştah baskılayıcılar, fenitoin, bazı antikonvülsan ilaçlar
 bulunmaktadır.Yüksek dozlardaki 
askorbik asit idrarın asitleşmesine, dolayısıyla asidik özellikteki ilaçların beklenmeyen şekilde renal tübüler reabsorbsiyona uğramasına ve böylece oluşan cevabın aşırı olmasına yol açabilir. 
Diğer taraftan, bazik ilaçlar azalmış reabsorbsiyon gösterebilir, bu da terapötik etkide düşme ile sonuçlanır.  
 
Özel popülasyonlara ilişkin ek bilgiler  
Özel popülasyonlar ile ilgili olarak hiçbir etkileşim çalışması yap ılmamıştır.  
 
Pediyatrik popülasyon  
Pediyatrik popülasyon ile ilgili olarak hiçbir etkileşim çalışması yapılmamıştır.  
 4.6. Gebelik ve Laktasyon  
Genel tavsiye  
Gebelik kategorisi C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Oral kontraseptifler C vitamininin endojen serum düzeyini düşürür. Günlük 1 gram dozajda C 
vitamini, oral kontraseptif preparatlardan etinilestradiolün biyoyararlanımını artırabilir ki bu da 
etinilestradiolden kaynaklanan advers etkileri artırabilir. Askor bik asit ile tedavide eş zamanlı 
etinilestradiol kullanılıyorsa hasta etinilestradiolün advers etkileri bakımından izlenmelidir.  
 
VİTABİOL C’nin yüksek dozları ile etinilestradiol içeren oral kontraseptifler birlikte 
kullanıldıktan sonra askorbik asit dest eğine son verildiğinde kontrasepsiyonda bozulma olabilir 
(Bkz. Bölüm 4.5.).  
 
Gebelik dönemi  
Hayvanlar üzerinde gerçekleştirilen çalışmalar gebelik ve/veya doğum ve/veya doğum sonrası 
gelişim üzerindeki etkiler açısından yetersizdir (bkz. Bölüm 5.3). İnsanlar için potansiyel risk 
bilinmemektedir. Vitabiol C, hekim tarafından gerekli görülmedikçe g ebelik döneminde 
kullanılmamalıdır.  
 7 
 Askorbik asit plasentadan geçer. Gebelik sırasında askorbik asitin yüksek dozlarının alımıyla 
fetüs buna adapte olabilir ve doğum sonrası yoksunluk sendromu şeklinde askorbik asit 
eksikliği geliştirebilir. Bu nedenle, ilacın yüksek dozları (örn. 1 gramın üzerindeki dozlar) beklenen yararlar potansiyel riskten fazla olmadıkça gebelerde veya gebe kalma olasılığı olanlarda kullanılmamalıdır.  
 
Laktasyon dönemi  
Askorbik asit anne sütüne geçer. Yüksek dozda alınmasının bebeğe zarar verici etkisi olup 
olmadığı bilinmemektedir, ancak teorik olarak bu mümkündür. Bu nedenle emziren annelerin 
beklenen yarar potansiyel riskten fazla olmadıkça maksimum günlük gereksinimi aşmamaları 
önerilmektedir.  
 
Üreme yeteneği/Fertilite 
VİTABİOL C’ nin üreme yeteneğini etkileyip etkilemediği bilinmemektedir.  
 
4.7. Araç ve makine kullanımı üzerindeki etkiler  
VİTABİOL C’nin araç ve makine kullanımı üzerine etkisi yoktur.  
 
4.8. İstenmeyen etkiler  
C vitamininin fazlası vücuttan atıldığı için yan etki olu şturma potansiyeli düşüktür. Klinik 
denemeler esnasında gözlemlenen VİTABİOL C’ye bağlı istenmeyen etkiler aşağıdaki sıklık 
derecelerine göre sıralandırılmıştır.  
 Çok yaygın (≥1/10); yaygın (≥1/100, <1/10); yaygın olmayan (≥1/1.000, < 1/100); seyrek (≥1/10.000, < 1/1.000); çok seyrek (< 1/10.000), bilinmiyor (eldeki verilerden hareketle tahmin edilemiyor)  
 Ürün kullanımının onaylanmasından sonra aşağıdaki advers reaksiyonlar tanımlanmıştır. Bu reaksiyonlar gönüllü olarak bildirildiğinden, olayların sıklığını güvenilir bir şekilde tahmin etmek olası değildir.  
 
Kan ve lenf sistemi hastalıkları  
Çok seyrek: Tavsiye edilen dozun üzerinde kullanıldığında G6PD (Glikoz -6-fosfataz eksikliği) 
olan hastalarda hemoliz  
 Bağışıklık sistemi hastalıkları  
Çok seyrek:  Alerjik reaksiyon, anafilaktik reaksiyon, anafilaktik şok  
 
Nadiren gözlenen ve ilgili laboratuvar bulguları ve klinik belirtiler ile saptanan aşırı duyarlılık 
reaksiyonları:  
- Alerjik astım sendromunu 
- Döküntü, ürtiker, alerjik ödem ve anjiyoödem, prürit  ve kardiyo respiratuvar distres gibi 
semptomların görüldüğü hafif ila orta derecede cildi, solunum yolunu, gastrointestinal kanalı ve kardiyovasküler sistemi etkileyen reaksiyonları içermektedir . 8 
  
Sinir sistemi hastalıkları 
Bilinmiyor: Baş ağrısı, baş dönmesi, yorgunluk, uyku bozukluğu  
 
Gastrointestinal hastalıklar  
Çok seyrek: Diyare, mide bulantı sı, kusma,  abdominal ağrı, dispepsi  
 
Deri ve deri altı doku hastalıkları  
Bilinmiyor: Flushing (al basması) ya da kızarıklık  
 Kas-iskelet bozukluklar, bağ doku ve kemik hastalıkları  
Seyrek: Kol ve bacaklarda duyarlılık, ağrı, ateş ya da şişlik 
 
Böbrek ve idrar yolu hastalıkları  
Seyrek: İdrar yapmada güçlük 
Bilinmiyor: Böbrek taşı oluşturma potansiyeli bulunan kişilerde veya tavsiye edilen dozun 
üzerinde kullanıldığında böbrek taşı oluşumu, hiperoksalüri, diürez  
 
Genel bozukluklar ve uygulama bölgesine ilişkin hastalıklar  
Bilinmiyor : Enjeksiyon ve infüzyon bölgesi reaksiyonlar ı 
 
Şüpheli advers reaksiyonların raporlanması  
Ruhsatlandırma sonrası şüpheli ilaç  advers reaksiyonlarının raporlanması büyük önem 
taşımaktadır. Raporlanma yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr
;e-posta: 
tufam@titck.gov.tr; tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi  
Yüksek dozlar, diyareyi de içeren gastrointestinal bozukluklara yol açabilir. Yüksek dozlar 
ayrıca, idrarın asidik olması durumunda hiperoksalüri ve böbrek taşı oluşumuna sebep olabilir. 
Günlük 600 mg veya daha üzerindeki dozların idrar söktürücü etkisi vardır. Doz aşımı halinde tedavi durdurulmalı ve semptoma tik tedavi gerçekleştirilmelidir.  
 
Literatürde akut ve kronik doz aşımı vakaları bildirilmiştir.  
 
C vitamini doz aşımı, glukoz -6-fosfat dehidrogenaz eksikliği olan hastalarda oksidatif 
hemolize, yayılmış intravasküler koagülopatiye ve serum ve idrar oksala t düzeylerinde belirgin 
artışa neden olabilir. 
 
Diyalize giren hastalarda artan oksalat düzeylerinin kalsiyum oksalat birikimlerinin oluşmasına yol açabileceği gösterilmiştir.  
 9 
 Ayrıca, hem oral hem de intravenöz yüksek doz C vitamininin kalsiyum oksalat bi rikimine, 
kristal oluşumuna yatkın hastalarda kalsiyum oksalat kristalürisine, tubulointerstisyel 
nefropatiye ve kalsiyum oksalat kristallerine bağlı akut böbrek yetmezliğine neden olabileceğine dair çeşitli raporlar vardır. Hafif ila orta derecede böbrek yetmezliği olan kişiler, 
düşük C vitamini dozlarında bile bu etkilere duyarlı olabilir ve bu nedenle bu ilacı kullanmadan 
önce hekime danışılmalıdır.  
 
Hiperoksalüri, nefrolitiazis veya önceden nefrolitiazis geçmişi ve şiddetli böbrek yetmezliği olan kişile r ve diyaliz hastaları, C vitamininin terapötik dozlarında bile bu etkilere maruz 
kalabilir. Bu kişilerde ürünün kullanımı kontrendikedir.  
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Askorbik asit (Vitamin C)  
ATC kodu:  A11G A01 
 
C vitamini kolajen, karnitin, intraselüler materyal ve nörotransmitter biyosentezinde yer alan çeşitli enzimler için kofaktördür; suda çözünebilen bir antioksidandır ve besinsel hem olmayan 
demirin gastrointestinal emilimini arttırır. Aynı zamand a folik asitin folinik asite dönüşümünde 
rol oynar. Hemoglobin oluşumunda ve eritrositlerin olgunlaşmasında etkilidir. 
Vücudun düşük C vitamini depolama kapasitesinden dolayı, insanların yeterli miktarda C vitaminini düzenli bir şekilde alması gereklidir.  
 İskorbütte görülen belirtiler,  yorgunluk, sağlıksız hissetme, konsantrasyon bozukluğu ile 
sonuçlanırken, şiddetli eksikliği kolajen yapıların zayıflamasına yol açarak diş kayıpları, eklem ağrıları ve bağ doku hastalıkları (bozulmuş kemik büyümesi ve denge siz ossifikasyon), yara 
iyileşmesinde gecikme ve bağışıklığın kötüleşmesi gibi durumlardır.  
 C vitamini ve metaboliti olan dehidroaskorbik asit, birçok enzimatik reaksiyona katılan ve C vitamini etki spektrumunun temelini oluşturan geri dönüşümlü bir redoks sistemini oluşturur. 
C vitamini, insan serumunda suda çözünebilen başlıca antioksidandır ve plazma lipidleri ve nükleik asitlerinin normal metabolizması sırasında ortaya çıkan serbest radikallerin yanı sıra toksinlere ve çevre kirletici maddelere (ö r. sigara) maruziyete bağlı hasardan korunmasında 
öncü rol oynar. C vitamini saptanabilir perooksidatif hasara karşı tüm lipid sınıflarını tamamen 
koruyabilen tek endojen antioksidandır. 
 C vitamini, bir dizi hidroksilasyon ve amidasyon reaksiyonunda elekt ronları indirgeyici 
eşdeğerler sağlayan enzimlere aktararak bir kofaktör olarak çalışır.  
C vitamininin insan vücudu için önemi, en açık şekilde klinik olarak belirgin C vitamini 
eksikliğinde, yani skorbütte görülür. C vitamini işlevsel olarak aktif kolaje nin geliştirilmesinde 
gerekli olan prolinden hidroksiprolinin üretilmesinde önemli bir rol oynar. Skorbütte görülen gecikmiş yara iyileşmesi, kemik büyümesi rahatsızlıkları, vasküler kırılganlık ve dentin 
oluşumu hastalıkları gibi semptomlar bozulmuş kolaj en oluşumunun sonucudur. 10 
  
Ayrıca, plazma ve lökositlerdeki C vitamini konsantrasyonları infeksiyon ve stres durumunda 
hızlı bir şekilde düşer. C vitamini lökosit ve makrofaj fonksiyonları, nötrofil motilitesi, fagositoz, antimikrobiyal aktivite, interferon  sentezi, alerjik reaksiyonlar gibi hücre aracılı 
immün yanıtlar ve tüm vücut açıklıklarının kaplanması ve infeksiyonlara karşı derinin sağladığı 
fiziksel bariyer için önemli olan kolajen ile beraber, kolajen sentezi ve yara iyileşmesi için 
gereklidir. C vitamini, hücrelerin redoks bütünlüğünün sürdürülmesine katkıda bulunur ve böylece onları solunum patlaması esnasında ve inflamatuar yanıtta meydana gelen reaktif oksijen türlerine karşı korur. C vitamini antiviral özelliklere sahiptir. C vitamininin tüm bu  
farklı özellikleri immün fonksiyonları destekleyici rolüne katkı sağlar. Artmış C vitamini alımının infeksiyon riski taşıyan birçok grupta yarar sağladığı ve soğuk algınlığının şiddeti ve süresinin azalttığı gösterilmiştir.  
 
Özet olarak, C vitamini (askor bik asit) önemli bir suda çözünebilen vitamin ve antioksidandır. 
Vücudun düşük C vitamini depolama kapasitesinden dolayı, insanların yeterli miktarda C 
vitaminini düzenli bir şekilde alması gereklidir.  
 
 
5.2. Farmakokinetik özellikler  
Genel özellikler  
Emilim:  
Askorbik asit, ağırlıklı olarak ince bağırsağın üst kısmında sodyuma bağımlı aktif transport mekanizması yoluyla emilir. Askorbik asit yüksek konsantrasyonlarda bulunduğunda, emilim 
pasif difüzyon yoluyla olur. 180 mg’a kadar varan dozların ağız yoluyla verilmesinden sonra, % 70 -90’a varan oranlarda emilir. 1- 12 g gibi dozların verilmesinden sonra ise emilen askorbik 
asit oranı yaklaşık olarak % 50’den % 15’e düşer, ancak mutlak olarak emilen madde miktarı 
artmaya devam eder.  
 
Dağılım: 
Askorbik asitin plazma proteinlerine bağlanma oranı yaklaşık olarak %24’tür. Serum konsantrasyonları normal olarak 10 mg/L’dir (60 µmol/L). 6 mg/L’nin (35 µmol/L) altındaki 
konsantrasyonlar, C vitamini alımının her zaman yeterli düzeylerde olmadığını gösterir. 4 mg/L’nin ( 20 µmol/L) altındaki konsantrasyonlar ise, vitamin alımının yetersiz olduğunu 
gösterir. Klinik askorbik asit eksikliğinde ise serum konsantrasyonları 2 mg/L’nin (10µmol/L) 
altındadır.  
 
Biyotransformasyon:  
Askorbik asit, dehidroaskorbik asit üzerinden kısmen oksalik aside metabolize edilir. Ancak, 
aşırı miktarlarda alındığında askorbik asit büyük oranda değişmemiş biçimde idrar ve dışkıyla 
atılır. Askorbik- asit-2-sülfat da bir metabolit olarak idrarda bulunur.  
 
Eliminasyon: 
Fizyolojik vücut depoları yaklaşık olarak 1500 mg’dır. Askorbik asitin atılımı; yarı ömrü, 
verilme şekli, verilen miktar ve emilim hızı ile ilişkilidir.  11 
 Yaklaşık 50 mg’lık oral bir C vitamini dozundan sonra, yarı ömrü yaklaşık 14 gün, 1 g’lık bir 
dozun verilmesinden sonra ise yaklaşık olar ak 13 saattir. İntravenöz yolla 500 mg sodyum 
askorbat verilmesinden sonra, yarı ömrü yaklaşık olarak 6 saattir. 1- 2 g/gün’den daha düşük 
miktarlarda C vitamini alındığında, ana atılım yolu böbreklerdir. 3 g’ı aşan dozlarda ise artan 
miktarlar değişmemiş b içimde dışkı ile atılır.  
 
5.3. Klinik öncesi güvenlilik verileri  
Bildirilmemiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Metil paraben (E218)  
Propil paraben (E216)  
EDTA disodyum  
Enjeksiyonluk su  
 
6.2. Geçimsizlikler  
Demir tuzları, oksitleyici ajanlar, ağır metal tuzları; özellikle bakır tuzları ile geçimsizdir.  
 Askorbik asit enjeksiyonlarının aminofilin, bleomisin sülfat, eritromisin laktobionat, nafsilin sodyum, doksapram hidroklorür, sefazolin sodyum, nitrofurantoin sodyum, konjuge 
östrojenler, sodyum bikarbonat ve sülfafurazol dietanolamin ile geçimsiz olduğu rapor 
edilmiştir. pH ya da konsantrasyona bağlı olarak nadiren gelişen geçimsizlik kloramfenikol sodyum süksinat, klorotiyazit sodyum, hidrokortizon sodyum süksinat ve penisilin G potasyum 
ile gözlenmiştir.  
 
6.3. Raf ömrü  
36 ay  
 
6.4. Saklamaya yönelik özel tedbirler  
25ºC altındaki oda sıcaklığında saklayınız. 
 
6.5. Ambalajın niteliği ve içeriği  
Renksiz Tip I cam ampullere doldurulmuş ürün, 5 ml’lik 5 adet ampul içeren plastik taşıyıcı 
blister ile birlikte karton kutu içinde ambalajlıdır. 
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkla rının Kontrolü Yönetmelikleri” ne uygun olarak imha edilmelidir. 
 
7. RUHSAT SAHİBİ  
Menarini Sağlık ve İlaç Sanayi Ticaret A.Ş.  
Maslak Mah. Sümer Sok. No: 4  
Maslak Office Building Kat: 7 -8  12 
 34485 Sarıyer/İstanbul  
Tel.: (212) 467 11 11  
Fax: (212) 467 12 12 
 
8. RUHSAT NUMARASI  
94/82 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 28.10.1968       
Ruhsat yenileme tarihi: 07.07.2009 
                                                                      
10. KÜB’ÜN YENİLENME TARİHİ  
 