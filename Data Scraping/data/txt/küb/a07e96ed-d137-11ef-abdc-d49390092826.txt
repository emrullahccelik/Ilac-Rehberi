KISA ÜRÜN BİLGİSİ
1. BEŞERİ TIBBİ ÜRÜNÜN ADI

INEGY 10/80 mg tablet
2. KALİTATİF VE KANTİTATİF BİLEŞİM
Etkin madde:
Ezetimib: ……………………...10 mg
Simvastatin: …………………..80 mg
Yardımcı maddeler:
Laktoz monohidrat: ………..535.8 mg
Yardımcı maddeler için 6.1’e bakınız.
3. FARMASÖTİK FORM
Üzerinde “315” ibaresi yer alan beyaz veya beyazımtrak renkte tablet.
4. KLİNİK ÖZELLİKLER
4.1. Terapötik endikasyonlar
Hiperkolesterolemiye bağlı aterosklerotik vasküler hastalık riskinin belirgin bir biçimde arttığı
bireylerde, çoklu risk faktörlerine karşı lipid değiştirici ajanlarla tedavi, müdehalenin yalnızca bir
bileşeni olmalıdır. Doymuş yağ ve kolesterol kısıtlı diyete rağmen yeterli lipid düşüşü sağlanamayan
hastalarda diyete ek olarak endikedir.
Primer Hiperkolesterolemi
INEGY primer (heterozigot ailesel ve ailesel olmayan) hiperkolesterolemi veya mikst hiperlipidemili
hastalarda yükselmiş total kolesterol (total-K), düşük dansiteli lipoprotein kolesterol (LDL-K),
apolipoprotein B (Apo B), trigliseridler (TG) ve yüksek dansiteli olmayan lipoprotein kolesterolün
(HDL-dışı-K) düşürülmesi ve yüksek dansiteli lipoprotein kolesterolün (HDL-K) yükseltilmesi için
diyeti destekleyen tedavi olarak endikedir.
Homozigot Ailesel Hiperkolesterolemi (HoFH)
INEGY, HoFH’li hastalarda yükselmiş total-K ve LDL-K’ün düşürülmesi için diyete ek olarak
endikedir. Hastalar ek destekleyici tedaviler de alabilir (örn. LDL aferezi).
4.2. Pozoloji ve uygulama şekli
Pozoloji /uygulama sıklığı ve süresi
Hasta INEGY almadan önce uygun bir kolesterol düşürücü diyete başlatılmalı ve INEGY ile tedavi
sırasında bu diyete devam etmelidir. Dozaj, başlangıçtaki LDL-K düzeyine, önerilen tedavi hedefine
ve hastanın yanıtına göre bireyselleştirilmelidir.
Doz aralığı günde 10/10 mg-10/80 mg arasındadır. Önerilen klasik başlangıç dozu, gece tek doz
verilen günde 10/20 mg ya da 10/40 mg arasındadır. Şiddetli hiperkolesterolemili ve yüksek
kardiyovasküler komplikasyonlu, daha düşük dozlarda tedavi hedefine ulaşmayan hastalarda yarar
potansiyel risklerin önüne geçmesi beklenen durumlarda günde 10/80 mg dozu tavsiye edilir (bkz.
Bölüm 4.4. ve 5.1). Tedaviye başlarken ya da doz ayarlaması yapılırken, hastanın düşük dansiteli
1/19lipoprotein kolesterol düzeyi (LDL-K), koroner kalp hastalığı risk durumu ve güncel kolesterol
düşürücü tedaviye yanıtı gözönünde bulundurulmalıdır.
INEGY’nin dozu, bilinen etkililik ve çeşitli doz gücüne ve güncel kolesterol düşürücü tedavi yanıtına
göre kişiselleştirilmelidir. Doz ayarı gerekirse 4 haftadan daha kısa bir sürede yapılmamalıdır. INEGY
besinlerle birlikte ya da ayrı olarak alınabilir. Tablet bölünmemelidir.
Homozigot Ailesel Hiperkolesterolemili Hastalardaki Doz
Homozigot ailesel hiperkolesterolemili hastalarda önerilen doz akşamları 10/40 mg/gün veya
10/80 mg/gün INEGY’dir. Bu hastalarda INEGY diğer lipid düşürücü tedavilere (örn., LDL aferezi)
ek olarak kullanılabilir ya da bu tip tedaviler uygulanmıyorsa kullanılabilir.
Uygulama şekli:
INEGY oral yolla alınmalı ve sıvı yardımıyla bütün olarak yutulmalıdır. Akşamları, yemeklerle
birlikte ya da yemeklerden ayrı olarak alınabilir.
Özel popülasyonlara ilişkin ek bilgiler:
Böbrek yetmezliği:
Orta dereceli böbrek yetmezliği olan hastalar için herhangi bir doz ayarlaması gerekli değildir.
Ciddi böbrek yetmezliği olan hastalarda (kreatinin klerensi ≤30 ml/dak) tedavinin gerekli
olduğu düşünüldüğünde, günde 10/10 mg'dan yüksek dozlar dikkatle uygulanmalıdır (bkz.
bölüm 5.2).
Karaciğer yetmezliği:
Hafif karaciğer yetmezliği olan hastalarda dozaj ayarlaması gerekmez (Child Pugh skoru 5-6). Orta
derecede (Child Pugh skoru 7-9) ve ciddi karaciğer fonksiyon bozukluğu (Child Pugh skoru >9) olan
hastalara INEGY tedavisi önerilmemektedir (bkz. bölüm 4.4 ve 5.2).
Pediyatrik popülasyon:
Etkililik ve güvenlilik verileri bulunmadığından INEGY'nin çocuklarda kullanımı tavsiye
edilmez (bkz. bölüm 5.2).
Geriyatrik popülasyon:
Geriyatrik hastalar için herhangi bir doz ayarlaması gerekli değildir (bkz. bölüm 5.2).
Diğer ilaçlarla birlikte uygulanması:
INEGY dozu, safra asidi sekestranlarından ≥2 saat önce veya ≥4 saat sonra verilmelidir.
INEGY ile birlikte diltiazem veya amlodipin alan hastalarda INEGY dozu 10/40 mg/günü
geçmemelidir (bkz. bölüm 4.4 ve bölüm 4.5).
INEGY ile birlikte amiodaron veya verapamil alan hastalarda INEGY dozu 10/20 mg/günü
geçmemelidir (bkz. bölüm 4.4 ve bölüm 4.5).
INEGY ile birlikte niasinin lipid düşürücü dozlarını (≥1 g/gün) alan hastalarda, INEGY dozu
10/20 mg/günü geçmemelidir (bkz. bölüm 4.4 ve bölüm 4.5).
Siklosporin veya danazol ile birlikte INEGY alan hastalarda, INEGY dozu 10/10 mg/günü
geçmemelidir (bkz. bölüm 4.4 ve 4.5).
2/194.3. Kontrendikasyonlar
-Ezetimib, simvastatin veya yardımcı maddelerden herhangi birine karşı aşırı duyarlılık.
-Gebelik ve emzirme (bkz. bölüm 4.6)
-Aktif karaciğer hastalığı veya karaciğer transaminaz seviyelerinde açıklanamayan
yükselmeler.
-Güçlü CYP3A4 inhibitörleri (örn. itrakonazol, ketokonazol, posakonazol, eritromisin,
klaritromisin, telitromisin, HIV proteaz inhibitörleri (örn nelfinavir), nefazodon, boceprevir,
telaprevir) ile birlikte uygulama kontrendikedir (bkz. bölüm 4.4 ve 4.5).
- Gemfibrozil, siklosprin ya da danazol ile uygunsuz dozlarda birlikte kullanım
4.4. Özel kullanım uyarıları ve önlemleri
Miyopati/Rabdomiyolizis:
Ezetimib ile pazarlama sonrası deneyimlerde miyopati ve rabdomiyoliz vakaları bildirilmiştir.
Rabdomiyoliz gelişen pek çok hasta ezetimibe başlamadan önce statin kullanmaktaydı. Ancak
ezetimib monoterapisinde ve ezetimibin fibratlar gibi rabdomiyoliz riskinin artmasıyla ilişkisi
olduğu bilinen ilaçlarla birlikte uygulanmasında çok nadiren rabdomiyoliz bildirilmiştir.
INEGY simvastatin içerir. Diğer 3-hidroksi-3-metil glukoz Koenzim A (HMG-KoA) redüktaz
inhibitörleri gibi, simvastatin de zaman zaman normal üst limitin (ULN) on kat üzerindeki
kreatin kinaz (CK) seviyesi ile birlikte kas ağrısı, dokunmaya karşı duyarlılık ya da güçsüzlük
olarak kendini gösteren miyopatiye neden olmaktadır. Miyopati bazen, miyoglobinüriye
sekonder olarak ortaya çıkan akut böbrek yetmezliği ile ya da akut böbrek yetmezliği
olmaksızın rabdomiyoliz formunu almakta ve nadiren ölümler meydana gelmektedir. Miyopati
riski, plazmadaki HMG-KoA redüktazın engelleyici faaliyet artışı ile yükselir.
Kreatin kinaz ölçümü:
Ağır bir egzersizden sonra veya olası CK artışına neden olabilecek mantıklı bir alternatif sebebin
varlığında CK artışını değerlendirmek zor olduğundan kreatin kinaz (CK) ölçümü yapılmamalıdır.
Eğer CK seviyeleri başlangıca göre belirgin olarak yükselmişse (>5 x ULN) sonuçları doğrulamak
için 5 ila 7 gün sonra tekrar ölçüm yapılmalıdır.
Tedaviden önce:
INEGY ile tedaviye başlayan veya INEGY dozu artırılan tüm hastalar miyopati riskine karşı ve
miyopati belirtileri konusunda önceden uyarılmalıdır ve hastaların açıklanamayan kas ağrısı,
hassasiyeti veya zayıflığı hissetmeleri durumunda hemen bildirmeleri tavsiye edilmelidir.
Önceden rabdomiyolize zemin hazırlayan faktörleri olan hastalarda dikkatli olunmalıdır. Referans
taban değeri belirlemek için aşağıdaki durumlarda tedaviye başlamadan önce CK seviyeleri
ölçülmelidir:
-Yaşlılar (≥65 yaş)
-Kadınlar
-Böbrek yetmezliği
-Kontrol altına alınamayan hipotiroidi
-Geçmişte bireysel veya ailesel kalıtsal kas hastalığı olması
-Daha önceden bir fibrat veya statine karşı musküler toksisite oluşumu
-Alkol suistimali
Bu tür durumlarda olası faydaları dikkate alınarak tedavinin riskleri değerlendirilmelidir. Klinik
monitorizasyon önerilmektedir. Eğer hasta daha önceden bir fibrat veya statine karşı bir kas
bozukluğu yaşamışsa, statin içeren herhangi bir ürün (INEGY) ile tedaviye başlarken dikkatli
olunmalıdır. Eğer CK seviyeleri başlangıca göre belirgin olarak yükselmişse (>5 ULN) tedaviye
başlanmamalıdır.
3/19Tedavi sırasında:
INEGY ile tedavi sırasında eğer hastada kas ağrısı, zayıflığı veya kramp oluşursa CK seviyeleri
ölçülmelidir. Eğer zorlu bir egzersiz yapılmamışsa ve değerler belirgin olarak yüksek çıktıysa (>5
ULN) tedavi durdurulmalıdır. Eğer kas semptomları şiddetli ise ve günlük hayatta sıkıntı
oluşturuyorsa CK seviyeleri <5 ULN olsa bile tedavinin kesilmesi düşünülmelidir. Başka herhangi
bir nedenden dolayı miyopatiden şüpheleniliyorsa tedaviye devam edilmemelidir.
Eğer semptomlar ortadan kalkar ve CK seviyeleri normale dönerse, yakın gözlem altında INEGY'ye
tekrar başlanması veya en düşük dozlarda alternatif bir statin verilmesine başlanması düşünülebilir.
Simvastatin dozunun 80 mg'a çıkarılmasıyla, miyopati gelişen hasta oranının arttığı bildirilmiştir
(bkz. bölüm 5.1). Periyodik CK ölçümleri, subklinik miyopati olgularını saptamakta yararlı
olduğundan, bu ölçümlerin yapılması tavsiye edilir. Ancak bu tip takibin miyopatiyi önleyeceği
garantisi yoktur.
Önceden bilinen büyük bir ameliyattan birkaç gün önce veya herhangi bir ciddi tıbbi veya cerrahi
durum ortaya çıktığında INEGY tedavisi geçici olarak durdurulmalıdır.
İlaç etkileşimleri nedeniyle oluşan miyopati riskinin azaltılması için önlemler (bkz. bölüm 4.5)
INEGY'nin simvastatin bileşenine bağlı olarak, diğer fibratlar, niasinin lipid düşürücü dozları
(günde 1 gram veya daha yüksek) veya amiodaron veya verapamil ile birlikte yüksek dozda
INEGY kullanımında da miyopati ve rabdomiyoliz riski artar (bkz. bolüm 4.2 ve 4.5). Aynı
zamanda diltiazem veya amlodipin ile birlikte INEGY 10/80 mg kullanıldığında da risk artar.
INEGY ile birlikte fusidik asit kullanıldığında da rabdomiyoliz dahil miyopati riski artabilir (bkz.
bolüm 4.5).
Sonuçta sitokrom P450 3A4 (CYP3A4) inhibitörleri ile ilgili olarak, itrakonazol, ketokonazol, HIV
proteaz inhibitörleri (örn. nelfinavir), boceprevir, telaprevir, eritromisin, klaritromisin, telitromisin
ve nefazodon ile birlikte INEGY kullanımı kontrendikedir (bkz. bölüm 4.3 ve 4.5). Eğer itrakonozol,
ketokonazol, eritromisin, klaritromisin veya telitromisin tedavisi sonlandırılamıyorsa, bu tedavi
sırasında INEGY'ye ara verilmelidir. Ayrıca INEGY'nin bazı diğer, daha az güçlü CYP3A4
inhibitörleri (flukonazol, siklosporin, verapamil, diltiazem) ile birlikte kullanımında da dikkatli
olunmalıdır (bkz. bölüm 4.2 ve 4.5). Greyfurt suyu ile birlikte INEGY alımından kaçınılmalıdır.
Klinik yarar miyopati riskindeki artıştan fazla olmadığı sürece, günde 10/20 mg'dan yüksek INEGY
dozları ile niasinin lipid düşürücü dozlarının ( 1 g/gün) birlikte kullanımından kaçınılmalıdır (bkz.
bölüm 4.2 ve 4.5).
HMG-KoA redüktaz inhibitörleri ile niasinin (nikotinik asit) lipid değiştirici dozlarının ( 1 g/gün)
birlikte kullanımı nadir miyopati/rabdomiyoliz olgularıyla ilişkili bulunmuştur; bu ajanlardan her biri
tek başına verildiğinde miyopatiye neden olabilmektedir.
Hastalarında, simvastatin ile birlikte niasinin (nikotinik asit) lipid değiştirici dozlarını ( 1 g/gün)
veya niasin içeren ürünleri birlikte kullanmayı düşünen hekimler potansiyel faydaları ve riskleri
karşılaştırmalı ve özellikle de, her bir ilacın dozunun yükseltildiği tedavinin ilk aylarında hastaları
kaslarda ağrı, hassasiyet veya güçsüzlük semptom ve bulguları yönünden dikkatle izlemelidir.
Klinik faydaları, artan miyopati riskinden fazla olmadıkça, 10/20 mg/gün'den yüksek dozlarda
INEGY ile amiodaron veya verapamilin birlikte kullanımından kaçınılmalıdır (bkz. bölüm 4.2 ve
4.5).
4/19Klinik faydaları, artan miyopati riskinden fazla olmadıkça, 10/40 mg'den yüksek dozlarda INEGY
ile diltiazem veya amlodipinin birlikte kullanımından kaçınılmalıdır (bkz. bölüm 4.2 ve 4.5).
INEGY ile fibratların birlikte uygulanmasının güvenliliği ve etkililiği çalışılmamıştır. Simvastatin
fibratlar (özellikle gemfibrozil) ile birlikte kullanıldığında miyopati riski artmaktadır. Bu nedenle
INEGY ile fibratların birlikte kullanımı önerilmez (bkz. bölüm 4.5).
Karaciğer enzimleri
Ezetimib ile simvastatin alan hastalarda yürütülen kontrollü birlikte uygulama çalışmalarında
transaminazlarda ardışık artışlar (ULN’nin 3 katı veya daha fazla) gözlenmiştir (bkz. bölüm 4.8).
INEGY ile tedaviye başlanmadan önce karaciğer fonksiyon testlerinin yapılması ve sonrasında
klinik yönden gerekli olduğunda tekrarlanması tavsiye edilmektedir. 10/80 mg dozuna titre edilen
hastalar, tedavinin ilk yılında titrasyondan önce, 10/80 mg dozuna titrasyondan 3 ay sonra ve
ardından periyodik olarak (örneğin, yılda iki kez) ilave test yaptırmalıdır. Serum transaminaz
seviyelerinde artış meydana gelen hastalara özellikle dikkat edilmeli ve bu hastalarda hemen
ölçümler tekrarlanmalı ve ardından daha sık aralıklarla karaciğer testleri yapılmalıdır. Transaminaz
düzeylerinde progresyon gözlenirse ve özellikle de bu enzimlerde ULN’nin 3 katı veya daha fazla
artışlar olup kalıcı hale gelirse, ilaç kesilmelidir.
Simvastatin dahil, statin alan hastalarda ölümcül ya da ölümcül olmayan hepatik fonksiyon
bozukluğuna dair nadir pazarlama sonrası bildirimler vardır. INEGY ile tedavi sırasında
hiperbiliribünemi ya da sarılığa ait klinik semptomlarla birlikte, ciddi karaciğer hasarı meydana
gelirse, tedaviyi hemen durdurunuz. Alternatif etiyoloji bulunmazsa, INEGY ile tedaviye tekrar
başlamayınız.
Fazla miktarda alkol tüketen hastalarda INEGY dikkatli kullanılmalıdır.
Karaciğer Yetmezliği
Orta derecede veya ciddi karaciğer yetmezliği olan hastalarda ezetimibe artmış maruz kalımın
etkileri bilinmediğinden INEGY bu hastalara önerilmez (bkz. bölüm 5.2).
Endokrin hastalıkları
Diğer HMG-KoA redüktaz inhibitörlerinde olduğu gibi INEGY ile tedavi edilen hastalarda HbA1c
ve açlık serum glukoz düzeylerinde artışlar gözlenmiştir.Diyabet açısından risk faktörleri taşıyan
hastalarda INEGY ile diyabet sıklığında artış bildirilmiştir.
Antikoagülanlar
INEGY tedavisine varfarin, kumarin sınıfından başka bir antikoagülan veya fluindion ilave edilirse,
Uluslararası Normalize Oran (INR) uygun şekilde takip edilmelidir (bkz. bölüm 4.5).
İnterstisyel akciğer hastalığı
Simvastatin dahil bazı statinler ile, özellikle uzun süren tedavide interstisyel akciğer hastalığı
olguları bildirilmiştir (bkz. bölüm 4.8). Başvuru semptomları dispne, kuru öksürük ve genel sağlık
durumunda kötüleşmeyi (yorgunluk, kilo kaybı ve ateş) içerebilir. Hastada interstisyel akciğer
hastalığından kuşkulanılırsa INEGY tedavisi kesilmelidir.
Yardımcı maddeler:
Laktoz monohidrat: Galaktoz intoleransı, Lapp laktaz eksikliği ya da glukoz-galaktoz
malabsorpsiyonu gibi nadir kalıtsal problemleri olan hastaların bu ilacı kullanmamaları gerekir.
5/194.5. Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler
Tek başına verildiğinde miyopatiye neden olabilen lipid düşürücü ilaçlarla etkileşimler:
Rabdomiyoliz dahil miyopati riski, fibratlar ile birlikte simvastatin kullanımı sırasında artmaktadır.
Ek olarak gemfibrozil ile birlikte simvastatin kullanımında farmakokinetik bir etkileşim olmakta ve
simvastatinin plazma seviyelerinde artış meydana gelmektedir (bkz. Farmakokinetik etkileşimler).
Niasinin lipid düşürücü dozları (günde ≥1g) ile simvastatinin birlikte uygulanması, nadir
miyopati/rabdomiyoliz olgularıyla ilişkili bulunmuştur (bkz. bölüm 4.4).
Fibratlar safra kesesine kolesterol atılmasını artırarak kolelitiyazise neden olabilirler.
Köpeklerde yapılan klinik öncesi bir çalışmada ezetimib safra kesesindeki kolesterolü
artırmıştır (bkz. bölüm 5.3). Bu klinik öncesi bulgunun insanlar için geçerli olup olmadığı
bilinmediğinden, INEGY'nin fibratlarla birlikte kullanılması önerilmemektedir (bkz. bölüm
4.4).
Farmakokinetik etkileşimler
Etkileşime giren ilaçlarla ilgili reçeteleme önerileri aşağıdaki tabloda özetlenmiştir (daha fazla
detaylı bilgi için bkz. bölüm 4.2, 4.3 ve 4.4)
Artan miyopati/rabdomiyoliz riski ile ilişkili ilaç etkileşimleri
Etkileşime giren ajanlar Reçeteleme tavsiyeleri
Güçlü CYP3A4 inhibitörleri: INEGY ile birlikte kullanımı kontrendikedir.
İtrakonazol
Ketokonazol
Posakonazol
Eritromisin
Klaritromisin
Telitromisin
HIV proteaz inhibitörleri
(örn nelfinavir)
Nefazodon
Boceprevir
Telaprevir
Fibratlar INEGY ile birlikte kullanımı önerilmez
Siklosporin INEGY ile birlikte kullanımı kontrendikedir.
Danazol
Gemfibrozil
Amiodaron Günde 10/20 mg INEGY dozu aşılmamalıdır
Verapamil
Niasin (≥1 g/gün)
Diltiazem
Amlodipin Günde 10/40 mg INEGY dozu aşılmamalıdır
Fusidik asit Hastalar yakından izlenmelidir. INEGY tedavisinin
geçici olarak durdurulması düşünülebilir.
Greyfurt suyu INEGY alırken greyfurt suyu tüketiminden
kaçınılmalıdır
6/19Diğer ilaçların INEGY üzerindeki etkileri
INEGY
Niasin: 15 sağlıklı erişkini içeren bir çalışmada, eş zamanlı INEGY (7 gün süreyle 10/20
mg/gün) NIASPAN uzun salımlı tabletler (2 gün süreyle 1000 mg ve 5 gün süreyle 2000 mg;
düşük oranda yağ içeren kahvaltıdan sonra) şeklinde uygulanan niasin (%22) ve nikotinürik
asidin (%19) ortalama Eğri Altı Alanlarında (EAA) küçük bir artışa yol açmıştır. Aynı
çalışmada eş zamanlı NIASPAN ezetimib (%9), total ezetimib (%26), simvastatin (%20) ve
simvastatin asidinin (%35) ortalama EAA'larını hafifçe arttırmıştır. Bu artışlar klinik yönden
anlamlı kabul edilmemektedir (bkz.bölüm 4.2 ve 4.4).
Daha yüksek simvastatin dozlarıyla ilaç etkileşim çalışmaları yapılmamıştır.
Ezetimib
Antasitler: Eş zamanlı antasit uygulanması ezetimibin emilim hızını azaltmış ancak ezetimibin
biyoyararlanımı üzerinde hiçbir etkisi olmamıştır. Azalmış emilim hızının klinik yönden
anlamlı olduğu düşünülmemektedir.
Kolestiramin: Kolestiramin ile birlikte uygulama total ezetimibin (ezetimib + ezetimib
glukuronidi) ortalama EAA'sını yaklaşık %55 azaltmıştır. Kolestiramine INEGY eklenmesine
bağlı olarak LDL-K'de ilave düşüş bu etkileşim ile azalabilir.
Fibratlar: Eş zamanlı fenofibrat veya gemfibrozil uygulanması total ezetimib konsantrasyonlarını
sırasıyla yaklaşık 1.5 ve 1.7 kat yükseltmiştir. Bu artışların klinik yönden anlamlı olduğu
düşünülmemekle birlikte, INEGY ile fibratların eş zamanlı uygulanması önerilmez (bkz. bölüm 4.4).
Simvastatin
Simvastatin CYP3A4'ün bir substratıdır. CYP 3A4'ün güçlü inhibitörleri, simvastatin tedavisi
sırasında HMG-KoA redüktaz inhibitör aktivitesinin plazmadaki konsantrasyonunu yükselterek
miyopati ve rabdomiyoliz riskini arttırır. Bu tip inhibitörler itrakonazol, ketokonazol,
posakonazol, eritromisin, klaritromisin, telitromisin, HIV proteaz inhibitörleri (ör. nelfinavir)
ve nefazodondur. Eş zamanlı itrakonazol uygulanması simvastatin asidine (aktif beta-
hidroksiasit metaboliti) maruz kalımda 10 kattan fazla artışa yol açmıştır. Telitromisin
simvastatin asidine maruz kalımı 11 kat arttırmıştır.
Dolayısıyla, itrakonazol, ketokonazol, HIV proteaz inhibitörleri, (ör. nelfinavir), eritromisin,
klaritromisin, telitromisin ve nefazodon ile kombinasyon kontrendikedir. Eğer itrakonazol,
ketokonazol, posakonazol, eritromisin, klaritromisin veya telitromisin tedavisi kaçınılmaz ise,
bu tedavi sırasında INEGY'ye ara verilmelidir. INEGY ile birlikte daha az güçlü başka
CYP3A4 inhibitörleri (siklosporin, verapamil, diltiazem) kombine uygulanırken dikkatli
olunmalıdır (bkz. bölüm 4.2 ve 4.4.)
Flukonazol: Simvastatin ve flukonazolün birarada kullanımıyla nadir rabdomiyoliz vakaları
bildirilmiştir (bkz. bölüm 4.4).
7/19Amiodaron: Yüksek dozlarda simvastatin ile birlikte amiodaron uygulandığında miyopati/
rabdomiyoliz riski artar (bkz. bölüm 4.4). Klinik bir çalışmada 80 mg simvastatin ve amiodaron alan
hastaların %6'sında miyopati bildirilmiştir. Bu nedenle, klinik fayda miyopati ve rabdomiyoliz
riskindeki artışa üstün gelmedikçe, eş zamanlı olarak amiodaron alan hastalarda INEGY dozu günde
10/20 mg'yi aşmamalıdır.
Kalsiyum Kanal Blokerleri
Verapamil: Verapamil ve INEGY’ yi birarada alan hastalarda, INEGY dozu günde 10/20 mg’ı
aşmamalıdır (bkz. bölüm 4.4). Bir farmakokinetik çalışmasında, simvastatin ile birlikte verapamil
uygulandığında muhtemelen kısmen CYP3A4 inhibisyonuna bağlı olarak simvastatin asidine maruz
kalımda 2.3 kat artış görülmüştür. Bu nedenle klinik yararları, miyopati/rabdomiyoliz riskindeki
artışa üstün gelmedikçe verapamil alan hastalarda INEGY dozu günde 10/20 mg'ı geçmemelidir.
Diltiazem: Miyopati ve rabdomiyoliz riski 80 mg simvastatin ve diltiazemin birlikte kullanımı ile
artmıştır. 40 mg simvastatin ile birlikte diltiazem alan hastalarda miyopati riskinde artış olmamıştır
(bkz. bölüm 4.4). Yapılan bir farmakokinetik çalışmasında muhtemelen CYP3A4 inhibisyonuna
bağlı olarak simvastatin ile birlikte diltiazem uygulanmasıyla simvastatin asidine maruz kalımda 2.7
kat artış görülmüştür. Bu nedenle klinik yararları, miyopati/rabdomiyoliz riskindeki artışa üstün
gelmedikçe diltiazem alan hastalarda INEGY dozu günde 10/40 mg'ı geçmemelidir.
Amlodipin: 80 mg simvastatin ile birlikte amlodipin tedavisi alan hastalarda miyopati riski artmıştır.
40 mg simvastatin ile birlikte amlodipin alan hastalarda miyopati riskinde artış olmamıştır. Yapılan
bir farmakokinetik çalışmasında, simvastatin ile birlikte amlodipin uygulanmasıyla simvastatin
asidine maruz kalımda 1.6 kat artış görülmüştür. Bu nedenle klinik yararları, miyopati/rabdomiyoliz
riskindeki artışa üstün gelmedikçe amlodipin alan hastalarda INEGY dozu günde 10/40 mg'ı
geçmemelidir.
Fenofibrat: Günde 10/20 mg lNEGY ve 160 mg fenofibratm birarada kullanıldığı 184 hastada
yapılan 12 haftalık bir çalışmada miyopatiyi içeren bir bildirim bulunmamaktadır.
Diğer Fibratlar : Fenofibrat haricinde, lNEGY' nin diger fibratlarla kullanımından kaçınılmalıdır.
Gemfibrozille birlikte kullanımı kontrendikedir.
Fusidik asit: Fusidik asit INEGY ile birlikte uygulandığında rabdomiyoliz dahil miyopati riski
artabilir (bkz. Bölüm 4.4). Karaciğerde fusidik asit metabolizmasının spesifik yolları
bilinmemektedir; ancak fusidik asit ile CYP 3A4 ile metabolize edilen HMG-KoA redüktaz
inhibitörleri arasında bir etkileşimden kuşkulanılabilir.
Greyfurt suyu: Greyfurt suyu sitokrom P450 3A4'ü inhibe eder. Fazla miktarda (1 litreden fazla)
greyfurt suyu ve simvastatinin birlikte alınması simvastatin asidine maruz kalımda 7 kat artışa yol
açmıştır. Sabahları 240 ml greyfurt suyu içilmesi ve akşam simvastatin alınması da 1.9 kat artışla
sonuçlanmıştır. INEGY tedavisi sırasında greyfurt suyu içilmesinden kaçınılmalıdır.
Kolşisin: Renal yetmezliği olan hastalarda, kolşisin ve simvastatinin birarada kullanımıyla miyopati
ve rabdomiyoliz geliştiğine dair raporlar vardır. Bu kombinasyonu alan hastalarda yakın klinik
gözlem tavsiye edilmektedir.
Rifampisin: Rifampisin potensiyal CYP3A4 indükleyicisi olduğundan, uzun süreli rifampisin
tedavisi alan hastalar (ör. tüberküloz tedavisi) simvastatinin etkililiğinde azalma yaşayabilir. Sağlıklı
gönüllülerdeki farmakokinetik çalışmada, simvastatin asidi için EAA, rifampisinle birarada
kullanımda %93 oranında azalmıştır.
8/19INEGY'nin diğer ilaçların farmakokinetikleri üzerindeki etkileri
Ezetimib
Klinik öncesi çalışmalarda, ezetimibin sitokrom P450 ilaç metabolizma enzimlerini indüklemediği
gösterilmiştir. CYP1A2, CYP2D6, CYP2C8, CYP2C9 ve CYP3A4 veya N-asetiltransferaz ile
metabolize edildiği bilinen ilaçlar ile ezetimib arasında klinik yönden anlamlı farmakokinetik
etkileşimler gözlenmemiştir.
Antikoagülanlar: Eş zamanlı ezetimib uygulanması (günde 10 mg) sağlıklı 12 erişkin erkekte yapılan
bir çalışmada varfarinin biyoyararlanımını ve protrombin zamanını anlamlı olarak etkilememiştir.
Ancak, ezetimibin varfarin veya fluindiona eklendiği hastalarda INR değerinde artışa ilişkin
pazarlama sonrası raporlar alınmıştır. INEGY varfarin, diğer kumarin türevi antikoagülanlar veya
fluindion ile birlikte kullanıldığında INR değeri uygun şekilde izlenmelidir (bkz. bölüm 4.4).
Simvastatin
Simvastatinin CYP3A4 üzerinde inhibe edici etkisi yoktur. Bu nedenle simvastatinin CYP3A4 ile
metabolize olan maddelerin plazma konsantrasyonunu etkilemesi beklenmez.
Oral antikoagülanlar: Biri normal gönüllülerde, diğeri hiperkolesterolemik hastalarda yapılan iki
klinik çalışmada, 20-40 mg/kg/gün simvastatin, kumarin sınıfı antikoagülanların etkisini orta
derecede güçlendirmiştir. INR olarak rapor edilen protrombin zamanı, gönüllülerde başlangıçta 1.7
den 1.8'e ve ve hastalarda 2.6'dan 3.4'e artmıştır. Çok seyrek olarak INR değerlerinde yükselme olan
vakalar rapor edilmiştir. Kumarin antikoagülanları alan hastalarda INEGY tedavisine başlamadan
önce ve tedavinin başlangıcında yeterli sıklıkta protrombin zamanı ölçümü yapılarak protrombin
zamanında belirgin bir değişiklik olmadığından emin olunmalıdır. Stabil bir protrombin zamanı elde
edildiğinde, kumarin antikoagülanları alan hastalar için genelde uygulanan aralıklarla protrombin
zamanı ölçümü yapılabilir. Eğer INEGY dozu değiştirilir veya sona erdirilirse aynı prosedür
tekrarlanmalıdır. Antikoagülan kullanmayan hastalarda simvastatin tedavisi kanama veya
protrombin zamanındaki değişikliklerle ilişkilendirilmemiştir.
Özel popülasyonlardaki ilaç etkileşimleri
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir lipit bozukluğundan dolayı INEGY kullanmak durumunda kalan çocuk doğurma
potansiyeli bulunan kadınlara etkili bir kontrasepsiyon kullanmaları önerilmelidir. Gebe kalmaya
çalışan kadınlarda INEGY tedavisinin sonlandırılması düşünülmelidir. Eğer gebelik meydana
gelmişse INEGY tedavisi hemen sonlandırılmalıdır.
Gebelik dönemi
Ateroskleroz kronik bir süreçtir ve gebelik döneminde lipit düşürücü tıbbi ürünlerin olağan şekilde
bırakılması, primer hiperkolesterolemiyle ilişkili uzun vadedeki risk üzerinde çok az etki yaratır.
INEGY
INEGY gebelik döneminde kontrendikedir. Gebelik döneminde INEGY kullanımına ilişkin klinik
veri yoktur. Kombine tedavi uygulanan hayvan çalışmaları üreme toksisitesi göstermiştir (bkz.
bölüm 5.3).
9/19Simvastatin
Gebe kadınlarda simvastatinin güvenliliği gösterilmemiştir. Simvastatin ile gebe kadınlarda
kontrollü klinik çalışmalar yapılmamıştır. HMG-KoA redüktaz inhibitörlerine rahim içi maruz
kalımdan sonra nadir konjenital anomali bildirimleri alınmıştır. Bununla birlikte, simvastatin veya
yapısal olarak ona çok benzer başka bir HMG-KoA redüktaz inhibitörüne gebeliğin ilk trimesterinde
maruz kalan ve ileriye dönük olarak izlenen yaklaşık 200 gebeliği içeren bir analizde, konjenital
anomalilerin insidansı genel popülasyondaki insidansa yakın bulunmuştur. Bu sayıdaki gebelikler,
toplumdaki insidansa göre konjenital anomalilerde 2.5 kat veya daha fazla artışı dışlamak için
istatistiksel olarak yeterlidir.
Simvastatin veya yapısal olarak çok benzer başka bir HMG-KoA redüktaz inhibitörünü alan
hastalardan doğan bebeklerde konjenital anomali insidansının genel popülasyonda gözlenenden
farklı olduğuna dair hiçbir kanıt bulunmamasına karşın, annenin simvastatin tedavisi kolesterol
biyosentezinin bir öncülü olan mevalonatın fetal düzeylerini azaltabilir. Bu nedenle, INEGY gebe,
gebe kalmaya çalışan veya gebe olduğundan kuşkulanılan kadınlarda kullanılmamalıdır. INEGY
tedavisine gebelik süresince veya kadının gebe olmadığı belirleninceye kadar ara verilmelidir (bkz.
bölüm 4.3).
Ezetimib
Gebelik döneminde ezetimib kullanımına ilişkin hiçbir klinik veri yoktur.
Laktasyon dönemi
INEGY emzirme döneminde kontrendikedir. Sıçanlarda yapılan çalışmalar ezetimibin anne sütüne
geçtiğini göstermektedir. INEGY'nin etkin bileşenlerinin insanlarda anne sütüne geçip geçmediği
bilinmemektedir (bkz. bölüm 4.3).
Üreme yeteneği (fertilite)
Ezetimib
Ezetimib erkek ya da dişi sıçanlarda üreme yeteneği üzerinde etki göstermemiştir.
Simvastatin
Sıçan ve tavşanlarda maksimum tolere edilen dozlarda simvastatin fertilite ya da üreme
fonksiyonu üzerinde etkili değildir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkisiyle ilgili çalışma yapılmamıştır. Ancak
araç veya makine kullanırken baş dönmesi rapor edildiği göz önünde bulundurulmalıdır.
4.8. İstenmeyen etkiler
INEGY'nin (veya ezetimib ve simvastatinin INEGY'e eşdeğer şekilde uygulanması) güvenliliği
yaklaşık 12,000 hastada yapılan klinik çalışmalarda değerlendirilmiştir.
İstenmeyen etkilerin görülme sıklığı aşağıdaki gibi derecelendirilmiştir:
Çok yaygın (≥1/10), yaygın (≥1/100 ila <1/10) yaygın olmayan (> 1/1,000 ila <1/100), seyrek
(> 1/10,000 ila < 1/1,000), çok seyrek (<1/10,000); bilinmiyor (eldeki verilerden hareketle
tahmin edilemiyor).
10/19INEGY: Aşağıdaki istenmeyen reaksiyonlar INEGY ile tedavi edilen hastalarda (n=2404) ve
plaseboya (n=1340) göre daha yüksek insidansla ve INEGY ile tedavi edilen hastalarda
(n=9595) ve tek başına uygulanan statinlere (n=8883) göre daha yüksek insidansla
gözlenmiştir.
Aşağıdaki yaygın (≥1/100, <1/10) ya da yaygın olmayan (≥1/1000, <1/100); ilaçla ilişkili
istenmeyen reaksiyonlar INEGY ile tedavi edilen hastalarda (n=2404) ve plaseboya (n=1340)
göre daha yüksek insidansla ve/veya INEGY ile tedavi edilen hastalarda (n=9595) ve tek
başına uygulanan statinlere (n=8883) göre daha yüksek insidansla gözlenmiştir.
Psikiyatrik bozukluklar:
Yaygın olmayan: Uyku bozukluğu
Sinir sistemi bozuklukları
Yaygın olmayan: Baş dönmesi, sersemlik hali, parestezi, baş ağrısı
Gastrointestinal hastalıkları
Yaygın olmayan: Karın ağrısı, karında rahatsızlık, gerginlik hissi, karnın üst bölgesinde ağrı,
hazımsızlık, mide gazı, bulantı, kusma, mide gazı, ishal, ağız kuruluğu,gastroözofageal reflü
Deri ve deri altı doku hastalıkları
Yaygın olmayan: Kaşıntı, döküntü, kurdeşen
Kas, iskelet bozukluklar, bağ doku ve kemik hastalıkları
Yaygın: Miyalji
Yaygın olmayan: Eklem ağrısı, kas spazmları, kas güçsüzlüğü, kas-iskelet rahatsızlığı ve ağrısı,
boyun ağrısı, uzuv ağrısı, sırt ağrısı,
Genel bozukluklar ve uygulama bölgesine ilişkin hastalıkları
Yaygın olmayan: Asteni, yorgunluk, kırıklık, periferik ödem, göğüs ağrısı,
Araştırmalar
Yaygın: ALT ve/veya AST yükselmesi, kan CPK düzeyinde artış
Yaygın olmayan: Kan bilirübin düzeyinde artış; gama-glutamil transferaz artışı, INR artışı,
proteínüri, zayıflama
Laboratuvar Değerleri
Birlikte uygulama çalışmalarında serum transaminazlarında (ALT ve/veya AST ≥3 X ULN)
klinik yönden önemli yükselmelerin insidansı INEGY ile tedavi edilen hastalar için %1.7'dir.
Bu yükselmeler genellikle asemptomatiktir, kolestazis ile ilişkili değildir ve tedavinin
durdurulmasıyla veya tedavinin devamında başlangıç değerlerine geri döner (bkz. bölüm 4.4).
CK'da klinik yönden önemli artışlar (≥10 X ULN) INEGY ile tedavi edilen hastaların
%0.2'sinde görülmüştür.
Pazarlama sonrası deneyim:
Aşağıdaki diğer istenmeyen reaksiyonlar INEGY ile pazarlama sonrası kullanımda veya her bir
bileşenin pazarlama sonrası kullanımında veya klinik çalışmalarda rapor edilmiştir.
Kan ve lenf sistemi hastalıkları
Bilinmiyor: Trombositopeni, anemi
11/19Sinir sistemi hastalıkları
Bilinmiyor: Periferik nöropati
Solunum, göğüs bozuklukları ve mediastinal hastalıkları
Bilinmiyor: Öksürük, dispne, interstisyel akciğer hastalığı (bkz. bölüm 4.4)
Gastrointestinal hastalıkları
Bilinmiyor: Kabızlık, pankreatit, gastrit
Deri ve deri altı doku hastalıkları
Bilinmiyor: Saç dökülmesi, eritema multiforme, döküntü, ürtiker, anaflaksi, anjiyoödem dahil
aşırı duyarlılık reaksiyonları
Kas, iskelet bozukluklar, bağ doku ve kemik hastalıkları
Bilinmiyor: Kas krampları; miyopati*(miyosit dahil) /rabdomiyoliz (böbrek yetmezliği ile
birlikte veya tek başına) (bkz. bölüm 4.4)
*Klinik bir çalışmada miyopati simvastatin 80 mg/gün tedavisi alan hastalarda 20 m/gün alan
hastalara kıyasla yaygın şekilde görülmüştür (sırasıyla %1.0 ve %0.02).
Metabolizma ve beslenme bozuklukları
İştah azalması
Vasküler bozukluklar
Sıcak basması, hipertansiyon
Genel bozukluklar ve uygulama yerindeki durumlar
Ağrı
Hepato-bilier bozukluklar
Hepatit/sarılık, ölümcül ya da ölümcül olmayan karaciğer yetmezliği, kolelitiyazis, kolesistit
Üreme sistemi ve meme hastalıkları
Erektil disfonksiyon
Psikiyatrik bozukluklar
Depresyon
Statin kullanımı ile nadir olarak hafıza kaybı, unutkanlık, amnezi, hafıza bozukluğu, konfüzyon
gibi bilişsel bozukluğu içeren pazarlama sonrası bildirimler bulunmaktadır. Bu bilişsel
bozukluklar tüm statinler için bildirilmiştir. Bildirimler genellikle ciddi değildir ve statin
tedavisinin bırakılmasıyla, semptomun başlangıç zamanındaki değişikliğe (1 gün ila yıllar) ve
semptomun ortadan kalkmasına göre (ortalama 3 hafta) değişik zamanlarda ortadan kalkar.
Aşağıdakilerden bazılarını içeren belirgin bir aşırı duyarlılık sendromu belirtileri nadiren rapor
edilmiştir: anjiyoödem, lupus benzeri sendrom, romatoid polimiyalji, dermatomiyozit, vaskülit,
trombositopeni, eozonofili, alyuvar sedimentasyon hızında artış, artrit ve artralji, ürtiker,
fotosensitivite reaksiyonu, pireksi, sıcak basması, dispne ve kırıklık.
12/19Laboratuvar değerleri
Alkalen fosfatazda yükselme, anormal karaciğer fonksiyon testi
Bazı statinlerle aşağıdaki istenmeyen olaylar bildirilmiştir:
• Kabusları içeren uyku bozuklukları
• Hafıza kaybı
• Cinsel fonksiyon bozukluğu
4.9. Doz aşımı ve tedavisi
INEGY
Doz aşımı durumunda semptomatik ve destekleyici tedavi uygulanmalıdır. Fareler ve sıçanlarda
yürütülen akut, oral toksisite çalışmalarında ezetimib (1000 mg/kg) ile simvastatinin (1000 mg/kg)
birlikte uygulanması iyi tolere edilmiştir. Bu hayvanlarda klinik toksisite bulguları gözlenmemiştir.
Her iki hayvan türünde hesaplanan oral LD (letal doz ) ezetimib ≥1000 mg/kg/simvastatin ≥ 1000
50 50
mg/kg'dır.
Ezetimib: 15 sağlıklı gönüllüye 14 gün boyunca günde 50 mg'ye kadar ezetimibin uygulandığı
veya primer hiperkolesterolemili 18 hastaya 56 gün boyunca 40 mg/gün ezetimibin
uygulandığı klinik çalışmalarda ezetimib iyi tolere edilmiştir. Çok az sayıda doz aşımı vakası
bildirilmiştir; bunların çoğu istenmeyen etkilerle ilişkili olmamıştır. Bildirilen istenmeyen
olaylar ciddi değildir. Hayvanlarda: sıçanlarda ve farelerde ezetimibin tekli oral 5000 mg/kg
dozları ve köpeklerde 3000 mg/kg dozlarından sonra toksisite gözlenmemiştir.
Simvastatin : Simvastatin ile birkaç aşırı doz vakası bildirilmiştir. Maximum alınan doz 3.6
gramdır. Tüm hastalar sekel bırakmadan iyileşmiştir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: HMG-KoA redüktaz inhibitörleri ile kombine diğer lipit değiştirici
ajanlar
ATC Kodu: C10BA02
INEGY (ezetimib/simvastatin) kolesterolün ve ilişkili bitki sterollerinin barsaktan emilimini
seçici olarak inhibe eden ve kolesterolün endojen sentezini inhibe eden, lipit düşürücü bir
üründür.
Etki mekanizması:
INEGY
Plazmadaki kolesterol, barsaklardan emilerek ve endojen sentez ile sağlanır. INEGY, etki
mekanizması olarak birbirini tamamlayan iki lipit düşürücü bileşik olan ezetimib ve
simvastatin içerir. INEGY, kolesterol emilimi ve sentezini ikili yoldan inhibe ederek yükselmiş
total-C, LDL-K, Apo-B, TG ve non-HDL-K seviyesini azaltır ve HDL-K seviyesini artırır.
Ezetimib : Ezetimib kolesterolün barsaktan emilimini inhibe eder. Ezetimib oral yolla aktiftir
ve diğer kolesterol düşürücü bileşik sınıflarından (örn., statinler, safra asidi sekestranları
[reçineler], fibrik asit türevleri ve bitki stanolleri) farklı bir etki mekanizmasına sahiptir.
Ezetimibin moleküler hedefinin, sterol taşıyıcısı Niemann- Pick C1-benzeri 1 (NPC1L1)
molekülü olduğu gösterilmiştir; NPC1L1 kolesterol ve fitosterollerin barsaktan alınmasında rol
oynar.
13/19Ezetimib ince barsağın fırçamsı kenarına lokalize olur ve kolesterol emilimini inhibe ederek
barsaktan karaciğere dağılan kolesterolü azaltır; statinler ise karaciğerde kolesterol sentezini azaltır.
Birlikte bu iki mekanizma komplementer kolesterol azaltımı sağlar. Hiperkolesterolemili 18 hastada
yapılan 2 haftalık klinik bir çalışmada ezetimib barsaktan kolesterol emilimini plaseboya göre %54
inhibe etmiştir.
Ezetimibin kolesterol emilimini inhibe etmedeki seçiciliğini belirlemek amacıyla bir dizi klinik
öncesi çalışma yapılmıştır. Ezetimib, [14C]-kolesterol emilimini inhibe ederken trigliseridler, yağ
asitleri, safra asitleri, progesteron, etinil östradiol veya yağda çözünen vitaminlerin (A ve D) emilimi
üzerinde hiçbir etki göstermemiştir.
Simvastatin : İnaktif bir lakton olan simvastatin, oral alımdan sonra karaciğerde aktif beta
hidroksiasit formuna hidrolize olur ve bu da HMG-KoA redüktazı inhibe etme potansiyeline
sahiptir. Bu enzim HMG-KoA'nın mevalonata dönüşümünü katalizleyerek, kolesterol
biyosentezinin başlangıcında hız sınırlayıcı bir basamak olur.
Simvastatinin hem normal hem yükselmiş LDL-K konsantrasyonlarını düşürdüğü gösterilmiştir.
LDL çok düşük dansiteli protein (VLDL)'den oluşur ve öncelikli olarak yüksek afiniteli LDL
reseptörleri tarafından katabolize edilir. Simvastatinin LDL düşürücü etkisi mekanizması, hem
VLDL-kolesterol (VLDL-K) konsantrasyonunun azalmasını hem de LDL-K üretiminin azalması ve
katabolizmasının artışına yol açan, LDL reseptörlerinin indüksiyonunu içerir. Apolipoprotein B de
simvastatin tedavisi sırasında önemli ölçüde düşer. Ayrıca simvastatin, HDL-K'yi orta derecede
artırır ve plazma TG'sini düşürür. Bu değişiklikler sonucunda total/ HDL-K oranı ve LDL-K/ HDL-
K oranı azalır.
KLİNİK ÇALIŞMALAR
Kontrollü klinik çalışmalarda, INEGY hiperkolesterolemili hastalarda total kolesterol (total-K),
düşük dansiteli lipoprotein kolesterol (LDL-K), apolipoprotein B (Apo B), trigliseridler (TG) ve
non-HDL-K'yi anlamlı oranda düşürmüş ve yüksek dansiteli lipoprotein kolesterolü (HDL-K)
yükseltmiştir.
Primer Hiperkolesterolemi
Sekiz haftalık çift-kör, plasebo-kontrollü bir çalışmada, simvastatin monoterapisi alan ve Ulusal
Kolesterol Eğitim Programının (NCEP) LDL-K hedefinde olmayan (başlangıç özelliklerine bağlı
olarak 2.6-4.1 mmol/l [100- 160 mg/dl]) 240 hiperkolesterolemili hasta, devam eden statin
tedavisine ek olarak ezetimib 10 mg veya plasebo almak üzere randomize edildi. Başlangıçta LDL-K
hedefinde olmayan, simvastatin tedavisi alan hastalardan (~%80), ezetimib ile birlikte simvastatine
randomize edilenlerde, çalışmanın son noktasında LDL-K hedefine ulaşanların oranı, plasebo ile
birlikte simvastatine randomize edilenlere göre anlamlı olarak daha yüksektir (sırasıyla %76 ve
%21.5).
Simvastatin ile birlikte uygulanan ezetimib veya plasebo ile karşılık gelen LDL-K azaltımları da
birbirinden anlamlı olarak farklıdır (sırasıyla %27 ve %3). Ayrıca, simvastatin ile birlikte uygulanan
ezetimib tedavisi total-K, Apo B ve TG’yi plasebo ile birlikte uygulanan simvastatine göre anlamlı
oranda düşürüm sağlamıştır.
INEGY'nin farklı doz güçlerinin (10/10 ila 10/80) etkililiği INEGY'nin mevcut tüm dozları ve
simvastatinin karşılık gelen tüm dozlarını içeren çok-merkezli, çift-kör, plasebo-kontrollü, 12
haftalık bir çalışmada gösterilmiştir. INEGY'nin tüm dozlarını alan hastalar simvastatinin tüm
dozlarını alan hastalarla karşılaştırıldığında, INEGY total-K, LDL-K ve TG'yi (Tablo 1) ve ayrıca
Apo B (sırasıyla -%42 ve -%29), non-HDL-K (sırasıyla -%49 ve -%34) ve C-reaktif proteini
(sırasıyla -%33 ve -%9) anlamlı oranda düşürmüştür. INEGY’nin HDL-K üzerindeki etkileri
simvastatin ile gözlenen etkiler ile benzerdi. Daha kapsamlı analiz INEGY’nin HDL-K’yi plaseboya
göre anlamlı oranda arttırdığını göstermiştir.
14/19Tablo 1
Primer Hiperkolesterolemili Hastalarda INEGY’ye Yanıt
(Tedavisiz Başlangıca göre Ortalamaa % Değişimb)
Tedavi
(Günlük Doz) N Total-C LDL-K HDL-K TGa
Birleştirilmiş veriler (Tüm
INEGY dozları)c 353 -38 -53 +8 -28
Birleştirilmiş veriler (Tüm
simvastatin dozları)c 349 -26 -38 +8 -15
Ezetimib 10 mg 92 -14 -20 +7 -13
Plasebo 93 +2 +3 +2 -2
Doza göre INEGY
10/10 87 -32 -46 +9 -21
10/20 86 -37 -51 +8 -31
10/40 89 -39 -55 +9 -32
10/80 91 -43 -61 +6 -28
Doza göre Simvastatin
10 mg 81 -21 -31 +5 -4
20 mg 90 -24 -35 +6 -14
40 mg 91 -29 -42 +8 -19
80 mg 87 -32 -46 +11 -26
a Trigliseritler için, başlangıca göre medyan % değişim.
b Başlangıç: lipit düşürücü ilaç uygulanmıyor.
c Birleştirilmiş INEGY dozları (10/10-10/80) total-K, LDL-K ve TG’yi simvastatine göre anlamlı olarak
azaltmış ve HDL-K’yi plaseboya göre anlamlı olarak yükseltmiştir.
Benzer tasarımlı bir çalışmada, tüm lipit parametrelerine ait sonuçlar genel olarak tutarlı
bulunmuştur. Bu iki çalışmanın birleştirilmiş analizinde INEGY’ye verilen lipit yanıtının, TG
düzeyleri 200 mg/dL’nin üzerinde veya altında olan hastalarda benzer olduğu saptanmıştır.
INEGY simvastatin içermektedir. İki büyük plasebo-kontrollü klinik çalışmada [İskandinavya
Simvastatin Sağkalım Çalışması (20-40 mg; N=4,444 hasta) ve Kalp Koruma Çalışması (40 mg;
N=20,536 hasta)] simvastatin tedavisinin etkileri mevcut koroner kalp hastalığı (KKH), diyabet,
periferik damar hastalığı, inme veya başka bir serebrovasküler hastalık öyküsü nedeniyle koroner
olaylar açısından yüksek risk taşıyan hastalarda incelenmiştir. Simvastatinin KKH ölümlerini
azaltarak total mortalite riskini, ölümcül olmayan miyokard infarktüsü ve inme riskini ve koroner ve
koroner olmayan revaskülarizasyon prosedürleri gereksinimini azalttığı kanıtlanmıştır.
INEGY'nin kardiyovasküler morbidite ve mortalite açısından yararlı bir etkisi gösterilmemiştir.
Homozigot Ailevi Hiperkolesterolemi (HoFH)
Klinik ve/veya genotipik HoFH tanısı olan hastalarda çift-kör, randomize, 12 haftalık bir çalışma
yapılmıştır. Başlangıçta simvastatin 40 mg alan bir hasta alt grubundaki (n=14) veriler analiz
edilmiştir. Simvastatin dozunun 40 mg’den 80 mg’ye (n=5) çıkarılması LDL-K’de simvastatin
40 mg ile başlangıca göre %13 azalma sağladı. INEGY’ye eşdeğer ezetimib ve simvastatin
eşzamanlı uygulaması (10 mg/40 mg ve 10 mg/80 mg havuzlanmış, n=9) LDL-K’de simvastatin
40 mg ile başlangıca göre %23 azalma sağlamıştır. Eş zamanlı olarak INEGY’ye eşdeğer ezetimib
ve simvastatin uygulanan hastalarda (10 mg/80 mg, n=5) LDL-K’de simvastatin 40 mg ile
başlangıca göre %29 azalma gerçekleşmiştir.
15/195.2. Farmakokinetik özellikleri
Ezetimib simvastatin ile birlikte uygulandığında klinik yönden anlamlı farmakokinetik
etkileşim görülmemiştir.
Emilim:
INEGY
INEGY, birlikte uygulanan ezetimib ve simvastatine biyoeşdeğerdir.
Ezetimib: Oral uygulamadan sonra ezetimib hızla emilir ve farmakolojik yönden aktif bir
fenolik glukuronide (ezetimib-glukuronid) kapsamlı biçimde konjuge olur. Ortalama
maksimum plazma konsantrasyonlarına (C ) ezetimib ile 4- 12 saatte ve ezetimib-glukuronid
max
ile 1-2 saatte ulaşılır. Ezetimibin mutlak biyoyararlanımı belirlenemez çünkü bileşik
enjeksiyon için uygun olan sulu ortamda neredeyse hiç çözünmemektedir.
Ezetimib 10 mg tabletler şeklinde uygulandığında eş zamanlı gıda alımı (yüksek oranda yağ içeren
veya yağ içermeyen öğünler) ezetimibin oral biyoyararlanımını etkilememiştir.
Simvastatin: Oral bir simvastatin dozundan sonra sistemik dolaşımdaki aktif β-hidroksiasit
miktarının dozun %5’den daha azı olduğu saptanmıştır; bu, geniş kapsamlı hepatik ilk geçiş
metabolizması ile uyumludur. Simvastatinin insan plazmasında bulunan majör metabolitleri β-
hidroksiasit ve başka dört aktif metabolittir.
Simvastatin test öğününden hemen önce uygulandığında hem aktif hem de total inhibitörlerin plazma
profilleri açlık durumuna kıyasla etkilenmemiştir.
Dağılım:
Ezetimib: Ezetimib ve ezetimib-glukuronid insan plazma proteinlerine sırasıyla %99.7 ve %88-92
oranında bağlanır.
Simvastatin: Hem simvastatin hem de beta-hidroksiasit insan plazma proteinlerine yüksek
oranda (%95) bağlanır.
Simvastatinin tekli ve çoklu dozlarının farmakokinetiği, çoklu dozdan sonra ilacın birikim
yapmadığını göstermiştir. Yukarıdaki farmakokinetik çalışmalarının tümünde, inhibitörlerin
maksimum plazma konsantrasyonuna dozdan 1.3-2.4 saat sonra ulaşılmıştır.
Biyotransformasyon:
Ezetimib: Ezetimib, esas olarak ince barsakta ve karaciğerde glukuronid konjugasyonu (faz II
reaksiyonu) ile metabolize olur; daha sonra safrayla atılır. İncelenen tüm türlerde minimal oksidatif
metabolizma (faz I reaksiyon) gözlenmiştir. Ezetimib ve ezetimib-glukoronid plazmada bulunan,
ilaçla ilişkili majör bileşiklerdir. Plazmadaki ilacın sırasıyla yaklaşık %10 ila %20'si ve %80 ila
%90'ını teşkil ederler. Hem ezetimib hem de ezetimib-glukoronid anlamlı enterohepatik döngü
bulgularıyla plazmadan yavaş elimine edilir. Ezetimib ve ezetimib-glukuronidin yarılanma ömrü
yaklaşık 22 saattir.
Simvastatin: Simvastatin HMG-KoA redüktazın güçlü bir inhibitörü olan β-hidroksiaside in vivo
koşullarda hızla hidrolizlenen inaktif bir laktondur. Hidroliz esas olarak karaciğerde gerçekleşir;
insan plazmasında hidroliz hızı çok düşüktür.
16/19İnsanlarda simvastatin iyi absorbe edilir ve geniş çaplı hepatik ilk geçiş metabolizmasına uğrar.
Karaciğerdeki metabolizma hepatik kan akımına bağımlıdır. Birincil etki bölgesi karaciğerdir ve
daha sonra ilaç eşdeğerleri safrayla atılır. Buna bağlı olarak sistemik dolaşıma geçen aktif ilaç
miktarı azdır.
β-hidroksiasit metabolitinin intravenöz injeksiyonundan sonra yarılanma ömrü ortalama 1.9 saattir.
Eliminasyon:
Ezetimib: Gönüllülere 14C-ezetimibin (20 mg) oral uygulanmasından sonra, total ezetimib
plazmadaki toplam radyoaktivitenin yaklaşık %93’ünü oluşturmuştur. 10 günlük örnek alma
döneminde, uygulanan radyoaktivitenin yaklaşık %78 ve %11’i sırasıyla feçes ve idrarda
saptanmıştır. 48 saat sonra plazmada radyoaktivite ölçülemeyecek düzeylerdedir.
Simvastatin: 14C ile işaretli radyoaktif simvastatinin oral bir dozunun insanlara
uygulanmasından sonra, radyoaktivitenin %13’ü idrarla ve %60’ı feçes ile 96 saat içinde
atılmıştır. Feçeste saptanan miktar emilmemiş ilaç olarak safraya atılan ilaç eşdeğerlerini
temsil eder. Beta-hidroksiasit metabolitinin intravenöz injeksiyonundan sonra İV dozun sadece
ortalama %0.3’ü idrarda inhibitörler şeklinde idrar yoluyla vücudu terkeder.
Hastalardaki karakteristik özellikler
Pediyatrik hastalar :
Çocuklar ve adölesanlarda (10-18 yaş arası) ezetimibin emilimi ve metabolizması erişkinlerle
benzerdir. Total ezetimibe dayanarak, adolesanlar ile erişkinler arasında farmakokinetik yönünden
fark yoktur. 10 yaşından küçük pediyatrik popülasyon için farmakokinetik veriler mevcut değildir.
Pediyatrik ve adolesan hastalarda (9-17 yaş arası) klinik deneyim HoFH veya sitosterolemili
hastaları içerir (bkz. bölüm 4.2).
Yaşlı hastalar :
Total ezetimibin plazma konsantrasyonları yaşlı kişilerde (≥65 yaş) genç kişilere (18- 45 yaş arası)
göre yaklaşık 2 kat daha yüksektir. Ezetimib ile tedavi edilen yaşlı ve genç gönüllülerde LDL-K
düşürümü ve güvenlilik profili benzerdir (bkz. bölüm 4.2).
Karaciğer yetmezliği :
Ezetimibin tekli 10 mg dozundan sonra, total ezetimibin ortalama EAA değeri hafif karaciğer
yetmezliği olan hastalarda (Child-Pugh skoru 5 ila 6) sağlıklı bireylere göre yaklaşık 1.7 kat
artmıştır. Orta derecede karaciğer yetmezliği olan hastalarda (Child-Pugh skoru 7 ila 9) 14 gün
süren bir çoklu-doz çalışmasında (günde 10 mg) total ezetimibin ortalama EAA değeri 1. günde ve
14. günde sağlıklı bireylere göre yaklaşık 4 kat artmıştır. Orta derecede veya şiddetli (Child-Pugh
skoru > 9) karaciğer yetmezliği olan hastalarda artmış ezetimib maruziyetinin etkileri
bilinmediğinden, ezetimib bu hastalara önerilmez (bkz. bölüm 4.2 ve 4.4.).
Böbrek yetmezliği :
Ezetimib: Şiddetli böbrek hastalığı olan hastalarda (n=8; ortalama kreatin klerensi ≤ 30 ml/dak)
ezetimibin tekli 10 mg dozundan sonra total ezetimibin ortalama EAA’sı sağlıklı bireylere göre
(n=9) yaklaşık 1.5 kat artmıştır (bkz. bölüm 4.2).
Bu çalışmadaki başka bir hastada (böbrek transplantasyonu yapılmış, siklosporin dahil pek çok ilaç
alan) total ezetimibe maruz kalım 12 kat daha yüksektir.
17/19Simvastatin: Ciddi böbrek yetersizliği olan hastalarda (kreatinin klerensi <30 mL/dak) yürütülen bir
çalışmada, aynı sınıftan bir HMG-KoA redüktaz inhibitörünün tekli dozunun uygulanmasından
sonra toplam inhibitörlerin plazma konsantrasyonları sağlıklı gönüllülere göre yaklaşık iki kat daha
yüksektir.
Cinsiyet :
Toplam ezetimibin plazma konsantrasyonları erkeklere göre kadınlarda biraz daha yüksektir
(yaklaşık %20). Ezetimib ile tedavi edilen erkekler ve kadınlarda LDL-K düşürümü ve güvenlilik
profili benzerdir.
5.3. Klinik öncesi güvenlilik verileri
INEGY
Ezetimib ve statinlerin kombine uygulandığı çalışmalarda gözlenen toksik etkiler statinler ile
tipik olarak gözlenen etkilerdir. Toksik etkilerin bazıları tek başına statinlerle tedavi sırasında
gözlenenlerden daha çarpıcıdır. Bu durum birlikte uygulamayı takiben farmakokinetik ve
farmakodinamik etkileşimlere bağlanmaktadır. Bu tip etkileşimler klinik çalışmalarda ortaya
çıkmamıştır. Sıçanlarda miyopatiler, yalnızca insanlara verilen dozdan birkaç kat yüksek
dozlarda (simvastatin için EAA seviyesinin yaklaşık 20 katı ve aktif metabolitin EAA
seviyesinin 1800 katı) maruz kalımdan sonra görülmüştür. Ezetimibin birlikte uygulanmasının
simvastatinin miyotoksik potansiyeline etki ettiğine dair bir kanıt yoktur.
Köpeklerde ezetimib ve statinlerin birlikte uygulanmasında düşük maruz kalımlarda (≤1 kez
insan EAA) karaciğerde bazı etkiler tespit edilmiştir. Karaciğer enzimlerinde (ALT, AST)
anlamlı bir yükselme görülmüş, fakat doku nekrozu görülmemiştir. Köpeklerde ezetimib ve
simvastatinin birlikte uygulanmasında histopatolojik karaciğer bulguları (safra kesesi
hiperplazisi, pigment birikimi, mononükleer hücre infiltrasyonu ve küçük hepatositler)
gözlenmiştir. Bu değişiklikler 14 ay gibi daha uzun bir süre ile uygulamada ilerleme
göstermez. Genel olarak karaciğer bulgularının son bulması ilacın kesilmesi ile gerçekleşir. Bu
bulgular HMG-KoA inhibitörleri için tarif edilenlerle uyumludur veya etkilenen köpeklerde
ulaşılan çok düşük kolesterol seviyeleri ile ilişkilidir.
Ezetimib ve simvastatinin birlikte uygulanması sıçanlarda teratojenik değildir. Gebe
tavşanlarda az sayıda iskelet bozuklukları (kaudal omurlarda birleşme, kaudal omurların
sayısında azalma) görülmüştür.
Bir seri in vivo ve in vitro çalışmada tek başına veya simvastatin ile birlikte ezetimib
verildiğinde genotoksik potansiyel görülmemiştir.
Ezetimib: Hayvanlarda ezetimib ile yapılan kronik toksisite çalışmalarında toksik etkiler için
hedef organ belirlenmemiştir. Dört hafta boyunca ezetimib ile tedavi edilen köpeklerde (≥0.03
mg/kg/gün) safra kesesindeki kolesterol konsantrasyonu 2.5-3.5 kat yükselmiştir. Bununla
beraber köpeklerde yapılan bir yıllık çalışmada günde 300 mg/kg'a kadar dozlarda kolelitiyazis
insidansında veya diğer hepatobiliyer etkilerde artış gözlenmemiştir. Bu verilerin insanlar için
anlamlılığı bilinmemektedir. Ezetimibin terapötik kullanımı ile ilişkili litojenik risk göz ardı
edilemez. Ezetimibin uzun süreli karsinojenite testi negatiftir.
Simvastatin: Farmakodinamik, tekrarlı doz toksisitesi, genotoksisite ve karsinojeniteyi içeren
klasik hayvan çalışmalarına göre, hasta açısından, farmakolojik mekanizmadan beklenenden
başka hiçbir risk söz konusu değildir. Hem sıçanda hem de tavşanda, maksimum tolere edilen
dozlarda uygulanan simvastatin hiçbir fetal malformasyona yol açmamış ve fertilite, üreme
fonksiyonu veya yenidoğan gelişimi üzerinde hiçbir etki göstermemiştir.
18/196. FARMASÖTİK ÖZELLİKLER
6.1. Yardımcı maddelerin listesi
Bütil hidroksianisol
Sitrik asit monohidrat
Kroskarmelloz sodium
Hipromelloz
Laktoz monohidrat
Magnezyum stearat
Mikrokristalin selüloz
Propil gallat
6.2. Geçimsizlikler
Geçerli değildir.
6.3. Raf ömrü
24 aydır.
6.4. Saklamaya yönelik özel uyarılar
30°C’nin altındaki oda sıcaklıklığında saklanmalıdır.
6.5. Ambalajın niteliği ve içeriği
Karton kutuda 28 tabletlik blister (PVC / Aclar) ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkların Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Büyükdere Cad. Astoria Kuleleri
No:127 B Blok Kat:8
Esentepe 34394 İSTANBUL
Telefon : (212) 336 10 00
Faks : (212) 215 27 33
8. RUHSAT NUMARASI
119/71
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.03.2006
Ruhsat yenileme tarihi:
10. KÜB’ÜN YENİLENME TARİHİ
19/19