KISA ÜRÜN BİLGİSİ
1. BEŞERİ TIBBİ ÜRÜNÜN ADI
PLENDİL 5 mg uzun etkili film kaplı tablet
2. KALİTATİF VE KANTİTATİF BİLEŞİM
Etkin madde:
Felodipin 5 mg
Yardımcı maddeler:
Sığır sütünden elde edilen laktoz anhidrus 28 mg
Polioksil 40 hidrojenlenmiş hint yağı 5 mg
Yardımcı maddeler için 6.1’e bakınız.
3. FARMASÖTİK FORM
Pembe renkte, yuvarlak, bikonveks, bir tarafı A/Fm diğer tarafı 5 yazılı uzun etkili film kaplı
tabletler.
4. KLİNİK ÖZELLİKLER
4.1.Terapötik endikasyonlar
Hipertansiyon.
Stabil anjina pektoris.
4.2. Pozoloji ve uygulama şekli
Pozoloji/ uygulama sıklığı ve süresi:
Hipertansiyon
Kullanılacak doz miktarı hastanın gereksinimine göre ayarlanmalıdır. Tedaviye günde 5 mg
ile başlanmalıdır. Hastanın yanıtına bağlı olarak, doz uygun olduğu durumlarda günlük 2.5
mg’a düşürülebilir veya 10 mg’a arttırılabilir. Standart idame dozu günlük 5 mg’dır.
Stabil Angina Pektoris
Kullanılacak doz miktarı hastanın gereksinimine göre ayarlanmalıdır. Tedaviye günde bir kez
5 mg ile başlanmalı ve gerektiğinde doz, günde bir kez 10 mg’a arttırılmalıdır.
Uygulama şekli:
Tabletler sabahları bir miktar su ile yutulmalıdır. Uzun süreli salım özelliklerini
kaybetmemeleri açısından tabletler, bölünmemeli, ezilmemeli ve çiğnenmemelidir. Tabletler
aç ya da tok karnına veya yağ ve karbonhidrat içeriği fazla olmayan hafif bir yemekten sonra
alınabilir.
1/10Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlamasına gerek yoktur.
Karaciğer yetmezliği:
Ciddi karaciğer fonksiyon bozukluğu olan hastalarda plazma felodipin konsantrasyonu
artabilir ve daha düşük dozlara cevap verebilir.
Pediyatrik popülasyon:
Hipertansiyonlu pediyatrik hastalarda felodipin tedavisi ile ilgili sınırlı deneyim
bulunmaktadır (Bkz. Bölüm 5.1 ve 5.2).
Geriyatrik popülasyon:
Yaşlı hastalar için başlangıç dozu uygun olan en düşük dozdur.
4.3. Kontrendikasyonlar
- Gebelik,
- Felodipin veya bileşimindeki herhangi bir maddeye karşı aşırı duyarlılık,
- Kompanse olmamış kalp yetmezliği,
- Akut miyokard enfarktüsü,
- Stabil olmayan anjina pektoris,
- Hemodinamisi belirgin kardiyak valvular obstrüksiyon,
- Güçlü kalp çıkışı obstrüksiyonu,
- Felodipin ile itrakonazol etkileştiği için, itrakonazol kullanan hastalarda felodipin
kullanımı kontrendikedir (Bkz. 4.5. Diğer Tıbbi Ürünler ile Etkileşim ve Diğer Etkileşim
Şekilleri).
4.4. Özel kullanım uyarıları ve önlemleri
Felodipinin hipertansif acil durumlarındaki tedavisinin etkililiği ve güvenliliği çalışılmamıştır.
Felodipin hipotansiyona ve takiben taşikardiye neden olabilir. Duyarlı kişilerde bu durumun
sonucunda miyokard iskemisi görülebilir.
Felodipin karaciğer ile atılır. Bu nedenle karaciğer fonksiyonu azalmış olan hastalarda daha
yüksek terapötik konsantrasyon ve cevap beklenebilir (Bkz. Bölüm 4.2).
Güçlü CYP3 A4 enzim indükleyicisi ve inhibitörü ile birlikte kullanımı sonucunda felodipin
plazma seviyesinde azalma veya artma gözlenebilir. Bu yüzden buna benzer
kombinasyonlardan kaçınılmalıdır (Bkz. Bölüm 4.5).
Belirgin gingivit/periodontit olan hastalarda hafif dişeti büyümesi rapor edilmiştir. Diş
bakımına dikkat edilmesi durumunda büyüme engellenebilir veya tersine dönebilir.
PLENDİL laktoz içermektedir. PLENDİL aşağıda verilen nadir kalıtsal koşullar altındaki
hastalarda kullanılmamalıdır: Galaktoz intoleransı, total laktoz eksikliği veya glukoz-galaktoz
malabsorbsiyonu.
PLENDİL mide bulantısına ve ishale neden olabilen hint yağı içermektedir.
2/104.5. Diğer tıbbi ürünler ile etkileşimler ve diğer etkileşim şekilleri
Felodipin sitokrom P450 3A4 (CYP3A4) ile karaciğerde metabolize olur. CYP 3A4 enzim
sistemini etkileyen ilaçlar ile birlikte kullanımı felodipinin plazma konsantrasyonunu
etkileyebilir.
Enzim etkileşimleri
CYP 3A4 enzimini indükleyen ve bu enzimi inhibe eden ilaçlar, felodipin plazma seviyesini
etkileyebilir.
Felodipin plazma konsantrasyon artışına yol açan etkileşimler
CYP3A4 enzim inhibitörlerinin felodipin plazma konsantrasyonlarında artışa neden olduğu
gözlemlenmiştir. Felodipin C ve EAA değerleri, güçlü CYP3A4 inhibitörü itrakonazol ile
maks
birlikte uygulandığında sırasıyla 8 ve 6 kat artmıştır. Eritromisin ile birlikte kullanıldığında
ise, felodipinin C ve EAA değeri 2.5 kat artmaktadır. Simetidin ve felodipinin birlikte
maks
kullanılması felodipinin C ve EAA değerlerinde yaklaşık % 55 oranında bir artışa neden
maks
olur. Felodipinin güçlü CYP 3A4 inhibitörleri ile birlikte kullanımından kaçınılmalıdır.
Güçlü CYP3A4 inhibitörler ile birlikte kullanıldığında, yüksek felodipine maruz kalma
sebebiyle klinik olarak anlamlı advers olayların olması halinde felodipin dozunun ayarlanması
ve/veya CYP3A4 inhibitörünün kesilmesi düşünülmelidir.
Örneğin:
• Simetidin
• Eritromisin
• Ketokonazol
• Anti-HIV / proteaz inhibitörleri
• Greyfurt suyunda bulunan bazı flavonoidler
Felodipin tabletleri greyfurt suyu ile birlikte alınmamalıdır.
Felodipin, itrakonazol alan hastalarda kontrendikedir.
Felodipin plazma konsantrasyon azalmasına yol açan etkileşimler
Sitokrom P450 3A4 sisteminin enzin indükleyicilerinin felodipin plazma
konsantrasyonlarında azalmaya neden olduğu gözlemlenmiştir. Felodipin karbamazepin,
fenitoin veya fenobarbital ile birlikte kullanıldığında C ve EAA değerleri, sırasıyla % 82
maks
ve % 96 oranında azalmıştır. Güçlü CYP3A4 indükleyicisi ile birlikte kullanımından
kaçınılmalıdır.
Felodipinin potensiyel CYP3A4 indükleyicisi ile birlikte kullanılması sırasında etki kaybı
gözlemlenirse, felodipin dozunun ayarlanması ve/veya CYP3A4 indükleyicisinin kesilmesi
düşünülmelidir.
Örneğin:
• Fenitoin
• Karbamazepin
• Rifampisin
• Barbitüratlar
• Efavirenz
3/10• Nevirapin
• Sarı kantaron
Ek etkileşimler
Takrolimus: Felodipin takrolimus konsantrasyonunu arttırabilir. Birlikte kullanıldığı
durumlarda, takrolimus serum konsantrasyonu takip edilmeli ve takrolimus dozu
ayarlanmalıdır.
Siklosporin: Felodipin siklosporin konsantrasyonunu etkilemez.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PLENDİL çocuk doğurma potansiyeli olan kadınlarda sadece etkili bir kontrasepsiyon ile
kullanılmalıdır.
Gebelik dönemi
PLENDİL gebelik döneminde kullanılmamalıdır. Klinik dışı üreme toksisitesi çalışmalarında,
felodipinin farmakolojik etkisine bağlı olduğu düşünülen fetal gelişim etkileri
gözlemlenmiştir.
PLENDIL’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir.
Laktasyon dönemi
Felodipin anne sütüne geçtiği saptanmıştır ve bebek üzerindeki potansiyel etkisine ilişkin
yeterli veri bulunmadığından emzirme döneminde tedavi önerilmemektedir.
Üreme yeteneği/Fertilite
Felodipinin hastanın üreme yeteneğine etkisine ilişkin veri yoktur. Sıçanlarda yapılan üreme
çalışmasında, embriyonun gelişimin üzerinde etkiler gözlemlenmiş ancak terapötik dozlarda
fertilite üzerinde etkisi gözlemlenmemiştir.
4.7. Araç ve makine kullanımı üzerindeki etkiler
PLENDİL’in araç ve makine kullanımı üzerinde hafif veya orta derecede etkisi
bulunmaktadır. Eğer hasta felodipin ile tedavi sırasında başağrısı, mide bulantısı, baş dönmesi
veya yorgunluktan muzdarip ise tepki yeteneği bozulabilir. Özellikle tedavinin başlangıcında
dikkat edilmesi tavsiye edilir.
4.8. İstenmeyen etkiler
Felodipin kızarma, baş ağrısı, çarpıntı, baş dönmesi ve yorgunluğa neden olabilir. Bu
istenmeyen yan etkiler genellikle doza bağlıdır ve tedavinin başlangıcında veya doz
arttırılmasından sonra görülür. Oluşan bu tür yan etkiler genellikle geçicidir ve zamanla
azalırlar.
4/10Felodipin ile tedavi edilen hastalarda doza bağlı olarak ayak bileğinin şişmesi görülebilir.
Prekapiler vazodilatasyon sonucunda oluşur ve herhangi bir yaygın sıvı tutulması ile ilgili
değildir. İleri gingivit/periodontiti olan hastalarda dişeti büyümesi vakaları bildirilmiştir. Diş
hijyeni kurallarına uyulması, bu hipertrofiyi önleyebilir veya düzeltebilir.
Aşağıdaki advers reaksiyonlar, yapılan klinik çalışmalar ya da pazarlama sonrası deneyimde
bildirilmiş olanlara göre tanımlanmıştır.
Çok yaygın ( 1/10); yaygın ( 1/100 ila < 1/10); yaygın olmayan ( 1/1.000 ila < 1/100);
seyrek ( 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor)
Sinir sistemi hastalıkları
Yaygın: Baş ağrısı
Yaygın olmayan: Parestezi, sersemlik
Kardiyak hastalıkları
Yaygın olmayan: Palpitasyon, taşikardi
Vasküler hastalıkları
Yaygın: Sıcak basması ile birlikte yüz kızarması
Yagın olmayan: Hipotansiyon
Seyrek: Senkop
Gastrointestinal hastalıkları
Yaygın olmayan: Bulantı, mide ağrısı
Seyrek: Kusma
Çok seyrek: Gingival hiperplazi, gingivit
Hepato-bilier hastalıkları
Çok seyrek: Karaciğer enzimlerinde artış
Deri ve deri altı doku hastalıkları
Yaygın olmayan: Kızarıklık, pruritus
Seyrek: Ürtiker
Çok seyrek: Fotosensivite reaksiyonları, lökositoklastik vaskülit
Kas-iskelet bozuklukları, bağ doku ve kemik hastalıkları
Seyrek: Artralji, miyalji
Böbrek ve idrar yolu hastalıkları
Çok seyrek: Pollakiüri
Üreme sistemi ve meme hastalıkları
Seyrek: İmpotens, seksüel disfonksiyon
Genel bozukluklar ve uygulama bölgesine ilişkin hastalıkları
Çok yaygın: Periferik ödem
Yaygın olmayan: Yorgunluk
5/10Çok seyrek: Hipersensitivite reaksiyonları, örn: anjiyoödem, ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler:
Doz aşımı aşırı periferik vazodilatasyon ile belirgin hipotansiyon ve bazen bradikardiye neden
olabilir.
Tedavi:
Eğer saptanırsa alınmasını takiben bir saat içerisinde aktif kömür verilir, gastrik lavaj yapılır.
Hasta ayakları havada olacak şekilde sırtüstü yatırılır. Bradikardinin eşlik ettiği durumlarda
0.5-1.0 mg atropin intravenöz olarak verilir. Yeterli olmadığı durumlarda infüzyon (glukoz,
salin veya dekstran) ile plazma hacmi arttırılmalıdır. Yukarıda bahsedilen önlemler yeterli
olmazsa, α1-adrenoseptörü üzerinde baskın etkisi olan sempatomimetik ilaçlar verilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kalsiyum kanal blokerleri, Dihidropiridin türevleri
ATC kodu: C08C A02
Etki mekanizması
Felodipin, sistemik vasküler direnci azaltarak arteriyel kan basıncını düşüren bir vasküler
selektif kalsiyum antagonistidir. Arteriyollerdeki düz kasa selektivitesinin yüksek derecede
olması nedeniyle felodipinin, terapötik dozlarda kardiyak kontraktilite ya da iletim üzerinde
doğrudan bir etkisi yoktur. Venöz düz kaslar veya adrenerjik vazomotor kontrol üzerinde
herhangi bir etki olmadığı için felodipin ortostatik hipotansiyonla ilişkili değildir.
Felodipin, hafif natriüretik/diüretik etki taşır ve sıvı retansiyonu görülmez.
Farmakodinamik etkiler
Felodipin tüm hipertansiyon derecelerine karşı etkilidir. Monoterapi ya da antihipertansif
etkinin artması için ß-adrenoseptör blokörleri, diüretikler ya da ADE-inhibitörleri gibi
antihipertansif tıbbi ürünlerle kombine olarak kullanılabilir. Felodipin hem sistolik hem de
diyastolik kan basıncını düşürür ve izole sistolik hipertansiyonda kullanılabilir.
Felodipin, miyokardiyal oksijen tedarik/talep dengesinde iyileşme nedeniyle antianjinal ve
antiiskemik etkilere sahiptir. Felodipin ile epikardiyal arterlerin ve arteriyollerin dilate olması
nedeniyle, koroner vasküler direnç azalır ve koroner kan akımı ile miyokardın oksijen tedariği
artar. Sistemik kan basıncının felodipin nedeniyle düşmesi, sol ventriküler artyükün ve
6/10miyokardiyal oksijen talebinin azalmasını sağlar.
Felodipin, stabil eforla-oluşan anjina pektorisi olan hastalarda egzersiz toleransını arttırır ve
anjinal atakları azaltır. Felodipin, stabil anjina pektoris hastalarında monoterapi ya da ß-
blokörlerle kombine olarak kullanılabilir.
Hemodinamik etkiler
Felodipinin birincil hemodinamik etkisi, kan basıncında azalmaya neden olan şekilde toplam
periferik vasküler dirençte azalma sağlamasıdır. Bu etkiler doz bağımlıdır. Genel olarak kan
basıncındaki düşme ilk oral dozdan iki saat sonra belirgindir ve en az 24 saat sürer ve dip/pik
oranı genellikle %50'nin çok üzerindedir.
Plazma felodipin konsantrasyonları, toplam periferik dirençte ve kan basıncında azalma ile
pozitif korelasyon gösterir.
Kardiyak etkiler
Terapötik dozlardaki felodipinin kardiyak kontraktilite veya atriyoventriküler ileti ya da
refrakterlik üzerine bir etkisi yoktur.
Felodipin ile antihipertansif tedavi, önceden var olan sol ventriküler hipertrofide anlamlı
gerilemeyle ilişkilidir.
Renal etkiler
Felodipinin, filtrelenmiş sodyumun tubüler geri emiliminin azaltması nedeniyle natriüretik ve
diüretik etkisi vardır. Felodipin günlük potasyum atılımını etkilemez. Felodipin, renal
vasküler direnci azaltır. Felodipin, üriner albümin atılımını etkilemez.
Siklosporin tedavisi alan renal transplant alıcılarında felodipin kan basıncını düşürür ve renal
kan akımı ile glomerüler filtrasyon hızını arttırır. Felodipin, erken dönem renal greft
fonksiyonunu da arttırabilir.
Klinik etkililik
HOT (Optimum Hipertansiyon Tedavisi) çalışmasında, bazal tedavi olarak felodipin
kullanılmış ve ≤ 90 mmHg, ≤ 85 mmHg ve ≤ 80 mmHg diyastolik kan basıncı hedefleri ile
elde edilen kan basıncının, majör kardiyovasküler olaylar (yani, akut miyokard enfarktüsü,
inme ve kardiyovasküler ölüm) üzerindeki etkisi çalışılmıştır.
Yaşları 50 - 80 arasında olan toplamda 18790 hipertansif hasta (DKB 100-115 mmHg),
ortalama 3.8 yıl boyunca (aralık 3.3 - 4.9) takip edilmiştir. Felodipin monoterapi ya da bir
betablokör ile ve/veya bir ADE-inhibitörü ve/veya bir diüretik ile kombine olarak verilmiştir.
Çalışmada, SKB ve DKB sırasıyla 139 ve 83 mmHg’ya düşmüştür.
Yaşları 70 - 84 arasında olan 6614 hastada yapılan STOP-2'ye (Hipertansiyonlu Yaşlı
Hastalarda Yapılan İsveç-2 Çalışması) göre dihidropiridin kalsiyum antagonistleri (felodipin
ve isradipin) kardiyovasküler mortalite ve morbidite üzerine, diğer yaygın kullanılan
antihipertansif tıbbi ürün sınıflarıyla - ADE inhibitörleri, beta-blokörler ve diüretikler - aynı
7/10önleyici etkiyi göstermiştir.
Pediyatrik popülasyon
Felodipinin, hipertansif pediyatrik hastalarda kullanımına dair klinik deneyimler sınırlıdır.
Yaşları 6-16 arasında olan primer hipertansiyonlu çocuklarda yapılan bir randomize, çift-kör,
3 haftalık, paralel gruplu çalışmada, günde bir kez felodipin 2.5 mg (n=33), 5 mg (n=33) ve
10 mg'nin (n=31) antihipertansif etkileri plasebo (n=35) ile karşılaştırılmıştır. Çalışmanın
sonunda felodipinin 6-16 yaş arası çocuklarda kan basıncı düşürme etkililiğini
gösterememiştir (Bkz. Bölüm 4.2).
Felodipinin büyüme, ergenlik ve genel gelişim üzerindeki uzun süreli etkileri çalışılmamıştır.
Çocuklukta tedavi olarak verilen antihipertansif tedavinin yetişkinlikteki kardiyovasküler
morbidite ve mortaliteyi azaltmadaki uzun dönemli etkililiği de gösterilmemiştir.
5.2. Farmakokinetik özellikler
Genel özellikler
Emilim:
Felodipin, tamamen gastrointestinal sistemden emilen uzatılmış salımlı tabletler olarak
uygulanır. Felodipinin biyoyararlanımı yaklaşık % 15’tir ve terapötik doz aralığında dozdan
bağımsızıdır. Uzatılmış salımlı tabletler felodipin için uzun bir emilim fazı oluşmasını
sağlarlar. Bu durum felodipinin plazma konsantrasyonlarının 24 saat süreyle terapötik aralıkta
kalmasına yol açar. Uzatılmış salım ile 3 ila 5 saat sonra maksimum kan plazma düzeylerine
(t ) ulaşılır. Yüksek yağ içeriğine sahip gıdalarla birlikte alındığında felodipinin emilim
maks
miktarı değil, ancak emilim hızı artar.
Dağılım:
Felodipin, plazma proteinlerine yaklaşık %99 oranında bağlanır. Öncelikli olarak albumin
fraksiyonuna bağlanır. Kararlı durumda dağılım hacmi 10 L/kg’dır.
Biyotransformasyon:
Felodipin karaciğerde sitokrom P450 3A4 (CYP3A4) ile metabolize edilir ve bilinen tüm
metabolitleri inaktiftir. Felodipin ortalama kan klerensi 1200 mL/dak. olan yüksek klirensli
bir tıbbi üründür. Uzun dönem tedavide belirgin bir ilaç birikmesi yoktur.
Yaşlı ve karaciğer fonksiyonu azalmış olan hastalarda, genç hastalara kıyasla ortalamadan
yüksek felodipin plazma konsantrasyonuna sahiptir. Hemodiyaliz ile tedavi edilen hastalarda
dahil olmak üzere, karaciğer yetmezliği olan hastalardan felodipinin farmakokinetiği
değişmez.
Eliminasyon:
Felodipinin eliminasyon fazında yarılanma ömrü yaklaşık 25 saattir ve sabit duruma 5 gün
sonra ulaşılır. Uzun dönem tedavide ilaç birikme riski yoktur.
Verilen dozun yaklaşık %70’i metabolitleri şeklinde idrarla, kalan bölümü feçesle atılır.
Alınan dozun %0.5’inden daha az bir bölümü idrarla değişmeden atılır.
Doğrusallık/doğrusal olmayan durum:
Plazma konsantrasyonu terapötik doz aralığı olan 2.5 – 10 mg aralığında, doz ile doğru
orantılıdır.
8/10Pediyatrik popülasyon
6-16 yaş arası sınırlı sayıda çocukta (n=12) yapılan tek doz (felodipin uzun etkili tablet 5 mg)
farmakokinetik çalışmasında yaş ile EAA, C veya felodipin yarı ömrü arasında belirgin bir
maks
ilişki saptanmamıştır.
5.3. Klinik öncesi güvenlilik verileri
Üreme toksisitesi
Felodipin verilen sıçanlarda yapılan fertilite ve genel üreme performansı çalışmalarında, orta
ve yüksek doz alan gruplarda gebelik süresinin uzaması sonucu doğum güçlüğü/artan fetal
ölümler ve erken doğum ölümler gözlemlenmiştir. Sıçanlara terapötik aralık dahilinde
felodipin verildiğinde hiçbir doğruganlık bozukluğu gözlemlenmemiştir.
Tavşanlarda yürütülen üreme çalışmalarında, yavrulayan hayvanlarda meme bezinde doza
bağlı geri dönüşlü büyüme ve fetusta doza bağlı parmak anomalileri tespit edilmiştir. Fetus
anomalileri, felodipin erken fötal gelişim aşamasında uygulandığında (gebeliğin 15. gününden
önce) meydana gelmiştir. Maymunlarda yapılan bir üreme çalışmasında, distal falanksların
pozisyonunda anormallik tespit edilmiştir.
Önemli başka bir klinik öncesi bulgu yoktur ve üreme bulgularının, normotansif hayvanlara
verildiğinde felodipinin farmakolojik etkisi ile ilgili olduğu düşünülmektedir. Bu bulguların
felopidin alan hastalar için önemi bilinmemektedir. Ancak, dahili hasta güvenlilik
veritabanlarında tutulan bilgilere dayanarak, rahim içinde felopidine maruz kalan
fetus/neonatlarda falanks değişikliklerine dair bildirilen bir klinik vaka yoktur.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği
Hidroksipropil selüloz LF,
Hidroksipropil metil selüloz 50 cps,
Hidroksipropil metil selüloz 10.000 cps,
Sığır sütünden elde edilen laktoz anhidrus,
Mikrokristalin selüloz,
Polioksil 40 hidrojenize hint yağı,
Propil gallat,
Sodyum alüminyum silikat,
Sodyum stearil fumarat.
*Etanol % 99.5
Kaplama
Hidroksipropil metil selüloz 6 cps,
Polietilen glikol 6000,
Sarı demir oksit (E 172)
Titanyum dioksit (E 171)
Kızıl-kahve demir oksit(E 172)
Karnauba vaks.
*Saf su
*Hidrojen peroksit %30
9/10*Uçucu olduklarından bitmiş üründe bulunmazlar.
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
6.5. Ambalajın niteliği ve içeriği
20 tabletlik blister ambalajda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj Atıklarının Kontrolü’ yönetmeliklerine uygun olarak imha edilmelidir.
7. RUHSAT SAHİBİ
AstraZeneca PLC, İngiltere lisansı ile
AstraZeneca İlaç San. ve Tic. Ltd. Şti.
Büyükdere Cad.Yapı Kredi Plaza B Blok Kat: 3- 4
Levent – İstanbul
Tel: (0 212) 317 23 00
Faks: (0 212) 317 24 05
8. RUHSAT NUMARASI
194/84
9.İLK RUHSAT TARİHİ/RUHSAT YENİLEME TARİHİ
21.01.2000
10. KÜB’ÜN YENİLENME TARİHİ
10/10