KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
 RAVİVO da dâhil olmak üzere florokinolonlar aşağıdaki gibi sakatlığa yol açan ve geri
dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda RAVİVO kullanımı derhal
bırakılmalı ve florokinolon kullanımından kaçınılmalıdır.
 RAVİVO da dâhil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda RAVİVO
kullanımından kaçınılmalıdır.
RAVİVO’nun da dahil olduğu florokinolon grubu ilaçların ciddi advers reaksiyonlarla ilişkili
olduğu bilindiğinden aşağıdaki endikasyonlarda başka alternatif yoksa kullanılabilir.
o Akut bakteriyel sinüzit
o Komplike olmayan üriner enfeksiyon
o Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
RAVİVO 750 mg Film Tablet
2. KALİTATİF VE KANTİTATİF BİLEŞİM
Etkin madde:
Levofloksasin Hemihidrat 768.69 mg
(750 mg levofloksasine eşdeğer)
Yardımcı maddeler:
Sodyum stearil fumarat 11.14 mg
1/21Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet
Beyaz, oblong, çentikli film kaplı tabletler
4. KLİNİK ÖZELLİKLER
4.1. Terapötik endikasyonlar
Akut bakteriyel sinüzit, kronik bronşitin akut bakteriyel alevlenmesi ve komplike
olmayan üriner enfeksiyonlarda alternatif tedavi seçeneklerinin varlığında ciddi yan
etki riski nedeniyle kullanılmamalıdır.
Bu endikasyonlarda ancak antibiyogramla kanıtlanması, diğer alternatif tedavilerin
uygulanamaması durumlarında enfeksiyon hastalıkları uzmanı onayı ile kullanılabilir.
RAVİVO duyarlı mikroorganizmaların etken olduğu aşağıda belirtilen erişkinlerdeki
enfeksiyonların tedavisinde endikedir.
• Toplum kökenli pnömoni:
Metisiline duyarlı Staphylococcus aureus, Streptococcus pneumoniae (çoklu ilaca dirençli
suslar dahil), Haemophilus influenzae, Haemophilus parainfluenzae, Moraxella catarrhalis,
Klebsiella pneumoniae, Legionella pneumophila, Chlamydia pneumoniae ve Mycoplasma
pneumoniae kökenlerinin etken olduğu enfeksiyonlarda.
• Hastane kaynaklı (nozokomiyal) pnömoni:
Metisiline duyarlı Staphylococcus aureus, Pseudomonas aeuroginosa, Serratia marcensens,
Escherichia coli, Klebsiella pneumoniae, Haemophilus influenzae veya Streptococcus
pneumonia’nın etken olduğu hastane kaynaklı pnömoni.
Şüphe edilen patojen Pseudomonas aeuroginosa ise bir anti-psödomonal ß-laktam ile
kombine tedavi önerilir.
• Kronik bronşitin akut alevlenmesi:
Metisiline-duyarlı Staphylococcus aureus, Streptococcus pneumoniae, Haemophilus
influenzae, Haemophilus parainfluenzae veya Moraxella catarrhalis kökenlerinin etken
olduğu enfeksiyonlarda.
2/21• Akut bakteriyel sinüzit:
Streptococcus pneumoniae, Haemophilus influenzae veya Moraxella catarrhalis kökenlerinin
etken olduğu enfeksiyonlarda.
• Komplikasyon yapmamış üriner sistem enfeksiyonları:
Escherichia coli, Klebsiella pneumoniae, Proteus mirabilis veya Staphylococcus
saprophyticus kökenlerinin etken olduğu enfeksiyonlarda.
• Komplikasyon yapmış üriner sistem enfeksiyonları
Enterococcus faecalis, Enterobacter cloacae, Escherichia coli, Klebsiella pneumoniae veya
Proteus mirabilis veya Pseudomonas aeruginosa kökenlerinin etken oldugu enfeksiyonlarda.
• Kronik bakteriyel prostatit:
Escherichia coli, Enterococcus faecalis veya metisilin-duyarlı Staphylococcus epidermidis’in
etken olduğu kronik bakteriyel prostatit
• Akut Piyelonefrit
Eşlik eden bakteriyemi dahil Escherichia coli kökenli enfeksiyonlarda.
• Komplikasyon yapmamış deri ve yumuşak doku enfeksiyonları
Metisiline duyarlı Staphylococcus aureus veya Streptococcus pyogenes kökenlerinin etken
olduğu enfeksiyonlarda
• Komplikasyon yapmış deri ve yumuşak doku enfeksiyonları:
Metisiline duyarlı Staphylococcus aureus, Enterococcus faecalis, Streptococcus pyogenes
veya Proteus mirabilis kökenlerinin etken olduğu enfeksiyonlarda
• İnhale Şarbon (maruz kalma sonrası):
Bacillus anthracis ile kontamine havaya maruz kalmayı takiben hastalık sıklığını ya da
ilerlemesini azaltmak için inhale şarbon tedavisinde (maruz kalma sonrası). Yetişkinlerde 28
günü geçen sürede RAVİVO’nun güvenliliğini gösteren çalışma yapılmamıştır.
3/214.2. Pozoloji ve uygulama şekli
Pozoloji/uygulama sıklığı ve süresi:
RAVİVO, günde tek doz olarak önerilmektedir. Dozaj, enfeksiyonun tipine, şiddetine ve
etken patojenin duyarlılığına bağlı olarak ayarlanır.
Tedavi süresi hastalığın gidişine bağlı olarak değişir. Genel olarak tüm antibiyotik
tedavilerinde olduğu gibi, RAVİVO tedavisi de hastanın afebril olmasından veya bakteriyel
eradikasyonun sağlanmasından sonra 48-72 saat daha sürdürülmelidir.
RAVİVO’nun aşağıda belirtilen dozlarda uygulanması önerilir:
Böbrek fonksiyonları normal (kreatinin klirensi ≥ 50mL/dakika) olan hastalarda dozaj:
Endikasyon Günlük dozaj Tedavi süresi
(enfeksiyonun şiddetine göre)
Toplum kökenli pnömoni Günde tek doz 500 mg 7-14 gün
Günde tek doz 750 mg 5 gün
Nozokomial (hastane kaynaklı) pnömoni Günde tek doz 750 mg 7-14 gün
Kronik bronşitin akut alevlenmesi Günde tek doz 500 mg 7 gün
Akut bakteriyel sinüzit Günde tek doz 500 mg 10-14 gün
Günde tek doz 750 mg 5 gün
Komplikasyon yapmamış üriner sistem Günde tek doz 250 mg 3 gün
enfeksiyonları
Komplikasyon yapmış üriner sistem Günde tek doz 250 mg 10 gün
enfeksiyonları Günde tek doz 750 mg 5 gün
Kronik bakteriyel prostatit Günde tek doz 500 mg 28 gün
Akut Piyelonefrit Günde tek doz 250 mg 10 gün
Günde tek doz 750 mg 5 gün
Komplikasyon yapmamış deri ve Günde tek doz 500 mg 7-10 gün
yumuşak
doku enfeksiyonları
Komplikasyon yapmış deri ve yumuşak Günde tek doz 750 mg 7-14 gün
doku enfeksiyonları
İnhale Şarbon (maruz kalma sonrası), Günde tek doz 500 mg 60 gün
yetişkinlerde
4/21Uygulama şekli:
Ağız yolundan alınır.
RAVİVO çiğnenmeden, yeterli miktarda sıvı ile alınmalıdır. Doz ayarlaması için,
gerektiğinde tabletler bölünebilir. Tabletler yemek sırasında veya yemek aralarında alınabilir.
RAVİVO emiliminin azalmasını önlemek için, demir tuzları, antiasitler ve sukralfat
uygulamasından 2 saat önce alınmalıdır (Bkz. Bölüm 4.5. Diğer tıbbi ürünler ile etkileşimler
ve diğer etkileşim şekilleri)
Özel popülasyonlara ilişkin ek bilgiler
Böbrek yetmezliği:
Böbrek yetmezliği (kreatinin klerensi < 50 ml/dakika) olan hastalarda dozaj:
Normal Renal Hemodiyaliz veya
Fonksiyonda 24 Kreatinin klerensi Kreatinin klerensi 10-19 Kronik
saatte bir 20-49 ml/dakika ml/dakika Ambulatuvar
önerilen doz Peritoneal Diyaliz
Başlangıç dozu 750 mg, Başlangıç dozu 750
750 mg 48 saatte bir 750 mg sonra her 48 saatte bir 500 mg, sonra her 48
mg saatte bir 500 mg
Başlangıç dozu 500
Başlangıç dozu 500 Başlangıç dozu 500 mg, mg,
500 mg mg, sonra her 24 sonra her 48 saatte bir sonra her 48 saatte
saatte bir 250 mg 250 mg bir
250 mg
Her 48 saatte bir 250 mg.
Komplikasyon yapmamış Doz ayarlaması ile
Doz ayarlaması
250 mg üriner sistem ilgili
gerekmez
enfeksiyonunda doz bilgi yoktur.
ayarlaması gerekmez.
Karaciğer yetmezliği:
RAVİVO karaciğerde çok düşük miktarlarda metabolize olur ve esas olarak böbrekler yoluyla
vücuttan atılır. Bu nedenle karaciğer yetmezliğinde dozaj ayarlamasına gerek yoktur.
5/21Pediyatrik popülasyon:
RAVİVO pediyatrik hastalarda ve 18 yaşın altındaki hastalarda kullanılmamalıdır.
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.
4.3. Kontrendikasyonlar
RAVİVO, aşağıdaki durumlarda kontrendikedir.
• Levofloksasine, kinolon grubu diğer antibakteriyel ajanlara ya da bileşiminde bulunan
yardımcı maddelerden herhangi birine karşı aşırı duyarlılığı olduğu bilinen hastalarda,
• Epilepsisi olan hastalarda,
• Florokinolon grubu bir antibakteriyelin kullanımına bağlı geliştiği bilinen tendon rahatsızlığı
öyküsü olanlarda,
• 18 yaşın altındaki çocuklarda,
• Gebelik döneminde.
• Emzirme döneminde.
4.4. Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri dahil
sakatlığa sebep olan ve potansiyel geri dönüşümsüz ciddi advers reaksiyonlar
RAVİVO dâhil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-
iskelet ve periferal sinir sistemi (tendinit, tendon rüptürü, tendonlarda şişme veya
enflamasyon, karıncalanma veya uyuşma, kol ve bacaklarda uyuşukluk, kas ağrısı, kas
güçsüzlüğü, eklem ağrısı, eklemlerde şişme gibi) artralji, miyalji, periferal nöropati ve
merkezi sinir sistemi etkileridir (halüsinasyon, anksiyete, depresyon, intihar eğilimi,
insomnia, şiddetli baş ağrısı ve konfüzyon) (bkz bölüm 4.8).
Bu reaksiyonlar, RAVİVO başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda RAVİVO derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda RAVİVO dâhil florokinolonların
kullanımından kaçınılmalıdır.
6/21Konvülsiyonu olan hastalarda
Levofloksasin, epilepsi geçmişi ve konvülsiyon eğilimi olan, yani santral sinir sistemi lezyonu
olduğu tespit edilen hastalara fenbufen veya benzeri yapılı steroid olmayan antiinflamatuvar
ilaçlarla birlikte veya teofilin gibi beyin konvülsiyon eşiğini düşürdüğü bilinen bir ilaç ile
birlikte uygulandığında dikkatli olunmalıdır.
RAVİVO da dâhil kinolon alan hastalarda konvülziyonlar ve toksik psikoz bildirilmiştir.
Kinolonlar intrakraniyal basınç artısına ve SSS stimülasyonuna (tremor, huzursuzluk,
anksiyete, konfüzyon, halüsinasyon, paranoya, depresyon, kabus görme, uykusuzluk ve
nadiren de intihar düşünce ve girişimleri gibi) neden olabilirler.
Diğer kinolonlarla da olduğu gibi RAVİVO da SSS hastalığı olduğu bilinen kişilerde dikkatli
kullanılmalıdır.
Psikotik reaksiyonlar
Levofloksasin dâhil kinolon alan hastalarda psikotik reaksiyonlar bildirilmiştir. Çok nadir
vakalarda bu durum, levofloksasinin tek dozundan sonra bazen kişilik değişimi ve intihara
kadar ilerlemiştir. Bu reaksiyonların geliştiği hastalarda levofloksasin kesilmeli ve uygun
tedavi başlatılmalıdır. Levofloksasin, psikotik hastalarda ya da psikiyatrik geçmişi olan
hastalarda dikkatli kullanılmalıdır.
Periferal Nöropati
Levofloksasin dâhil florokinolon alan hastalarda duyusal ya da sensorimotor periferal
nöropati bildirilmiştir. Levofloksasin, nöropati semptomları görülen hastalarda geri
dönülemeyen durumların gelişmesini önlemek için kesilmelidir.
Hipersensitivite
RAVİVO ile diğer kinolonlarla oldugu gibi ciddi ve bazen fatal hipersensitivite ve/veya
anafilaktik reaksiyonlar bildirilmiştir. Deri döküntüsü veya hipersensitivitenin herhangi bir
belirtisi ortaya çıktığında RAVİVO kullanımı derhal sonlandırılmalıdır.
Clostridium difficile’ye bağlı hastalıklar
RAVİVO da dâhil hemen hemen tüm antibakteriyel ajanlarla psödomembranöz enterokolit
bildirilmiştir. Antibakteriyel ajanlarla yapılan tedavi normal kolon florasını değiştirmekte
clostridia’nın aşırı çoğalmasına neden olmaktadır. Yapılan çalışmalar, Clostridium difficile
tarafından üretilen toksinin antibiyotikle ilişkili kolitin primer nedeni olduğunu göstermiştir.
7/21Hafif vakalarda ilacın kesilmesi yeterli olurken orta derecede ve ciddi vakalarda sıvı,
elektrolit, protein desteği ve Clostridium difficile’ye etkili bir antibakteriyel ajan verilmesi
gerekebilir.
Tendinit
Florokinolon grubuna ait olan levofloksasin kullanılarak yapılan tedavi sırasında nadiren
tendinit vakaları gözlenmiştir. Tendinit, kortikosteroid kullanımında artar ve tedaviye
başlandıktan 48 saat sonra ortaya çıkabilir. Tendinitten şüphelenilen hastalarda levofloksasin
tedavisi kesilerek tendinit için uygun tedaviye (etkilenen tendonu etkisiz hale getirmek)
başlanmalıdır.
Tendon rüptürü
RAVİVO da dâhil kinolon tedavisi alan hastalarda cerrahi tedaviyi gerektirebilecek veya
uzamış maluliyete neden olabilen tendon rüptürleri bildirilmiştir. Pazarlama sonrası izleme
çalışmalarında riskin özellikle yaşlı ve eşzamanlı kortikosteroid kullanan hastalarda arttığı
bildirilmiştir. Tendon rüptürü RAVİVO da dâhil kinolonlarla tedavi esnasında veya
sonrasında gelişebilir. Eğer hastanın tendonunda ağrı, inflamasyon veya rüptür gelişirse
RAVİVO tedavisi sonlandırılmalıdır.
Glukoz-6-fosfat dehidrogenaz aktivitesi eksikliği olan hastalarda
Bu hastalarda kinolon grubu antibakteryeller ile hemolitik reaksiyonlar bildirildiğinden
levofloksasin kullanımında dikkatli olunmalıdır.
Böbrek yetmezliği
RAVİVO diğer kinolonlara göre daha çözünebilir olduğu halde idrardaki yoğunlaşmayı
engellemek için hastalar yeterince hidrate edilmelidir.
Böbrek yetmezligi durumunda RAVİVO dikkatle uygulanmalıdır. Kreatinin klerensi <50
mL/dak. olan hastalarda doz ayarlaması gerekmektedir.(Bkz. Bölüm 4.2 Pozoloji/uygulama
sıklığı ve süresi)
Karaciğer bozuklukları
Levofloksasin ile özellikle altında ciddi hastalık (örn. Sepsis) yatan hastalarda hayatı tehdit
eden karaciğer yetmezliğine kadar hepatik nekroz vakaları bildirilmiştir. Anoreksi, sarılık,
koyu idrar, prurit ya da tender abdomen gibi karaciğer hastalık semptomları ve işaretleri
gelişirse hastalara tedaviyi durdurmaları ve doktorlarına haber vermeleri tavsiye edilmelidir.
8/21Fotosensitizasyonun önlenmesi
Bu sınıfa ait ilaç kullanan hastalarda direkt güneş ısınlarına maruz kalmaları durumunda
ılımlıdan ciddiye kadar fototoksisite reaksiyonları gözlenmiştir. Levofloksasin tedavisi
süresince hastalar, şiddetli güneş ışınlarına ya da solaryum gibi yapay ultraviyole ışınlarına
aşırı maruz kalmaktan kaçınılmalıdır. Bununla birlikte RAVİVO ile yapılan klinik
çalışmalarda fototoksisite hastaların % 0.1’inden daha azında gözlenmiştir. Eğer fototoksisite
ortaya çıkarsa ilaç kesilmelidir.
Kan glukoz düzeyi
Diğer kinolonlarla da olduğu gibi diyabetik hastalarda özellikle eşzamanlı oral hipoglisemik
ajan (gliburid ya da glibenklamid gibi) veya insülin tedavisi alanlarda kan glikoz düzeylerinde
bozulmalar-semptomatik hiper veya hipoglisemi gözlenmiştir. Eğer RAVİVO tedavisi alan
bir hastada hipoglisemi ortaya çıkarsa RAVİVO derhal kesilmelidir. Diyabetli hastalarda kan
glukozu takip edilmelidir.
QT uzaması
RAVİVO uzun QT sendromu / Torsades de Pointes’e neden olabilir. Bu nedenle tanısı
konmuş veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
K vitamini antagonistleri ile tedavi edilen hastalarda
Levofloksasin ve K vitamini antagonistlerinin birlikte kullanıldığı hastalarda, koagülasyon
testlerinin ve kanamanın artış sebebi ile hastanın koagülasyon testleri izlenmelidir.
Myasthenia Gravis’in şiddetlenmesi
Florokinolonlar nöromüsküler blokaj aktivitesine sahiptirler ve myasthenia gravisli hastalarda
kas güçsüzlüğünü şiddetlendirebilirler. Florokinolon kullanılan myasthenia gravisli hastalarda
ventilatör destek ihtiyacı ve ölümü kapsayan post marketing ciddi advers olaylar florokinolon
ile ilişkilendirilmiştir. Öyküsünde myasthenia gravis bulunan hastalar florokinolon
kullanmaktan kaçınmalıdır.
Genel
Her güçlü antimikrobiyal ilaçta olduğu gibi organ sistem (renal, hepatik ve hematopoetik)
fonksiyonlarının periyodik değerlendirmesi önerilmektedir.
9/21Diğer
İmmatür sıçanlarda ve köpeklerde RAVİVO’nun oral ve intravenöz uygulamaları
osteokondrozis insidansını arttırmıştır. Diğer fluorokinolonlar da yük taşıyan eklemlerde
benzer erozyonlar ve değişik immatür hayvan türlerinde artropatinin diğer işaretlerini
oluşturmuşlardır.
Bu tıbbi ürün her tabletinde 1 mmol (23 mg)'dan daha az sodyum içerir; bu dozda sodyuma
bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Demir tuzları, çinko içeren multivitaminler, magnezyum veya alüminyum içeren antiasitler ve
sukralfat:
Demir tuzları, çinko içeren multivitaminler, magnezyum veya alüminyum içeren antasidler ve
sukralfat ile RAVİVO birlikte alındığında, RAVİVO’nun emilimi belirgin şekilde
azaldığından bu ilaçlar, RAVİVO uygulanmasından en az iki saat önce veya iki saat sonra
uygulanmalıdır.
Teofilin:
Yapılan klinik çalışmalarda RAVİVO ile teofilin arasında bir etkileşim bildirilmemiştir. Diğer
kinolonlarla teofilin düzeylerinde artış saptandığı için RAVİVO ile birlikte kullanımında
teofilin düzeyleri izlenmelidir.
K vitaminleri antagonistleri ve varfarin:
K vitamini antagonistleri ile tedavi edilen hastalarda pıhtılaşma testleri dikkatle takip
edilmelidir. Levofloksasin ile bir K vitamini antagonistinin (varfarin gibi) birlikte kullanılarak
tedavi edildiği hastalarda pıhtılaşma testlerinde (PT/INR) ve/veya kanamada şiddetli olabilen
artışlar bildirilmiştir.
RAVİVO ile varfarin arasında anlamlı bir etkileşim bildirilmemiştir. Bununla birlikte
RAVİVO varfarinin birlikte kullanımı esnasında protrombin zamanı ve kanama belirtileri
açısından hastalar izlenmelidir.
Siklosporin:
Siklosporin ile birlikte levofloksasin kullanımında siklosporin yarı ömrü % 33 oranında artar.
Klinik olarak anlamlı olmayan bu artış, siklosporin dozunun ayarlanmasını gerektirmez.
10/21Digoksin:
RAVİVO ve digoksinin birlikte kullanımı esnasında anlamlı bir etkileşim bildirilmemiştir.
Birlikte kullanımlarında doz ayarlaması gerekmemektedir.
Probenesid ve simetidin:
RAVİVO ile probenesid veya simetidinin birlikte kullanımı esnasında RAVİVO’nun EAA
(Eğri Altında kalan Alan) ve yarılanma ömrü sırasıyla % 27-38 ve % 30 daha yüksek,
kreatinin klerensi de %21-35 daha düşük olarak tespit edilmiştir. Bu farklar istatistiksel olarak
anlamlı olmasına rağmen RAVİVO’nun probenesid ve simetidin ile birlikte kullanıldığında
doz ayarlamasını gerektirmeyecek düzeydedir. Böbrek yetmezliği olan hastalarda dikkatli
olunmalıdır.
Non-steroidal antienflamatuvar ilaçlar:
Nonsteroidal antienflamatuvar bir ilacın, RAVİVO de dahil kinolon grubu bir antibiyotik ile
birlikte kullanılması halinde, beyin konvülsiyon eşiğinde düşme riski artabilir.
Antidiyabetik ilaçlar:
Kinolonlar ve antidiyabetik ilaçların birlikte kullanımı esnasında hiperglisemi ve hipoglisemi
bildirilmiştir. Bu nedenle birlikte kullanımlarında kan şeker düzeyleri izlenmelidir.
QT aralığını uzatan ilaçlar:
Sınıf IA ve Sınıf III antiaritmik ilaçlar, trisiklik antidepresanlar, eritromisin ve sisaprid ile
birlikte kullanıldıklarında aritmi oluşabilir.
Laboratuvar ya da teşhis testleri ile etkileşmeler:
Levofloksasin dâhil bazı kinolonlar immun assay testleri ile idrarda uyuşturucu tayininde
yalancı pozitif sonuca yol açabilir.
Özel popülasyonlara ilişkin ek bilgiler
Böbrek/karaciğer yetmezliği:
RAVİVO ile böbrek veya karaciğer yetmezliği olan hastalarda herhangi bir etkileşim
çalışması yapılmamıştır.
11/21Pediyatrik popülasyon:
RAVİVO ile pediyatrik hastalarda herhangi bir etkileşim çalışması yapılmamıştır.
4.6. Gebelik ve laktasyonda kullanım
Genel tavsiye:
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
RAVİVO’nun gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar üreme toksisitesinin bulunduğunu göstermiştir (bkz. kısım 5.3).
İnsanlara yönelik potansiyel risk bilinmemektedir.
Gebelik dönemi
RAVİVO hamilelik esnasında kullanılmamalıdır.
Laktasyon dönemi
RAVİVO anne sütünde ölçülmemiştir. Ofloksasinle ilgili verilere dayanarak RAVİVO’nun da
anne sütüne geçebileceği öngörülebilir. RAVİVO tablet emzirme döneminde
kullanılmamalıdır.
Üreme yeteneği / Fertilite
RAVİVO’nun fertilite, embriyotoksisite ve peri / post natal fonksiyonlar üzerine olan toksisite
potansiyeli, oral uygulama ile sıçanlar üzerinde, ayrıca tavşanlar üzerinde de embriyotoksisite
potansiyeli ile ilgili çalışmalar yapılmıştır.
RAVİVO’nun fertilite üzerine bir etkisi görülmemiştir. Fetus üzerinde intrauterin gelişme
geriliği gözlenmiştir. Teratojenik etki ise görülmemiştir.
4.7. Araç ve makine kullanımı üzerindeki etkiler
RAVİVO, baş dönmesi ve sersemlik gibi nörolojik yan etkilere neden olabileceğinden araç ve
makine kullanımı sırasında dikkatli olunmalıdır.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
12/21Çok yaygın (≥1/10); Yaygın (≥1/100 ila <1/10), Yaygın olmayan (≥1/1.000 ila <1/100)
Seyrek (≥1/10.000 ila <1/1.000), Çok seyrek (≤1/10.000), Bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Yaygın olmayan: Mantar enfeksiyonu (ve diğer dirençli mikroorganizmaların proliferasyonu)
Kan ve lenf sistemi hastalıkları
Yaygın olmayan: Lökopeni, eozinofili
Seyrek: Trombositopeni, nötropeni
Çok seyrek: Agranülositoz
Bilinmiyor: Pansitopeni, hemolitik anemi
Bağışıklık sistemi hastalıkları
Çok seyrek: Anaflaktik şok (anafilaktik ve anaflaktoid reaksiyonlar bazen ilk dozu takiben
gelişebilir)
Bilinmiyor: Hipersensitivite
Metabolizma ve beslenme hastalıkları
Yaygın olmayan: Anokresi
Çok seyrek: Hipoglisemi (özellikle diyabet hastalarında)
Psikiyatrik hastalıkları
Yaygın olmayan: Uykusuzluk, sinirlilik
Seyrek: Psikotik bozukluk, depresyon, konfüzyonel durum, ajitasyon, anksiyete
Çok seyrek: İntihar düşünce veya davranışları dahil kendine zarar verme ile seyreden psikotik
reaksiyonlar, halüsinasyon
Sinir sistemi hastalıkları
Yaygın olmayan: Baş dönmesi, baş ağrısı, sersemlik hali
Seyrek: Konvülsiyon, titreme, parestezi
Çok seyrek: Duyusal veya sensori- motor periferik nöropati, tat ve koku bozuklukları
13/21Göz hastalıkları
Çok seyrek: Görme bozuklukları
Kulak ve iç kulak hastalıkları
Yaygın olmayan: Vertigo
Çok seyrek: Duyma bozukluğu
Bilinmiyor: Kulak çınlaması
Kardiyak hastalıkları
Seyrek: Taşikardi
Bilinmiyor: Elektrokardiyogramda QT aralığında uzama
Vasküler hastalıkları
Seyrek: Hipotansiyon
Solunum sistemi, göğüs hastalıkları ve mediastinal bozukluklar
Seyrek: Bronkospazm, nefes darlığı
Çok seyrek: Alerjik pnömoni
Gastrointestinal hastalıklar
Yaygın: Diyare, bulantı
Yaygın olmayan: Kusma, karın ağrısı, dispepsi, şişkinlik, konstipasyon
Seyrek: Kanlı ishal (çok seyrek karşılaşılan psödomembranöz kolit de dahil olmak üzere bir
enterokolitin belirtisi olabilir.)
Hepatobilier hastalıklar:
Yaygın: Karaciğer enzim düzeylerinde (ALT, AST, alkalen fosfataz, GGT) artış
Yaygın olmayan: Kan bilirubin düzeylerinde artış
Çok seyrek: Hepatit
Bilinmiyor: Başlıca tedavi öncesinde ciddi rahatsızlıkları olan hastalarda olmak üzere akut
karaciğer yetmezliği de dahil olmak üzere sarılık ve ciddi karaciğer hasarı bildirilmiştir.
Deri ve deri altı doku hastalıkları:
Yaygın olmayan: Deri döküntüsü, kaşıntı
14/21Seyrek: Ürtiker
Çok seyrek: Anjiyonörotik ödem, fotosensitivite reaksiyonları
Bilinmiyor: Toksik epidermel nekroz, Stevens- Johnson sendromu, eritema multiforme, aşırı
terleme (Mukokütanöz reaksiyonlar bazen ilk dozu takiben ortaya çıkabilir)
Kas-iskelet sistemi bozuklukları, bağ dokusu ve kemik hastalıkları
Seyrek: Tendinit (ör: Aşil tendonu), dahil olmak üzere tendon rahatsızlıkları, eklem ağrısı, kas
ağrısı
Çok seyrek: Myasthenia gravis‘in şiddetlenmesi, tendon rüptürü (bu istenmeyen etki
tedavinin ilk 48 saati içinde ve bilateral olarak ortaya çıkabilir), kas zayıflığı myastenia gravis
hastalarında önemlidir.
Bilinmiyor: Rabdomiyoliz
Böbrek ve üriner sistem hastalıkları
Yaygın olmayan: Serum kreatininde artış
Çok seyrek: Akut renal yetmezlik (örneğin interstisyel nefrite bağlı olarak)
Genel bozukluklar ve uygulama bölgesine ilişkin hastalıklar
Yaygın olmayan: Asteni
Çok seyrek: Ateş
Bilinmiyor: Ağrı (sırt, göğüs ve ekstremite ağrıları dahil olmak üzere) Florokinolon
kullanımına bağlı olarak bildirilen diğer istenmeyen etkiler içinde;
• ekstrapiramidal semptomlar ve diğer kas koordinasyon bozuklukları,
• aşırı duyarlılık vasküliti,
• porfirisi olan hastalarda porfiri atakları sayılabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
18 yaşın altındaki pediyatrik hastalar ve adolesanlarda güvenliliği ve etkililiği saptanmamıştır.
Çeşitli türlere ait juvenil dönemdeki hayvanlarda levofloksasin dahil kinolonlar artropati ve
osteokondrosise neden olmuştur.
15/214.9. Doz aşımı ve tedavisi
Hayvanlarda yapılan toksisite çalışmalarına veya klinik farmakolojiye dayanarak
RAVİVO’nun akut aşırı doz belirtisi olarak konfüzyon, baş dönmesi, şuur kaybı ve konvülsif
kasılmalar gibi santral sinir sistemi belirtileri ile bulantı ve mukoza erezyonları gibi
gastrointestinal sistem reaksiyonları beklenmelidir.
RAVİVO’nun akut aşırı doz durumunda gastrik lavaj göz önüne alınmalı, semptomatik tedavi
uygulanmalıdır ve QT aralığının uzama olasılığından dolayı EKG izlenmelidir. Mide
mukozasının korunması için antiasitler uygulanabilir. Hemodiyaliz, peritoneal diyaliz veya
sürekli ambulatuvar peritoneal diyaliz, RAVİVO’nun vücuttan uzaklaştırılmasında etkili
değildir.
RAVİVO’nun spesifik bir antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kinolon antibakteriyeller
ATC Kodu: J01MA12
RAVİVO’nun bakterisidal etkisi, diğer florokinolonlarda olduğu gibi, bakterilerin
deoksiribonükleik asit (DNA) giraz enzimini inhibe ederek gerçekleşir.
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
İn vitro olarak RAVİVO’nun aşağıda belirtilen patojenlere karşı etkili olduğu gösterilmiştir.
Gram pozitif aerob: Enterococcus faecalis* (çok sayıda suşu sadece orta derecede
duyarlıdır), Staphylococcus aureus* (metisiline duyarlı suşlar)*, Staphylococcus
epidermadis* (metisiline duyarlı), Staphylococcus saprophyticus*, Streptococcus pneumoniae
(çok ilaca dirençli suşlar dahil [MDRSP#]*, Streptococcus pyogenes*. Staphylococcus
haemolyticus, Streptococcus (Grup C/F), Streptococcus (Grup G), Streptococcus agalactiae,
Streptococcus milleri, Viridans grup streptococci
#MDRSP (çok ilaca dirençli Streptococcus pneumoniae) izolatları, penisilin (MİK 2μg/ml), 2.
kuşak sefalosporinler, makrolidler, tetrasiklinler ve trimetoprim sülfametoksazolden 2 veya
daha fazla antibiyotiğe dirençli olan suşları kapsamaktadır.
16/21Gram-negatif aerob: Enterobacter cloacae*, Escherichia coli*, Haemophilus influenzae*,
H. parainfluenzae*, Klebsiella pneumoniae*, Legionella pneumophilia*, Moraxella
catarrhalis, Proteus mirabilis*, Pseudomonas aeruginosa*, Serratia marcescens*,
Acinetobacter baumannii, Acinetobacter lwoffi, Bordetella pertussis, Citrobacter (diversus)
koseri, itrobacter freundii, Enterobacter aerogenes, Enterobacter sakazakii, Klebsiella
oxytoca, Morganella morganii, Pantoea (Enterobacter) agglamerans, Proteus vulgaris,
Providencia rettgeri, Providencia stuartii, Pseudomonas fluorescens
Aneorob bakteriler: Bacteroides fragilis, Clostridium perfringens, Peptostreptococcus
Diğer mikroorganizmalar: Chlamydia pneumoniae*, Chlamydia psittaci, Legionella
pneumophilla*, Mycoplasma pneumoniae*.
RAVİVO’nun Bacillus anthracis’e karşı etkinliği, hem in vitro hem de in vivo olarak
kanıtlanmıştır.
* Klinik etkinlikleri klinik araştırmalarda kanıtlanmıştır.
5.2 Farmakokinetik özellikler
Genel Özellikler:
RAVİVO’nun oral ve intravenöz yoldan uygulanmasının farmakokinetiğinde önemli bir fark
bulunmamaktadır, bu nedenle oral yolla uygulamanın birinden diğerine geçiş
yapılabilmektedir.
Emilim:
Oral yoldan uygulanan RAVİVO gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşılır.
RAVİVO’nun 500 mg veya 750 mg uygulamasından 48 saat sonra kararlı durum
konsantrasyonlarına ulaşılır. Mutlak biyoyararlanım yaklaşık %99’dur. 50-600mg doz
aralığında RAVİVO doğrusal bir farmakokinetik izler. RAVİVO’nun yiyeceklerle birlikte
alınması doruk kan kosantrasyonlarını %14 oranında azaltır ve doruk kan konsantrasyonlarına
ulaşma süresini de yaklaşık 1 saat geciktirir. Bununla birlikte RAVİVO yemeklerden
bağımsız olarak uygulanabilir.
17/21Dağılım:
RAVİVO’nun tek doz ve 500 veya 750 mg çoklu dozlarının uygulanmasının ardından
ortalama dağılım hacmi 74-112 L’dir. RAVİVO vücut dokularına yaygın bir dağılım gösterir.
RAVİVO akciğer dokusuna da iyi penetre olur ve tek doz uygulamasının ardından akciğer
doku konsantrasyonları plazma konsantrasyonlarının 2-5 katına ulaşır ve RAVİVO serum
proteinlerine yaklaşık %24-38 oranında ve esas olarak albümine bağlanır.
Biyotransformasyon:
RAVİVO çok az oranda metabolize olur ve esas olarak idrarda değişmemiş halde bulunur.
Oral uygulamayı takiben yaklaşık olarak uygulanan dozun %87’si 48 saat içinde idrarda
değişmemiş ilaç olarak saptanır. Uygulanan dozun %5’den daha azı metabolitleri halinde
idrarda saptanır.
Eliminasyon:
RAVİVO büyük oranda değişmemiş ilaç olarak idrarla atılır. Oral veya intravenöz yolla tek
veya çoklu doz olarak uygulanan RAVİVO’nun ortalama terminal plazma yarı-ömrü 6-8 saat
arasında bulunmuştur. Ortalama total vücut klerensi ve renal klerensi sırasıyla yaklaşık olarak
144-226 mL/dak ve 96 mL/dak olarak saptanmıştır.
Doğrusallık/Doğrusal Olmayan Durum:
Tekli ya da çoklu oral ya da i.v. RAVİVO uygulamasında tahmin edilebilen doğrusal bir
farmakokinetik gösterir
Hastalardaki karakteristik özellikler:
Yaşlı hastalarda farmakokinetik:
RAVİVO’nun yaşlı ve genç hastalardaki farmakokinetiğinde anlamlı bir fark gözlenmemiştir.
RAVİVO dozunun tek başına yaşa göre ayarlanması gerekmemektedir.
Pediyatrik hastalarda farmakokinetik:
Pediyatrik hastalarda herhangi bir çalışma yapılmamıştır.
Cinsiyet:
Kadın ve erkek hastalar arasında RAVİVO’nun farmakokinetiği açısından anlamlı bir fark
saptanmamıştır.
18/21Böbrek yetmezliği:
RAVİVO’nun klerensi ve plazma eliminasyon yarı-ömrü, böbrek yetmezliği olan hastalarda
(kreatinin klerensi <50 mL/dak.) anlamlı olarak azalmıştır ve bu hastalarda birikimi önlemek
için doz ayarlaması gerekmektedir. Hemodiyalizin ve sürekli ambulatuar peritoneal diyalizin
RAVİVO’nun vücuttan uzaklaştırılmasında etkisi yoktur.
Karaciğer yetmezliği:
Karaciğer yetmezliği olan hastalarla yapılmış çalışma bulunmamaktadır. RAVİVO’nun çok
sınırlı metabolizmasına dayanarak farmakokinetiğinin karaciğer yetmezliğinde etkilenmediği
düşünülmektedir.
5.3 Klinik öncesi güvenlilik verileri
Akut toksisite:
Letal doz 50 (LD50) değerleri fare ve sıçanlarda 1500-2000 mg/kg olarak saptanmıştır.
Tedaviye reaksiyon olarak lokomotor aktivitede azalma, salivasyonda artma, pitosis ve
solunum depresyonu gözlenmiştir. Daha yüksek dozlarda tremor ve konvülsiyonları takiben
ölüm meydana gelmiştir.
Maymunlara oral yoldan 500 mg/kg dozunun uygulanmasının, kusma dışında bir etkisi
olmamıştır.
Tekrarlayan dozlarda toksisite:
Sıçanlar ve maymunlar üzerinde, bir ay ve altı ay süreyle yapılan çalışmalarda yan etki
gözlenmeme doz düzeyi sıçanlarda 20 mg/kg/gün, maymunlarda 62 mg/kg/gün olarak
bulunmuştur.
Genotoksisite:
RAVİVO bakteriyel veya memeli hücrelerinde gen mutasyonuna neden olmamaktadır.
Ancak, hamster cinsi kemirgenlerin akciğer hücrelerinde kromozom anomalilerine yol açtığı
in vitro olarak, metabolik aktivasyon yokken, 100 μg/mL ve üzerindeki konsantrasyonlarda
gösterilmiştir. İn vitro testlerde mutajonik toksiste gösterilmemiştir.
Fototoksik potansiyel
Farelerde yapılan çalışmalar, oral ve intravenöz uygulamadan sonra levofloksasinin yalnızca
çok yüksek dozlarda fototoksik aktivitesinin olduğunu göstermiştir. Levofloksasin
19/21fotomutajenite deneylerinde genotoksik potansiyel göstermemiştir ve fotokarsinojenite
deneylerinde tümör gelişimini azaltmıştır.
Karsinojenik potansiyel:
Sıçanlar üzerinde 10, 30 ve 100 mg/kg/gün oral dozlarında yapılan 2 yıl süreli çalışmalarda
karsinojenik potansiyel gösterilmemiştir.
Eklemler üzerine toksisite:
Diğer florokinolonlarda olduğu gibi, RAVİVO’nun da eklem kıkırdakları üzerine etkisi
(blister ve kavite oluşumu) olduğu sıçanlar ve köpekler üzerinde yapılan çalışmalarda
gösterilmiştir. Bu bulgular genç hayvanlarda daha belirgin gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Krospovidon
Hidroksipropilmetil selüloz
Sodyum stearil fumarat
Polivinil alkol
Titanyum dioksit
Polietilen glikol
Talk
6.2 Geçimsizlikler
Geçerli değildir.
6.3 Raf ömrü
Preparatımız solid dozaj formunda olup, yapılan ön incelemeler paralelinde öngörülen raf
ömrü 36 ay’dır.
6.4 Saklamaya yönelik özel uyarılar
25C’nin altındaki oda sıcaklığında ve kuru bir yerde muhafaza edilmelidir. Işıktan
koruyunuz.
20/216.5 Ambalajın niteliği ve içeriği
Kutuda, beyaz opak PVC/PVDC aluminyum folyo blister ambalajda 7 film tablet
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. Sok 7/3
6520 Balgat- ANKARA
8. RUHSAT NUMARASI
216/5
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.05.2008
Ruhsat yenileme tarihi:
10. KÜB’ÜN YENİLEME TARİHİ
../../….
21/21