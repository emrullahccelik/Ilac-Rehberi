KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
KENGREXAL 50 mg enjeksiyonluk /infüzyonluk çözelti hazırlamada kullanılacak konsantre
için toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon, 50 mg kangrelora karşılık gelen 55,6 mg kangrelor tetrasodyum içerir.
Sulandırma işleminden sonra, 1 ml konsantre ürün 10 mg kangrelor içerir.
Seyreltme işleminden sonra, 1 ml çözelti 200 mikrogram kangrelor içerir.
Yardımcı madde(ler):
Sorbitol ……………………………52,2 mg
Sodyum hidroksit………………….km (pH ayarlayıcı)
Bu yardımcı maddelerle ilgili uyarılar Bölüm 4.4’ün sonunda yer almaktadır.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk veya infüzyonluk çözelti konsantresi için toz.
Beyaz ila beyaza yakın renkte liyofilize toz.
4. KLİNİK ÖZELLİKLER
4.1. Terapötik endikasyonlar
Asetilsalisilik asit (ASA) ile birlikte uygulanan KENGREXAL, koroner arter hastalığı olan ve
perkütan koroner girişim (PKG) planlanan ve PKG prosedüründen önce bir oral P2Y
12
inhibitörü kullanmamış ve P2Y inhibitörleri ile oral tedavinin uygulanabilir olmadığı ya da
12
arzu edilmediği erişkin hastalarda trombotik kardiyovasküler olayların azaltılmasında
endikedir.
4.2. Pozoloji ve uygulama şekli
KENGREXAL, akut koroner bakım veya koroner girişim işlemlerinde deneyimli bir hekim
tarafından uygulanmalıdır. Akut durumlarda ve hastane ortamında kullanım için
geliştirilmiştir.
1Pozoloji/uygulama sıklığı ve süresi:
PKG hastaları için önerilen KENGREXAL dozu, 30 mikrogram/kg intravenöz bolus ve
hemen ardından 4 mikrogram/kg/dk intravenöz infüzyondur. Bolus ve infüzyon prosedürden
önce başlatılmalı ve en az iki saat veya tüm prosedür süresi boyunca (hangisi daha uzunsa)
devam ettirilmelidir. Hekimin kararıyla, infüzyon toplam dört saat devam ettirilebilir (bakınız
bölüm 5.1).
Hastalar kronik tedavi için oral P2Y tedavisine geçirilmelidir. Geçiş için, KENGREXAL
12
infüzyonu kesildikten hemen sonra bir oral P2Y yükleme dozu tedavisi (klopidogrel,
12
tikagrelor veya prasugrel) uygulanmalıdır. Alternatif olarak, klopidogrel haricinde, bir
tikagrelor veya prasugrel yükleme dozu infüzyon bitiminden 30 dakika önceye kadar
uygulanabilir (bakınız bölüm 4.5).
Diğer antikoagülan tedaviler ile birlikte kullanımı:
PKG yapılan hastalarda, standart prosedürel adjuvan tedavi uygulanmalıdır (bakınız
bölüm 5.1).
Uygulama şekli:
KENGREXAL, sulandırma ve seyreltme işleminden sonra intravenöz (IV) kullanım içindir.
KENGREXAL intravenöz yolla uygulanmalıdır. Bolus, dilüsyon torbasından manuel
intravenöz puşe veya pompa aracılığıyla hızlı bir şekilde (<1 dakika) uygulanmalıdır. Bolusun,
PKG başlamadan önce tamamen uygulandığından emin olunuz. İnfüzyonu, bolus verildikten
hemen sonra başlatınız.
Uygulamadan önce tıbbi ürünün sulandırılması ve seyreltilmesi ile ilgili tüm talimatlar için
bölüm 6.6'ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif, orta derecede şiddetli veya şiddetli böbrek yetmezliği olan hastalarda herhangi bir doz
ayarlaması gerekli değildir (bakınız bölüm 4.4 ve bölüm 5.2).
Karaciğer yetmezliği için herhangi bir doz ayarlaması gerekli değildir (bakınız bölüm 5.2).
Pediyatrik popülasyon:
18 yaşın altındaki çocuklarda KENGREXAL’in güvenliliği ve etkililiği bilinmemektedir.
Elde mevcut veriler bölüm 5.1 ve 5.2’de açıklanmaktadır ancak bu verilerden hareketle bir
pozoloji önerilememektedir.
Geriyatrik popülasyon:
Yaşlı hastalarda (≥75 yaş) herhangi bir doz ayarlaması gerekli değildir.
4.3. Kontrendikasyonlar
Etkin madde ve/veya ürün içeriğindeki yardımcı maddelerden herhangi birine karşı bilinen
aşırı duyarlılık halinde ve aşağıdaki durumlarda KENGREXAL kontrendikedir.
2• Bozulmuş hemostaz ve/veya geri dönüşümsüz koagülasyon bozukluklarına ya da yakın
tarihte gerçekleştirilen majör cerrahi girişime/travmaya veya kontrol altına alınamayan
şiddetli hipertansiyona bağlı aktif kanama veya kanama riskinde artış
• Herhangi bir inme ya da geçici iskemik atak (GİA) öyküsü
4.4. Özel uyarılar ve kullanım önlemleri
KENGREXAL kas içi kullanıma yönelik değildir. Kas içine uygulanmamalıdır.
Kanama riski:
KENGREXAL tedavisi kanama riskini arttırabilir.
PKG uygulanan hastaların katılımıyla yürütülen çalışmalarda KENGREXAL ile tedavi edilen
hastalarda GUSTO (Tıkanmış Arterlerin Açılmasına Yönelik Stratejilerin Global Kullanımı),
orta ve hafif şiddetli kanama olayları klopidogrel ile tedavi edilen hastalara kıyasla daha
yaygın olarak görülmüştür (bakınız bölüm 4.8).
KENGREXAL kullanımı ile ilişkili çoğu kanama olayı arteriyel ponksiyon yerinde meydana
gelmesine karşın, hemoraji herhangi bir bölgede görülebilir. Kan basıncında veya hematokrit
değerlerinde açıklanamayan herhangi bir düşüşün meydana gelmesi durumunda, hemorajik
bir olay ve KENGREXAL uygulamasının kesilmesi göz önünde bulundurulmalıdır.
KENGREXAL, hastalık durumları kanama riskinde artışla ilişkili olan hastalarda dikkatle
kullanılmalıdır. KENGREXAL, kanama riskini arttırabilecek ilaç tedavileri alan hastalarda
dikkatle kullanılmalıdır.
Kangrelorun yarılanma ömrü 3 ila 6 dakikadır. Trombosit fonksiyonu infüzyon
sonlandırıldıktan sonraki 60 dakika içinde normale döner.
İntrakraniyal hemoraji:
KENGREXAL tedavisi intrakraniyal hemoraji riskini arttırabilir. PKG uygulanan hastaların
katılımıyla yürütülen çalışmalarda, kangrelor ile (%0,07) klopidogrele (%0,02) kıyasla
30 günde daha fazla intrakraniyal kanama meydana gelmiştir; bu kanama olaylarından
kangrelor ile meydana gelen 4 olayın ve klopidogrel ile meydana gelen 1 olayın ölümle
sonuçlandığı belirlenmiştir. Kangrelor, herhangi bir inme/GİA öyküsü bulunan hastalarda
kontrendikedir (bakınız bölüm 4.3 ve bölüm 4.8).
Kardiyak tamponad:
KENGREXAL tedavisi kardiyak tamponad riskini arttırabilir. PKG uygulanan hastaların
katılımıyla yürütülen çalışmalarda, kangrelor (%0,12) ile klopidogrele (%0,02) kıyasla
30 günde daha fazla kardiyak tamponad görülmüştür (bakınız bölüm 4.8).
Böbrek fonksiyonu üzerindeki etkileri:
PKG uygulanan hastaların katılımıyla yürütülen klinik çalışmalarda kangrelor
uygulamasından sonra akut böbrek yetmezliği (%0,1), böbrek yetmezliği (%0,1) ve serum
kreatinin seviyelerinde artış (%0,2) olaylarının meydana geldiği bildirilmiştir (bakınız
bölüm 4.8). Şiddetli böbrek yetmezliği olan hastaların (kreatinin klirensi 15-30 mL/dk),
böbrek fonksiyonlarında görülen kötüleşmenin kangrelor (%3,2) grubunda klopidogrel (%1,4)
grubuna kıyasla daha yüksek olduğu bildirilmiştir. Ayrıca, GUSTO orta dereceli kanama
kangrelor grubunda (%6,7) klopidogrel grubu (%1,4) ile karşılaştırıldığında daha yüksek
oranda bildirilmiştir. Kangrelor bu hastalarda dikkatle kullanılmalıdır.
3Aşırı duyarlılık:
KENGREXAL tedavisinden sonra aşırı duyarlılık reaksiyonları gelişebilir. Kangrelor (%0,05)
grubunda kontrol grubuna (%0,007) kıyasla daha yüksek oranda ciddi aşırı duyarlılık olgusu
kaydedilmiştir. Bunlar arasında anafilaktik reaksiyon/şok ve anjiyoödem olguları
bulunmaktadır (bakınız bölüm 4.8).
Dispne riski:
KENGREXAL tedavisi dispne riskini arttırabilir. PKG uygulanan hastaların katılımıyla
yürütülen çalışmalarda, dispne (efor dispnesi dahil olmak üzere) kangrelor ile tedavi edilen
hastalarda (%1,3) klopidogrel ile tedavi edilen hastalara (%0,4) kıyasla daha yaygın olarak
görülmüştür. Yaşanan çoğu dispne olayı şiddet bakımından hafif veya orta şiddetli olup
kangrelor alan hastalarda medyan dispne süresi iki saat olarak belirlenmiştir (bakınız
bölüm 4.8).
Fruktoz intoleransı:
Bu ilaç 52,2 mg sorbitol içerir. Kalıtsal fruktoz intoleransı olan hastalara, kesinlikle gerekli
olmadıkça bu ilaç verilmemelidir.
Sodyum:
Bu ilaç flakon başına 1 mmol'den düşük düzeyde (23 mg) sodyum ihtiva eder; yani aslında
“sodyum içermez”.
4.5. Diğer tıbbi ürünlerle etkileşim ve diğer etkileşim şekilleri
Etkileşim çalışmaları yalnızca erişkinlerde gerçekleştirilmiştir.
Oral P2Y ajanları (klopidogrel, prasugrel veya tikagrelor):
12
Klopidogrel kangrelor infüzyonu sırasında uygulandığında, klopidogrelin trombositler
üzerinde beklenen inhibitör etkisi elde edilemez. 600 mg klopidogrel uygulamasının kangrelor
infüzyonunun kesilmesinden hemen sonra gerçekleştirilmesi, beklenen tam farmakodinamik
etki ile sonuçlanır. Kangrelor infüzyonu kesildikten hemen sonra 600 mg klopidogrel
uygulandığında, faz III çalışmalarda P2Y inhibisyonuna ilişkin klinik olarak önemli
12
herhangi bir kesinti gözlenmemiştir.
Kangrelor ve prasugrel ile farmakodinamik bir etkileşim çalışması yürütülmüş olup, bu
çalışmada kangrelor ile prasugrelin eş zamanlı olarak uygulanabileceği gösterilmiştir.
Hastalar, prasugrel kangrelor infüzyonu kesildikten hemen sonra ya da optimum olarak
trombosit reaktivitesinin geri kazanımını sınırlamak için kangrelor infüzyonu sona ermeden
30 dakika önce olmak üzere kangrelor infüzyonundan en fazla bir saat önce uygulandığında,
prasugrel tedavisine geçirilebilir.
Ayrıca, bir farmakodinamik bir etkileşim çalışması da kangrelor ve tikagrelor ile
yürütülmüştür. Kangrelor üzerinde herhangi bir etkileşim gözlenmemiştir. Hastalar, anti-
trombosit etkisinde bir kesinti olmaksızın, kangrelor tedavisinden tikagrelor tedavisine geçiş
yapabilir.
Farmakodinamik etkileşimler:
VerifyNow P2Y12™ testi, VASP-P ve akış sitometrisi gibi agregometri (ışık geçirgenliği ve
empedans) ve bakım noktasında gerçekleştirilen testlerle gösterildiği üzere Kangrelor,
trombosit aktivasyonunun ve agregasyonunun inhibe edilmesini sağlamaktadır.
430 mikrogram/kg'lık bir bolus ve hemen ardından 4 mikrogram/kg/dk'lık bir infüzyon
dozunun uygulanmasını takiben (PCI dozu), iki dakika içinde trombosit inhibisyonu gözlenir.
Kangrelorun farmakokinetik/farmakodinamik (PK/PD) etkisi, infüzyon süresi boyunca tutarlı
şekilde korunur.
Dozdan bağımsız olarak, infüzyonun kesilmesini takiben, kandaki kangrelor seviyeleri hızla
azalır ve trombosit fonksiyonu bir saat içinde normale döner.
Asetilsalisilik asit (ASA), Heparin, Nitrogliserin:
Aspirin, heparin veya nitrogliserin ile gerçekleştirilen bir etkileşim çalışmasında kangrelor ile
herhangi bir farmakokinetik ya da farmakodinamik etkileşim gözlenmemiştir.
Bivalirudin, düşük molekül ağırlıklı heparin, fondaparinuks ve GP IIb/IIIa inhibitörleri:
Klinik çalışmalarda, kangrelorun farmakokinetiği veya farmakodinamiği üzerinde belirgin bir
etkisi olmayan bivalirudin, düşük molekül ağırlıklı heparin, fondaparinuks ve GP
IIb/IIIa inhibitörleri (absiksimab, eptifibatid, tirofiban) kangrelor ile eş zamanlı olarak
uygulanmıştır.
Sitokrom P450 (CYP):
Kangrelorun metabolizması CYP'lere bağımlı değildir ve CYP izoenzimleri terapötik
kangrelor konsantrasyonları ya da kangrelorun ana metabolitleri tarafından inhibe edilmez.
Meme kanseri direnç proteini (BCRP):
Klinik olarak uygun konsantrasyonlarda BCRP proteininin ARC-69712XX metaboliti
tarafından in vitro inhibisyonu gözlenmiştir. İn vivo koşullardaki olası sonuçlar henüz
araştırılmamıştır, ancak kangrelorun bir BCRP substratı ile kombine edilmesi durumunda
dikkatli olunması tavsiye edilmektedir.
Özel popülasyonlara ilişkin ek bilgiler:
Pediyatrik popülasyon: Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
KENGREXAL’in doğurma potansiyeli bulunan kadınlarda üreme kapasitesini etkileyip
etkilemediği bilinmemektedir. Bu nedenle çocuk doğurma potansiyeli olan kadınların tedavi
süresince etkili bir doğum kontrolü uygulaması önerilmektedir. Hasta hamile kaldığında veya
hamilelik kararı aldığında doktorunu bilgilendirmesi gerektiği hususunda bilgilendirilmelidir.
Gebelik dönemi
KENGREXAL’in gebe kadınlarda kullanımına ilişkin yeterli klinik veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir
(bakınız bölüm 5.3). KENGREXAL gebelik sırasında kullanılmamalıdır.
Laktasyon dönemi
KENGREXAL’in anne sütüne geçip geçmediği bilinmemektedir. Memedeki çocuk açısından
bir risk olduğu göz ardı edilemez. Emzirmenin durdurulup durulmayacağına veya tedaviden
5kaçınılıp kaçınılmayacağına ilişkin karar verilirken, emzirmenin çocuk açısından faydası ve
KENGREXAL tedavisinin anne açısından faydası dikkate alınmalıdır.
Üreme yeteneği/Fertilite
KENGREXAL ile hayvanlarda gerçekleştirilen çalışmalarda dişilerin fertilite parametreleri
üzerinde herhangi bir etki gözlenmemiştir. KENGREXAL ile tedavi edilen erkek sıçanlarda
fertilite üzerinde geri dönüşümlü bir etki gözlenmiştir (bakınız bölüm 5.3).
4.7. Araç ve makine kullanımı üzerindeki etkiler
KENGREXAL’in araç ve makine kullanımına ilişkin bilinen belirgin bir etkisi
bulunmamaktadır.
4.8. İstenmeyen etkiler
Güvenlilik profili özeti
KENGEREXAL ile görülen en yaygın advers reaksiyonlar arasında hafif ve orta şiddetli
kanama ve dispne bulunmaktadır. Koroner arter hastalığı olan hastalarda KENGREXAL ile
ilişkili olarak meydana gelen ciddi advers reaksiyonlar arasında şiddetli/yaşamı tehdit edici
kanama ve aşırı duyarlılık yer almaktadır.
Advers reaksiyonların tablo haline getirilmiş listesi
Tablo 1’de tüm CHAMPION çalışmalarından elde edilen verilerin birleştirilerek ortak
havuzda değerlendirilmesi ile belirlenen advers reaksiyonlar gösterilmektedir.
Advers reaksiyonlar görülme sıklığına ve organ sistemi sınıflarına göre listelenmiştir.
Görülme sıklığı kategorileri aşağıdaki sisteme göre belirlenmiştir: Çok yaygın (≥1/10), yaygın
(≥1/100 ila <1/10), yaygın olmayan (≥1/1.000 ila <1/100), seyrek (≥1/10.000 ila <1/1.000),
çok seyrek (<1/10.000), bilinmiyor (mevcut verilerden tahmin edilemiyor).
Tablo 1: Birleştirilmiş CHAMPION çalışmalarında kangrelor için 48 saat içinde
görülen advers reaksiyonlar
Sistem organ Yaygın (≥1/100 Yaygın olmayan Seyrek (≥1/10.000 Çok seyrek
sınıflaması ila <1/10) (≥1/1.000 ila ila <1/1.000) (<1/10.000)
<1/100)
Enfeksiyonlar
Hematom
ve
enfeksiyonu
enfestasyonlar
İyi huylu ve
kötü huylu
Deri
neoplazmalar
neoplazmı
(kist ve polipler
kanaması
de dahil olmak
üzere)
Kan ve lenf
Anemi,
sistemi
Trombositopeni
hastalıkları
Anafilaktik
Bağışıklık
Reaksiyon
sistemi
(Anafilaktik şok),
hastalıkları
Aşırı Duyarlılık
6Sistem organ Yaygın (≥1/100 Yaygın olmayan Seyrek (≥1/10.000 Çok seyrek
sınıflaması ila <1/10) (≥1/1.000 ila ila <1/1.000) (<1/10.000)
<1/100)
Sinir sistemi İntrakraniyal
hastalıkları hemoraji d*
Göz hastalıkları Göz hemorajisi
Kulak ve iç
Kulak
kulak
hemorajisi
hastalıkları
Kardiyak
Kardiyak tamponad
hastalıkları (perikardiyal
hemoraji)
Hematom Yara hemorajisi
Vasküler Hemodinamik
<5 cm, Vasküler
hastalıklar instabilite
Hemoraji psödoanevrizma
Solunum, göğüs
Epistaksis (burun
bozuklukları ve Dispne (Efor
kanaması), Pulmoner hemoraji
mediastinal dispnesi)
Hemoptizi
hastalıkları
Retroperitoneal
hemoraji*,
Gastrointestinal Peritoneal
hastalıkları hematom,
Gastrointestinal
hemorajia
Deri ve deri altı Ekimoz (Peteşi, Döküntü, Kaşıntı,
Anjiyoödem
doku hastalıkları Purpura) Ürtikerf
İdrar yolunda
kanamae,
Böbrek ve idrar Akut böbrek
yolu hastalıkları yetmezliği
(böbrek
yetmezliği)
Üreme sistemi Pelvik hemoraji Menoraji,
ve meme Penil
hastalıkları hemoraji
Genel
Damar
bozukluklar ve Damar ponksiyon
ponksiyon
uygulama bölgesinde
bölgesinde
bölgesine ilişkin hematomb
akıntı
hastalıklar
Trombosit
sayısında azalma,
Hematokritte
Kırmızı kan hücresi
azalma, Kan kreatinin
Araştırmalar sayısında azalma,
Hemoglobinde seviyesinde artış
Uluslararası
azalma**
normalleştirilmiş
oranda (INR) artış c
Cerrahi ve tıbbi Periorbital
Hematom >5 cm Kontüzyon
prosedürler hematom,
7Sistem organ Yaygın (≥1/100 Yaygın olmayan Seyrek (≥1/10.000 Çok seyrek
sınıflaması ila <1/10) (≥1/1.000 ila ila <1/1.000) (<1/10.000)
<1/100)
Subkutanöz
hematom
Sunulan tabloda ilişkili birden fazla advers reaksiyon terimi bir arada gruplandırılmış olup
aşağıda tanımlanan medikal terimleri içermektedir:
a. Üst gastrointestinal hemoraji, ağız hemorajisi, dişeti kanaması, özofagus hemorajisi,
duodenal ülser hemorajisi, hematemez, alt gastrointestinal hemoraji, rektal hemoraji,
hemoroid hemorajisi, hematokezya
b. Uygulama bölgesi kanaması, kateter yerinde hemoraji veya hematom, infüzyon yerinde
hemoraji veya hematom
c. Koagülasyon süresinde anormallik, uzamış protrombin zamanı
d. Serebral hemoraji, serebrovasküler olay
e. Hematüri, idrarda kan bulunması, üretral hemoraji
f. Eritem, eritematöz döküntü, kaşıntılı döküntü
* Ölümle sonuçlanan olayları da içerir
** Transfüzyon işlemi yaygın değildir 101/12565 (%0,8)
Seçilen advers reaksiyonların tanımı
GUSTO kanama ölçeği CHAMPION (PHOENIX, PLATFORM ve PCI) klinik
araştırmalarında kullanılmıştır. Koroner Arter Baypas Greft Cerrahisi (CABG) ile ilişkili
olmayan kanamaya ilişkin bir analiz Tablo 2’de sunulmaktadır.
PKG koşullarında uygulandığında, kangrelor klopidogrele kıyasla daha yüksek GUSTO hafif
kanama insidansı ile ilişkilendirilmiştir. GUSTO hafif kanamalarının daha ayrıntılı analizi,
hafif kanama olaylarının büyük bir kısmının ekimoz, sızıntı ve <5 cm hematom olduğunu
göstermiştir. Transfüzyon ve GUSTO şiddetli/yaşamı tehdit eden kanama oranları klopidogrel
ile benzerdir. CHAMPION araştırmalarındaki güvenlilik popülasyonunun ortak havuzda
değerlendirilmesinde kangrelor alan hastalarda doz uygulamasından itibaren 30 gün içinde
ölümcül kanama insidansı klopidogrele kıyasla düşük ve benzerdir (8 [%0,1]'e kıyasla 9
[%0,1]).
Başlangıçtaki demografik faktörlerden hiçbiri kangrelor ile rölatif kanama riskini
değiştirmemiştir.
8Tablo 2: CABG ile ilişkili olmayan kanama
GUSTO kanaması, n (%)
Kangrelor Klopidogrel
CHAMPION birleştirilmiş
(N=12565) (N=12542)
Herhangi bir GUSTO kanaması 2196 (17,5) 1696 (13,5)
Şiddetli/yaşamı tehdit eden 28 (0,2) 23 (0,2)
Orta şiddetli 76 (0,6) 56 (0,4)
Hafif şiddetlia 2109 (16,8) 1627 (13,0)
Ekimoz, sızıntı veya <5 cm hematom 707 (5,6) 515 (4,1)
olmaksızın hafif şiddetli
Herhangi bir transfüzyon yapılan hastalar 90 (0,7) 70 (0,6)
Kangrelor Klopidogrel
CHAMPION PHOENIX
(N=5529) (N=5527)
Herhangi bir GUSTO kanaması 178 (3,2) 107 (1,9)
Şiddetli/yaşamı tehdit eden 9 (0,2) 6 (0,1)
Orta şiddetli 22 (0,4) 13 (0,2)
Hafif şiddetli b 150 (2,7) 88 (1,6)
Ekimoz, sızıntı ve <5 cm hematom olmaksızın 98 (1,8) 51 (0,9)
hafif şiddetli
Herhangi bir transfüzyon yapılan hastalar 25 (0,5) 16 (0,3)
CABG: Koroner Arter Baypas Greft Cerrahisi; GUSTO: Tıkanmış Arterlerin Açılmasına
Yönelik Stratejilerin Global Kullanımı
aBirleştirilmiş CHAMPION analizlerinde, GUSTO hafif şiddetli kanaması kan transfüzyonu
gerektirmeyen veya hemodinamiği riske atmayan diğer kanamalar olarak tanımlanmıştır.
bCHAMPION PHOENIX çalışmasında, , GUSTO hafif şiddetli kanaması müdahale
gerektiren ancak kan transfüzyonu gerektirmeyen veya hemodinamiği riske atmayan diğer
kanamalar olarak tanımlanmıştır.
Şüpheli advers reaksiyonların raporlanması
Tıbbi ürünün ruhsatlandırılmasından sonra şüpheli advers reaksiyonların bildirilmesi
önemlidir. Bu bildirimler, tıbbi ürünün yarar/risk dengesinin sürekli olarak izlenmesine
olanak sağlamaktadır. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; eposta:tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klinik çalışmalarda, sağlıklı gönüllülere, önerilen günlük dozun iki katına kadar
uygulanmıştır. Klinik çalışmalarda, maksimum kazara doz aşımı normalde uygulanan dozun
10 katı (bolus) veya infüzyon dozunun 3,5 katıdır, kanama en sık gözlenen advers olay
olmuştur.
9Kanama, doz aşımının en muhtemel farmakolojik etkisidir. Kanama meydana gelirse,
trombosit işlevinin normale geri dönmesi için tıbbi ürünün durdurulmasını da içerebilen
uygun destekleyici önlemler alınmalıdır.
KENGREXAL’in antidotu yoktur, ancak KENGREXAL'in farmakokinetik yarılanma ömrü 3
ila 6 dakikadır. Trombosit fonksiyonu infüzyon sonlandırıldıktan sonraki 60 dakika içinde
normale dönmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Heparin haricindeki trombosit agregasyon inhibitörleri
ATC kodu: B01AC25
Etki mekanizması:
KENGREXAL, in vitro ve ex vivo olarak adenozin difosfat (ADP) bağımlı trombosit
aktivasyonunu ve agregasyonunu engelleyen direkt etkili bir P2Y trombosit reseptörü
12
antagonisti olan kangrelor içerir. Kangrelor, sinyal iletimini ve trombosit aktivasyonunu
engellemek üzere seçici ve geri dönüşümlü olarak P2Y reseptörüne bağlanır.
12
Farmakodinamik etkiler:
Kangrelor, VerifyNow P2Y testi, VASP-P, akış sitometrisi ve hasta başı testleri gibi
12
agregometri (ışık geçirgenliği ve empedans) testlerinde gösterildiği üzere trombositlerin
aktivasyon ve agregasyonunu inhibe edici özellik gösterir. P2Y inhibisyonu, kangrelor
12
uygulamasından hemen sonra başlar.
30 mikrogram/kg'lık bir bolusu takiben 4 mikrogram/kg/dk'lık infüzyon uygulanması ile
iki dakika içinde trombosit inhibisyonu gözlenir. Kangrelorun
farmakokinetik/farmakodinamik etkileri, infüzyon süresi boyunca istikrarlı bir şekilde devam
eder.
Dozdan bağımsız olarak, infüzyonun kesilmesini takiben, kan seviyeleri hızla azalmakta ve
platelet trombosit fonksiyonu bir saat içinde normale dönmektedir.
Klinik etkililik ve güvenlilik:
Kangrelorun etkililiğine ilişkin primer klinik kanıt, klopidogrel (n=5470) ile kangrelorun
(n=5472) karşılaştırmalı olarak değerlendirildiği randomize, çift kör bir araştırma olan
CHAMPION PHOENIX çalışmasından elde edilmiş olup, söz konusu çalışmada bu ajanların
her ikisi de aspirin ve fraksiyone olmayan heparin (%78), bivalirudin (%23), LMWH (%14)
veya fondaparinuks (%2,7) dahil olmak üzere diğer standart tedaviler ile kombinasyon
halinde uygulanmıştır. Kangrelor infüzyonunun medyan süresi 129 dakika izlenmiştir.
GPIIb/IIIa inhibitörlerine yalnızca kurtarıcı tedavi olarak kullanılmış olup
hastaların %2.9'unda kullanılmıştır. Stabil anjina (%58), ST-segment yükselmesi olmayan
akut koroner sendrom (NSTE-ACS) (%26) veya ST segment yükselmesi olan miyokard
infarktüsü (STEMI) (%16) nedeniyle PKG gereken koroner arter aterosklerozu olan hastalar
dahil edilmiştir.
25.000'i aşkın PKG hastasını içeren birleştirilmiş CHAMPION popülasyonundan elde edilen
veriler, güvenliliğe yönelik ilave klinik destek sağlamaktadır.
CHAMPION PHOENIX çalışmasında, kangrelor 48 saatte tüm nedenlere bağlı mortalite,
miyokard infarktüsü (MI), iskemi reperfüzyon hasarı (IDR) ve stent trombozu (ST)
10parametrelerini içeren primer birleşik sonlanım noktasını klopidogrele kıyasla anlamlı ölçüde
azaltmıştır (rölatif risk azalması %22; mutlak risk azalması %1,2) (Tablo 3).
Tablo 3: CHAMPION PHOENIX çalışmasında 48 saatteki trombotik olaylar
(mITT popülasyonu)
Kangrelor ve Klopidogrel
Kangrelor Klopidogrel
n (%) OR (%95 GA) p-değeri
N=5470 N=5469
Primer Sonlanım
Noktası
257 (4,7) 322 (5,9) 0,78 (0,66, 0,93) 0,005
Ölüm/MI/IDR/ST a
Önemli Sekonder
Sonlanım Noktası
Stent trombozu 46 (0,8) 74 (1,4) 0,62 (0.43, 0,90) 0,010
Ölüm 18 (0,3) 18 (0,3) 1,00 (0,52, 1,92) > 0,999
MI 207 (3,8) 255 (4,7) 0,80 (0,67, 0,97) 0,022
IDR 28 (0,5) 38 (0,7) 0,74 (0,45, 1,20) (0,217)
a Yükleme dozu ve hasta durumu için ayarlanmış olan lojistik regresyona göre primer
sonlanım noktası. Sekonder sonlanım noktaları için p değerleri Ki-kare testine dayanmaktadır.
OR = olasılık oranı; GA = güven aralığı; IDR = iskemi reperfüzyon hasarı; MI = miyokard
infarktüsü; mITT = modified intent to treat; ST = stent trombozu.
Kangrelor grubunda 48 saatte izlenen ölüm/MI/IDR/ST ve ST'de gözlenen anlamlı azalmalar
30 gün boyunca devam etmiştir (Tablo 4).
Tablo 4: CHAMPION PHOENIX çalışmasında 30. gündeki trombotik olaylar
(mITT popülasyonu)
Kangrelor ve Klopidogrel
Kangrelor Klopidogrel
n (%) N=5462 N=5457 OR (%95 GA) p-değeri a
Primer Sonlanım
Noktası 326 (6,0) 380 (7,0) 0,85 (0,73, 0,99) 0,035
Ölüm/MI/IDR/ST
Önemli Sekonder
Sonlanım Noktası
Stent trombozu 71 (1,3) 104 (1,9) 0,68 (0,50, 0,92) 0,012
Ölüm 60 (1,1) 55 (1,0) 1,09 (0,76, 1,58) 0,643
MI 225 (4,1) 272 (5,0) 0,82 (0,68, 0,98) 0,030
IDR 56 (1,0) 66 (1,2) 0,85 (0,59, 1,21) 0,360
ap-değerleri Ki-kare testine dayanmaktadır.
OR = ihtimal oranı; GA = güven aralığı; IDR = iskemi kaynaklı revaskülarizasyon; MI =
miyokard infarktüsü; mITT = modifiye edilmiş tedavi edilmesi amaçlanan popülasyon; ST =
stent trombozu.
Pediyatrik Popülasyon
Pediyatrik kullanıma yönelik bilgiler için bölüm 4.2’ye bakınız.
11Prospektif, açık etiketli, tek kollu, çok merkezli bir Faz I çalışmada kangrelor, sistemik-
pulmoner arter şantı, sağ ventrikül-pulmoner arter şantı veya duktus arteriosus stenti ile
palyasyon gerektiren konjenital kalp hastalığı olan 28 günlük ve daha küçük 15 yenidoğanda
0,5 ve 0,25 mikrogram/kg/dakikalık 2 doz seviyesinde değerlendirilmiştir (bakınız bölüm 4.2).
Platelet agregasyonunun inhibisyonu, 20 ve 5 mikron ADP ile stimülasyona yanıt olarak ışık
iletim agregometrisi (LTA) ile değerlendirilmiştir. Kangrelor infüzyonundan 45 dakika sonra
maksimum agregasyon inhibisyonunun yüzdesi ve maksimum %90’dan fazla maksimum
trombosit agregasyonu inhibisyonuna ulaşan deneklerin sayısı aşağıdaki tabloda özetlenmiştir.
Kangrelor 0,5 mcg/kg/dk Kangrelor 0,25 mcg/kg/dk
N=8 N=7
LTA 20 µM ADP ile 5 µM ADP ile 20 µM ADP ile 5 µM ADP ile
N 6 5 7 5
İnfüzyondan 45 dakika
sonra maksimum
agregasyonun %
inhibisyonu,
ortalama (SD) 89,0 (11,42) 93,7 (6,45) 76,3 (16,89) 88,2 (13,49)
medyan (min; maks) 91,2 (69,0; 100,0) 92,9 (84,8; 100,0) 69,6 (53,2; 98,3) 96,0 (68,1; 100,0)
Maksimum trombosit
agregasyon
inhibisyonunun %90’ından
fazlasına ulaşan denekler,
n (%) 3 (50) 4 (80) 2 (28,6) 3 (60)
5.2. Farmakokinetik özellikler
Emilim:
Kangrelorun biyoyararlanımı tamdır ve anında gerçekleşir. Kangrelorun dağılımı, bir
intravenöz bolus dozdan sonra infüzyonun uygulanmasını takiben iki dakika içinde C
maks
değerine ulaşarak hızlı bir şekilde gerçekleşir. Kangrelorun, 4 mikrogram/kg/dk'lık sürekli
intravenöz infüzyon sırasında ortalama kararlı durum konsantrasyonu 488 ng/mL'dir.
Dağılım:
Kangrelorun dağılım hacmi 3,9 litredir. Kangrelor % 97-98 oranında plazma proteinlerine
bağlanır.
Biyotransformasyon:
Kangrelor, bir nükleozid olan primer metabolitini oluşturmak üzere defosforile olarak
plazmada hızla etkisiz hale gelir. Kangrelor metabolizması organ fonksiyonundan bağımsızdır
ve karaciğer enzimleri tarafından metabolize edilen diğer ilaçlarla etkileşime girmez.
Eliminasyon:
Dozdan bağımsız olarak, KENGREXAL'in yarılanma ömrü 3 ila 6 dakikadır.
2 mikrogram/kg/dk'lık bir [3H] kangrelor infüzyonu sağlıklı erkek gönüllülere intravenöz
olarak uygulandıktan sonra, toplam radyoaktivitenin %93'ü elde edilmiştir. Elde edilen
12materyalin %58'i idrarda, geriye kalan %35'i ise muhtemelen safra yoluyla atılımı takiben
feçeste bulunmuştur. İlk atılım hızla gerçekleşmiştir, böylece uygulanan radyoaktivitenin
yaklaşık %50'si ilk 24 saat içinde, %75'i ise 48 saat sonra elde edilmiştir. Ortalama klirens
yaklaşık olarak 43,2 L/kg olarak belirlenmiştir.
Doğrusallık/Doğrusal olmama durumu:
Kangrelorun farmakokinetik özellikleri değerlendirilmiş olup hastalarda ve sağlıklı
gönüllülerde doğrusal olduğu bulunmuştur.
Hastalardaki karakteristik özellikler
Özel popülasyonlar:
Kangrelorun farmakokinetik özellikleri cinsiyet, yaş ya da böbrek veya karaciğer durumundan
etkilenmez. Bu popülasyonlar için herhangi bir doz ayarlamasına gerek yoktur.
Pediyatrik popülasyon:
Kangrelor infüzyonu yenidoğan hastalarda (doğumdan 28 güne kadar) 0,25 ve 0,5
mikrogram/kg/dk doz seviyesinde değerlendirilmiştir. Maksimum konsantrasyonlar sırasıyla
19 ng/mL ve 60 ng/mL olmuştur ve infüzyonun başlamasından yaklaşık 45 dakika sonra
gözlemlenmiştir. Yenidoğanlarda kangrelor hızla birincil metaboliti AR-C69712XX’e
metabolize olur. İnfüzyondan 5-10 dakika sonra çok düşük veya ölçülemeyen kangrelor
düzeyleri bulundu ve birincil metabolitin seviyeleri nispeten yüksek tespit edildi.
5.3. Klinik öncesi güvenlilik verileri
Klinik dışı veriler; güvenlilik farmakolojisi, mutajenite ve klastojenik potansiyelin
değerlendirildiği çalışmalara dayanarak insanlar için özel bir güvenlilik riski bulunmadığını
göstermiştir.
Karsinojenite çalışmaları gerçekleştirilmemiştir.
Kangrelorun sıçan ve köpeklerde gözlenen primer advers etkileri üst idrar yollarında
görülmüştür ve bu advers etkiler renal tübül, renal pelvis ve üreter hasarından oluşmaktadır.
Anatomik değişiklikler plazmada kreatinin ve üre değerinde artış ile idrarda ise albümin ve
kan hücresinde artış ile korelasyon göstermiştir. Sıçanlarla yapılan bir araştırma çalışmasında
idrar yollarında görülen hasar uygulamanın kesilmesini takiben geri dönüşümlü olmuştur.
Üreme toksisitesi
Kangrelor, sıçanlarda tam olmayan ossifikasyon ve kemikleşmemiş arka uzuv metatarsları
insidansını arttırmakla karakterize doza bağımlı fetal gelişim geriliği oluşturmuştur.
Kangrelor, tavşanlarda daha yüksek dozlarda düşük ve intrauterin kayıpla birlikte fetal
gelişim geriliği insidansında artışla ilişkili olup maternal toksisiteye sekonder olabilir.
Kangrelor sıçan ya da tavşanlarda yapılan üreme çalışmalarında malformasyonlar
oluşturmamıştır.
Fertilite Bozukluğu
Kangrelor, erkek sıçanlarla yapılan fertilite çalışmasında, insanlarda önerilen PKG dozuna
eşit ya da 1,8 katına kadar uygulandığında, kadın partner(ler) ile gebelik oluşturma yeteneği,
sperm morfolojisi, sperm motilitesi ve fertilite üzerinde etkileri gözlenmştir. Bu etkiler düşük
dozlarda belirgin değildir ve doz uygulaması kesildikten sonra normale dönmektedir. Bu
çalışmada, meni analizi 8 haftalık sürekli tedaviden sonra yapılmıştır. Kadınlarda fertilite
herhangi bir dozda etkilenmemiştir.
136. FARMASÖTİK ÖZELLİKLER
6.1. Yardımcı maddelerin listesi
Mannitol
Sorbitol
Sodyum hidroksit (ph ayarlaması için)
6.2. Geçimsizlikler
Geçimlilik çalışmalarının yapılmamış olması durumunda, bu tıbbi ürün diğer tıbbi ürünlerle
karıştırılmamalıdır.
6.3. Raf ömrü
36 ay
Toz, seyreltme işleminden ve kullanımdan hemen önce sulandırılmalıdır. Buzdolabına
koyulmamalı veya dondurulmamalıdır. Kullanıma hazırlama/sulandırma sonrasında
mikrobiyolojik açıdan ürün hemen kullanılmalıdır.
Hemen kullanılmadığı takdirde, kullanım öncesindeki saklama süreleri ve koşulları ilacı
uygulayacak sağlık mesleği mensubunun sorumluluğundadır.
6.4. Saklamaya yönelik özel tedbirler
Çocukların göremeyeceği, erişemeyeceği yerde ve ambalajında saklayınız.
25°C altındaki oda sıcaklığında saklayınız.
Tıbbi ürünün rekonstitüsyon ve dilüsyon sonrası saklama koşulları için bölüm 6.3’e bakınız.
6.5. Ambalajın niteliği ve içeriği
Flurotec kaplı butil kauçuk tıpa ile kapatılmış ve alüminyum geçmeli üst mühürle
mühürlenmiş 10 ml'lik cam flakonlar (Tip 1) içinde toz.
KENGREXAL 10 flakon içeren ambalajlar halinde mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
Hazırlama talimatı
KENGREXAL hazırlığı için aseptik prosedürler kullanılmalıdır.
Flakon seyreltmeden ve kullanımdan hemen önce sulandırılmalıdır/rekonstitüye edilmelidir.
Her 50 mg/flakona 5 mL steril enjeksiyonluk su ekleyerek rekonstitüye ediniz. Tüm materyal
çözünene kadar nazikçe karıştırınız. Şiddetli çalkalamayınız. Oluşan köpüklerin dağılmasını
bekleyiniz. Flakon içeriğinin tamamen çözündüğünden ve rekonstitüye edilen materyalin
berrak, renksiz ila açık sarı renkte olduğundan emin olunuz.
Seyreltmeden kullanmayınız. Uygulamadan önce, her flakondan 5 mL sulandırılmış çözelti
çekilmeli ve 250 mL sodyum klorür 9 mg/mL (%0,9) enjeksiyonluk çözeltisi veya glukoz
(%5) enjeksiyonluk çözeltisi ile tekrar seyreltilmelidir. Torbayı iyice çalkalayınız.
14Bu tıbbi ürün, rekonstitüsyon sonrasında partiküler maddeler için görsel olarak incelenmelidir.
KENGREXAL vücut ağırlığına dayanan bir rejim ile ilk olarak bir intravenöz bolus ve
ardından gelen intravenöz infüzyon şeklinde uygulanır. Bolus ve infüzyon, infüzyon çözeltisi
ile uygulanmalıdır.
Bu seyrelti ile en az iki saatlik doz için yeterli olan ve 200 mikrogram/mL konsantrasyonunda
çözelti elde edilir. 100 kg ve üzerindeki hastalar için en az iki torbaya ihtiyaç vardır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Chiesi İlaç Ticaret A.Ş
İnkılap Mah. Dr. Adnan Büyükdeniz Cad. Kelif Plaza No:2 İç Kapı No: 7 Ümraniye/ İstanbul
Tel: 0212 370 9100
Fax: 0212 370 9127
8. RUHSAT NUMARASI
2021/355
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.10.2021
Ruhsat yenileme tarihi: -
10. KÜB’ÜN YENİLENME TARİHİ:
15