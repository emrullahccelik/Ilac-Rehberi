KISA ÜRÜN BİLGİSİ
1. BEŞERİ TIBBİ ÜRÜNÜN ADI
SANDOSTATİN® LAR® 20 mg enjeksiyonluk süspansiyon için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Oktreotid* (serbest peptid olarak) 20 mg
(*22,4 mg oktreotid asetat’a eşdeğerdir.)
Yardımcı maddeler:
Sodyum karboksi metil selüloz 14 mg
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk süspansiyon için toz ve çözücü
Enjeksiyonluk kuru etkin madde içeren renksiz cam flakon ve çözücü içeren şırınga.
Flakonlar, beyaz ila sarımsı bir renk tonu içeren beyaz toz halinde etkin madde içerir.
Enjeksiyonluk süspansiyon için verilen çözücü berrak ve renksiz ila hafif sarı veya
kahverengi renktedir.
4. KLİNİK ÖZELLİKLER
4.1. Terapötik endikasyonlar
Cerrahi tedavinin veya radyoterapinin uygun olmadığı ya da etkisiz kaldığı hastalarda
veya radyoterapinin tam etkisini göstermesine kadar geçen ara dönemde akromegali
tedavisinde (bkz. Bölüm 4.2).
Karsinoid sendromun özelliklerini taşıyan karsinoid tümörler gibi fonksiyonel gastro-
entero-pankreatik endokrin tümörlere eşlik eden semptomları olan hastaların tedavisinde
(bkz. Bölüm 5.1).
Orta bağırsaktan kaynaklanan veya primer kaynağı bilinmeyen ancak orta bağırsak dışı
bölgelerden kaynaklanan tümörlerin ekarte edilmiş olduğu, ilerlemiş nöroendokrin
tümörleri olan hastaların tedavisinde.
TSH salgılayan hipofiz adenomlarının tedavisinde:
• Cerrahi tedavi ve/veya radyoterapiden sonra salgı normalize olmadığında
• Cerrahi tedavinin uygun olmadığı hastalarda
• Radyoterapi uygulanan hastalarda, radyoterapi etkili olana kadar.
4.2. Pozoloji ve uygulama şekli
Pozoloji/uygulama sıklığı ve süresi:
Akromegalide:
1Tedaviye 3 ay boyunca her 4 haftada bir 20 mg SANDOSTATİN LAR kullanarak
başlanması önerilir. SANDOSTATİN LAR tedavisi, son uygulanan subkutan
SANDOSTATİN dozundan sonraki gün başlatılabilir. Daha sonraki dozaj ayarlamaları,
klinik semptomlar ve serumdaki büyüme hormonu (GH) ve insülin-benzeri büyüme
faktörü 1/somatomedin C (IGF 1) düzeyleri göz önünde bulundurularak yapılmalıdır.
Bu 3 aylık uygulama sırasında klinik semptomları ve biyokimyasal parametreleri (GH;
IGF 1) tamamen kontrol altına alınamayan (GH konsantrasyonları hala 2,5
mikrogram/litreden yüksek olan) hastalarda doz, her 4 haftada bir 30 mg'a
yükseltilebilir. Eğer 3 ay sonra hastanın biyokimyasal parametreleri (GH; IGF 1)
ve/veya klinik semptomları 30 mg’lık dozda tamamen kontrol altına alınamıyorsa, doz
her 4 haftada bir 40 mg'a yükseltilebilir. 40 mg üzerindeki dozlar önerilmez.
3 ay boyunca her 4 haftada bir uygulanan 20 miligramlık dozla GH konsantrasyonları
daima < 1 mikrogram/litre bulunan, serum IGF 1 konsantrasyonları normale dönen ve
akromegalinin reversibl nitelikteki hemen bütün belirtileri/semptomları ortadan kalkan
hastalarda tedaviye, her 4 haftada bir 10 mg SANDOSTATİN LAR kullanarak devam
edilebilir. Ancak özellikle bu hasta grubunda olmak üzere düşük SANDOSTATİN LAR
dozlarının kullanılması sırasında serum GH ve IGF 1 konsantrasyonlarının ve klinik
belirtilerin/semptomların yeterince kontrol altında olup olmadığının yakından izlenmesi
önerilir.
Stabil SANDOSTATİN LAR dozu alan hastalarda her 6 ayda bir GH ve insülin-benzeri
büyüme faktörü (IGF 1) değerlerine bakılmalıdır.
Gastro-entero-pankreatik endokrin tümörlerde:
Fonksiyonel gastro-entero-pankreatik endokrin tümörler ile ilişkili semptomları olan
hastaların tedavisi:
Tedaviye 4 haftada bir 20 mg SANDOSTATİN LAR kullanılarak başlanması önerilir.
İlk SANDOSTATİN LAR enjeksiyonunu izleyen 2 hafta boyunca, önceden etkili olduğu
bilinen subkutan SANDOSTATİN dozlarının kullanılmaya devam edilmesi gerekir.
3 aylık tedaviyle semptomları ve biyolojik parametreleri iyi bir şekilde kontrol altına
giren hastalarda doz, her 4 haftada bir 10 mg SANDOSTATİN LAR olarak
düşürülebilir.
3 aylık tedaviyle semptomları yalnızca kısmen kontrol altına alınabilen hastalarda doz,
her 4 haftada bir 30 mg SANDOSTATİN LAR olmak üzere yükseltilebilir.
SANDOSTATİN LAR tedavisi sırasında gastro-entero-pankreatik tümörlere eşlik eden
semptomları artabilen hastalarda, SANDOSTATİN LAR tedavisinde önce kullanılmakta
olan dozda subkutan SANDOSTATİN kullanılması önerilir. Bu durum daha çok,
SANDOSTATİN LAR tedavisinin ilk 2 ayında, oktreotid konsantrasyonları terapötik
değerlere ulaşıncaya kadar gözlenebilmektedir.
Orta bağırsaktan kaynaklanan veya primer kaynağı bilinmeyen ancak orta bağırsak dışı
bölgelerden kaynaklanan tümörlerin ekarte edilmiş olduğu ilerlemiş nöroendokrin
tümörleri olan hastaların tedavisi:
Önerilen SANDOSTATİN LAR dozu, 4 haftada bir uygulanan 30 mg’dır (bkz. Bölüm
5.1). Tümör progresyonu yokken tümör kontrolü için SANDOSTATİN LAR tedavisine
devam edilmelidir.
2TSH salgılayan adenomların tedavisi:
SANDOSTATİN LAR ile tedaviye, herhangi bir doz ayarlaması düşünülmeden 3 ay
süreyle 4 haftalık aralıklarla 20 mg dozunda başlanmalıdır. Doz daha sonra TSH ve
tiroid hormonu yanıtına bağlı olarak ayarlanır.
Uygulama şekli:
Doktor tarafından başka şekilde tavsiye edilmediği takdirde;
SANDOSTATİN LAR, yalnızca derin intragluteal (derin intramüsküler) enjeksiyon
yoluyla uygulanmalıdır. Arka arkaya yapılacak enjeksiyonlarda sağ ve sol kalçalar
sırayla kullanılmalıdır (bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
Böbrek fonksiyonlarının bozuk olması, subkutan SANDOSTATİN tedavisi sırasında
oktreotid EAA değerini etkilememiş olduğundan bu gibi hastalarda SANDOSTATİN
LAR dozunun değiştirilmesi gerekmez.
Karaciğer yetmezliği:
SANDOSTATİN subkutan ve intravenöz olarak kullanıldığı bir çalışmada eliminasyon
kapasitesinin karaciğer sirozu vakalarında azalabildiği, yağlı karaciğer hastalıklarında
ise böyle bir azalmanın söz konusu olmadığı gösterilmiştir. Bazı durumlarda karaciğer
yetmezliği olan hastalarda doz ayarlaması gerekebilir.
Pediyatrik popülasyon:
SANDOSTATİN LAR'ın çocuklarda kullanılması konusundaki deneyimler sınırlıdır.
Geriyatrik popülasyon:
Yaşı 65 veya daha fazla olan vakalarda subkutan SANDOSTATİN kullanılarak yapılan
bir çalışmada herhangi bir doz ayarlanmasına ihtiyaç duyulmamış olduğundan bu hasta
grubunda SANDOSTATİN LAR dozunun ayarlanmasına ihtiyaç yoktur.
4.3. Kontrendikasyonlar
Oktreotide veya bileşiminde yer alan (bkz. Bölüm 6.1) herhangi bir yardımcı maddeye
karşı bilinen aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Genel:
Büyüme hormonu salgılayan hipofiz tümörleri bazen büyüyerek görme alanı kusurları
gibi ağır komplikasyonlara neden olabildiğinden, bütün hastaların dikkatle izlenmesi
şarttır. Tümörün büyüdüğünü gösteren kanıtlar ortaya çıkarsa, daha başka tedavi
yaklaşımlarına başvurulması önerilir.
Akromegalik kadın hastalarda GH düzeylerindeki azalmanın terapötik yararları ve IGF-1
konsantrasyonunun normale dönmesi fertilitenin geri dönmesini sağlayabilmektedir.
Çocuk doğurma potansiyeline sahip kadın hastalara oktreotid ile tedavi sırasında
gerekirse uygun doğum kontrolü kullanmaları tavsiye edilmelidir.
Oktreotid ile uzun süreli tedavilerde hastalarda tiroid fonksiyonları izlenmelidir.
3Oktreotid tedavisi esnasında hepatik fonksiyon izlenmelidir.
Kardiyovasküler ilişkili olaylar:
Yaygın bradikardi vakaları bildirilmiştir. Beta-blokörler, kalsiyum kanal blokörleri, veya
sıvı elektrolit dengesini kontrol eden ilaçların doz ayarlanması gerekebilir (bkz. Bölüm
4.5).
Safra kesesi ve ilişkili olaylar:
Kolelitiyazis, SANDOSTATİN tedavisi esnasında oldukça yaygın görülen bir olay olup,
kolesistit ve safra kanalında dilatasyonla ilişkilendirilebilir (bkz. Bölüm 4.8). Ek olarak,
pazarlama sonrası deneyime göre, SANDOSTATİN LAR alan hastalarda kolelityazisin
bir komplikasyonu olarak kolanjit vakaları bildirilmiştir. SANDOSTATİN LAR
tedavisine başlanmadan önce ve daha sonra da her 6 ayda bir safra kesesinin ultrasonla
muayenesi önerilir.
Glukoz metabolizması:
Büyüme hormonu, glukagon ve insülin salgılanmasını inhibe etmesi nedeniyle
SANDOSTATİN LAR glukoz kontrolünü etkileyebilir. Öğün sonrası glukoz toleransı
bozulabilir. SANDOSTATİN subkutan ile tedavi edilen hastalarda bildirildiği gibi bazı
vakalarda, kronik uygulamanın sonucu olarak inatçı hiperglisemi durumu gelişebilir.
Hipoglisemi de rapor edilmiştir.
Aynı zamanda Tip I diabetes mellitusu olan hastalarda, SANDOSTATİN LAR
muhtemelen glikoz regülasyonu üzerine etki eder ve insülin gereksinimini azaltabilir.
Non-diyabetik ve kısmi bozulmamış insülin rezervli Tip II diyabetiklerde
SANDOSTATİN Subkutan uygulanması öğün sonrası gliseminin artması ile sonuçlanır.
Böylece bu hastalarda glikoz toleransının ve antidiabetik tedavinin izlenmesi önerilir.
İnsulinoması olan hastalarda, GH ve glukagon salgısını inhibe etme gücünün insüline
kıyasla daha fazla olması ve insülin üzerindeki inhibitör etkisinin daha kısa sürmesi
nedeniyle oktreotid, hipogliseminin süresini ve derinliğini artırabilir. Bu hastalar
yakından izlenmelidir.
Beslenme:
Oktreotid, bazı hastalarda diyet ile alınan yağların emilimini değiştirebilir.
Oktreotid tedavisi kullanan bazı hastalarda, azalmış vitamin B12 düzeyleri ve anormal
Schilling testleri gözlemlenmiştir. Vitamin B12 eksikliği hikayesi olan hastalarda
SANDOSTATİN LAR ile tedavi süresince vitamin B12 seviyelerinin izlenmesi tavsiye
edilir.
Pankreas fonksiyonu:
Gastroenteropankreatik nöroendokrin tümörleri için oktreotid tedavisi alan bazı
hastalarda pankreas ekzokrin yetmezliği (PEY) gözlenmiştir. PEY semptomları arasında
steatore, gevşek dışkı, abdominal şişkinlik ve kilo kaybı sayılabilir. Semptomatik
hastalarda PEY için klinik kılavuzlara göre tarama ve uygun tedavi düşünülmelidir.
Sodyum İçeriği:
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani
aslında “sodyum içermez”.
44.5. Diğer tıbbi ürünler ile etkileşimler ve diğer etkileşim şekilleri
SANDOSTATİN LAR, birlikte eşzamanlı olarak kullanıldığında beta blokörler,
kalsiyum kanalı blokörleri veya sıvı ve elektrolit dengesini kontrol eden ajanlar gibi tıbbi
ürünlerin dozunda ayarlama gerekli olabilir (bkz. Bölüm 4.4).
SANDOSTATİN LAR, birlikte eşzamanlı olarak kullanıldığında insülin ve anti-
diyabetik tıbbi ürünlerin dozunda ayarlamalar gerekli olabilir (bkz. Bölüm 4.4).
Oktreotidin barsaklardaki siklosporin emilimini azalttığı ve simetidin emilimini
geciktirdiği bulunmuştur.
Oktreotid ve bromokriptinin birlikte eş zamanlı olarak kullanılması, bromokriptin
biyoyararlanımını artırır.
Sınırlı sayıda yayınlanmış literatür somatostatin analoglarının, büyüme hormonunun
baskılanması sonucu sitokrom P450 enzim sistemi ile metabolize edildiği bilinen
bileşiklerin metabolik klerensini azaltabildiğini göstermektedir. Oktreotid’in bu etkiye
sahip olabileceği göz ardı edilemeyeceğinden başlıca CYP3A4 yoluyla metabolize olan
diğer ilaçlardan düşük terapötik indekse sahip olanların (kinidin, terfenadin) dikkatli
kullanılması gerekir.
Radyoaktif somatostatin analogları ile birlikte eş zamanlı kullanım
Somatostatin ve oktreotid gibi analogları, somatostatin reseptörlerine yarışmalı olarak
bağlanır ve radyoaktif somatostatin analoglarının etkililiğine müdahale edebilir.
Somatostatin reseptörlerine bağlanan bir radyofarmasötik olan Lutesyum (177 Lu)
oksodotreotid uygulamasından en az 4 hafta önce SANDOSTATİN LAR
uygulamasından kaçınılmalıdır. Gerekirse hastalar, lutesyum (177Lu) oksodotreotid
uygulamasından 24 saat öncesine kadar kısa etkili somatostatin analogları ile tedavi
edilebilir.
Lutesyum (177Lu) oksodotreotid uygulamasından sonra, SANDOSTATİN LAR ile
tedaviye 4 ila 24 saat içinde devam edilebilir ve bir sonraki lutesyum (177Lu)
oksodotreotid uygulamasından 4 hafta önce SANDOSTATİN LAR ile tedavi tekrar
kesilmelidir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği popülasyonu için etkileşim çalışması bulunmamaktadır.
Karaciğer yetmezliği:
Karaciğer yetmezliği popülasyonu için etkileşim çalışması bulunmamaktadır.
Pediyatrik popülasyon:
Pediyatrik popülasyon için etkileşim çalışması bulunmamaktadır.
Geriyatrik popülasyon:
Geriyatrik popülasyon için etkileşim çalışması bulunmamaktadır.
4.6 Gebelik ve laktasyon
Genel tavsiye
5Gebelik kategorisi B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Oktreotid tedavisi boyunca çocuk doğurma potansiyeli olan kadın hastalar için uygun ve
etkili kontrasepsiyon kullanılması tavsiye edilmelidir.
Gebelik dönemi
Gebe kadınlarda oktreotid kullanımında veriler kısıtlıdır (<300 gebelik sonucu) ve
vakaların üçte birinde gebelik sonuçları bilinmemektedir. Raporların çoğu pazarlama
sonrası oktreotid kullanımından sonra alınmış olup, maruz kalan gebeliklerin
%50’sinden fazlası akromegali hastalarında bildirilmiştir. Çoğu kadın oktreotide
gebeliğin ilk trimestresi sırasında 100-1200 mikrogram/gün SANDOSTATİN Subkutan
veya 10-40 mg/ay SANDOSTATİN LAR arasında değişen dozlarda maruz kalmıştır.
Gebelik vakalarının yaklaşık %4’ünde konjenital anomaliler bildirilmiş olup, sonuçları
bilinmemektedir. Bu vakalar için oktreotid ile nedensel bir ilişkiden şüphe
edilmemektedir.
Hayvan çalışmaları üreme toksisitesi açısından doğrudan veya dolaylı zararlı etkiler
göstermemektedir (bkz. Bölüm 5.3).
Bir önlem olarak gebelik sırasında SANDOSTATİN LAR kullanımından kaçınılması
tercih edilir (bkz. Bölüm 4.4).
Laktasyon dönemi
Oktreotidinin insan sütüyle atılıp atılmadığı bilinmemektedir. Hayvanlar üzerinde
yapılan çalışmalar, oktreotidinin sütle atıldığını göstermektedir. SANDOSTATİN LAR
tedavisi sırasında emzirme yapılmamalıdır.
Üreme yeteneği / Fertilite:
Oktreotidin insan fertilitesi üzerinde bir etkiye sahip olup olmadığı bilinmemektedir.
Gebelik ve laktasyon sırasında tedavi edilen dişilerin erkek yavrularında testislerin geç
indiği tespit edilmiştir. Bununla birlikte oktreotid günde 1 mg/kg vücut ağırlığına kadar
olan dozlarda erkek ve dişi sıçanlarda fertiliteyi bozmamıştır. (bkz. Bölüm 5.3).
4.7. Araç ve makine kullanımı üzerindeki etkiler
SANDOSTATİN LAR’ın araç ve makine kullanma becerisi üzerinde etkisi yoktur veya
ihmal edilebilir düzeyde etkiye sahiptir. Hastalara SANDOSTATİN LAR ile tedavi
sırasında baş dönmesi, bitkinlik/yorgunluk veya baş ağrısı yaşamaları durumunda araç
veya makine kullanırken dikkatli olmaları tavsiye edilmelidir.
4.8. İstenmeyen etkiler
Güvenlilik profilinin özeti
Oktreotid tedavisi boyunca rapor edilen en sık yan etkiler gastrointestinal hastalıklar,
sinir sistemi hastalıkları, hepato-bilier hastalıklar ve metabolizma ve beslenme
hastalıkları içermektedir.
Oktreotid uygulamaları ile klinik uygulamada rapor edilen çok yaygın yan etkiler diyare,
karın ağrısı, bulantı, baş ağrısı, barsakta aşırı gaz, safra kesesi taşı, hiperglisemi ve
kabızlık. Diğer yaygın rapor edilen yan etkiler baş dönmesi, lokal enjeksiyon bölgesi
ağrısı, safra çamuru, tiroid disfonksiyonu (tiroid stimule eden hormonun (TSH), Total
6T4 ve serbest T4’ün azalması vs), gevşek dışkı, glukoz toleransının bozulması, asteni,
kusma ve hipoglisemidir.
Aşağıdaki yan etkiler, oktreotidle yapılan klinik çalışmalardan toplanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek ≥.1/10.000 ila <1/1000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Her sıklık grubu içinde advers reaksiyonlar azalan ciddiyet sırasıyla dizilmiştir.
Endokrin hastalıklar ı
Yaygın: Hipotiroidizm, tiroid bozukluğu (tiroid stimule eden hormonun (TSH),
Total T4 ve serbest T4’ün azalması gibi)
Metabolizma ve beslenme hastalıkları
Çok yaygın: Hiperglisemi
Yaygın: Hipoglisemi, glukoz tolerans bozukluğu, anoreksia
Yaygın olmayan: Dehidratasyon
Sinir sistemi hastalıkları
Çok yaygın: Baş ağrısı
Yaygın: Baş dönmesi
Kardiyak hastalıklar ı
Yaygın: Bradikardi
Yaygın olmayan: Taşikardi
Solunum, göğüs bozuklukları ve mediastinal hastalıkları
Yaygın: Dispne
Gastrointestinal hastalıkları
Çok yaygın: Diyare, karın ağrısı, bulantı, kabızlık, flatulans
Yaygın: Dispepsi, kusma, karında şişkinlik, steatore, dışkı kıvamında azalma, feçeste
renk değişikliği
Hepato-bilier hastalıkları
Çok yaygın: Kolelitiyazis
Yaygın: Kolesistit, safra çamuru, hiperbilirubinemi
Deri ve deri altı doku hastalıkları
Yaygın: Kaşıntı, döküntü, alopesi
Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesi reaksiyonları
Yaygın: Asteni
Araştırmalar
7Yaygın: Transaminaz seviyelerinde artış
Pazarlama sonrası deneyim:
Spontan oluşmuş yan etkiler gönüllü olarak rapor edilmiştir, sıklık veya ilaç etkileşimi
ile ilişkisini güvenle yayınlamak her zaman mümkün değildir.
Kan ve lenf sistemi hastalıkları
Trombositopeni
Bağışıklık sistemi hastalıkları
Anafilaksi, alerji/aşırı hassasiyet reaksiyonları
Kardiyak hastalıkları
Aritmi
Hepato-bilier hastalıkları
Akut pankreatit, kolestazın eşlik etmediği akut hepatit, kolestatik hepatit, kolestaz,
sarılık, kolestatik sarılık.
Deri ve deri altı doku hastalıkları
Ürtiker
Araştırmalar
Alkalin fosfataz seviyesinde artış, gama glutamil transferaz seviyesinde artış.
Seçili advers reaksiyonların tanımı
Safra kesesi ve ilişkili reaksiyonlar
Somatostatin analoglarının safra kesesinin kontraktilitesini inhibe edip safra salgısını
azalttığı ve bu durumun safra kesesinde anormalliklere veya çamura neden olabileceği
kanıtlanmıştır. Uzun süreli S.C. SANDOSTATİN kullanıcılarının %15-30’unda safra
kesesi taşı oluştuğu bildirilmiştir. Genel popülasyondaki (40-60 yaş arası) insidans
yaklaşık %5-20’dir. Akromegali veya gastro-entero pankreatik tümörleri olan hastalarda
uzun süreli SANDOSTATİN LAR maruziyeti, SANDOSTATİN LAR tedavisinin S.C.
tedaviye kıyasla safra kesesi taşı oluşma insidansını artırmadığını göstermektedir. Safra
kesesi taşları oluşursa bunlar genellikle asemptomatik olmaktadır; semptomatik taşlar
safra asitleriyle eritme tedavisi uygulanarak veya cerrahiyle tedavi edilmelidir.
Gastrointestinal hastalıklar
Nadir durumlarda, gastrointestinal yan etkiler, progresif karın şişliği, şiddetli epigastrik
ağrı, abdominal hassasiyet ve sakınmanın eşlik ettiği akut bağırsak tıkanıklığını
andırabilir.
Gastrointestinal advers olayların sıklığının kesintisiz tedavi ile zaman içerisinde azaldığı
bilinmektedir.
Aşırı duyarlılık reaksiyonları ve anafilaktik reaksiyonlar
Pazarlama sonrasında aşırı duyarlılık reaksiyonları ve alerjik reaksiyonlar bildirilmiştir.
Bu reaksiyonlar meydana geldiği zaman çoğunlukla deriyi, nadiren ağzı ve solunum
yollarını etkilemektedir. İzole anafilaktik şok vakaları bildirilmiştir.
8Enjeksiyon bölgesi reaksiyonları
Ağrı, kızarıklık, hemoraji, kaşıntı, şişlik veya endürasyon dahil enjeksiyon bölgesi ile
ilişkili reaksiyonlar SANDOSTATİN LAR kullanan hastalarda yaygın olarak
bildirilmiştir; bununla birlikte, bu olaylar vakaların çoğunda hiçbir klinik girişim
gerektirmemiştir.
Metabolizma ve beslenme hastalıkları
Ölçülen fekal yağ atılımı artabilse de, bugüne kadar oktreotid ile uzun vadeli tedavinin
malabsorpsiyon nedeniyle nütrisyonel eksikliğe yol açtığına dair bir kanıta
rastlanmamıştır.
Pankreatik enzimler
Çok nadir durumlarda, SANDOSTATİN S.C. tedavisinin ilk birkaç saati veya günü
içinde akut pankreatit bildirilmiş ve ilacın kesilmesi ile düzelmiştir. Ayrıca, uzun vadeli
SANDOSTATİN S.C. tedavisi gören hastalar için kolelityaz ile indüklenen pankreatit
bildirilmiştir.
Kardiyak hastalıklar
Bradikardi, somatostatin analogları kullanımı esnasında yaygın görülen bir advers
reaksiyondur. Hem akromegali hem de karsinoid sendrom hastalarında, QT uzaması,
eksen kaymaları, erken repolarizasyon, düşük voltaj, R/S geçiş, erken R dalgası
progresyonu ve spesifik olmayan ST-T dalgası değişiklikleri gibi EKG değişiklikleri
gözlenmiştir. Bu olayların oktreotid asetat ile ilişkisi, bu hastaların çoğu altta yatan
kardiyak hastalıklara sahip olduğundan belirlenmemiştir (bkz. Bölüm 4.4).
Trombositopeni
Trombositopeni pazarlama sonrası deneyimde karaciğer sirozu olan hastalarda özellikle
SANDOSTATİN (İ.V.) tedavisi esnasında ve SANDOSTATİN LAR tedavisi esnasında
bildirilmiştir. Tedavi bırakıldıktan sonra düzelmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Sınırlı sayıda SANDOSTATİN LAR’ın kazara alınan aşırı dozları rapor edilmiştir.
Dozlar ayda 100 mg ila 163 mg SANDOSTATİN LAR arasında değişmektedir. Rapor
edilen tek yan etki sıcak basmasıdır.
Kanser hastalarının ayda 60 mg ve 2 haftada 90 mg’a kadar kullandığı SANDOSTATİN
LAR dozları bildirilmiştir. Genelde dozlar iyi tolare edildiyse de aşağıdaki yan etkiler
rapor edilmiştir: sık idrara çıkma, yorgunluk, depresyon, anksiyete, konsantrasyon
eksikliği.
Doz aşımında semptomatik tedavi uygulanmalıdır.
95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Somatostatin ve analogları
ATC kodu: H01CB02.
Oktreotid, doğal somatostatinin, benzer farmakolojik etkilere sahip olan, ancak etki
süresi çok daha uzun, sentetik bir oktapeptit türevidir. Patolojik olarak artmış bulunan
GH ve gastro-entero-pankreatik (GEP) endokrin sistemdeki serotonin ve peptit
salgılanmasını inhibe eder.
Hayvanlarda, oktreotid, somatostatine göre daha güçlü bir GH, glukagon ve insülin
salımı inhibitörüdür ve GH ve glukagon supresyonu açısından daha yüksek bir seçiciliğe
sahiptir.
Sağlıklı insanlarda oktreotidin, aynen somatostatin gibi aşağıdaki inhibitör etkilere sahip
olduğu gösterilmiştir:
- arjinin, efor ve insüline bağlı hipoglisemi etkisiyle uyarılan büyüme hormonu
salgılanmasını
- yemek sonrası insülin, glukagon, gastrin ve gastro-entero-pankreatik (GEP)
sistemindeki diğer peptitlerin salgılanmasını: arjininle uyarılan insülin ve glukagon
salgısını
- Tirotropin salıverici faktör (TRH) etkisiyle uyarılan tiroid stimülan hormon (TSH)
salgılanmasını
Somatostatinden farklı olarak oktreotid, insüline göre tercihen GH sekresyonunu inhibe
eder ve uygulanmasını hormonların rebound hipersekresyonu takip etmez (örneğin
akromegali hastalarında GH).
Akromegali vakalarında SANDOSTATİN LAR (4 hafta arayla kullanıma uygun, galenik
bir oktreotid formülasyonu), sabit ve terapötik oktreotid serum konsantrasyonları
sağlayarak hastaların çok büyük bir bölümünde büyüme hormonu düzeylerini azaltır ve
IGF 1 serum konsantrasyonlarını normalleştirir. SANDOSTATİN LAR, hastaların
hemen hepsinde baş ağrısı, terleme, parestezi, yorgunluk, kemik ağrıları ve karpal tünel
sendromu gibi klinik akromegali semptomlarını belirgin şekilde azaltır. Daha önceden
tedavi edilmemiş, büyüme hormonu salgılayan hipofiz adenomu olan akromegali
hastalarında, SANDOSTATİN LAR tedavisinin hastaların önemli bölümünde (%50),
tümör hacmini >%20 küçülttüğü bildirilmiştir.
Büyüme hormonu salgılayan hastalarda SANDOSTATİN LAR’ın tümör küçülmesi
sağladığı bildirilmiştir (cerrahi tedaviden önce). Fakat cerrahi tedavi ertelenmemelidir.
Gastro-entero-pankreatik endokrin sistemde fonksiyonel tümör olan hastalarda
SANDOSTATİN LAR tedavisi, arka plandaki patolojiyle bağlantılı semptomların
sürekli kontrol altına alınmasını sağlar. Oktreotidin farklı gastro-entero-pankreatik
tümörlerdeki etkileri:
Karsinoid tümörler: Oktreotid verilmesi, özellikle ishal ve deride kızarıklık olmak üzere
hastalığın semptomlarının düzelmesiyle sonuçlanabilir. Birçok vakada buna plazma
serotonin düzeylerinin ve idrarla atılan 5-hidroksiindol asetik asit (5-HIAA) düzeylerinin
azalması eşlik eder.
10VIPoma: Vazoaktif intestinal polipeptitin (VIP) aşırı miktarda yapılması, bu tümörlerin
biyokimyasal karakteristiğidir. Vakaların büyük çoğunluğunda oktreotid, bu durumun
tipik özelliği olan,şiddetli sekretuvar ishali ortadan kaldırarak yaşam kalitesini düzeltir.
Bunu, ishale eşlik eden hipokalemi gibi elektrolit anormalliklerinin düzelmesi ve
böylelikle de gerek enteral gerekse parenteral elektrolit takviyesine ihtiyaç kalmaması
izler. Bazı hastalardaki bilgisayarlı tomografi sonuçları tümörün büyümesinin
yavaşladığı veya durduğu, hatta tümörün ve özellikle de karaciğerdeki metastazların
küçüldüğü izlenimini vermektedir. Plazma VIP düzeylerinin normal sınırlara inmesine
genellikle klinik düzelme eşlik eder.
Glukagonoma: Oktreotid verilmesi hemen bütün vakalarda, bu tümörlerin karakteristik
belirtisi olan nekrotik gezici deri döküntüsünün önemli ölçüde düzelmesiyle sonuçlanır.
Oktreotidin, yine glukagonoma vakalarında sık görülen bir durum olan hafif diabetes
mellitus üzerindeki etkisi belirgin değildir ve genelde bu tedavi, insülin ya da oral
hipoglisemik ilaç dozlarının azaltılmasını gerektirmez. Oktreotid, hastalarda ishali
düzeltir ve hastanın kilo almasını sağlar. Oktreotid verilmesi plazma glukagon
düzeylerini gerçi hemen düşürürse de bu azalma, uzun süreli kullanımlarda,
semptomatik düzelmenin varlığını sürdürmesine rağmen genellikle devam etmez.
Gastrinoma/Zollinger-Ellison sendromu: H -reseptör blokörleriyle veya proton pompası
2
inhibitörleriyle uygulanan tedavi, genellikle aşırı gastrik asit salgısını kontrol eder.
Ancak, yine belirgin bir semptom olan diyare proton pompası inhibitörleri veya H2-
reseptör blokörleri ile yeterli düzeyde hafifletilemeyebilir. SANDOSTATİN LAR aşırı
gastrik asit salgısının azaltılmasına ve diyare dahil semptomların düzeltilmesinde
yardımcı olabilir zira bazı hastalarda yükselmiş gastrin düzeylerinde baskılama sağlar.
İnsülinoma: Oktreotid verilmesi, dolaşımdaki immünoreaktif insülin düzeylerini azaltır.
Tümörleri cerrahi tedavi ile alınmaya elverişli (operabl) olan hastalarda oktreotid,
cerrahi tedavi öncesinde normoglisemi sağlayabilir ve bunu devam ettirebilir. Cerrahi
tedavisi olanaksız benign veya malign tümörü olan hastalarda glisemi kontrolu,
dolaşımdaki insülin düzeylerinde sürekli bir azalma sağlanmasa bile düzelebilir.
Orta bağırsaktan kaynaklanan veya primer kaynağı bilinmeyen ancak orta bağırsak dışı
bölgeden kaynaklanan tümörlerin ekarte edilmiş olduğu ilerlemiş nöroendokrin
tümörleri:
Faz III, randomize, çift kör, plasebo kontrollü bir çalışma (PROMID), SANDOSTATİN
LAR’ın orta bağırsakta ilerlemiş nöroendokrin tümörleri olan hastalarda tümör
büyümesini inhibe ettiğini göstermiştir. 85 hasta 18 hafta süreyle ya da tümör
progresyonuna ya da ölüme kadar 4 haftada bir SANDOSTATİN LAR 30 mg (n=42) ya
da plasebo (n= 43) almak üzere randomize edilmiştir.
Başlıca dahil etme kriterleri şunlar olmuştur: önceden tedavi görmemiş; histolojik olarak
doğrulanmış; lokal olarak cerrahi tedaviye uygun olmayan veya metastatik, iyi
diferansiye; fonksiyonel olarak aktif veya inaktif nöroendokrin tümörler/karsinomlar;
primer tümörün orta bağırsakta olması ya da eğer pankreas, göğüs ya da başka bölgede
primer tümör ekarte edilmişse, orijinin bilinmemesi fakat orta bağırsak olduğu
düşünülmesi.
Birincil sonlanım noktası tümör progresyonu ya da tümör ile ilişkili ölüm (TTP) olarak
belirlenmiştir.
11Tedavi amaçlı analiz popülasyonunda (ITT) (tümü randomize edilmiş hastalar)
SANDOSTATİN LAR ve plasebo gruplarına sırasıyla 26 ve 41 progresyon ya da tümör
ile ilişkili ölüm görülmüştür (HR = 0,32; %95 GA, 0,19 ila 0,55; p = 0,000015).
Randomizasyonda 3 hastanın sansürlendiği bir konservatif ITT (cITT) analiz
popülasyonunda, SANDOSTATİN LAR ve plasebo gruplarına sırasıyla 26 ve 40
progresyon ya da tümör ile ilişkili ölüm görülmüştür (HR = 0,34; %95 GA, 0,20 ila 0,59;
p değeri = 0,000072; Şekil 1). Tümör progresyonuna kadar geçen medyan süre
SANDOSTATİN LAR grubunda 14,3 ay (%95 GA, 11,0 ila 28,8 ay), plasebo grubunda
ise 6,0 ay (%95 GA, 3,7 ila 9,4 ay) olmuştur.
Son çalışma tedavisinde ek hastaların sansürlendiği protokole göre analiz
popülasyonunda (PP) SANDOSTATİN LAR ve plasebo kullananlar arasında sırasıyla
19 ve 38 tümör progresyonu ya da tümör ile ilişkili ölüm görülmüştür (HR = 0,24; %95
GA, 0,13 ila 0,45; p = 0,0000036).
Şekil 1 TTP'nin SANDOSTATİN LAR ile plaseboyu karşılaştıran Kaplan-
Meier tahminleri (konservatif ITT popülasyonunda)
Placebo: 40 vaka
Medyan: 6,0 ay
Fonksiyonel aktivite ile sınıflara ayrılmış Logrank testi: P=0,000072, HR=0,34 [%95 GA: 0,20-0,59]
12
ınaro
altsaH
SANDOSTATİN LAR: 26 vaka
Medyan: 14,3 ay
Randomizasyondan beri geçen süre
Riskte
olan
hastalarTablo 1 Analiz popülasyonuna göre TTP sonuçları
TTP Vakaları Medyan TTP ay [% 95 GA]
HR [%95 GA]
SANDOSTATİN SANDOSTATİN p-değeri *
Plasebo Plasebo
LAR LAR
ITT 26 41 NR NR 0,32
[%95 GA; 0,19 ila
0,55] P=0,000015
cITT 26 40 14,3 6 0,34
[%95 GA; 11 ila [%95 GA; 3,7 ila [%95 GA; 0,2 ila 0,59]
28,8] 9,4] P=0,000072
PP 19 38 NR NR 0,24
[%95 GA; 0,13 ila
0,45] P=0,0000036
NR= rapor edilmemiş (not reported); HR= tehlike oranı (hazard ratio); TTP= tümör progresyon zamanı
(time to tumour progression); ITT=tedavi amaçlı analiz (intention to treat); cITT=konservatif ITT; PP= per
protokol
* Fonksiyonel aktivite ile sınıflara ayrılmış Logrank testi
Fonksiyonel aktif (HR=0,23; %95 GA, 0,09 ila 0,57) ve inaktif tümörlü (HR = 0,25;
%95 GA, 0,10 ila 0,59) hastalarda tedavi etkisi benzer bulunmuştur.
Altı aylık tedaviden sonra, SANDOSTATİN LAR grubundaki hastaların %67'sinde ve
plasebo grubundaki hastaların %37'sinde stabil hastalık gözlenmiştir.
Bu önceden planlanmış ara analizde SANDOSTATİN LAR'ın gözlemlenen belirgin
klinik yararı sebebi ile alım durdurulmuştur.
SANDOSTATİN LAR'ın bu çalışmadaki güvenliği, varolan güvenlik profili ile tutarlı
olmuştur.
TSH salgılayan hipofiz adenomlarının tedavisi: Dört haftada bir İ.M. SANDOSTATİN
LAR enjeksiyonunun TSH salgılayan hipofiz adenomları olan hastalarda yükselmiş tiroit
hormonlarını baskıladığı, TSH’yi normalize ettiği ve hipertiroidi belirti ve
semptomlarında iyileşme sağladığı gösterilmiştir. SANDOSTATİN LAR’ın tedavi
etkisi, 28 hafta sonrasında başlangıç ile karşılaştırıldığında istatistiksel anlamlılığa
ulaşmıştır ve tedavi faydası 6 aya kadar devam etmiştir.
5.2. Farmakokinetik özellikler
Genel özellikler:
Emilim:
Bir tek intramüsküler SANDOSTATİN LAR enjeksiyonundan sonra serum oktreotid
konsantrasyonu, sonraki 1 saat içinde geçici olarak maksimal değerlere yükselir ve bunu,
oktreotid düzeylerinin 24 saat içerisinde ölçülemeyen değerlere indiği bir dönem izler.
Birinci gündeki bu maksimal düzeyden sonraki 7 gün boyunca hemen bütün hastalardaki
oktreotid düzeyleri subterapötik değerlerde kalır ve daha sonra tekrar yükselerek 14. gün
dolayında bir plato çizmeye başlar ve sonraki 3-4 hafta boyunca nispeten sabit kalır. 1.
gün elde edilen maksimal düzey, plato fazındakinden daha düşüktür ve ilk gün total
13dozun en çok %0,5'i salıverilir. Yaklaşık 42. günden sonra oktreotid konsantrasyonları
yavaş yavaş azalır ve bu, dozaj formundaki polimer matriksin terminal parçalanma
fazına eşlik eder.
Akromegali vakalarında 10, 20 ve 30 miligramlık tek doz SANDOSTATİN LAR
uygulamalarından sonraki ortalama oktreotid plato düzeyleri, sırasıyla litrede 358, 926
ve 1710 nanogram olarak ölçülmüştür. 4 hafta arayla yapılan 3 enjeksiyondan sonra elde
edilen kararlı serum düzeyleri, bu değerlerden yaklaşık 1,6-1,8 kat daha yüksek olup 20
ve 30 miligramlık çoklu SANDOSTATİN LAR enjeksiyonlarından sonra litrede
sırasıyla 1557 ve 2384 nanogram olarak ölçülmüştür.
Karsinoid tümör vakalarında 4 hafta arayla uygulanan 10, 20 ve 30 miligramlık çoklu
SANDOSTATİN LAR enjeksiyonlarından sonra serumdaki ortalama (ve medyan)
kararlı oktreotid düzeyleri de yine doz arttıkça yükselmiş ve sırasıyla litrede 1231 (894),
2620 (2270) ve 3928 (3010) nanogram bulunmuştur.
Dağılım:
28 aya kadar SANDOSTATİN LAR enjeksiyonunu kapsayan bir süre boyunca ortaya
çıkan örtüşen serbest bırakma profillerine dayanarak, beklenenin üzerinde bir oktreotid
birikimi meydana gelmemiştir.
SANDOSTATİN LAR enjeksiyonunu izleyen farmakokinetik oktreotid profili, polimer
matriksten gerçekleşen salıverilmeyi ve bu matriksin biyodegradasyonunu yanısıtır.
Sistemik dolaşıma salıverildiğinde, oktreotid, subkutan uygulama için tarif edilen,
bilinen farmakokinetik özelliklerine göre dağılır. Oktreotidin kararlı durumda dağılım
hacmi 0.27 L/kg ve toplam vücut klirensi 160 mL/dakika’dır. Plazma protein bağlama
oranı %65’tir ve kan hücrelerine neredeyse hiç ilaç bağlanmaz.
7-17 yaş arası, ayda bir SANDOSTATİN LAR 40 mg almakta olan, hipotalamik
obeziteli pediatrik hastalardan alınan sınırlı kan örnekleriyle elde edilen farmakokinetik
veriler, ilk enjeksiyondan sonra 1,395 ng/L ve kararlı durumda 2,973 ng/L düzeyinde
ortalama oktreotid çukur plazma konsatrasyonları gözlendiğini göstermektedir.
Gönüllüler arasında yüksek bir değişkenlik gözlenmektedir.
Kararlı durumdaki çukur oktreotid konsantrasyonlarının yaş ve VKİ (Vücut kitle
indeksi) ile korelasyon göstermediği ancak vücut ağırlığıyla (52,3 – 133 kg) orta dereceli
bir korelasyon gösterdiği belirlenmiş olup, erkek ve kadın hastalar arasında anlamlı
derecede farklı olduğu, yani kadın hastalarda yaklaşık %17 oranında daha yüksek olduğu
görülmüştür.
Biyotransformasyon:
Biyotransformasyon ile ilgili ek bir veri yoktur.
Eliminasyon:
Total vücut klerensi 160 ml/dakikadır.
Doğrusallık/Doğrusal Olmayan Durum:
28 aya kadar uzayabilen süreler boyunca 4 haftada bir yapılan SANDOSTATİN LAR
uygulamalarından sonra vücutta oktreotid, salıverme profillerinin üstüste gelmesiyle
beklenenden daha fazla birikmemiştir.
Hastalardaki karakteristik özellikler
14Bu bölüme ait bilgi bulunmamaktadır.
5.3 Klinik öncesi güvenilirlik verileri
Hayvanlarda yürütülen akut ve tekrarlanan doz toksikolojisi, genotoksisite,
karsinojenisite ve üreme toksikolojisi çalışmaları insanlar için spesifik güvenlilik
problemi ortaya koymamıştır.
Hayvanlarda yürütülen üreme çalışmaları 1 mg/kg/güne varan parental dozlarda
oktreotide bağlı teratojenik, embriyo/fötal veya diğer üreme etkilerine dair bir kanıt
ortaya koymamıştır. Sıçan yavrularında aşırı farmakodinamik aktivitenin neden olduğu
GH inhibisyonuna bağlı ve geçici özellikte bir miktar fiziksel büyüme geriliği not
edilmiştir (bkz. Bölüm 4.6).
Jüvenil sıçanlarda spesifik çalışmalar yürütülmemiştir. Pre- ve post-natal gelişim
çalışmalarında, tüm gebelik ve laktasyon periyodu boyunca oktreotid verilen dişilerin F1
döllerinde azalmış büyüme ve olgunlaşma gözlenmiştir. Erkek F1 döller için geç testis
inmesi gözlenmekle birlikte etkilenmiş F1 erkek yavruların fertilitesi normal kalmıştır.
Bu nedenle yukarıda bahsedilen gözlemler geçici olup, GH inhibisyonundan
kaynaklandıkları düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Toz (Flakon):
Poli (DL-laktit-ko-glikolit)
Steril mannitol
Çözücü içeren şırınga (parenteral kullanım):
Sodium karboksimetil selüloz
Mannitol
Poloksamer 188
Enjeksiyonluk su
6.2. Geçimsizlikler
Geçimlilik çalışmaları bulunmadığından, bu tıbbi ürün diğer tıbbi ürünlerle
karıştırılmamalıdır.
6.3. Raf ömrü
36 ay
Sulandırıldıktan sonra saklanmamalıdır, derhal kullanılmalıdır.
6.4. Saklamaya yönelik özel tedbirler
2°-8° C arasında buzdolabında saklayınız. Dondurmayınız.
Işıktan korumak için flakonu kutunun içinde saklayınız.
SANDOSTATİN LAR, enjeksiyon günü 25°C’nin altındaki oda sıcaklığında kalabilir.
Ancak süspansiyon intramüsküler enjeksiyondan hemen önce hazırlanmalıdır.
156.5. Ambalajın niteliği ve içeriği
Mikroküreler floroelastomer kaplı bir lastik tıpası olan, 6 ml'lik, koyu mavi renkli
alüminyum bir geçme kapak ile yalıtılarak kapatılmış bir cam flakon içindedir.
Taşıyıcı çözelti iki lastik tıpa ile kapatılmış olan (bir ön ve bir piston tıpası) kullanıma
hazır dolu bir cam enjektör içinde paketlenmiştir.
Flakon adaptörü.
Bir güvenlik enjeksiyon iğnesi [40 mm (1,5 inç), 19 gauge].
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
16İLACIN UYGULANMASI İLE İLGİLİ BİLGİLER
Ürünün uygulanması ile ilgili daha detaylı bilgi için Bölüm 4.2’ye bakınız.
SANDOSTATİN LAR İ.M. kullanma talimatı
YALNIZCA DERİN İNTRAMÜSKÜLER ENJEKSİYON İÇİNDİR.
İçerik
a SANDOSTATİN LAR toz içeren bir flakon
b Bitmiş ürünü süspansiyon haline getirmek için taşıyıcı çözeltisini içeren bir kullanıma
hazır dolu enjektör (2 ml)
c Bitmiş ürünü süspansiyon haline getirmek hazırlamak için bir flakon adaptörü
d Bir adet 19G x 1,5” güvenlik enjeksiyon iğnesi
Derin intragluteal (intramüsküler) enjeksiyondan önce SANDOSTATİN LAR’ın uygun
biçimde hazırlanmasını sağlamak için aşağıdaki talimatları dikkatle izleyiniz.
SANDOSTATİN LAR’ın sulandırılarak hazırlanmasında 3 kritik adım bulunmaktadır.
Bunların takip edilmemesi ilacın uygun şekilde uygulanamamasına yol açabilir.
• Enjeksiyon kiti oda sıcaklığına gelmelidir. Enjeksiyon kitini buzdolabından
çıkarın ve sulandırarak hazırlamadan önce en az 30 dakika oda sıcaklığında
bekletiniz; fakat 24 saati geçirmeyiniz.
• Taşıyıcı çözelti eklendikten sonra tozun tam olarak doygunluğa ulaştığından
emin olunması için flakonu en fazla 5 dakika bekletiniz.
• Doygunluğa ulaşıldıktan sonra homojen bir süspansiyon oluşana kadar flakonu
orta şiddette en az 30 saniye yatay doğrultuda çalkalayınız. SANDOSTATİN
LAR süspansiyonu uygulamadan hemen önce hazırlanmalıdır.
SANDOSTATİN LAR yalnızca eğitimli bir sağlık personeli tarafından uygulanmalıdır.
171. Adım
• SANDOSTATİN LAR enjeksiyon kitini,
buzdolabından dışarı çıkarınız.
DİKKAT: Sulandırarak hazırlama işlemini
30 dakika
enjeksiyon kiti oda sıcaklığına ulaştıktan sonra
20oC- 25oC
başlatmak çok önemlidir. Enjeksiyon kitini
sulandırarak hazırlamadan önce en az 30 dakika
oda sıcaklığında bekletin; fakat 24 saati
geçirmeyiniz.
Not: Enjeksiyon kiti gerekli olması durumunda tekrar
buzdolabına konulabilir.
2. Adım
• Flakonun plastik kapağını çıkarın ve flakonun lastik
tıpasını alkollü bir bezle silin.
• Flakon adaptörü ambalajının kapak filmini çıkarın;
fakat flakon adaptörünü ambalajından ÇIKARMAYIN.
• Flakon adaptörü ambalajını tutarken, flakon adaptörünü
flakonun tepesine gelecek şekilde konumlandırın ve
yerine yerleşene kadar tam olarak itin; doğru şekilde
ittiğinizi duyulabilir bir “klik” sesi doğrulayacaktır.
• Flakon adaptörünü dikey bir hareketle ambalajından
çıkarın.
183. Adım
• Seyreltici çözelti ile dolu enjektörün başlığını çıkarın ve
enjektörü flakon adaptörüne vidalayın.
• Flakon içindeki tüm seyreltici çözeltiyi transfer etmek
amacıyla pistonu yavaşça aşağı doğru bastırın.
4. Adım
DİKKAT: Seyreltici çözeltinin tozu tam olarak
doyurduğundan emin olunması için flakonun 5 dakika
bekletilmesi çok önemlidir.
Not: Flakonda biraz fazla basınç olduğundan, piston
kolunun hafifçe yukarıya doğru hareket etmesi 5 dakika
normaldir.
• Bu aşamada hastayı enjeksiyon için hazırlayın.
5. Adım
• Doyurma aşamasından sonra, pistonu sonuna kadar
enjektöre doğru bastırdığınızdan emin olun.
DİKKAT: Pistonu basılı halde tutun ve tozun taşıyıcı
çözelti içinde tamamen süspansiyon haline (süte benzer
homojen süspansiyon) gelmesi için flakonu yatay bir
yönde en az 30 saniye boyunca orta şiddette
çalkalayın.
Eğer toz tamamen süspansiyon halinde değilse, orta
şiddette fazladan bir 30 saniye kadar çalkalamayı
sürdürün.
196. Adım
• Enjeksiyon bölgesini alkollü bir bezle temizleyin.
• Enjektör ve flakonu ters çevirin, yavaşça pistonu çekin
ve flakon içeriğinin tamamını enjektöre doldurun.
• Enjektörü flakon adaptöründen çıkarın.
7. Adım
• Güvenlikli enjeksiyon iğnesini enjektöre vidalayın.
• Enjektörü hafifçe tekrar sallayarak süte benzer homojen
süspansiyonun oluştuğundan emin olun.
• Koruyucu kapağı doğrudan iğnenin üzerinden alın.
• Gözle görünür hava kabarcıklarını uzaklaştırmak için
enjektöre hafifçe vurun ve kabarcıkların enjektörden
çıkmasını sağlayarak enjektörün havasını alın.
Enjeksiyon bölgesinin kontamine olmadığından emin
olun.
• Hastaya uygulamak üzere hemen 8. Adıma ilerleyin.
Herhangi bir gecikme sedimentasyona sebep olabilir.
208. Adım
• SANDOSTATİN LAR yalnızca derin intramüsküler
Enjeksiyon bölgesi
enjeksiyon yoluyla verilmelidir; ASLA intravenöz
biçimde uygulanmaz.
• İğneyi sonuna kadar sol ya da sağ gluteus içine deriye
90οC’lik açıyla sokun. 90oC’lik
açı
• Herhangi bir kan damarının delinmediğinden emin
olmak için pistonu yavaşça geriye çekin (eğer bir kan
damarı delinmişse yeniden konumlandırın).
• Enjektör boşalana kadar pistonu yavaşça bastırın.
İğneyi enjeksiyon yerinden çıkarın ve emniyet
muhafazasını aktive edin (Adım 9’da gösterildiği gibi).
9. Adım
• Gösterilen iki yöntemden birisini kullanarak emniyet
muhafazasını iğne üzerinde aktive edin:
− emniyet muhafazasının menteşeli bölümünü sert bir
yüzeye bastırın (şekil A)
− ya da menteşeyi parmağınızla ileriye doğru itin
(şekil B)
• Duyulabilir bir “klik” sesi aktivasyonu doğru şekilde
yaptığınızı doğrulayacaktır.
• Enjektörü hemen atın (kesici aletlerin atıldığı bir kaba).
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık/Beykoz/İstanbul
8. RUHSAT NUMARASI
108 / 20
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.08.2000
Ruhsat yenileme tarihi: 12.10.2020
10. KÜB’ÜN YENİLENME TARİHİ
21