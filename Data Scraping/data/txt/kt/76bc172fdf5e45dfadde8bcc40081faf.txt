1 / 7 KULLANMA TAL İMATI  
 
HİTRİZİN 10 mg film kaplı tablet  
Ağızdan alınır.  
 
 Etkin madde: Her bir film kaplı tablet 10 mg setirizin dihidroklorür içerir.  
 Yardımcı maddeler: Laktoz monohidrat ( inek sütünden üretilir ), mısır nişastası, sodyum 
nişasta glikolat, kolloidal silikon dioksit, magnezyum stearat, Opadry OY -38951 white:  
hidroksipropil metil sel üloz, titanyum dioksit, polietilen glikol, talk  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
1. HİTRİZİN nedir ve ne için kullanılır?  
2. HİTRİZİN kullanmadan önce dikkat edilmesi gerekenler  
3. HİTRİZİN nasıl kullanılır?  
4. Olası yan etkiler nelerdir?  
5. HİTRİZİN’in saklanması  
Başlıkları yer almaktadır.  
 
1. HİTRİZİN nedir ve ne için kullanılır?  
HİTRİZİN, beyaz film kaplı, bir yüzü “HTZ” yazılı, diğer yüzü ortadan çentikli, hafif 
bombeli tabletlerdir. Her kutuda 10 veya 20 tablet bulunur.  
 
HİTRİZİN  alerjik nezle  ve kurdeşen tedavisinde kullanılan bir ilaçtır.  
 
HİTRİZİN;  
6 yaş ve üzeri çocuklarda ve erişkinlerde;  
 Alerjik nezlenin burun ve göz ile ilgili belirtilerinin tedavisinde  ve ürtikerin (kurdeşen) 
tedavisinde kullanılır.  
 
2.  HİTRİZİN kullanmadan önce dikkat edilmesi gerekenler  
HİTRİZİN’i aşağıdaki durumlarda KULLANMAYINIZ  
 HİTRİZİN’in etkin maddesine veya yardımcı maddelerden herhangi birine, hidroksizine 2 / 7 veya piperazin  türevlerine karşı aşırı duyarlılık öykünüz varsa,  
 Ağır böbrek yetmezliğiniz ( kreatinin kl irensinizin  (böbrek fonksiyonlarını izlemek için 
kullanılan bir madde olan kreatininin böbrekler aracılığıyla kandan temizlenmesi) 10 
ml/dk’nın  altında olduğu böbrek yetmezliği ) var ise bu ilacı kullanmayınız.  
 HİTRİZİN’i 6 yaş altı çocuklarda kullanmayınız.  
 
HİTRİZİN’i aşağıdaki durumlarda DİKKATL İ KULLANINIZ  
 Böbrek yetmezliğiniz varsa, doktorunuza danışınız. Eğer gerekirse, ilacınızın dozu  
azalt ılacaktır. Doktorunuz almanız gereken yeni dozu belirleyecektir.  
 İdrara çıkma problemleriniz varsa (omurilik problemleri ya da prostat veya mesane 
problemleri) doktorunuza danışınız.  
 Sara (epilepsi) hastasıysanız ya da konvulsiyon (nöbet, havale) geçirme r iskiniz varsa,  
doktorunuza danışınız.  
 Tavsiye edilen dozlarda kullanılan HİTRİZİN ile birlikte alkol alındığında (0,5 g/l kan  
seviyesi – bir kadeh şaraba denk gelir) klinik olarak önemli bir etkileşim gözlenmemiştir.  
Ancak, daha yüksek dozlarda HİTRİZİN ve  alkolün birlikte kullanılmasının güvenliliğine  
ilişkin veri bulunmamaktadır. Bu nedenle, diğer antihistaminiklerde olduğu gibi, 
HİTRİZİN ile birlikte alkol kullanımından kaçınmalısınız.  
 Alerji testi yaptırmanız gerekiyorsa, testten birkaç gün önce HİTRİZİ N ile tedaviyi kesip 
kesmeyeceğinizi doktorunuza danışınız. HİTRİZİN alerji testinin sonuçlarını 
etkileyebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
HİTRİZİN’in  yiyecek ve içecek ile kullanılması:  
HİTRİZİN’i aç veya tok karnına alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Setirizinin hamile kadınlarda kullanımından kaçınılmalıdır. İlacın hamilelik sırasında kazara 
kullanımının fetüs için zararlı bir etkisi olmasa da HİTRİZİN’in hamilelik boyunca ancak 
mutlak gerekli olduğunda dikkatle kullanılması önerilir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
HİTRİZİN’in içeriğindeki etkin madde (setirizin) anne sütüne geçtiğinden anne sütü ile 
beslenen bebeklerde istenmeyen etki görülm e riski göz ardı edilemez. E mziren annelerin 3 / 7 HİTRİZİN’i kullanması önerilmez.  
 
Araç ve makine kullanımı  
Önerilen 10 mg dozda setirizin  araç kullanma becerisi, uykuya dalma ve simule  montaj hattı 
(ilacın uyuşukluk/uyku hali etkisini ölçmede kullanılan, gerçek iş ortamındaki performansı 
temsil eden, bilgisayarla yapılan ve uyku halindeki tüm değişkenlere hassas ölçüm testi) 
verimliliğine klinikte anlamlı etki göstermemiştir.  
 
Araç kull anmayı planlayan, potansiyel olarak tehlikeli işlerde çalışan ve makine kullanan 
hastalar, önerilen dozu aşmamalı ve ilaca verdikleri yanıtı dikkate almalıdırlar. Bu tip duyarlı 
hastalarda, HİTRİZİN’in alkol veya diğer santral sinir sistemi depresanları (b askılayıcıları) ile 
eşzamanlı kullanımı, uyanıklıkta azalmaya ve performans bozukluğuna yol açabilir.  
 
HİTRİZİN’in içeriğinde bulunan bazı yardımcı maddeler hakkında önemli bilgiler  
HİTRİZİN’in  içeriğinde laktoz bulunur. Eğer doktorunuz, bazı şeker çeşitlerine karşı hassas 
olduğunuzu belirtmişse, bu ilacı kullanmadan önce doktorunuza danışınız.  
 
Diğer ilaçlarla birlikte kullanımı:  
Setirizinin diğer ilaçlarla bilinen klinikte anlamlı bir etkileşi mi yoktur.  
 
HİTRİZİN’in alkol veya diğer santral sinir sistemi depresanları (baskılayıcıları) (örn. 
benzodiazepin, valproat, topiramat) ile eşzamanlı kullanımı, uyanıklıkta azalmaya ve  
performans bozukluğuna yol açabilir.  
 
Eğer reçeteli ya da reçetesiz her hangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. HİTRİZİN nasıl kullanılır?  
Uygun kullanım ve doz/uygulama sıklığı için talimatlar:  
 6-12 yaş arasındaki çocuklarda:  
Günde iki kez 5 mg (günde iki kez 1/2 tablet)  
 
 12 yaş üstü ergen ve erişkinlerde:  
Günde bir kez 10  mg (1 tablet) uygulanır.  
 
Uygulama yolu ve metodu:  
HİTRİZİN ağızdan kullanım içindir.  
HİTRİZİN’i  yeterli miktarda sıvı (örn. bir bardak su) ile yutunuz.  
 
Değişik yaş grupları:  
 Çocuklarda kullanım: 6 yaş altı çocuklarda HİTRİZİN’in kullanımı önerilmez çünkü bu 
formülasyon doğru doz adaptasyonuna izin vermemektedir.  4 / 7  Yaşlılarda kullanım: Böbrek işlevi normalse dozun azaltılmasına gerek yoktur.  
 
Özel kullanım durumları:  
Böbrek/Karaciğer yetmezliği  
Böbrek yetmezliği ve karaciğer yetmezliğiniz var ise doz böbrek yetmezliğinin şiddetine göre 
doktorunuz tarafından ayarlanır.  
 
Böbrek yetmezliği olan çocuklard a doz, böbrek fonksiyonu (işlevi) ve vücut ağırlığı göz 
önüne alınarak, doktor tarafından bireysel olarak ayarlanmalıdır.  
 
Sadece karaciğer yetmezliği olan hastalar normal reçetelenen dozu alabilirler. Hem böbrek 
hem de karaciğer yetmezliği olan hastalarda  doz ayarlanması önerilir.  
 
Eğer HİTRİZİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla HİTRİZİN kullandıysanız  
Doz aşımında, aşağıda belirtilen yan etkil er daha şiddetli olabilir. Konfüzyon (zihin 
karışıklığı),  diyare (ishal), sersemlik hissi, halsizlik, baş ağrısı, kırıklık, göz bebeklerinin 
büyümesi, kaşıntı,  durmaksızın hareketle belirgin aşırı huzursuzluk hali, sedasyon, somnolans 
(uyuklama hali),  stupor (uyuşukluk), taşikardi (anormal hızlı kalp atışı), tremor (titreme) ve 
idrar retansiyonu  (birikmesi) gibi yan etkiler bildirilmiştir.  
 
HİTRİZİN’den kullanmanız gerekenden fazlasını kullanmışsanız hemen bir doktor veya eczacı 
ile konuşunuz.  
 
HİTRİZİN’i kullanmayı unutursanız  
Doktorunuzun size verdiği talimatlara uygun olarak ilacı almaya devam ediniz.  
 
Unutulan dozları dengelemek için çift doz almayınız.  
 
HİTRİZİN ile tedavi sonlandırıldığındaki oluşabilecek etkiler  
HİTRİZİN almayı bıraktığınızda nadiren yoğun kaşıntı ve/veya ürtiker (kurdeşen) geri 
gelebilir.  
 
HİTRİZİN ile tedavinin süresi klinik belirtilere ve bireysel olarak hastalığın seyrine bağlıdır. 
Doktorunuzun önerisi olmadan tedaviyi kesmeyiniz, çünkü bu durum hastalığın be lirtilerinin 
tekrar ortaya çıkmasına ya da daha da kötüleşmesine neden olabilir. HİTRİZİN ile tedavinin 
sonlandırılmasına doktorunuz karar vermelidir.  
 
4. Olası yan etkiler nelerdir?  
Tüm ilaçlar gibi HİTRİZİN’in içeriğinde bulunan maddelere duyarlı olan ki şilerde yan etkiler 5 / 7 olabilir.  
 
Aşağıdakilerden biri olursa HİTRİZİN’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
 Alerjik reaksiyonlar, şiddetli reaksiyonlar ve anjiyoödem (yüz veya boğazın şiş mesine 
neden olan ciddi bir alerjik reaksiyon) dahil 
 
Bunların hepsi çok ciddi yan etkilerdir.  
Eğer bunlardan biri sizde mevcut ise sizin HİTRİZİN’e karşı ciddi alerjiniz var demektir. Acil  
tıbbi müdahaleye veya hastaneye yatırılmanıza gerek olabilir.  
 
Bu reaksiyonlar ilacı aldıktan hemen sonra ya da daha sonra başlayabilir. Yukarıda belirtilen 
yan etkiler seyrek ya da çok seyrek görülür.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan   :100 hastanın birinden az, fakat 1.000 hastanın birinden fazla 
görülebilir.  
Seyrek   :1.000 hastanın birinden az, fakat 10.000 hastanın birinden fazla 
görülebilir.  
Çok seyrek   :10.000 hastanın 1’inden az görülebilir.  
Bilinmiyor   :Eldeki verilerden hareketle tahmin edilemiyor.  
 
Yaygın:  
 Somnolans (uyuklama hali)  
 Sersemlik hissi  
 Baş ağrısı  
 Farenjit (yutak iltihabı)  
 Rinit (nezle)  (çocuklarda)  
 Diyare  (ishal)  
 Mide bulantısı  
 Ağız kuruluğu  
 Halsizlik  
 
Yaygın olmayan:  
 Ajitasyon (aşırı huzursuzluk hali)  
 Parestezi (geçici his yokluğu, uyuşma/karıncalanma)  
 Karın ağrısı  
 Kaşıntı  
 Döküntü  
 Asteni (yorgunluk)  6 / 7  Kırıklık  
 
Seyrek:  
 Alerjik reaksiyonlar, bazıları şiddetli (çok seyrek)  
 Depresyon  
 Halüsinasyon (varsanı, gerçekte olmayan şeyleri görmek/ duymak)  
 Agresyon (saldırganlık hali)  
 Konfüzyon (zihin karışıklığı)  
 Uykusuzluk  
 Konvülsiyonlar (istem dışı kas kasılmaları, nöbet, havale)  
 Taşikardi (dakikadaki kalp atım  sayısının –nabzın - normalin üstüne çıkması)  
 Karaciğer fonksiyon anormalliği (transaminaz, alkalen fosfataz, gamma -GT ve bilirubin 
artışı)  
 Ürtiker (kurdeşen)  
 Ödem  
 Kilo artışı  
 
Çok seyrek:  
 Trombositopeni [kanda trombosit  (kan pıhtılaşmasını sağlayan hücreler) sayısının 
azalması]  
 Tik 
 Senkop (baygınlık)  
 Diskinezi (istemli hareket etmede güçlük)  
 Distoni (kasların istem dışı oluşan seğirmeleri, spazmları ya da hareketleri)  
 Titreme  
 Tat alma bozukluğu  
 Bulanık görme  
 Akomodasyon bozukluğu (gözde uyum bozukluğu)  
 Okülojirasyon (göz küresinin istem dışı, herhangi bir yönde hareketi)  
 Anjiyo ödem (eller, ayaklar, bilekler, yüz, dudakların şişmesi ya da özellikle ağız veya 
boğazın yutmayı veya nefes almayı zorlaştıracak şekilde şişmeler inde)  
 Sabit ilaç erüpsiyonu (döküntü)  
 Enürez (idrar kaçırma)  
 Disüri (ağrılı işeme)  
 
Bilinmiyor:  
 İştah artışı  
 İntihar düşüncesi  (intihara ilişkin tekrarlayan düşünceler veya intihar endişesi)  
 Kabus görme  
 Unutkanlık  
 Hafıza bozukluğu  7 / 7  Denge bozukluğundan kaynaklanan baş dönmesi (vertigo)  
 İdrar yapamama, işeme zorluğu  
 Yoğun kaşıntı ve/veya ürtiker (kurdeşen) (tedavi kesildiğinde)  
 Eklem ağrısı  
 İltihaplı kabarcıkların eşlik ettiği döküntü (akut jeneralize ekzantematöz püstülozis)  
 Hepatit (karaciğer iltihabı)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. HİTRİZİN’in saklanması  
Çocukların göremeyece ği, eri şemeyece ği yerlerde ve ambalajında saklayınız.  
 
25°C altındaki oda sıcak lığında  saklayınız. Işıktan koruyunuz.  
 
Son kullanma tarihiyle uyumlu olarak kullanınız.  
 
Ambalajındaki son kullanma tarihinden sonra HİTRİZİN’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
Deva Holding A.Ş.  
Küçükçekmece/İSTANBUL  
Tel: 0 212 692 92 92  
Faks: 0 212 697 00 24  
E-mail: deva@devaholding.com.tr  
 
Üretim yeri:   
Deva Holding A.Ş.  
Kapaklı/TEKİRDAĞ  
 
Bu kullanma talimatı .../../….  tarihinde onaylanmı ştır. 