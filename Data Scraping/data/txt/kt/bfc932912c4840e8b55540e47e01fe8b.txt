1 KULLANMA TALİMATI  
BIKTARVY® 50 mg/200 mg/25 mg f ilm kaplı tablet  
Ağız yoluyla alınır .   
Etkin maddeler:  Her bir film kaplı tablet 50 mg biktegravire eşdeğer  52,45 mg biktegravir 
sodyum, 200 mg emtrisitabin ve 25 mg tenofovir alafenamide eşdeğer  28,04 mg tenofovir 
alafenamid fumarat içerir.  
Yardımcı maddeler: Tablet çekirdeği: Mikrokristalin selüloz  (E460), kroskarmelloz sodyum  
(E468) , magnezyum stearat ( E470b) . Kaplama maddesi : Polivinil alkol (E203), titanyum 
dioksit (E171), makrogol  (E1521), talk (E553b), kırmızı demir oksit (E172), siyah demir oksit 
(E172).  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz; çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
Bu Kullanma Talimatında: 
1.  BIKTARVY nedir ve ne için kullanılır?  
2.  BIKTARVY ’yi kullanmadan önce dikkat edilmesi gerekenler  
3.  BIKTARVY nasıl kullanılır?  
4.  Olası yan etkiler  nelerdir?  
5.  BIKTARVY ’nin saklan ması  
 
Başlıkları yer almaktadır. 
BIKTARVY çocuğunuz için reçete edilmişse, lütfen bu kullanma talimatındaki tüm 
bilgilerin çocuğunuza yönelik olduğunu unutmayınız (bu durumda "siz" olarak yazan ifadeleri "çocuğunuz" olarak okuyunuz).  
1. BIKTARVY nedir ve ne için kullanılır?  
 
• BIKTARVY üç etkin madde içerir:  
- Biktegravir,  integraz sarmal aktarım inhibitörü (INSTI) olarak bilinen bir 
antiretroviral ilaç (HIV’in dahil olduğu virüs gruplarına karşı kullanılan ilaç grubu).  
- Emtrisitabin,  nükleozid  ters transkriptaz inhibitörü (NRTI) olarak bilinen tipteki bir 
antiretroviral ilaç . 2 - Tenofovir alafenamid, nükleotid revers  transkriptaz inhibitörü (NtRTI) olarak bilinen 
tipteki bir antiretroviral ilaç . 
 
• BIKTARVY film kaplı tablet, tabletin bir yüzeyinde “GSI” ve diğer yüzünde “9883” 
yazan, morumsu kahverengi renkte  ve kapsül şeklinde dir. BIKTARVY 30 tablet lik 
şişelerde sunulmaktadır .  Her şişede tabletlerinizin korunması için bir silika jel desikan  
bulunur ve şişeden çıkarılmamalıdır. Silika jel desikan ayrı bir poşet içinde veya bir 
kutuda bulunur ve yutulmamalıdır. Şu ambalaj boyutları bulunmaktadır: 1 şişe 30 film 
kaplı tablet içeren kutular ve 90 film kaplı tablet içeren (30’luk 3 şişe) kutular.  Tüm 
ambalaj boyutları piyasaya sürülmemiş olabilir.   
• BIKTARVY yetişkinlerde , ergenlerde ve en az 25 kg ağırlığındaki 6 yaş ve üzeri 
çocuklarda insan immün yetmezlik virüsü 1 (HIV -1) enfeksiyonunun tedavi edilmesinde 
kullanılan bir tek tablettir.  
 
• BIKTARVY vücudunuzdaki HIV miktarını azaltır.  Böylece bağışıklık sisteminiz güçlenir 
ve HIV enfeksiyonuyla ilişkili rahatsızlıkların görülme riski azaltılır. 
 
2. BIKTARVY’ yi kullanmadan önce dikkat edilmesi gerekenler  
BIKTARVY’yi  aşağıdaki durumlarda KULLANMAYINIZ : 
• Eğer b iktegravir, emtrisitabin, tenofovir alafenamid  veya bu ilacın diğer 
bileşenlerinden ( kullanma talimatının başında listelenmektedir ) herhangi birine karşı 
alerjiniz varsa . 
 
• Eğer şu anda aşağıdaki ilaçlardan herhangi birini alıyorsanız:  
- rifampisin  (tüberküloz (verem) ve diğer  bakteri  enfeksiyonlarının  tedavisinde 
kullanılır)  
- sarı kantaron  (St. Johns Wort, Hypericum perforatum  (binbirdelik otu) ), depresyon 
ve anksiyete (kaygı bozukluğu) için kullanılan bitkisel bir ilaç veya bunu içeren 
ürünler  
Bunlardan herhangi biri sizin için geçerliyse, BIKTARVY’yi almayın ız ve hemen 
doktorunuza bildiriniz.  
BIKTARVY'yi  aşağıdaki durumlarda DİKKATLİ KULLANINIZ  
BIKTARVY’yi  almadan  önce doktorunuzla konuşunuz : 
• Eğer karaciğer sorunlarınız veya hepatit de dahil olmak üzere bir karaciğer hastalığı 
hikayeniz varsa. Kronik hepatit B veya C de dahil olmak üzere karaciğer hastalığı olan 
ve antiretrovirallerle tedavi uygulanan hastalarda şiddetli ve potansiyel olarak ölümcül 
karaciğer komplikasyonları meydana gelme olasılığı daha yüksektir. Eğer sizde hepatit B 
enfeksiyonu varsa, doktorunuz sizin için en iyi olan tedavi rejimini dikkatle düşünecektir.  
 3 • Hepatit B enfeksiyonunuz varsa. Karaciğer sorunları BIKTARVY almayı kestikten  
sonra kötüleşebilir.  
Hepatit B hastasıysanız BIKTARVY almayı bırakmayın ız. Ö nce doktorunuzla konuşunuz . 
Daha fazla bilgi için bkz. Bölüm 3, BIKTARVY ile tedavi sonlandırıldığında oluşabilecek 
etkiler . 
• Antiretroviral tedavi sırasında vücut ağırlığında ve metabolik parametrelerde (kan 
lipidleri (kolesterol) ve kan şekeri düzeyleri gibi) bir artış meydana gelebilir. Böyle bir 
durumda doktorunuz size en uygun tedaviyi uygulayacaktır.  
 
• Kanınızda çok fazla laktik asit (laktik asidoz) varsa. Çok fazla laktik asi t ölüme sebep 
olabilecek ciddi ancak nadir görülen bir acil tıbbi durumdur. Eğer bu belirtileri 
hissederseniz, doktorunuz ile derhal görüşün: halsizlik veya normalden daha çok yorgun 
hissetme, olağan dışı kas ağrısı, nefesin kesilmesi veya hızlı nefes alma , mide bulantısı ve 
kusmanın eşlik ettiği karın ağrısı , soğuk ve ya mavi renkli el ve ayaklar,  sersemliği de 
içeren baş dönmesi veya sersemlik  veya hızlı veya anormal kalp atışı.  
 
• Herhangi bir i nflamasyon (iltihap, yangı) veya enfeksiyon  (mikropların vücuda  
girerek, çoğalması sonucu  oluşan bir durumdur ) belirtiniz varsa.   İlerlemiş HIV 
enfeksiyonu (AİDS) ve fırsatçı enfeksiyon (bağışıklık sistemi  zayıf olan/zayıflayan  
kişilerde görülen enfeksiyonlar) geçmişi olan bazı hastalarda, önceki enfeksiyonlardan kaynaklanan inflamasyon bulgu ve belirtileri ve anti- HIV tedavisi başladıktan hemen 
sonra görülebilir.  Bu semptomların, vücutta belirgin semptomlar göstermeksizin mevcut olan enfeksiyonlarla savaşmasını sağlayan vücudun immün (bağışıklık)  cevabındaki bir 
gelişme nedeniyle görüldüğü düşünülmektedir.  
• Oto-immün hastalığınız varsa. Kişinin kendi bağışıklık sisteminin sağlıklı vücut 
dokularına saldırması, HIV enfeksiyonu için ilaçlarınızı almaya başladıktan sonra 
görülebilir. Otoimmün hastalıklar tedaviye başlandıktan aylar sonra görülebilir. 
Enfeksiyona ilişkin belirtilere ya da aşağıdakilere dikkat ediniz:  
-  kaslarda zayıflık,  
-  el ve ayaklarda başlayarak vücuda doğru ilerleyen halsizlik,  
-  çarpıntı, titreme ya da aşırı aktivite  
 
• Kemik sorunlarınız varsa.   BIKTARVY gibi antiretroviral kombinasyon ilaçları alan 
bazı hastalar, osteonekroz  (kemiğe kan tedariki kaybının yol açtığı kemik dokusunun 
ölümü) olarak bilinen bir kemik hastalığı geliştirebilirler.  Bu tür ilaçların uzun süre kullanımı, kortikosteroid kullanımı, alkol kullanımı, çok zayıf bağışıklık sistemine sahip olmak ve aşırı kilolu olmak, bu hastalığın gelişmesine ilişkin birçok risk faktöründen 
bazıları olabilir.  Osteonekroz belirtileri şunlardır:  
- eklemlerde sertlik  
- eklemlerde ağrı ve acı (özellikle kalça, diz ve omuzlarda)  
- hareket güçlüğü  4 • Böbrek hastalığınız varsa ya da yapılan tahliller böbreklerinizde sorun olduğunu 
gösterdiyse. Doktorunuz BIKTARVY tedavisine başlarken ve tedavi süresince 
böbreklerinizin nasıl çalıştığını izlemek amacıyla  uygun oldukça  kan tahlilleri isteyebilir.  
Bu uyar ı geçmişteki herhangi bir dönem de dahi  olsa sizin için geçerliyse lütfen doktorunuza 
danışınız . 
BIKTARVY alırken  
BIKTARVY almaya başladıktan sonra, aşağıdakilere dikkat ediniz : 
• İnflamasyon  veya enfeksiyon  (iltihaplanma)  belirtileri  
• Eklem ağrısı, sertlik  veya kemik sorunları  
Bu belirtilerden  herhangi birini fark ederseniz hemen doktorunuza bildiriniz . Daha fazla 
bilgi için, bkz. B ölüm 4, Olası yan etkiler  nelerdir?  
BIKTARVY’nin  uzun dönem kullanımında böbrek problemleri yaşama olasılığınız vardır  
(bkz. Bölüm 2, B IKTARVY’yi aşağıdaki durumlarda DİKKATLİ KULLANINIZ ). 
Etkili bir antiretroviral tedaviyle, riski azaltılıyor olsa da  bu ilacı almaktayken de başkalarına 
HIV bulaştırabilirsiniz. Hastalığınızı başkalarına da bulaştırmaktan kaçınmak için almanız 
gereken önlemler konusunda doktorunuza danışınız. Bu ilaç, HIV enfeksiyonunun kesin 
çaresi değildir. BIKTARVY’yi alırken de, HIV enfeksiyonu ile ilişkili enfeksiyonlar veya başka hastalıklar geliştirebilirsiniz.  
Çocuklar ve ergenler  
BIKTARVY’yi  yaşına bakılmaksızın  vücut ağırlığı 25 kg’nin altında olan çocuklara ve 
ergenlere ver meyin . BIKTARVY 50 mg/ 200 mg /25 mg film kaplı tablet 'in 6 yaşından küçük  
ya da vücut ağırlığı 25 kg’den az olan çocuklarda ve ergenlerde kullanımı henüz 
araştırılmamıştır.  
BIKTARVY'nin yiyecek ve içecek  ile kullanı lması  
BIKTARVY yiyecekle  veya aç karnına alınabilir. Daha fazla bilgi için, bkz. Bölüm 3, 
BIKTARVY nasıl kullanılır?  
Hamilelik   
Bu ilacı kullanmadan önce doktorunuza veya eczacınıza danışınız.  
• Hamileyseniz , hamile olabileceğinizi düşünüyorsanız veya hamile kalmayı planlıyorsanız 
bu ilacı almadan önce doktorunuza ya da eczacınıza danışınız . 
• Eğer  hamile kalırsanız derhal doktorunuza bildirin ve antiretroviral tedavinizin size ve 
çocuğunuza olası yararları ve riskleri hakkında sorular sorun.  
• Alüminyum ve/veya magnezyum içeren takviyeler ve antasitler: hamileliğiniz sırasında 
BIKTARVY’yi alüminyum ve/veya magnezyum içeren takviye, ilaç ya da antasit 
almadan en az 2 saat önce veya bunlardan 6 saat sonra almanız gerekir.  5 • Kalsiyum ve/veya demir içeren ilaçlar ya da takviyeler: hamileliğiniz sırasında 
BIKTARVY’yi kalsiyum ve/veya demir içeren ilaç ya da takviye almadan en az 2 saat 
önce veya bunlardan 6 saat sonra almanız gerekir. Alternatif olarak, bunları dilediğiniz 
zaman yemekle birlikte alabilirsiniz.  
Hamileliğiniz sırasında BIKTARVY aldıysanız, doktorunuz çocuğunuzun gelişimini izlemek 
için düzenli kan testleri ve başka tanı testleri isteyebilir.  Hamileliği sırasında revers 
transkriptaz inhibitörleri (NRTI) alan annelerin çocuklarında, HIV'e karşı korunmadan 
sağlanan fayda, yan etki riskine ağır basmıştır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
Bu ilacı kullanmadan önce doktorunuza veya eczacınıza danışınız.  
BIKTARVY tedavisi sırasında emzirmeyin iz.  Bu ilacın bileşimindeki etkin maddelerin 
bazıları insan sütüne geçtiğinden BIKTARVY kullanırken emzirmemelisiniz.   
Emzirilen bebeklerde hem HIV bulaşma potansiyeli hem de advers reaksiyon potansiyeli 
nedeniyle, kadınlara BIKTARVY alıyorlarsa emzirmemeleri gerektiği söylenmelidir. Eğer 
emziriyorsanız veya emzirmeyi düşünüyorsanız, doktorunuzla en kısa sürede 
konuşmalısınız.  
Araç ve makine kullan ımı 
BIKTARVY baş dönmesin i de içeren sersemlik haline  yol açabilir. BIKTARVY alırken 
başınızın döndüğünü hissederseniz, araç veya bisiklet sürmeyin, dikkat gerektire n tehlikeli bir 
iş yapmayın ve herhangi bir alet veya makine kullanmayın. 
BIKTARVY' nin içeriğinde bulunan bazı  yardımcı maddeler hakkında  önemli bilgiler  
BIKTARVY sodyum  içermektedir.  
 
Bu tıbbi ürün her tabletinde 1 mmol (23 mg)’dan daha az sodyum ihtiva eder; yani esasında “sodyum içermez”.  
BIKTARVY'nin diğer ilaçlar  ile birlikte kullanımı  
Başka bir ilaç alıyorsanız, yakın zamanda aldıysanız veya alma ihtimaliniz varsa 
doktorunuza veya eczacınıza bildirin iz. BIKTARVY diğer ilaçlarla etkileşime girebilir. 
Sonuç olarak BIKTARVY’nin ya da birlikte almakta olduğunuz diğer ilaçların kanınızdaki 
miktarı etkilenebilir. Bu da almakta olduğunuz ilaçların düzgün bir şekilde çalışmasını 
durdurabilir ya da herhangi bir yan etkisinin ağırlaşmasına neden olabilir. Bazı durumlarda 
doktorunuzun almakta olduğunuz ilaçların dozunu ayarlaması ya da kanınızdaki düzeylerini ölçmesi gerekebilir.  6 BIKTARVY ile birlikte hiçbir şekilde birlikte alınmaması gereken ilaçlar:  
- rifampisin  tüberküloz gibi bazı  bakteri  enfeksiyonların tedavisinde kullanılır , 
- sarı kantaron  (St. Johns Wort, Hypericum perforatum ), depresyon ve anksiyete  (kaygı 
bozukluğu)  için kullanılan bitkisel bir ilaç , veya bunu içeren ürünler  
Yukarıdaki  ilaçlardan herhangi birini kullanmaktaysanız , BIKTARVY’yi  almayın ız ve hemen  
doktorunuza bildiriniz . 
 
Aşağıdaki ilaçlardan herhangi birini kullanmaktaysanız  doktorunuzla konuşunuz : 
 
• HIV ve/veya hepatit B'yi tedavi etmekte kullanılan  ve aşağıdaki maddeleri içeren 
ilaçlar : 
- adefovir dipivoksil, atazanavir, biktegravir, emtrisitabin, lamivudin, tenofovir 
alafenamid veya tenofovir disoproksil  
• Antibiyotikler  - bakteriyel enfeksiyonların tedavisinde kullanılan  ve aşağıdaki 
maddeleri içeren ilaçlar : 
- azitromisin, klaritromisin, rifabutin  veya rifapentin  
• Antikonvülsanlar  - epilepsi (sara hastalığı) tedavisinde kul lanılan nöbet önleyici 
ilaçlar : 
- karbamazepin, okskarbazepin, fenobarbital ve fenitoin 
• İmmüns upresifler  vücüdun transplant (organ nakli) sonrası bağışıklık cevabını kontrol 
etmek için kullanılır, aşağıdaki madde yi içeren ilaçlar:   
- siklosporin 
• Ülser- iyileştiren ilaçlar , aşağıdaki madde yi içeren ilaçlar  
- sükralfat gibi 
 
Yukarıdaki ilaçlardan herhangi birini kullanmaktaysanız doktorunuza bildiriniz.  
Doktorunuza sormadan tedavinizi kendiliğiniz den kesmeyiniz. 
 
Aşağıdaki ilaçları alıyorsanız bir doktor veya eczacıya danışın ız: 
• Antasitler , mide ülserleri, mide yanması veya reflüyü tedavi etmekte kullanılan ve 
alüminyum  ve/veya magnezyum hidroksit içeren ilaçlar  
• Mineral takviyeleri  veya vitaminler , magnezyum veya demir gibi  
 
Bu ilaçların BIKTARVY ile kullanımı hakkında daha fazla bilgi için Bölüm 2 - 
BIKTARVY’yi aşağıdaki durumlarda DİKKATLİ KULLANINIZ’a  bakınız.  
Bu ilaçlardan herhangi birini alıyorsanız BIKTARVY almadan önce doktorunuza veya 
eczacınıza danışın ız.   
 
Antiasitler ve alüminyum ve/veya magnezyum içeren takviyeler : BIKTARVY ilacınızı, 
antiasitler veya alüminyum ve/veya magnezyum içeren takviyelerden en az 2 saat önce almanız gerekecektir. Veya BIKTARVY'yi en az 2 saat sonra yemekle birlikte alabilirsiniz.  
Ancak, hamileyseniz, bkz. Bölüm 2, Hamilelik ve emzirme . 7  
Demir takviyeleri:  BIKTARVY ilacınızı demir takviyelerinden en az 2 saat önce  almanız  
gerekecektir veya yemekle birlikte istediğiniz zaman  alabilirsiniz.  Ancak, hamileyseniz, bkz. 
Bölüm 2, Hamilelik ve emzirme . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  BIKTARVY nasıl kullanılır ? 
Bu ilacı her zaman tam olarak doktorunuzun size söylediği şekilde alınız. Emin değilseniz doktorunuza veya eczacınıza danışınız.  
 
• Uygun kullanım ve doz/uygulama sıklığı için talimatlar:  
Yetişkinler, ergenler ve en az 25 kg ağırlığındaki çocuklar: aç karnına veya yemekle 
birlikte her gün bir tablet. 
Eğer diyalize giriyorsanız, günlük BIKTARVY dozunuzu diyaliz tamamlandıktan sonra alın.  
 
• Uygulama yolu ve metodu : 
 
Oral (ağızdan, yutarak) kullanım içindir .  
 
BIKTARVY yiyecekle  veya aç karnına alınabilir. 
 
Film kaplı tabletler in acı tadı sebebi ile  çiğnenmemeli veya  ezilmemelidir.  
 
• Değişik yaş grupları:  
 
Çocuklarda kullanım:  BIKTARVY’yi  yaşına bakılmaksızın vücut ağırlığı 25 kg’nin altında 
olan çocuklara ve ergenlere ver meyin . BIKTARVY  50 mg/ 200 mg /25 mg film kaplı tablet'in 
6 yaşından küçük ya da vücut ağırlığı 25 kg’den az olan çocuklarda ve ergenlerde kullanımı 
henüz araştırılmamıştır.  
BIKTARVY'de bulunan etkin maddelerden  birini ( tenofovir alafenamid) alan 6 ila 12 yaş ve 
altı arasındaki bazı çocuklarda kemik yoğunluğu kaybı bildirilmiştir. Çocuklarda uzun dönem 
kemik sağlığı ve gelecekteki kırık riskine etkileri belirsizdir.  Doktorunuz çocuğunuzun kemik 
sağlığını gerektiği gibi izleyecektir.  
Yaşlılarda kullanım:  65 yaş ve üzeri hastalarda BIKTARVY kullanımına ilişkin kısıtlı veri 
bulunmaktadır. 65 yaşın üzerindeki  hastalarda BIKTARVY doz ayarlaması gerekmemektedir.  
  
 8 • Özel kullanım durumları : 
Böbrek hastalığı : 
Böbrek hastalığınız varsa lütfen doktorunuza başvurun. Şiddetli böbrek hastalığı durumunda 
BIKTARVY kullanılması önerilmez.  
Karaciğer hastalığı :  
Hafif -orta şiddette karaciğer hastalığınız varsa BIKTARVY için doz ayarlaması gerekli 
değildir. BIKTARVY şiddetli karaciğer hastalığı olan hastalarda araştırılmadığından, şiddetli 
karaciğer hastalığı olan hastalarda kullanılması önerilmemektedir.  
Eğer BIKTARVY’nin etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız  gerekenden daha fazla BIKTARVY kullandıysanız  
BIKTARVY’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Önerilen dozdan daha fazla BIKTARVY alırsanız, bu ilacın yan etkilerine maruz kalma 
riskiniz artabilir (bkz. B ölüm 4, Olası yan etkiler  nelerdir? ). 
Tavsiye için hemen doktorunuza veya en yakın acil servise başvurunuz .  Ne aldığınızı kolayca 
açıklayabilmeniz için tablet şişesini veya kutusunu yanınızda bulundurunuz . 
BIKTARVY’yi  kullanmayı  unutursanız  
Unutulan dozları dengelemek için çift doz almayınız.  
BIKTARVY dozunun atlanmaması önemlidir. 
Bir dozu atlarsanız:  
• BIKTARVY'yi  almadığınızı normalde aldığınız saatten sonraki 18 saat içinde fark 
ederseniz,  tableti en kısa sürede almalısınız.  Sonraki dozu normal saatinde alın. 
• BIKTARVY'yi almadığınızı normalde aldığınız saatten 18 saat veya daha uzun süre sonra 
fark ederseniz,  atlanan dozu almayın ız.  Bekleyiniz  ve sonraki dozu normal saatinde 
alınız. 
BIKTARVY'yi aldıktan sonraki 1 saat içinde kusarsanız  başka bir tablet alın ız. 
BIKTARVY’yi  aldıktan 1 saatten daha uzun süre sonra kusarsanız planlanan sonraki 
tabletinize kadar başka bir tablet almanız gerekmez. BIKTARVY ile tedavi sonlandırıldığında oluşabilecek etkiler  
Doktorunuzla konuşmadan BIKTARVY almayı kesmeyiniz . BIKTARVY tedavisinin 
durdurulması gelecekteki tedavilerin nasıl işleyeceğini ciddi bir şekilde etkileyebilir.  9 Herhangi bir nedenle BIKTARVY almayı keserseniz BIKTARVY tabletlerini almaya 
yeniden başlamadan önce doktorunuzla konuşunuz . 
Elinizde bulunan BIKTA RVY’nin azalması durumunda , doktorunuzdan veya eczacınızdan 
yenisini alın ız. İlacın kısa süre için dahi kesilmesi durumunda virüs miktarı artmaya 
başlayabileceğinden, bu son derece önemlidir.  Daha sonra virüs tedavisi zorlaşabilir. 
Sizde hem HIV enfeksiyonu hem de hepatit B varsa , ilk önce doktorunuzla konuşmadan 
BIKTARVY tedavinizi kesmemek özellikle önemlidir.  Tedavi kesildikten sonra birkaç ay 
kan testleri yaptırmanız gerekebilir.  İlerlemiş karaciğer hastalığı veya sirozu olan bazı hastalarda, tedavinin durdurulması hepatitinizin yaşamı tehdit edici olabilecek şekilde 
kötüleşmesine yol açabileceğinden tedavinin kesilmesi önerilmez.  
Tedaviyi kestikten sonra, özellikle hepatit B enfeksiyonuyla ilişkilendirdiğiniz belirtiler  
olmak üzere yeni veya olağandışı belirtileri hemen doktorunuza bildiriniz . 
Bu ilacın kullanımıyla ilgili başka sorularınız varsa, doktorunuza veya eczacınıza sorunuz . 
 4.  Olası yan etkiler  nelerdir?  
 
Tüm ilaçlar gibi BIKTARVY’nin  içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralamıştır:  
Çok yaygın: 10 hastanı n en az bir inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor. 
 
Tüm ilaçlar gibi bu ilaç da, herkeste görülmese dahi bazı istenmeyen yan etkilere yol açabilir.   
Aşağıdakilerden biri olursa, BIKTARVY’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, dudaklarda, dilde veya boğazda şişme (anjioödem).  
 
Eğer bunlardan biri sizde mevcut ise, sizin BIKTARVY’ye karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:  
 
• İnflamasyon veya enfeksiyon un herhangi bir belirtisi .  İlerlemiş HIV enfeksiyonu 
(AİDS) ve fırsatçı enfeksiyon (bağışıklık sistemi  zayıf olan/zayıflayan  kişilerde görülen 10 enfeksiyonlar) geçmişi olan bazı hastalarda, önceki enfeksiyonlardan kaynaklanan 
inflamasyon bulgu ve belirtileri ve anti- HIV tedavisi başladıktan hemen sonra görülebilir.  
Bu belirtilerin , vücutta belirgin semptomlar göstermeksizin mevcut olan enfeksiyonlarla 
savaşmasını sağlayan vücudun immün cevabındaki bir gelişme nedeniyle görüldüğü düşünülmektedir.  
• Oto-immün hastalıklar,  kişinin kendi  bağışıklık sisteminin sağlıklı vücut dokularına 
saldırması, HIV enfeksiyonu için ilaçlarınızı almaya başladıktan sonra görülebilir. Otoimmün hastalıklar tedaviye başlandıktan aylar sonra görülebilir. Enfeksiyona ilişkin belirtilere ya da aşağıdakilere dikkat ediniz:  
-  kaslarda zayıflık,  
-  el ve ayaklarda başlayarak vücuda doğru ilerleyen halsizlik,  
-  çarpıntı, titreme ya da aşırı aktivite  
Bunların hepsi ciddi yan etkilerdir. A cil tıbbi müdahale gerekebilir .  
Bunları veya inflamasyon veya enfeksiyon belirtileri  fark ederseniz, hemen doktorunuza 
bildirin.  
 
Aşağıdakilerden herhangi birini fark ederseniz doktorunuza söyleyiniz:  
 
Yaygın görülen yan etkiler  
• depresyon  
• anormal rüyalar  
• baş ağrısı  
• baş dönmesi ni de içeren sersemlik hali  
• ishal  
• hasta hissetmek (mide bulantısı)  
• yorgunluk (halsizlik)  
 
Yaygın olmayan yan etkiler  
• kansızlık ( anemi ) 
• kusma  
• karın ağrısı  
• yemeklerden sonra rahatsızlığa neden olan sindirim sorunları (dispepsi)  
• gaz (şişkinlik)  
• yüzde , dudaklarda, dilde veya boğazda şişme (anjiyoödem)  
• kaşıntı (pruritus)  
• döküntü 
• kurdeşen (ürtiker)  
• eklem ağrısı (artralji)  
• intihar düşünceleri ve intihar teşebbüsü (özellikle depresyonu veya ruh sağlığı sorunları 
olan hastalarda)  11 • anksiyete  (kaygı bozukluğu)  
• uyku bozuklukları  
 
Kan testleri ayrıca şunları da gösterebilir:  
• bilirubin ve/veya serum kreatinin olarak adlandırılan maddelerin kanda  olağandan daha 
yüksek düzeylerde bulunması  
 
Seyrek görülen yan etkiler  
• Genellikle grip benzeri semptomlarla başlayan Stevens -Johnson sendromu (SJS), yaşamı 
tehdit edici nitelikte bir rahatsızlıktır. Birkaç gün sonra, şu diğer belirtiler ortaya çıkar:  
o Yanık gibi görünen ve soyulan ağrılı, kırmızı veya mor deri  
o Derinizde, ağzınızda, burnunuzda ve genital bölgelerinizde kabarcıklar  
o Gözlerde kızarıklık, ağrı, sulanma  
Bu semptomlardan herhangi biri sizde varsa ilacınızı derhal kesiniz ve doktorunuza hemen söyleyiniz. 
Herhangi bir yan etki ciddileşirse doktorunuza bildirin. 
HIV tedavisi sırasında görülebilecek diğer etkiler  
Aşağıdaki yan etkilerin sıklığı bilinmemektedir (sıklık, eldeki verilerden hareketle tahmin 
edilememektedir).  
• Kemik sorunları.   BIKTARVY gibi antiretroviral kombinasyon (birleşik tedavi) ilaçları 
alan bazı hastalar, osteonekroz  (kemiğe kan tedariki kaybının yol açtığı kemik dokusunun 
ölümü) olarak bilinen bir kemik hastalığı geliştirebilirler.  Bu tür ilaçların uzun süre 
kullanımı, kortikosteroid kullanımı, alkol kullanımı, çok zayıf bağışıklık sistemine sahip 
olmak ve aşırı kilolu olmak, bu hastalığın gelişmesine ilişkin birçok risk faktöründen bazıları olabilir.  Osteonekroz belirtileri şunlardır:  
- eklemlerde sertlik  
- eklemlerde ağrı ve acı (özellikle kalça, diz ve omuzlarda)  
- hareket güçlüğü  
 Bu belirtilerden  herhangi birini fark ederseniz, doktorunuza bildirin iz. 
 HIV tedavisi sırasında, vücut ağırlığında artış ve ayrıca kan lipidleri ve kan şekeri düzeylerinde yükselme olabilir.  Bu durum kısmen düzelen sağlığa ve yaşam tarzına, kan lipidleri açısından ise bazen HIV ilaçlarının kendisine bağlıdır.  Doktorunuz bu değişiklikler 
için test uygulayacaktır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
 12 Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ‘ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5.  BIKTARVY ’nin saklanması  
BIKTARVY’yi çocukların göremeyeceği, erişemeyeceği yerlerde ve ambalajında saklayınız.  
Son kullanma tarihi ile uyumlu olarak kullanınız. 
 
BIKTARVY'yi şişe ve kutu üzerinde belirtilen son kullanma tarihinden sonra kullanmayınız . 
Son kullanma tarihi belirtilen ayın son gününü ifade eder.  
30ºC altındaki oda sıcaklığında ve nemden korumak için orijinal ambalajında saklayınız. 
Şişeyi sıkıca kapalı olarak saklayınız. Şişe ağzının üzerindeki alüminyum folyonun yırtılmış 
veya kayıp olması halinde ilacı kullanmayınız . 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat s ahibi:   
Gilead Sciences İlaç Tic. Ltd. Şti.  
İçerenköy Mah. Umut Sk. Quick Tower  Sitesi No: 10- 12 İç Kapı No: 21 
Ataşehir/İstanbul  
Tel: 0216 559 03 00 
 
Üretim y eri:  
Humanis Sağlık  A.Ş.  
Karaağaç Mahallesi Fatih Bulvarı No:32 Ç.O.S.B.  
Kapaklı/Tekirdağ  
 Bu kullanma talimatı           tarihinde onaylanmıştır.  