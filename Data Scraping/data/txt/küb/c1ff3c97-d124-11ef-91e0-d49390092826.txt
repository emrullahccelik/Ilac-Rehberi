KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUSİMA 5 mg/100 ml I.V. infüzyon çözeltisi içeren flakon
2. KALİTATİF VE KANTİTATİF BİLEŞİM
100 mL infüzyon çözeltisinde:
Etkin madde:
Zoledronik asit monohidrat 5.33 mg
(5.0 mg zoledronik asit’e eşdeğer)
Yardımcı maddeler:
Sodyum sitrat dihidrat 34.18 mg
(30.0 mg Sodyum sitrat’a eşdeğer)
Yardımcı maddeler için 6.1’e bakınız.
3. FARMASÖTİK FORM
I.V. infüzyon çözeltisi
Berrak ve renksiz çözelti
4. KLİNİK ÖZELLİKLER
4.1 Terapötik endikasyonları
LUSİMA paget hastalığının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Paget hastalığının tedavisi için önerilen doz, bir kez uygulanan 5 mg intravenöz LUSİMA
infüzyonudur.
LUSİMA, sadece tek doz olarak kullanılmalıdır. Doz tekrarı yapılmamalıdır.
Uygulama şekli:
LUSİMA 5 mg/100 ml I.V. infüzyon çözeltisi, delikli bir infüzyon seti aracılığıyla intravenöz
yoldan ve sabit bir infüzyon hızında uygulanmalı ve 30 dakika süreli bir intravenöz infüzyon
ile verilmelidir. LUSİMA infüzyonu ile ilgili bilgi için, bkz. Bölüm 6.6.
Hastalar, LUSİMA verilmeden önce, gereken şekilde hidrate edilmiş olmalıdırlar. Bu,
özellikle yaşlılarda ve diüretik tedavisi gören hastalarda önemlidir.
LUSİMA uygulandıktan sonraki üç gün içinde ortaya çıkan doz sonrası belirtilerin insidansı,
LUSİMA uygulandıktan kısa süre sonra parasetamol veya ibuprofen uygulanarak azaltılabilir.
Özel popülasyonlara ilişkin ek bilgiler:
Böbrek/Karaciğer yetmezliği: Kreatinin klerensi < 35 ml/dakika olan hastalarda LUSİMA
kullanımı kontrendikedir (bkz. Bölüm 4.3 ve 4.4).
Kreatinin klerensi ≥ 35 ml/dakika olan hastalarda doz ayarlamasına gerek yoktur.
Karaciğer yetmezliği bulunan hastalarda doz ayarlaması gerekli değildir (bkz. Bölüm 5.2
Farmakokinetik özellikler).
1/11Pediyatrik popülasyon: Çocuklarda ve 18 yaşın altındaki erişkinlerde güvenlilik ve
etkililikle ilgili verilerin olmaması nedeniyle bu yaş gruplarında LUSİMA kullanılması
önerilmez.
Geriyatrik popülasyon (≥ 65 yaş) : Yaşlılardaki biyoyararlanım, dağılım ve atılımın
yetişkinlerinkine benzer olması sebebiyle doz ayarlamasına gerek yoktur.
4.3. Kontrendikasyonlar
▪ Etkin maddeye, herhangi bir bifosfonata ya da yardımcı maddelerden herhangi birisine
karşı aşırı duyarlılıkta,
▪ Hipokalsemisi bulunan hastalarda (bkz. Bölüm 4.4),
▪ Kreatinin klerensi <35 mL/dakika olan hastalarda ve akut böbrek bozukluğu kanıtı
olanlarda (bkz. Bölüm 4.4),
▪ Gebelik ve laktasyonda (bkz. Bölüm 4.6) kontrendikedir.
4.4. Özel kullanım uyarıları ve önlemleri
Böbrek bozukluğu:
Şiddetli böbrek bozukluğu olan hastalarda (kreatinin klerensi <35 mL/dakika) LUSİMA
kullanımı, bu popülasyondaki artmış böbrek yetmezliği riskine bağlı olarak kontrendikedir.
Özellikle daha önceden böbrek rahatsızlığı olan veya ileri yaş, eş zamanlı nefrotoksik ilaç
kullanan, eş zamanlı diüretik tedavisi alan ya da zoledronik asit uygulamasından sonra
dehidratasyon oluşumu dahil diğer risk faktörlerini taşıyan hastalarda zoledronik asit
uygulamasını takiben böbrek fonksiyonunda bozukluk gözlenmiştir. Hastalarda tek bir
zoledronik asit uygulamasından sonra böbrek bozukluğu gözlenmiştir. Önceden böbrek
bozukluğu olan ya da yukarıda tanımlanan risk faktörlerinden herhangi birini taşıyan
hastalarda nadir olarak diyaliz gerektiren ya da ölüm ile sonuçlanan böbrek yetmezliği
meydana gelmiştir.
Renal yan etki riskini en aza indirmek için aşağıdaki önlemler alınmalıdır:
• Zoledronik asit dozundan önce kreatinin klerensi hesaplanmalıdır (örneğin; Cockcroft-
Gault formülü ile). Önceden böbrek fonksiyon bozukluğu olan hastalarda serum kreatinin
düzeyindeki geçici artış daha fazla olabilir; risk altında olan hastalarda serum kreatinin
düzeyinin ara kontrolü düşünülmelidir.
• Zoledronik asit, böbrek fonksiyonunu etkileyebilecek diğer tıbbi ürünler ile bir arada
verildiğinde dikkatli kullanılmalıdır (Bkz. Bölüm 4.5).
• Hastalar, özellikle yaşlı ve diüretik tedavisi alanlar zoledronik asit uygulamasından önce
uygun şekilde hidrate edilmelidir.
• Zoledronik asit dozu 5 mg’ı aşmamalıdır ve 30 dakika süreli tek infüzyon şeklinde
uygulanmalıdır (Bkz. Bölüm 4.2).
Önceden var olan hipokalsemi:
Mineral metabolizma bozuklukları (örn. paratiroid rezervi yetersizliği, ince bağırsaklarda
kalsiyum emilim bozukluğu) etkin biçimde tedavi edilmelidir. Hekimler, bu hastaların klinik
gözetimini yapmayı göz önünde bulundurmalıdır.
Paget’de hipokalsemi:
Paget hastalığının tedavisinde zoledronik asidin kullanımına bağlı kısa etki başlama süresi
yüzünden, bazen semptomatik olabilen, geçici hipokalsemi gelişebilir ve bu durum zoledronik
asit infüzyonundan sonraki ilk 10 gün içerisinde maksimum düzeydedir (bkz. Bölüm 4.8).
2/11Hastalar, hipokalseminin belirtileri hakkında bilgilendirilmeli ve risk altında olunan dönem
boyunca yeterli klinik gözetim altında tutulmalıdırlar. Paget hastalığı bulunan hastalarda
zoledronik asit infüzyonu öncesinde hastaların serum kalsiyum düzeylerinin ölçülmesi
önerilir.
Zoledronik asit dahil bifosfonat alan hastalarda, şiddetli ve bazen iş göremezliğe yol açan
kemik, eklem ve/veya kas ağrısı seyrek olarak bildirilmiştir.
Çene osteonekrozu (ONJ):
Zoledronik asit dahil olmak üzere bifosfonat tedavisi sırasında çene osteonekrozu olguları
bildirilmiştir. Bu olguları esas olarak bifosfonat tedavisi alan kanser hastaları oluşturmaktadır.
Bu hastaların pek çoğu aynı zamanda kemoterapi ve kortikosteroid de almaktadır. Bildirilen
olguların büyük çoğunluğu, örneğin diş çekilmesi gibi dental işlemler ile ilişkilendirilmiştir.
Pek çoğunda osteomiyelit dahil lokal enfeksiyon bulguları vardır. Eşlik eden risk faktörlerine
(örn., kanser, kemoterapi, kortikosteroid, kötü ağız hijyeni) sahip hastalar, bifosfonatlar ile
tedavi edilmeden önce diş sağlığını koruyucu uygun bir önlem olarak diş muayenesinden
geçmelidirler. Tedavi sırasında bu kişilerde mümkünse invazif dental prosedürler
uygulanmamalıdır. Bifosfonat tedavisi sırasında çene osteonekrozu gelişen hastalarda, diş
cerrahisi uygulanması durumun alevlenmesine neden olabilir. Dental prosedür gereken
hastalar için bifosfonat tedavisini bırakmanın çene osteonekrozu riskini azalttığını ya da
azaltmadığını düşündürecek herhangi bir veri yoktur. Her hasta için tedavi planı, tedaviyi
yapan hekimin klinik kararına göre ve kişisel yarar/risk değerlendirmesine dayanarak
yönlendirilmelidir.
Dış kulak yolunda osteonekroz:
Çoğunlukla uzun süreli tedaviyle ilişkili olarak, bisfosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dahil olmak üzere kulak semptomları görülen
bisfosfonat alan hastalarda, dış kulak yolunda osteonekroz olasılığı düşünülmelidir.
LUSİMA onkoloji hastalıklarında kullanılan “KALİKSİR 4 mg/5 mL i.v. infüzyon için
konsantre çözelti içeren flakon” ile aynı etkin maddeyi (zoledronik asit) içermektedir.
KALİKSİR ile tedavi görmekte olan bir hasta LUSİMA ile tedavi görmemelidir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
sodyum içermediği kabul edilebilir.
4.5. Diğer tıbbi ürünler ile etkileşimler ve diğer etkileşim şekilleri
Zoledronik aside spesifik olarak ilaç-ilaç etkileşim çalışmaları yapılmamıştır. Zoledronik asit,
sistemik olarak metabolize olmaz ve insan sitokrom P450 enzimlerini in vitro olarak
etkilemez (bkz. Bölüm 5.2). Zoledronik asit plazma proteinlerine yüksek oranda bağlanmaz
(yaklaşık %43-55 bağlıdır) ve bu nedenle proteine yüksek oranda bağlanan ilaçlarda görülen
yer değiştirme etkileşimleri olası değildir.
Zoledronik asit, böbrek yoluyla atılır. Zoledronik asit böbrek fonksiyonunu önemli derecede
etkileyebilecek ilaçlar (örn. aminoglikozidler ya da dehidratasyona neden olan diüretikler) ile
birlikte uygulanırken dikkatli olunmalıdır.
Böbrek bozukluğu olan hastalarda öncelikli olarak böbreklerden atılan eş zamanlı ilaç
kullanımına sistemik maruziyet artabilir.
3/114.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Zoledronik asit çocuk doğurma potansiyeli olan kadınlarda önerilmez ve tedavi süresince
etkili doğum kontrolü uygulamak zorundadırlar.
Gebelik dönemi
Zoledronik asidin gebelerde kullanılmasına ilişkin yeterli veri yoktur. Deney hayvanlarında
yapılan çalışmalarda doğum kusurları dahil üreme üzerinde toksikolojik etkiler gözlenmiştir.
LUSİMA, gebelik döneminde kullanılmamalıdır (bkz. Bölüm 4.3).
Laktasyon dönemi
Zoledronik asidin insan sütüne geçip geçmediği bilinmemektedir. LUSİMA, laktasyon
döneminde kullanılmamalıdır (bkz. Bölüm 4.3).
Üreme yeteneği/Fertilite
Hayvanlarda yapılan çalışmalarda doğum kusurları dahil üreme üzerinde toksikolojik etkiler
gözlenmiştir (bkz. Bölüm 5.3.). İnsanlardaki potansiyel risk bilinmemektedir.
4.7. Araç ve makine kullanımı üzerindeki etkiler
Zoledronik asidin araç veya makine kullanma yeteneği üzerindeki etkilerini inceleyen
herhangi bir çalışma yapılmamış olsa da, baş dönmesi gibi yan etkileri araç ve makine
kullanımı üzerine etkili olabilir.
4.8. İstenmeyen etkiler
Zoledronik asidin tek infüzyonunun ardından doz sonrası belirtilerin görüldüğü genel hasta
yüzdesi %44.7’dir. Zoledronik asidin infüzyonunu takiben bireysel belirtiler ve sıklıkları şu
şekildedir: ateş (%17.1), kas ağrısı (%7.8), grip benzeri belirtiler (%6.7), eklem ağrısı (%4.8),
baş ağrısı (%5.1). Bu belirtilerin sıklığı, zoledronik asit uygulandıktan sonraki 3 gün içinde
ortaya çıkmıştır. Bu belirtilerin çoğu hafif-orta derecede etkilidir ve olay başladıktan sonraki
3 gün içinde ortadan kaybolmuştur. Doz sonrası semptomlar yaşayan hastaların yüzdesi, daha
az sayıdaki bir çalışma grubunda daha düşük bulunmuştur (%19.5).
Zoledronik asit uygulandıktan sonraki 3 gün içinde ortaya çıkan doz sonrası belirtilerin
insidansı, zoledronik asit uygulandıktan kısa süre sonra parasetamol veya ibuprofen
uygulanarak azaltılabilir (bkz. Bölüm 4.2).
Zoledronik asit ile ilişkili olduğundan şüphe duyulan advers reaksiyonlar; çok yaygın (≥1/10),
yaygın (≥1/100, <1/10), yaygın olmayan (≥1/1000, <1/100), seyrek (≥1/10000, <1/1000), çok
seyrek (<1/10000), bilinmiyor (eldeki verilerden hareketle tahmin edilemiyor) olarak
Tablo 1’de gösterilmiştir.
Her sıklık grubu içinde advers reaksiyonlar azalan ciddiyet sırasıyla dizilmiştir.
Tablo 1
Enfeksiyonlar ve enfestasyonlar Yaygın olmayan İnfluenza, nazofarenjit
Kan ve lenfatik sistem
Yaygın olmayan Anemi
hastalıkları
Nadir görülen bronkokonstriksiyon,
İmmün sistem bozuklukları Bilinmiyor** ürtiker ve anjiyoödem vakaları ve çok
nadir görülen anafilaktik reaksiyon/şok
4/11dahil olmak üzere aşırı duyarlılık
reaksiyonları
Yaygın Hipokalsemi
Metabolizma ve beslenme
bozuklukları
Yaygın olmayan Anoreksi, iştah azalması
Psikiyatrik hastalıklar Yaygın olmayan Uykusuzluk
Yaygın Baş ağrısı, baş dönmesi
Sinir sistemi hastalıkları
Letarji, parestezi, somnolans (uyku
Yaygın olmayan
hali), tremor, senkop, tat bozukluğu
Yaygın Göz kızarıklığı
Yaygın olmayan Konjuktivit, göz ağrısı
Göz hastalıkları
Seyrek Üveit, episklerit, iritis
Bilinmiyor** Sklerit ve orbital iltihap
Kulak ve iç kulak hastalıkları Yaygın olmayan Vertigo
Yaygın olmayan Hipertansiyon, flushing
Damar hastalıkları
Hipotansiyon (risk faktörü taşıyan bazı
Bilinmiyor**
hastalarda)
Yaygın Atriyal fibrilasyon
Kalp hastalıkları
Yaygın olmayan Çarpıntı
Solunum, toraks ve mediasten
Yaygın olmayan Öksürük, dispne
bozuklukları
Yaygın Bulantı, kusma, ishal
Dispepsi, üst karın ağrısı, karın ağrısı,
Gastrointestinal hastalıkları
ağız kuruluğu, özofajit, kabızlık, diş
Yaygın olmayan
ağrısı, gastroözofajiyal reflü hastalığı,
gastrit#
Deri ve deri altı doku
Yaygın olmayan Döküntü, hiperhidrozis, kaşıntı, eritem
hastalıkları
Kas ağrısı, eklem ağrısı, kemik ağrısı,
Yaygın
bel ağrısı, ekstremite ağrısı
Boyun ağrısı, kas-iskelet tutulması,
eklem şişmesi, omuz ağrısı, kas
Kas-iskelet bozukluklar,
Yaygın olmayan spazmları, kas güçsüzlüğü, eklem
bağ doku ve kemik hastalıkları
katılığı, kas-iskelet ağrısı, kas ve
iskelete bağlı göğüs ağrısı, artrit
Bilinmiyor** Çene osteonekrozu
Kan kreatinin artışı, pollaküri,
Böbrek ve idrar bozuklukları Yaygın olmayan
proteinüri
5/11Renal bozukluk (Özellikle daha
önceden böbrek rahatsızlığı olan veya
eş zamanlı nefrotoksik ilaç kullanan, eş
zamanlı diüretik tedavisi alan ya da
Bilinmiyor** zoledronik asit uygulamasından sonra
dehidratasyon oluşumu dahil ilave risk
faktörleri taşıyan, diyaliz gerektiren
böbrek yetmezliği dahil nadir böbrek
bozukluğu vakaları kaydedilmiştir)
Çok yaygın Ateş
Grip benzeri belirtiler, titreme,
Yaygın yorgunluk, asteni, ağrı, keyifsizlik,
infüzyon bölgesinde reaksiyon
Periferik ödem, susuzluk, akut faz
Genel bozukluklar ve uygulama
Yaygın olmayan reaksiyon, kardiyak kökenli olmayan
yeri ile ilgili sorunlar
göğüs ağrısı
Dış kulak yolunda osteonekroz
Çok seyrek
(bifosfonat sınıfı advers reaksiyonu)
Kusma, ateş ve diyare gibi doz sonrası
Bilinmiyor**
belirtilerle ikincil dehidratasyon
Yaygın C-reaktif protein artması
Laboratuvar bulguları
Yaygın olmayan Kanda kalsiyum azalması
# Glukokortikoidlerle birlikte kullanan hastalarda gözlendi.
** Pazarlama sonrası raporlara dayanmaktadır. Bu raporlar belirsiz büyüklükteki bir
popülasyondan alınmış olduğundan ve karıştırıcı faktörlere tabi olduğundan, bunların
sıklığının güvenilir bir şekilde hesaplanması ya da tıbbi ürüne maruziyetle nedensel bir
ilişkinin kurulması mümkün değildir.
Sınıf etkileri (İlacın ait olduğu gruba bağlı etkiler):
Böbrek bozukluğu:
Zoledronik asit de dahil intravenöz bifosfonatlar böbrek fonksiyonundaki azalma (yani serum
keratinin artışı) olarak belirti veren böbrek bozukluğu ve seyrek olgularda akut böbrek
yetmezliği ile ilişkili bulunmuştur.
Hipokalsemi:
Geniş kapsamlı bir klinik çalışmada, hastaların yaklaşık %0.2’sinde zoledronik asit
uygulamasını takiben serum kalsiyum düzeylerinde azalma (1.87 mmol/L’dan daha az)
görülmüştür. Semptomatik hipokalsemi olgusu hiç gözlenmemiştir.
Paget hastalığı çalışmalarında, yaklaşık hastaların %1’inde semptomatik hipokalsemi
gözlenmiş ve tümü iyileşmiştir.
Laboratuvar değerlendirmelerine göre Paget hastalığına ait klinik çalışmalarda zoledronik asit
ile tedavi edilen hastaların % 21’inde geniş kapsamlı bir klinik çalışmada ise zoledronik asit
ile tedavi edilen hastaların % 2.3’ünde normal referans aralığının (2.10 mmol/L’dan daha az)
altında geçici asemptomatik kalsiyum düzeyleri gelişmiştir.
6/11Lokal reaksiyonlar:
Zoledronik asit uygulamasını takiben infüzyon yerinde kızarıklık, şişlik ve/veya ağrı gibi
lokal reaksiyonlar olduğu bildirilmiştir (%0.7).
Çene osteonekrozu:
Yaygın olmamakla birlikte zoledronik asit dahil bifosfonatlarla tedavi edilen çoğunlukla da
kanser hastalarında osteonekroz olguları (başlıca çenede) bildirilmiştir. Bu hastaların çoğu
osteomiyelit dahil lokal enfeksiyon bulgularına sahipti ve bildirilen raporların bir çoğu diş
çekimi veya diğer dental cerrahi işlem uygulanan kanser hastalarına aitti. Çene osteonekrozu;
kanser tanısı, birlikte uygulanan tedaviler (örn. kemoterapi, radyoterapi, kortikosteroidler) ve
eşlik eden durumlar (örn. anemi, pıhtılaşma bozuklukları, enfeksiyon, önceden var olan diş
hastalığı) gibi iyi dokümante edilmiş çoğul risk faktörlerine sahiptir. Nedensellik ilişkisi
saptanamamış olmasına karşın, iyileşme süreci uzun sürebileceğinden dental cerrahiden
sakınılması akıllıca bir davranış olacaktır (bkz. Bölüm 4.4). Geniş kapsamlı klinik bir
çalışmada, 7736 hastadan zoledronik asit ile tedavi edilen bir hastada ve plasebo verilen bir
hastada çene osteonekrozu bildirilmiştir. Her iki olgu da iyileşmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Lusima ile doz aşımı vakası henüz bildirilmemiştir. Önerilen dozun üzerinde doz alan
hastalar dikkatle izlenmelidirler. Klinik olarak anlamlı hipokalsemiye yol açan doz aşımı
durumunda, oral kalsiyum ve/veya intravenöz kalsiyum glukonat infüzyonu takviyesi ile bu
durum düzeltilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC Kodu: M05B A08
Etki mekanizması:
Zoledronik asit, azot içeren bifosfonatlar grubundandır ve öncelikli olarak kemik üzerinde
etkilidir. Osteoklastın aracılık ettiği kemik rezorpsiyonunu inhibe eder.
Farmakodinamik etkiler:
Kemik üzerinde bifosfonatların seçici etkisi, mineralize kemiğe olan yüksek afinitelerine
bağlıdır.
Osteoklastdaki zoledronik asitin asıl moleküler hedefi, enzim farnesil pirofosfat sentezidir.
Zoledronik asitin uzun süren etkisi, onun farnesil pirofasfat sentezinin aktif bölümüne olan
yüksek bağlanma afinitesine dayandırılabilir.
Paget kemik hastalığı tedavisinde klinik etkililik:
Zoledronik asit 30 yaş üzeri tanıları radyolojik olarak doğrulanmış hafif-orta dereceli Paget
kemik hastalığı olan ort. kemik alkalen fosfataz düzeyi, çalışmaya girişte yaşa özgü normal
referans değer aralığı üst sınırının 2.6 - 3.0 katı düzeyinde olan hastalarda incelenmiştir.
7/116 aylık iki karşılaştırmalı çalışmada, 2 ay süreyle günlük alınan 30 mg risedronat dozu ile
bir kez uygulanan 5 mg zoledronik asit infüzyonunun etkililiği karşılaştırılmıştır. 6 ay sonra
zoledronik asit ile yanıt ve serum alkelen fosfataz (SAP) normalleşmesi oranları sırasıyla
%96 (169/176) ve %89 (156/176); risedronat ile %74 (127/171) ve %58 (99/171)
olmuştur (tümünde p<0.001). Her iki tedavi ile 6 ay sonunda ağrı şiddeti ve ağrının
engelleyiciliği skorlarında benzer bir azalma gözlenmiştir.
Tedaviye yanıt veren ve uzatılmış gözlem çalışmasına dahil edilen 153’ü zoledronik asit
115’i risedronat ile tedavi edilen hastalardan dozun uygulanmasından itibaren ortalama 3.8
yıllık takip süresinin sonunda yeniden tedavi gereksinimi (klinik değerlendirme) nedeniyle
Uzatılmış Gözlem Dönemi sonlandırılanların oranı risedronat için (48 hasta ya da %41.7)
zoledronik asitten (11 hasta ya da %7.2) daha yüksek bulunmuştur. Başlangıç dozundan
yeniden tedavi gereksinimi nedeniyle Uzatılmış Gözlem Döneminin sonlandırılmasına kadar
geçen ortalama süre, zoledronik asit için (7.7 yıl) risedronattan (5.1 yıl) daha uzun olmuştur.
5 mg zoledronik asit ile tedavi edildikten 6 ay sonra Paget hastalığı bulunan 7 kişide kemik
histolojisi değerlendirilmiştir. Kemik biyopsisi bulguları kemik kalitesinin normal olduğunu
göstermiş ve kemikte remodeling ve mineralizasyon kusuruna dair herhangi bir bulgu
gözlenmemiştir.
5.2. Farmakokinetik özellikler
Genel özellikler
Zoledronik asit infüzyonunun uygulanmasını takip eden farmakokinetik veriler dozdan
bağımsız bulunmuştur.
Emilim:
Zoledronik asit infüzyonu başlandıktan sonra, etkin maddenin plazma konsantrasyonları hızla
artmış ve infüzyon döneminin sonunda zirve düzeyine ulaşmıştır ve bunu 4 saat sonra zirve
düzeyinin % 10’una ve 24 saat sonra zirve düzeyinin % 1’ine ulaşan hızlı bir azalma
izlemiştir ve daha sonra zirve düzeylerin % 0.1’ini aşmayan çok düşük konsantrasyonlu çok
uzun bir dönem takip etmiştir.
Dağılım:
Zoledronik asit plazma proteinlerine yüksek oranda bağlanmaz (yaklaşık % 43-55 bağlıdır) ve
bağlanma, konsantrasyondan bağımsızdır. Bu nedenle, yüksek oranda proteine bağlı ilaçların
yer değiştirmesinden kaynaklanan ilaç etkileşimi olasılığı bulunmamaktadır.
Biyotransformasyon:
Zoledronik asit, metabolize olmaz ve böbrekler yoluyla değişmeden atılır. Metabolize
olmadığından ve maddenin doğrudan etkili ve/veya geri dönüşümsüz metabolizmaya bağlı
P450 enzimi inhibitörü olarak kapasitesi bulunmadığından, zoledronik asidin sitokrom P450
enzim sistemleri ile metabolize edilen maddelerin metabolik klerensini azaltma olasılığı da
yoktur.
Eliminasyon:
İntravenöz uygulanan zoledronik asit üç fazlı bir süreçle elimine edilir: t 0.24 ve t 1.87
1/2 1/2
saatlik yarılanma ömrü ile sistemik dolaşımdan hızlı bifazik kaybolma ve bunu takiben
terminal yarılanma ömrü t 146 saat olan uzun süreli eliminasyon fazı. Erken dağılım
1/2
fazların (yukarıdaki t değerlerine sahip alfa ve beta fazları) tahminen kemiklere hızlı alım
1/2
ve böbrekler yoluyla atılımı temsil etmektedir. İlk 24 saatte uygulanan dozun % 39 ± 16’sı
idrarda saptanır, geriye kalan ise başlıca kemik dokusuna bağlanır. Kemik dokusundan
sistemik dolaşıma çok yavaş salınarak böbrekler yoluyla atılır. Vücuttan tamamen
8/11temizlenmesi dozdan bağımsız olarak 5.04 ± 2.5 l/saattir ve cinsiyet, yaş, ırk ve vücut
ağırlığından etkilenmez. Zoledronik asit plazma klerensindeki vakalar arasında ve vaka içi
değişkenliğin sırasıyla % 36 ve % 34 olduğu gösterilmiştir.
Doğrusallık / Doğrusal olmayan durum:
İntravenöz uygulanan zoledronik asit, trifazik farmakokinetik sergiler.
Hastalardaki karekteristik özellikler
Böbrek yetmezliği:
Zoledronik asidin renal klerensi, kreatinin klerensi ile bağıntılıdır ve incelenen 64 hastada
renal klerens kreatinin klerensinin %75 ± 33’ünü temsil etmektedir yani ortalama 84 ± 29
ml/dakika (22 – 143 ml/dakika arasında) gerçekleşmiştir. Normal böbrek fonksiyonu
bulunanlar ile karşılaştırıldığında hafif ila orta derecedeki böbrek yetmezliğinde 24 saat
içindeki eğri altındaki alan (EAA) değerlerinde % 30-40 düzeyinde küçük artışların gözlenmiş
olması ve çoklu dozlarda böbrek fonksiyonundan bağımsız olarak ilaç birikimi olmaması hafif
(Cl = 50–80 ml/dakika) ve orta (Cl = 30–50 ml/dakika) böbrek yetmezliğinde zoledronik
cr cr
asitte doz ayarlaması yapılmasının gerekli olmadığını göstermiştir. Kreatinin klerensi <35
ml/dakika olan hastalarda Zoledronik asit kullanımı, bu popülasyondaki artmış böbrek
yetmezliği riskine bağlı olarak kontrendikedir (bkz. Bölüm 4.3). Kreatinin klerensi ≥35 ml
olan hastalarda herhangi bir doz ayarlamasına gerek yoktur.
Karaciğer yetmezliği:
Karaciğer yetmezliği bulunan hastalarda doz ayarlaması gerekli değildir.
Pediyatrik popülasyon:
Pediatrik popülasyona ilişkin farmakokinetik veri yoktur.
Geriyatrik popülasyon:
Yaşlılardaki biyoyararlanım, dağılım ve atılım yetişkinlerinkine benzerdir (bkz. Bölüm 4.2).
Farmakokinetik/Farmakodinamik ilişkiler
Zoledronik asite spesifik olarak ilaç-ilaç etkileşim çalışmaları yapılmamıştır. Zoledronik asit,
sistemik olarak metabolize olmadığından ve etkin maddenin sitokrom P450 enzimlerine
doğrudan etki gösteren ve/veya geri dönüşümsüz metabolizmalarına bağlı inhibitör etki olarak
kapasitesinin çok az ya da hiç olmaması nedeniyle zoledronik asit, sitokrom P450 enzim
sistemi ile metabolize olan maddelerin metabolik klerensini muhtemelen azaltmamaktadır.
Zoledronik asit plazma proteinlerine yüksek oranda bağlanmamaktadır (yaklaşık %43-55
bağlanma) ve bağlanma konsantrasyondan bağımsızdır. Bu nedenle proteine yüksek oranda
bağlanan ilaçlarda görülen yer değiştirme etkileşimleri olası değildir.
5.3. Klinik öncesi güvenlilik verileri
Akut toksisite:
Ölümcül olmayan en yüksek intravenöz doz farelerde 10 mg/kg-vücut ağırlığı ve sıçanlarda
0.6 mg/kg’dır. Tek doz infüzyon çalışmaları köpeklerde yapıldığında, 1.0 mg/kg
uygulandığında (EAA temelinde önerilen insan terapötik maruziyetinin 6 katı) iyi tolere
edilmiştir ve herhangi bir renal etki gözlenmemiştir.
Subkronik ve kronik toksisite:
Bolus parenteral çalışmalarında, sıçanlara subkutan ve köpeklere intravenöz olmak üzere 4
hafta süreyle her gün 0.02 mg/kg’a varan dozlarda uygulanan zoledronik asid iyi tolere
edilmiştir. 52 hafta süreyle her 2-3 günde bir sıçanlara subkutan 0.001 mg/kg/gün ve
9/11köpeklere intravenöz 0.005 mg/kg yapılan uygulamaya da iyi tolere edilmiştir. İntravenöz
infüzyon çalışmalarında, sıçanlarda 3 günlük aralıklar ile 6 infüzyonda 0.6 mg/kg’a varan
dozlarda (klinik dozun 6 katı) renal tolerabilite gözlenirken, köpeklerde 2-3 hafta aralıklarla
5 infüzyonda 0.25 mg/kg (klinik dozun 7 katı) dozlara köpekler iyi tolere etmiştir.
İnsanların maksimum maruz kalmaları planlanan miktarları aşan kümülatif maruziyet
dozlarının uzun sürede yinelenerek uygulanması gastrointestinal sistem ve karaciğer
dahil diğer organlarda ve intravenöz uygulama bölgelerinde toksikolojik etkiye neden
olmuştur. Bu bulguların klinik önemi bilinmemektedir. Yinelenen doz çalışmalarında en sık
görülen bulgu, hemen hemen tüm dozlarda, büyümekte olan hayvanların uzun kemik
metafizlerinde primer spongiosa artışından oluşmuştur ve bu bulgu bileşiğin antirezorptif
aktivitesini yansıtmaktadır.
Üreme toksisitesi:
Teratoloji çalışmaları iki türde subkutan uygulama yoluyla gerçekleştirilmiştir. ≥0.2 mg/kg
dozda sıçanlarda teratojenik etki gösterilmiştir ve bunun dışa vurumu eksternal, viseral ve
iskelet malformasyonları şeklinde olmuştur. Tavşanda teratolojik ve/veya embriyo/fetus
üzerinde etki gözlenmemiştir, ancak serum kalsiyum düzeylerinin düşmesi sebebiyle 0.1
mg/kg’da maternal toksisite belirgindir.
Mutajenik ve karsinojenik potansiyel:
Mutajenite testlerinde zoledronik asitin mutajenik etkisi bulunmamıştır ve karsinojenite
testleri karsinojenik potansiyel ile ilgili herhangi bir kanıt açığa çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Sodyum sitrat dihidrat
Enjeksiyonluk su
6.2. Geçimsizlikler
LUSİMA, kalsiyum içeren çözeltiler ile temas etmemelidir. LUSİMA diğer tıbbi ürünlerle
karıştırılmamalı ya da intravenöz yolla birlikte verilmemelidir.
6.3. Raf ömrü
24 ay
6.4. Saklamaya yönelik özel tedbirler
Açılmamış flakonları 25° C’nin altında oda sıcaklığında saklayınız.
İnfüzyonluk çözelti ilk kez açıldıktan sonra çözelti, HEMEN kullanılmalıdır.
Kabın ilk kez açılması, uygulama ve uygulama bitimi arasındaki toplam süre 24 saatten fazla
olmamalıdır.
Açıldıktan sonra kullanılmayacaksa en fazla 24 saat, 2-8° C’de bekletilmesi uygundur.
6.5. Ambalajın niteliği ve içeriği
100 ml infüzyon çözeltisi içeren tip I silikonize cam flakon, teflon kaplı kauçuk tıpa ve flip-
off kapak ve karton kutu.
LUSİMA 5 mg/100 ml I.V. infüzyon çözeltisi içeren flakon, bir flakon içeren ambalajlarda
piyasaya sunulmuştur.
10/116.6. Beşeri tıbbi üründen arta kalan maddelerin imhası ve diğer özel önlemler
Tek bir uygulama içindir.
LUSİMA diğer herhangi bir ilaçla karıştırılmamalı veya başka bir ilaçla intravenöz olarak
aynı anda verilmemelidir. Ayrı bir infüzyon seti kullanılarak sabit bir infüzyon hızında
uygulanmalıdır. Ürün buzdolabından çıkartıldıktan sonra oda sıcaklığına getirilmelidir.
İnfüzyon, asepsi tekniklerine uyularak hazırlanmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI
2019/721
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.12.2019
Ruhsat yenileme tarihi:
10. KÜB’ÜN YENİLENME TARİHİ
27.12.2019
11/11