KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOETTE film tablet [0.1 mg levonorgestrel ve 0.02 mg etinilestradiol]
2. KALİTATİF VE KANTİTATİF BİLEŞİM
Etkin maddeler:
Her bir tablet 0.1 mg levonorgestrel ve 0.02 mg etinilestradiol içerir.
Yardımcı madde(ler):
Laktoz monohidrat 39.8 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Yuvarlak, pembe, her iki yüzü dışbükey, bir yüzünde “W” ve diğer yüzünde “912” baskısı
bulunan film kaplı tabletler.
4. KLİNİK ÖZELLİKLER
4.1 Terapötik endikasyonlar
LOETTE kadınlarda gebeliğin önlenmesi için kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Kontraseptif etkinliğin korunması için reçetede belirtilen zaman çizelgesine uygun olarak her
bir menstrüel siklusta birbirini takip eden 21 gün boyunca düzenli şekilde günlük olarak
kullanılmalıdır. 21 günlük süre sonunda ilaç kullanımına 7 gün ara verilmelidir (3 hafta alınır,
1 hafta alınmaz).
Uygulama şekli
Tabletler, blisterde belirtilen sırayla her gün, hemen hemen aynı saatlerde, gerekiyorsa bir
miktar sıvıyla birlikte alınmalıdır. Kontrasepsiyon etkinliğini maksimum düzeyde tutmak için
önerilen programa kesin olarak uyulması ve ilacın 24 saati aşmayan aralıklarla ve her gün
aynı zamanda alınması tavsiye edilmektedir. Sonraki blistere, tablet kullanılmayan, kesilme
kanamasının oluştuğu 7 günlük bir aradan sonra başlanmalıdır. Kesilme kanaması genellikle
son tabletin alınmasını izleyen 2-3 gün içinde başlar ve bir sonraki blistere geçildiğinde
kesilmemiş olabilir.
Başlangıç
Önceden hormonal kontraseptif kullanılmadıysa [son ay]
Tablet kullanımına, menstrüel siklusun 1. gününde (yani menstrüel kanamanın ilk günü)
başlanmalıdır. Kullanıma 2-7. günlerde de başlanabilir ancak tablet kullanımının ilk 7 gününe
ek olarak, ilk siklus boyunca yardımcı bir doğum kontrol yöntemi [kondom ve spermisit gibi]
önerilmektedir.
1 / 15Başka bir kombine oral kontraseptifi (KOK) değiştirirken
Kadınlar LOETTE kullanımına, tercihen önceki KOK’in son aktif tabletini aldıktan sonraki
gün ancak en geç, tablet kullanılmayan süreyi veya önceki KOK’in ilaçsız devresini ya da
inaktif tabletlerin bitişini izleyen gün başlamalıdır.
Sadece progestin içeren bir yöntemi (sadece progestin içeren hap, enjeksiyon, implant)
değiştirirken
Kadınlar sadece progestin içeren hapları herhangi bir gün bırakıp, sonraki gün LOETTE
kullanmaya başlayabilir. LOETTE kullanımına, implantın çıkartılmasından sonraki gün
başlanmalıdır veya enjektabl kullanılıyorsa, planlanan bir sonraki enjeksiyon tarihinden
sonraki gün başlanması gerekir. Bu koşulların tümünde, tablet kullanımının ilk 7 günü
boyunca ek olarak yardımcı bir yöntem kullanılması önerilmelidir.
Birinci trimester gebeliğin sonlandırılmasından sonra
Kadınlar, kullanıma derhal başlamalıdır. Bu sırada ek kontraseptif önlemler alınması
gerekmemektedir.
Doğumdan veya ikinci trimester gebeliğin sonlandırılmasından sonra
Hemen doğumdan sonraki dönem yüksek tromboemboli riskiyle ilişkili olduğundan, oral
kontraseptif kullanımına, doğumdan veya ikinci trimester gebeliğin sonlandırılmasından en az
28 gün sonra başlanmalıdır. Tablet kullanımının ilk 7 günü boyunca ek olarak yardımcı bir
yöntem kullanılması önerilmelidir. Bununla birlikte, cinsel ilişki gerçekleşmişse, KOK
kullanmaya başlamadan önce gebelik dışlanmalı veya ilk menstrüasyon beklenmelidir.
Bir ya da birden fazla dozun atlanması durumunda:
Tabletlerin unutulması durumunda, özellikle de unutulan tabletlerin, tablet kullanılmayan
dönemi uzatması durumunda kontraseptif güvenilirliği azalabilir. Tabletler siklusun ilk
haftasında unutulursa ve tabletler unutulmadan önceki hafta cinsel ilişki gerçekleştiyse,
gebelik olasılığı dikkate alınmalıdır.
 Kullanıcı, tablet almayı 12 saatten kısa bir süre geciktirdiğinde, bunu hatırlar
hatırlamaz tableti almalıdır ve sonraki tabletleri normal zamanlarında kullanmalıdır.
 Kullanıcı, tablet almayı 12 saatten uzun bir süre geciktirdiğinde, kontraseptif koruma
azalabilir.
 Kullanıcı, bir günde iki tablet alması anlamına gelse de, hatırlar hatırlamaz son
unutulan tableti almalıdır. Daha sonra, tabletleri normal zamanında almaya
devam etmelidir. Buna ek olarak, sonraki 7 gün boyunca kondom gibi yardımcı
bir yöntem kullanmalıdır.
 Mevcut blisterdeki son tablet bu 7 gün içinde tükeniyorsa, mevcut blister biter
bitmez sonraki blisteri kullanmaya başlamalıdır; blisterler arasında ara
verilmemelidir. Böylece, tablet kullanımında verilen aranın kaçış ovülasyonu
riskini arttırabilecek şekilde uzaması önlenir. Kullanıcının, ikinci blister sonuna
kadar kesilme kanaması yaşama olasılığı düşüktür ancak tablet kullanılan
günlerde lekelenme veya ani kanama gerçekleşebilir.
 İkinci blisterin sonunda kesilme kanaması olmadıysa, sonraki blisterden tablet
kullanmaya başlamadan önce gebelik olasılığı dışlanmalıdır.
2 / 15Gastrointestinal rahatsızlık durumunda
Tableti aldıktan sonra dört saat içinde kusma veya şiddetli ishal gibi sindirim sistemi
bozukluklarının başlaması, KOK hormon absorpsiyonunu azaltarak yöntemin geçici şekilde
etki göstermemesine yol açabilir ve bu tip olaylarda, 12 saatten kısa bir süreyle tablet
alınmasının unutulduğu durumlardaki gibi davranılmalıdır. Ekstra tablet, yedek bir blisterden
alınmalıdır. Bu epizotlar birkaç gün boyunca tekrarlarsa, sonraki blistere başlayana kadar
hormonal olmayan yardımcı bir konstrasepsiyon yöntemi (kondom, spermisit vb.)
kullanılmalıdır.
Periyot nasıl geciktirilir?
Periyodu geciktirmek için kadınlar tablet kullanılmayan dönem olmaksızın, diğer LOETTE
blisterine devam etmelidir. Bu uzatma dönemine, ikinci blister sonuna kadar istendiği sürece
devam edilebilir. Uzatma döneminde ani kanama veya lekelenme olabilir.
Normal 7 günlük tablet kullanılmayan dönemden sonra düzenli LOETTE kullanımına devam
edilir.
Özel popülasyonlara ilişkin ek bilgiler:
Böbrek/Karaciğer yetmezliği:
Oral kontraseptifler karaciğer fonksiyon yetmezliği olan kadınlarda kontrendikedir. Böbrek
yetmezliği olan kadınlarda güvenlilik ve etkililik incelenmemiştir.
Pediyatrik popülasyon:
Pediyatrik popülasyonda endikasyonu yoktur.
Geriyatrik popülasyon:
50 yaşın üzerindeki kadınlar (menapozdan sonra) oral kontraseptifleri kullanmamalıdırlar.
4.3 Kontrendikasyonlar
Oral kontraseptifler, aşağıdaki durumların görüldüğü kadınlarda kullanılmamalıdır:
 Tromboflebit veya tromboembolik (arteriyel veya venöz) bozukluklar veya
trombojenik valvülopatiler ve trombojenik ritim bozuklukları (mevcut veya geçmiş)
gibi yüksek tromboembolik riskle ilişkili diğer hastalıklar
 Venöz veya arteriyel tromboza kalıtsal veya edinilmiş yatkınlık, miyokard infarktüsü,
anjina pektoris
 Serebrovasküler hastalık veya koroner arter hastalığı
 Bilinen veya şüphelenilen meme karsinomu
 Endometriyum karsinomu veya diğer bilinen ya da şüphelenilen östrojene bağımlı
neoplaziler
 Tanı konulmamış anormal vajinal kanama
 Karaciğer adenomları veya karsinomları ya da karaciğer fonksiyonunun bozuk olduğu
akut veya kronik karaciğer hastalığı
 Kontrol altına alınamayan hipertansiyon
 Vasküler anormalliklerle ilişkili diabetes mellitus
 Fokal nörolojik semptomlarla birlikte migren öyküsü
 Bilinen veya şüphelenilen gebelik
 Etkin maddelere veya LOETTE içeriğindeki yardımcı maddelerden herhangi birine
karşı aşırı duyarlılık
3 / 15 Pankreatit veya ağır hipertrigliseridemi ile bağlantılı pankreatit öyküsü
4.4 Özel kullanım uyarıları ve önlemleri
Uyarılar
Sigara kullanımı, oral kontraseptif kullanımından kaynaklanan ciddi kardiyovasküler yan
etkilerin riskini arttırır. Bu risk, yaşla ve sigara kullanma yoğunluğuyla birlikte artar ve 35
yaşın üzerindeki kadınlarda belirgindir. Oral kontraseptif kullanan tüm kadınlara ısrarla sigara
içmemeleri önerilmelidir. Dolaşım bozuklukları ile ilgili advers etkilerin ortaya çıkma riski
özellikle 35 yaş üzeri ve sigara içen kadınlarda yüksektir. 35 yaşın üzerindeki, sigara kullanan
kadınlar için diğer kontrasepsiyon yöntemleri dikkate alınmalıdır.
KOK’lerin kullanımı miyokard enfarktüsü, tromboemboli, inme, karaciğer neoplazisi ve
hipertansiyon gibi birçok ciddi hastalık açısından yüksek risk ile ilişkilidir. Hipertansiyon,
hiperlipidemi, obezite ve özellikle vasküler tutulumun olduğu diyabet gibi diğer altta yatan
risk faktörlerinin varlığında morbidite ve mortalite riski anlamlı şekilde artar.
Tromboembolik bozukluklar ve diğer vasküler sorunlar
Oral kontrasepsiyon, trombotik ve tromboembolik olaylar veya kardiyovasküler hastalık
açısından risk faktörleri bulunan kadınlarda dikkatli şekilde kullanılmalıdır. Venöz veya
arteriyel hastalık açısından aşağıdaki risk faktörlerinden herhangi birinin varlığı, kabul
edilemez bir risk düzeyi oluşturabilir.
Miyokard enfarktüsü
Oral kontraseptif kullanımı, miyokard enfarktüsü açısından yüksek bir riskten sorumlu
bulunmuştur. Bu risk, başlıca sigara kullananlarda veya hipertansiyon, hiperkolesterolemi,
morbid obezite ve diyabet gibi koroner-arter hastalık açısından diğer altta yatan risk faktörleri
bulunan kadınlarda geçerlidir.
Sigara kullanımının miyokard enfarktüsü vakalarının büyük bir bölümünden sorumlu
olmasıyla birlikte, oral kontraseptif kullanımıyla birlikte sigara kullanımının, otuzlu yaşların
ortalarında veya daha yaşlı kadınlarda miyokard enfarktüsü insidansının anlamlı bir şekilde
artmasına neden olduğu gösterilmiştir. Dolaşım hastalıklarıyla ilişkili mortalite oranlarının,
oral kontraseptif kullanan kadınlar arasında 35 yaş üzerindeki sigara içenlerde ve 40 yaşın
üzerindeki sigara içmeyenlerde anlamlı şekilde arttığı gösterilmiştir.
Oral kontraseptifler, kardiyovasküler hastalık risk faktörleri olan kadınlarda dikkatli şekilde
kullanılmalıdır.
Aşağıdaki durumlarda, KOK kullanan kişilerde arteriyel tromboembolik komplikasyonların
riski artar:
 İlerleyen yaş
 Sigara kullanımı
 Dislipoproteinemi
 Hipertansiyon
 Valvüler kalp hastalığı
 Atriyal fibrilasyon
 Obezite (beden kütle indeksi 30 kg/m2’den yüksek)
4 / 15Venöz tromboz ve tromboemboli
Herhangi bir KOK kullanımı, KOK kullanılmamasına kıyasla yüksek VTE riski taşır. Risk
artışı, bir kadının ilk kez kombine oral kontraseptif kullandığı birinci yılda en yüksektir. Bu
risk, gebelik ile ilişkili VTE riskinden (60 vaka/100.000 kadın-yılı kullanımı) daha düşüktür.
VTE, vakaların %1-2’sinde ölümcüldür.
30 µg etinilestradiol ile birlikte levonorgesterol içeren kombine oral kontraseptifler için
VTE’nin genel mutlak riski (insidansı) yılda 20 vaka/100.000 kadın’ dır.
Oral kontraseptiflerin kullanımıyla, postoperatif tromboembolik komplikasyonların relatif
riskinde iki ila dört kat artış bildirilmiştir. Predispozan faktörlerin bulunduğu kadınlarda
venöz trombozun relatif riski, bu tip tıbbi hastalıkların bulunmadığı kadınlardaki riskin iki
katıdır.
KOK kullananlarda venöz tromboembolik komplikasyonların riski aşağıdaki durumlarda
artar:
 İlerleyen yaş
 Pozitif aile öyküsü (erken yaşta bir kardeşte veya ebeveynde venöz tromboemboli
olması)
 Uzun süre hareketsizlik, majör ameliyat, bacaklarda yapılan herhangi bir ameliyat
veya majör travma. Bu durumlarda, ilacın sonlandırılması (elektif cerrahi durumunda,
en azından dört hafta önceden) ve tam olarak tekrar hareketli hale gelinmesinden iki
hafta sonrasına kadar ilaca devam edilmemesi önerilir. İlaç önceden
sonlandırılmadıysa, antitrombotik tedavi düşünülmelidir.
 Obezite (beden kütle indeksi 30 kg/m2’den yüksek)
Bir veya birden çok risk faktörünün varlığı, risk tipine ve şiddetine bağlı olarak, venöz ve
arteriyel hastalık için kabul edilemez bir risk düzeyi oluşturabilir.
Varisli damarların ve süperfiziyel tromboflebitin venöz tromboz başlangıcı veya progresyonu
üzerindeki olası rolü konusunda görüş birliği bulunmamaktadır.
Serebrovasküler hastalık
Oral kontraseptiflerin, serebrovasküler olaylar (geçici iskemik ataklar, trombotik ve
hemorajik inmeler) ile ilgili riskleri hem göreceli hem de doğrudan arttırdığı gösterilmiştir
ancak genel olarak bu risk, yaşlı (>35), hipertansif sigara içen kadınlarda en yüksektir.
Hipertansiyonun, sigara kullanan ve kullanmayanlarda her iki inme tipi açısından bir risk
faktörü olduğu belirlenirken, sigara kullanımının hemorajik inme riskini arttırdığı
görülmektedir.
Migreni (özellikle auralı migren) olan KOK kullanıcıları, inme açısından yüksek risk altında
olabilir.
Üreme organlarının karsinomu
Bazı çalışmalar, oral kontraseptif kullanımının bazı kadın popülasyonlarında servikal
intraepitelyal neoplazi veya invaziv serviks kanseri riskinde artışla ilişkili olduğunu öne
sürmektedir. Bununla birlikte, bu bulguların ne ölçüde cinsel davranış ve diğer faktörlere
bağlı olabileceği konusunda tartışmalar devam etmektedir.
KOK kullanan kadınlarda yapılan 54 çalışmanın değerlendirildiği meta-analizde meme
kanseri relatif riskinde hafif bir artış olduğu gösterilmiştir. Bu risk, KOK tedavisi
5 / 15bırakıldıktan sonraki 10 yılda kademeli olarak azalmaktadır. 40 yaşın altındaki kadınlarda
meme kanseri nadir olduğundan, güncel olarak ve yakın zamanda KOK kullananlarda meme
kanseri tanısındaki artış, meme kanserine ilişkin yaşam boyu risk açısından düşüktür. Ancak,
bu çalışmalarda nedensellik ilişkisi kanıtlanamamıştır. KOK kullanan kadınlarda daha erken
ve daha sık meme kontrolleri yapılıyor olması veya ilaçların biyolojik etkisi, bu artmış riske
yol açabilir. KOK kullananlarda tanı konulan meme kanserleri, hiç kullanmayanlarda tanı
konulan kanserlere göre klinik olarak daha az ilerlemiş olma eğilimi göstermektedir.
Karaciğer neoplazisi/karaciğer hastalığı
Benign karaciğer adenomları, oral kontraseptif kullanımıyla ilişkilidir ancak bu benign
tümörlerin insidansı nadirdir. Nadir, benign, karaciğer adenomlarının ruptürü, intra-abdominal
kanama yoluyla ölüme neden olabilir.
Çalışmalar, uzun süre oral kontraseptif kullananlarda hepatoselüler karsinom gelişme riskinin
arttığını göstermiştir ancak bu kanserler oldukça nadirdir.
KOK ile ilişkili kolestaz öyküsü olan kadınlarda veya gebelik sırasında kolestaz olan
kadınlarda, KOK kullanımıyla bu hastalığın oluşma olasılığı daha yüksektir. Bu hastalar KOK
alıyorsa, dikkatli şekilde izlenmelidirler ve bu hastalığın tekrarlaması durumunda KOK
kullanımı sonlandırılmalıdır.
Oküler lezyonlar
Oral kontraseptiflerin kullanımıyla retinal tromboz vakaları bildirilmiştir. Nedeni
açıklanamayan kısmi veya tam görme kaybı, proptoz veya diplopi, papilloödem veya retinal
vasküler lezyonlar olması durumunda oral kontraseptifler sonlandırılmalıdır.
Safra kesesi hastalığı
Bazı çalışmalarda, oral kontraseptif ve östrojen kullananlarda safra kesesi hastalığı için
yüksek relatif risk bildirilmiştir.
Karbonhidrat ve lipid metabolizması etkileri
Oral kontraseptif kullananlarda glukoz intoleransı bildirilmiştir. Bazı progestinlerin insülin
sekresyonunu arttırdığı ve insülin direnci oluşturduğu bilinmektedir; östrojenler (>75 µg) ise
hiperinsülinizm durumu oluşturabilir. Bozulmuş glukoz toleransı veya diabetes mellitus olan
kadınlar, oral kontraseptif kullanımı sırasında dikkatli şekilde gözlenmelidir.
Glukoz toleransındaki değişimler nedeniyle, insülinin veya diğer antidiyabetik ajanların
gerekli dozu değiştirilebilir.
Kadınların küçük bir bölümünde, ilaç kullanımı sırasında sürekli hipertrigliseridemi
görülebilir. Birçok progestasyonal ajanla, serumdaki yüksek yoğunluklu lipoproteinlerde
(HDL) azalma bildirilmiştir.
Hipertansiyon
Oral kontraseptif alan kadınlarda kan basıncında artış bildirilmiştir ve bu artış, daha yaşlı ve
sürekli kullananlarda daha olasıdır. Yapılan çeşitli klinik randomize çalışmalardan elde edilen
veriler, progestinlerin miktarındaki artışla birlikte hipertansiyon insidansının arttığını
göstermiştir.
Hipertansiyon, hipertansiyonla ilişkili hastalık veya böbrek hastalığı öyküsü olan kadınların
başka bir kontrasepsiyon yöntemini kullanmaları desteklenmelidir. Hipertansiyon olan
6 / 15kadınlar oral kontraseptif kullanmayı seçerse, bu kadınlar yakından izlenmelidir ve kan
basıncında anlamlı yükselmeler oluşursa oral kontraseptif kullanımı sonlandırılmalıdır.
Baş ağrısı
Migrenin başlaması veya alevlenmesi ya da tekrarlı, sürekli veya şiddetli baş ağrısı gelişmesi
durumunda oral kontraseptif kullanımı sonlandırılmalı ve sebebi araştırılmalıdır.
Kanama düzensizlikleri
Özellikle kullanımın ilk üç ayında, oral kontraseptif alan hastalarda bazen ani kanama ve
lekelenme meydana gelir. Progestin tipi ve dozu önemli olabilir. Hormonal olmayan nedenler
dikkate alınmalıdır ve herhangi bir anormal vajinal kanamada olduğu gibi, ani kanama
durumunda malignitenin veya gebeliğin dışlanması için uygun tanısal girişimler yapılmalıdır.
Patoloji dışlandıysa, oral kontraseptifin sürekli kullanılması veya başka bir formülasyona
geçilmesi bu sorunu çözebilir. Bazı kadınlarda tablet kullanılmayan dönem sırasında kesilme
kanaması olmayabilir. KOK talimatlara uygun şekilde alındıysa, kadının gebe olması olası
değildir. Bununla birlikte, gerçekleşmeyen ilk kesilme kanamasından önce KOK talimatlara
uygun şekilde alınmadıysa veya iki ardışık kesilme kanaması gerçekleşmediyse, gebelik
olasılığı araştırılmalıdır.
Kullanım önlemleri
Fizik muayene ve takip
KOK kullanımına başlamadan önce tam bireysel ve ailesel tıbbi öykü alınmalı ve fizik
muayene yapılmalıdır ve bunlar, KOK’lerin kullanımı boyunca periyodik olarak
tekrarlanmalıdır. Fizik muayenede özellikle kan basıncı, meme, karın ve serviks sitolojisi
dahil pelvik organlar incelenmeli ve ilgili laboratuar testleri yapılmalıdır. Tanı konulmamış,
sürekli veya tekrarlayan anormal vajinal kanama durumunda malignitenin dışlanması için
uygun tanısal girişimler yapılmalıdır. Meme kanserine ilişkin güçlü bir aile öyküsü olan veya
meme nodülleri bulunan kadınlar özel olarak izlenmelidir. Hastalara, bu ürünün HIV
enfeksiyonuna (AIDS) ve cinsel yolla bulaşan diğer hastalıklara karşı koruma sağlamadığı
açıklanmalıdır.
Lipid bozuklukları
Hipertrigliseridemi olan veya aile öyküsü bulunan kadınlar, KOK kullanımı sırasında
pankreatit açısından yüksek risk altında olabilir. Bazı kadınlarda oral kontraseptiflerin
kullanımı sırasında advers lipid değişimleri oluşabilir (bkz. Bölüm 4.8). Dislipidemileri
kontrol altına alınamayan hastalarda hormonal olmayan kontrasepsiyon düşünülmelidir..
Karaciğer fonksiyonu
Akut veya kronik karaciğer disfonksiyonu, karaciğer fonksiyonu normale dönene kadar KOK
kullanımının sonlandırılmasını gerektirebilir. Karaciğer fonksiyonu bozulmuş hastalarda
steroid hormonları yetersiz şekilde metabolize edilebilir.
Duygusal bozukluklar
Oral kontraseptif kullanırken belirgin şekilde depresif hale gelen hastalar ilacı bırakmalıdır ve
bu semptomun ilaçla ilişkili olup olmadığını belirlemek için alternatif bir kontrasepsiyon
yöntemi kullanmalıdır. Depresyon öyküsü olan kadınlar dikkatli şekilde gözlenmelidir ve
depresyonun ciddi bir düzeyde tekrar görülmesi durumunda ilacı bırakmalıdır.
7 / 15Folat düzeyleri
Serum folat düzeyleri oral kontraseptif tedavisiyle azalabilir. Oral kontraseptiflerin
sonlandırılmasından kısa süre sonra kadının gebe kalması halinde bu durum klinik önem
kazanabilir.
Sarı kantaron
KOK’ler ve sarı kantaronun eş zamanlı kullanılması durumunda, hormonal olmayan yardımcı
bir doğum kontrol yöntemi kullanılması önerilir (bkz. Bölüm 4.5).
Diğer
İshal ve/veya kusma, hormon absorpsiyonunu azaltabilir ve bu durum düşük bir serum
konsantrasyonuna yol açar (bkz. Bölüm 4.5).
Aşağıdaki durumların hem gebelik, hem de KOK kullanımıyla meydana geldiği veya
kötüleştiği bildirilmiştir ancak KOK kullanımıyla ilişkili olduğuna dair kanıtlar kesin değildir:
kolestazla ilişkili sarılık ve/veya prurit, porfiri, sistemik lupus eritematozus, hemolitik üremik
sendrom, Sydenham koresi, herpes gestationis, otoskleroz ilişkili işitme kaybı.
Galaktoz intoleransı, lapp laktaz yetmezliği veya glukoz-galaktoz malabsorpsiyonu şeklinde
nadir kalıtsal sorunları olan hastalar LOETTE kullanmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Etinil estradiol (EE) ve diğer maddeler arasındaki etkileşimler serum EE
konsantrasyonlarında azalmaya veya artışa neden olabilir.
Düşük EE serum konsantrasyonları, ani kanama ve menstrüel düzensizlik insidansında artışa
yol açabilir ve KOK etkinliğini azaltabilir.
EE içeren ürünlerin ve EE serum konsantrasyonlarında azalmaya yol açan maddelerin eş
zamanlı kullanımı sırasında, LOETTE’nin düzenli olarak alınmasına ilaveten hormonal
olmayan bir yardımcı doğum kontrol yönteminin (kondom ve spermisit gibi) kullanılması
önerilir. Bu tip maddelerin uzun süre kullanılması durumunda, KOK’lar birincil kontraseptif
olarak düşünülmemelidir.
Serum EE konsantrasyonlarını azaltabilen maddelere örnekler:
 Ritonavir
 Gastrointestinal geçiş zamanını ve bu nedenle EE absorpsiyonunu azaltan herhangi bir
madde
 Karbamazepin, oksikarbamazepin, rifampisin, rifabutin, barbitüratlar, primidon,
fenilbütazon, fenitoin, griseofulvin, topiramat ve modafinil gibi karaciğer mikrozomal
enzimlerini indükleyen maddeler
 Östrojenlerin enterohepatik dolaşımında bir azalma oluşturan bazı antibiyotikler (örn.
ampisilin ve diğer penisilinler, tetrasiklinler)
 Sarı kantaron: KOK ve sarı kantaron (hypericum perforatum) alan kadınlarda ani
kanama ve planlanmayan gebelikler bildirilmiştir. Sarı kantaron, teorik olarak
KOK’lerin klinik etkinliğinde azalmaya neden olan mikrozomal enzimleri
indükleyebilir. Bu indükleyici etki, sarı kantaronla tedavinin sonlandırılmasından
sonra en az 2 hafta boyunca devam edebilir. KOK’ler ve sarı kantaron eş zamanlı
8 / 15kullanılıyorsa, hormonal olmayan yardımcı bir doğum kontrol yöntemi uygulanması
önerilir.
EE serum konsantrasyonlarında azalmaya yol açabilen maddelerin sonlandırılmasının
ardından, en az 7 gün boyunca hormonal olmayan yardımcı bir yöntemin kullanılması
önerilir. EE serum konsantrasyonlarında azalmaya yol açacak şekilde karaciğer mikrozomal
enzimlerini indükleyen maddeler sonlandırıldıktan sonra yardımcı yöntemin daha uzun süre
kullanılması önerilir. Dozaja, kullanım süresine ve indükleyici maddenin eliminasyon hızına
bağlı olarak, enzim indüksiyonunun tamamen ortadan kalkması bazen birkaç hafta sürebilir.
Serum EE konsantrasyonlarını artırabilen maddelere örnekler:
 Askorbik asit (C vitamini) ve parasetamol gibi gastrointestinal duvarda sülfasyonun
kompetitif inhibitörleri.
Troleandomisin, KOK’ler ile eş zamanlı uygulama sırasında intrahepatik kolestaz riskini
arttırabilir.
EE, karaciğer mikrozomal enzimlerini inhibe ederek veya karaciğer ilaç konjugasyonunu,
özellikle glukuronidasyonu indükleyerek diğer ilaçların metabolizmasıyla etkileşime girebilir.
Buna göre, plazma ve doku konsantrasyonları artabilir (örn. siklosporin, teofilin) veya
azalabilir (örn. lamotrijin).
Flunarizin ile tedavi gören hastalarda oral kontraseptiflerin kullanılmasının galaktore riskini
arttırdığı bildirilmiştir.
Potansiyel etkileşimleri belirlemek için eş zamanlı kullanılan ilaçların reçete bilgileri
tartışılmalıdır.
Laboratuar testleri
Kontraseptif steroidlerin kullanılması karaciğer, tiroid, adrenal ve renal fonksiyon, (taşıyıcı)
proteinlerin (örn. kortikosteroid bağlayıcı globulin ve lipid/lipoprotein fraksiyonları) plazma
düzeylerinin biyokimyasal parametrelerini, karbonhidrat metabolizması parametrelerini ve
koagülasyon ile fibrinoliz parametrelerini içeren belli laboratuar testlerinin sonuçlarını
etkileyebilir. Değişimler genellikle normal laboratuar aralıkları içinde kalır.
Özel popülasyonlara ilişkin ek bilgiler
Diğer tıbbi ürünler ile etkileşimler ve diğer etkileşim şekilleri ile ilgili özel popülasyonlarda
yapılan çalışma mevcut değildir.
Pediyatrik popülasyon
Diğer tıbbi ürünler ile etkileşimler ve diğer etkileşim şekilleri ile ilgili pediyatrik
popülasyonda yapılan çalışma mevcut değildir.
4.6 Gebelik ve laktasyon
Genel tavsiye
Gebelik kategorisi X.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılabilir. Gebelik öncesinde oral
kontraseptif kullanmayı kesen kadınlarda, fetüs üzerinde herhangi bir advers etki olmadığı
ispatlanmıştır.
9 / 15Gebelik dönemi
LOETTE gebelik sırasında kontrendikedir.
LOETTE ile tedaviye başlanmadan önce gebelik dışlanmalıdır. LOETTE kullanımı sırasında
gebelik oluşursa, tedavi derhal kesilmelidir.
Kapsamlı epidemiyolojik çalışmalar, gebelikten önce KOK kullanmış kadınların çocuklarında
doğum kusurları riski açısından herhangi bir artış olmadığını göstermiştir. Genellikle
gebeliğin erken dönemlerinde LOETTE veya diğer KOK’lerde bulunan doz düzeylerinde
östrojen ve progestajen kombinasyonları kullanıldığında, kardiyak anomalilerden ve bacak
kısalığı kusurları gelişebileceğinden endişe duyulmuştur. Ancak, birçok epidemiyolojik
çalışma ayrıca teratojenik bir etkinin varlığını öne sürmemektedir. Hayvanlarda yapılan
çalışmalar, kadınların ürogenital sisteminin gelişimi üzerindeki advers etki dahil, üreme
toksisitesi olduğunu göstermiştir (bölüm 5.3 Klinik Öncesi Güvenlilik Verileri).
Laktasyon dönemi
KOK’lerin anne sütünün miktarını azaltabilmesi ve bileşimini değiştirebilmesi nedeniyle,
KOK’ler laktasyonu etkileyebilir; bu nedenle emziren anneler çocuklarını tamamen sütten
kesene kadar KOK’lerin kullanılması genellikle önerilmemektedir. Emziren annelerin sütünde
düşük miktarda kontraseptif steroidler ve/veya metabolitleri belirlenmiştir ve sarılık, meme
büyümesi dahil çocuk üzerinde bazı advers etkiler bildirilmiştir.
Üreme yeteneği/Fertilite
Oral kontraseptifin bırakılmasından sonra kullanıcının bilhassa oral kontraseptif kullanmadan
önce eğer düzensiz menstrüel dönemleri olmuşsa gebe kalmasında bazı gecikmeler olabilir.
4.7 Araç ve makine kullanma yeteneği üzerindeki etkiler
LOETTE’nin araç ve makine kullanım becerisini etkilediğine dair bir çalışma yapılmamıştır.
4.8 İstenmeyen etkiler
KOK’lerin kullanımı sırasında görülen ciddi advers etkiler için bkz. bölüm 4.4 “Özel
kullanım uyarıları ve önlemleri”.
Tromboembolik olaylar, lipid bozuklukları, safra kesesi hastalıkları, meme kanseri için de
bkz. bölüm 4.4 “Özel kullanım uyarıları ve önlemleri”.
İstenmeyen etkiler sistem organ sınıfı ve sıklık gruplandırma (çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor) açısından
aşağıda listelenmiştir:
LOETTE kullanan kadınlarda, faz III çalışmalar ve pazarlama sonrası gözetim sırasında en sık
(çok yaygın ≥1/10) bildirilen advers olaylar migrenler dahil baş ağrısı ve ani
kanama/lekelenmedir.
LOETTE alan kadınlarda bildirilen diğer advers olaylar:
Enfeksiyonlar ve enfestasyonlar:
Yaygın: Kandidiyazis dahil vajinit
10 / 15Kan ve lenf sistemi hastalıkları:
Çok seyrek: Porfirinin alevlenmesi
Bağışıklık sistemi hastalıkları:
Seyrek: Ürtiker, anjiyoödem, anafilaktik/anafilaktoid reaksiyonlar
Çok seyrek: Sistemik Lupus Eritromatozus alevlenmesi
Metabolizma ve beslenme hastalıkları:
Yaygın olmayan: İştah değişimi (artış veya azalma)
Seyrek: Glukoz intoleransı
Psikiyatrik hastalıklar:
Yaygın: Depresyon dahil duygudurum değişiklikleri, libido değişiklikleri
Sinir sistemi hastalıkları:
Yaygın: Sinirlilik, baş dönmesi
Çok seyrek: Korenin alevlenmesi
Göz hastalıkları:
Seyrek: Kontakt lense intolerans
Çok seyrek: Optik sinir iltihabı (optik sinir iltihabi kısmi veya tam görme kaybına neden
olabilir), retinal vasküler tromboz
Vasküler hastalıklar:
Çok seyrek: Varisli damarların kötüleşmesi
Gastrointestinal hastalıklar:
Yaygın: Bulantı, kusma, karın ağrısı
Yaygın olmayan: karın krampları, şişkinlik
Hepato-bilier hastalıklar:
Seyrek: Kolestatik sarılık
Çok seyrek: Pankreatit, karaciğer adenomları, hepatoselüler karsinomlar, safra taşları dahil
safra kesesi hastalığı (KOK’ ler var olan safra kesesi hastalığını kötüleştirebilir ve önceden
asemptomatik olan kadınlarda bu hastalığın gelişimini hızlandırabilir)
Deri ve deri altı doku hastalıkları:
Yaygın: Akne
Yaygın olmayan: Döküntü, sürekli olabilen kloazma (melazma), tüylenme, alopesi
Seyrek: Eritema nodosum, eritema multiforme
Böbrek ve idrar yolu hastalıkları:
Çok seyrek: Hemolitik üremik sendrom
Üreme sistemi ve meme hastalıkları:
Yaygın: Memede ağrı, hassasiyet, büyüme, sekresyon, dismenore, menstrüel düzende
değişiklik, servikal ektropion ve sekresyonda değişiklik, amenore
Genel hastalıklar ve uygulama bölgesine ilişkin hastalıklar:
11 / 15Yaygın: Sıvı tutulumu/ ödem
Araştırmalar:
Yaygın: Kilo değişikliği (artış veya azalma)
Yaygın olmayan: Kan basıncında artış, hipertrigliseridemi dahil serum lipid düzeylerinde
değişiklikler
Seyrek: Serum folat düzeylerinde azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezine (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Oral kontraseptif doz aşımının semptomları yetişkinlerde ve 12 yaşından küçük çocuklarda
bildirilmiştir. Doz aşımı semptomları doza bağımlı görünmemektedir ve bulantı, kusma,
uyuşukluk/yorgunluk ve genç kızlarda vajinal kanamayı içerebilir. Antidotu bulunmamaktadır
ve tedavi semptomatiktir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Progestin/östrojen kombine oral kontraseptif
ATC kodu: G03A07
Pearl İndeksi (3 veya daha fazla unutulan tabletin ardından olan gebelikler dışlanarak)
0.93’tür ve yöntem başarısızlığı için Pearl İndeksi 0.64’tür (26,554 siklus).
LOETTE, etinilestradiol (EE) ve levonorgestrel içeren bir kombinasyon oral kontraseptifidir
(KOK). KOK’lerin; yumurtalık aktivitesini baskılamak, endometriyumun proliferasyonunu
baskılamak ve servikal mukusun kalınlaşmasına yol açmak için gonadotropin sekresyonunu
azaltarak etkilerini gösterdikleri ortaya konmuştur.
5.2 Farmakokinetik özellikler
Genel özellikler
Emilim
İnsanlarda LOETTE’nin mutlak biyoyararlanımı konusunda spesifik araştırma yapılmamıştır.
Bununla birlikte literatür, oral uygulamadan sonra levonorgestrelin hızlı şekilde ve tamamen
absorbe edildiğini (biyoyararlanım yaklaşık %100) ve ilk geçiş metabolizmasına maruz
kalmadığını göstermektedir. Etinilestradiol, gastrointestinal sistemden hızlı şekilde ve
neredeyse tamamen absorbe edilir ancak barsak mukozasındaki ve karaciğerdeki birinci geçiş
metabolizması nedeniyle etinilestradiolün biyoyararlanımı %38 ila %48 arasındadır.
12 / 1522 kadına aç karnına tek doz LOETTE uygulanmasından sonra 1.6 ± 0.9 saatte
levonorgestrelin maksimum serum konsantrasyonları 2.8 ± 0.9 ng/mL’dir (ortalama ± SD).
19. günden itibaren sağlanan kararlı durumda, 6.0 ± 2.7 ng/mL’lik maksimum levonorgestrel
konsantrasyonlarına günlük dozdan 1.5 ± 0.5 saat sonra ulaşılmıştır. Kararlı durumda
levonorgestrelin minimum serum düzeyleri 1.9 ± 1.0 ng/mL’dir. Gözlenen levonorgestrel
konsantrasyonları 1. günden (tek doz) 6. ve 21. günlere (çoklu dozlar) sırasıyla %34 ve %96
artmıştır. Bağlanmamış levonorgestrel konsantrasyonları 1. günden 6. ve 21. günlere sırasıyla
%25 ve %83 artmıştır. Total levonorgestrelin kinetik özellikleri, levonorgestrelin cinsiyet
hormonu bağlayan globuline (SHBG) bağlanmasındaki artış nedeniyle lineer değildir; bu
durum, etinilestradiolün günlük uygulanmasıyla tetiklenen yüksek SHBG düzeylerine bağlı
bulunmuştur.
Tek dozun ardından etinilestradiolün 62 ± 21 pg/mL’lik maksimum serum
konsantrasyonlarına 1.5 ± 0.5 saatte ulaşılır. En az 6. günden itibaren sağlanan kararlı
durumda, etinilestradiolün 77 M 30 pg/mL’lik maksimum konsantrasyonları günlük dozdan
1.3 ± 0.7 saat sonra elde edilmiştir. Kararlı durumda etinilestradiolün minimum serum
düzeyleri 10.5 ± 5.1 pg/mL’dir. Etinilestradiol konsantrasyonları 1. günden 6. güne
artmamıştır ancak 1. günden 21. güne %19 artış göstermiştir.
Tablo I’de, levonorgestrel ve etinilestradiolün farmakokinetik özellikleri gösterilmektedir.
Tablo I: 21 Günlük Doz Uygulama Döneminde Loette’nin Ortalama (Sd) Farmakokinetik
Özellikleri
Levonorgestrel
Cmaks Tmaks AUC CL/F V /F SHBG
z
Gün ng/mL saat ng•saat/mL mL/saat/kg L/kg nmol/L
1 2.75 (0.88) 1.6 (0.9) 35.2 (12.8) 53.7 (20.8) 2.66 (1.09) 57 (18)
6 4.52 (1.79) 1.5 (0.7) 46.0 (18.8) 40.8 (14.5) 2.05 (0.86) 81 (25)
21 6.00 (2.65) 1.5 (0.5) 68.3 (32.5) 28.4 (10.3) 1.43 (0.62) 93 (40)
Bağlanmamış Levonorgestrel
pg/mL saat pg•saat/mL L/saat/kg L/kg % fu
1 51.2 (12.9) 1.6 (0.9) 654 (201) 2.79 (0.97) 135.9 (41.8) 1.92 (0.30)
6 77.9 (22.0) 1.5 (0.7) 794 (240) 2.24 (0.59) 112.4 (40.5) 1.80 (0.24)
21 103.6 (36.9) 1.5 (0.5) 1177 (452) 1.57 (0.49) 78.6 (29.7) 1.78 (0.19)
Etinilestradiol
pg/mL saat pg•saat/mL mL/saat/kg L/kg
1 62.0 (20.5) 1.5 (0.5) 653 (227) 567 (204) 14.3 (3.7)
6 76.7 (29.9) 1.3 (0.7) 604 (231) 610 (196) 15.5 (4.0)
21 82.3 (33.2) 1.4 (0.6) 776 (308) 486 (179) 12.4 (4.1)
Dağılım
Serumda levonorgestrel, birincil olarak SHBG’ye bağlanır. Etinilestradiol, plazma albüminine
yaklaşık %97 oranında bağlıdır. Etinilestradiol SHBG’ye bağlanmaz ancak SHBG sentezini
indükler.
Biyotransformasyon
Levonorgestrel: En önemli metabolik yolak, 4-3-okso grubunun indirgenmesinde ve 2, 1
ve 16 pozisyonlarındaki hidroksilasyonda ve bunu izleyen konjugasyonda meydana gelir.
13 / 15Kan dolaşımındaki metabolitlerin büyük bölümü 3,5-tetrahidro-levonorgestrelin sülfatları
olurken, atılım ağırlıklı şekilde glukuronid formunda gerçekleşir. Dolaşımda ana
levonorgestrelin bir miktarı 17-sülfat şeklinde bulunur. Metabolik klirens oranları bireyler
arasında birkaç kat değişiklik gösterebilir ve bu durum, kullanıcılar arasında levonorgestrel
konsantrasyonlarında gözlenen büyük farklılığı kısmen açıklayabilir.
Etinilestradiol: Karaciğerdeki Sitokrom P450 enzimleri (CYP3A4), majör oksidatif reaksiyon
olan 2-hidroksilasyondan sorumludur. 2-hidroksi metabolit, idrardan ve dışkıdan atılmadan
önce metilasyon ve glukuronidasyon yoluyla biraz daha değişikliğe uğrar. Sitokrom P450
(CYP3A), bireyler arasında büyük değişkenlik gösterebilir ve etinilestradiol 2-
hidroksilasyonunun oranlarındaki farklılığı açıklayabilir.
Eliminasyon
Levonorgestrelin eliminasyon yarılanma ömrü, kararlı durumda yaklaşık 36 ± 13 saattir.
Levonorgestrel ve metabolitleri birincil olarak idrardan (%40 ila %68) atılır ve yaklaşık %16
ila %48’i dışkıdan atılır. Etinilestradiolün eliminasyon yarılanma ömrü kararlı durumda 18 ±
4.7 saattir.
Etinilestradiol, idrardan ve dışkıdan glukuronid ve sülfat konjugatları şeklinde atılır.
5.3 Klinik öncesi güvenlilik verileri
Etinilestradiol ve levonorgestrelin tek başına ve kombinasyon halinde toksisite profilleri iyi
bilinmektedir. Belirgin tür farklılıkları nedeniyle klinik öncesi bulgular, insanlarda
östrojenlerin uygulanması açısından kısıtlı bir öngördürücü değer sağlamaktadır.
Deneysel hayvanlarda etinilestradiol embriyotoksik bir etki göstermiştir; erkek fetüslerde
feminizasyon ve ürogenital sistem malformasyonu gözlenmiştir.
Levonorgestrel, hayvan deneylerinde dişi fetüsler üzerinde virilizan etki göstermiştir.
Sıçanlarda, farelerde ve tavşanlarda yapılan üreme toksikolojisi çalışmaları, teratojenisiteye
ilişkin başka kanıt sağlamamıştır.
Tekrarlı doz toksisitesi, genotoksisitesi ve karsinojenik potansiyeline ilişkin geleneksel
çalışmalara dayalı klinik öncesi veriler, insanlar açısından KÜB’ün diğer bölümlerinde
açıklanandan başka bir risk ortaya koymamıştır. Bununla birlikte, cinsiyet steroidlerinin belli
hormona bağımlı dokuların ve tümörlerin büyümesini tetikleyebileceği unutulmamalıdır.
6. FARMASÖTİK ÖZELLİKLER
6.1 Yardımcı maddelerin listesi
Çekirdek tablet:
Laktoz monohidrat
Mikrokristalin selüloz
Polakrilin potasyum
Magnezyum stearat
Film kaplama maddesi:
Makrogol 1450
Hipromelloz
Titanyum dioksit E171
14 / 15Sentetik kırmızı demir oksit E172
Montan glikol mumu
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Kutuda PVC Alüminyum folyo blister ambalajda 21 tablet
6.6 Beşeri tıbbi üründen arta kalan maddelerin imhası ve diğer özel önlemler
Özel gereklilikler bulunmamaktadır.
7. RUHSAT SAHİBİ
Pfizer İlaçları Ltd.Şti.
Muallim Naci Cad. No:55
34347 Ortaköy/İSTANBUL
Tel.: 0 212 310 70 00
Fax.: 0 212 310 70 58
8. RUHSAT NUMARASI/NUMARALARI
108/17
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:12.07.2000
Ruhsat yenileme tarihi:02.09.2005
10. KÜB’ün YENİLENME TARİHİ
15 / 15