KISA ÜRÜN BİLGİSİ
1. BEŞERİ TIBBİ ÜRÜNÜN ADI
ÜROMAX® 0.4 mg MR değiştirilmiş salımlı sert jelatin kapsül
2. KALİTATİF VE KANTİTATİF BİLEŞİM
Etkin madde:
Her kapsül 0,4 mg tamsulosin hidroklorür içerir.
Yardımcı maddeler:
Her bir jelatin kapsülde;
Sodyum hidroksit 0,088 mg
Yardımcı maddelerin için 6.1’e bakınız.
3. FARMASÖTİK FORM
Değiştirilmiş salım sağlayan şeffaf-mavi renkte sert jelatin kapsül.
4. KLİNİK ÖZELLİKLER
4.1. Terapötik endikasyonlar
Benign prostat hiperplazisine (BPH) bağlı alt idrar yolu semptomlarının (AİYS) tedavisinde
endikedir.
4.2. Pozoloji ve uygulama şekli
Pozoloji, uygulama sıklığı ve süresi:
Kahvaltıdan ya da günün ilk öğününden sonra alınmak üzere, günde bir kapsül.
Uygulama şekli:
Kapsül bütün halde yutulmalı ve ezilmemeli ya da çiğnenmemelidir, çünkü bu etkin maddenin
değiştirilmiş salımını etkileyebilir.
Özel popülasyonlara ilişkin ek bilgilerBöbrek yetmezliği:
Böbrek yetmezliğinde doz ayarlamasına gerek yoktur.
Karaciğer yetmezliği:
Hafif ile orta dereceli karaciğer yetmezliğinde doz ayarlamasına gerek yoktur (Bkz.
Bölüm 4.3).
Pediyatrik popülasyon:
ÜROMAX®’ın çocuklarda kullanımıyla ilgili bir endikasyon bulunmamaktadır.
Geriyatrik popülasyon:
Tamsulosin klinik çalışmalarında tedavi edilen hastaların önemli bir bölümü 65 yaş ve
üzerindeydi. Bu çalışmalarda ve bildirilen diğer klinik deneyimlerde, bu hastalar ile daha
genç hastalar arasında, güvenlilik ve etkinlik açısından bütünsel farklılıklar
gözlenmemiştir, ama bazı yaşlı bireylerin daha hassas olabilecekleri göz ardı edilemez.
4.3. Kontrendikasyonlar
- İlaç nedeniyle oluşan anjiyoödem de dahil olmak üzere tamsulosin hidroklorür ya da
yardımcı maddelerin herhangi birine karşı aşırı duyarlılık,
- Ortostatik hipotansiyon özgeçmişi,
- Şiddetli karaciğer yetmezliği,
- Tamsulosin hidroklorür, güçlü CYP3A4 inhibitörleriyle (örn. ketokonazol) kombinasyon
şeklinde kullanılmamalıdır (bkz. Bölüm 4.5).
4.4. Özel kullanım uyarıları ve önlemleri
Diğer α - adrenoseptor antagonistleriyle olduğu gibi, ÜROMAX® tedavisi sırasında bazı
1
bireylerde kan basıncında bir düşüş oluşabilir; bunun sonucu olarak da nadiren senkop
ortaya çıkabilir. Ortostatik hipotansiyonun ilk işaretleri (baş dönmesi, halsizlik) ortaya
çıktığında, hasta semptomlar kaybolana kadar oturmalı ya da uzanmalıdır.ÜROMAX® ile tedaviye başlamadan önce hasta incelenmeli ve benign prostat
hiperplazisinin yol açtığı semptomların aynılarına neden olabilen başka tabloların varlığı
dışlanmalıdır. Tedaviden önce ve daha sonrasında düzenli aralıklarla dijital rektal
muayene ve gerektiğinde prostat spesifik antijen (PSA) tayini yapılmalıdır.
Şiddetli böbrek bozukluğu olan (kreatinin klirensi 10 mL/dk'nın altında) hastaların
tedavisi, bu hastalar üzerinde yapılmış çalışmalar bulunmadığından, dikkatle ele
alınmalıdır.
Halen tamsulosin hidroklorür almakta olan ya da geçmişte almış olan bazı hastalarda,
katarakt ve glokom cerrahisi sırasında “İntraoperatif Flopi (Sarsak) İris Sendromu”
(IFIS; küçük pupilla sendromunun bir varyantı) gözlenmiştir. IFIS, operasyon sırasında
ve operasyondan sonra göz komplikasyonları riskini artırabilir.
Katarakt ya da glokom cerrahisinden 1-2 hafta öncesinde tamsulosin hidroklorürün
bırakılmasının yararlı olduğu yönünde anekdotal görüşler vardır; ancak tedaviyi
bırakmanın yararlılığı henüz belirlenmemiştir. IFIS aynı zamanda, cerrahi girişimden
uzun süre önce tamsulosin almayı bırakmış olan hastalarda da bildirilmiştir.
Katarakt ya da glokom cerrahisi planlanan hastalarda tamsulosin hidroklorür tedavisine
başlanması önerilmemektedir. Pre-operatif değerlendirme sırasında cerrahlar ve
oftalmoloji ekipleri, katarakt ya da glokom cerrahisi planlanan hastaların halen ya da
daha önceden tamsulosin ile tedavi olup olmadığını irdelemeli ve cerrahi sırasında IFIS
tedavisiyle ilgili gerekli önlemleri almalıdır. (bkz. Bölüm 4.5)
Tamsulosin hidroklorür orta dereceli CYP3A4 inhibitörleriyle (örn. eritromisin)
kombinasyon şeklinde kullanılıken dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca erişkinlerde yürütülmüştür.
Tamsulosin hidroklorür, atenolol, enalapril ya da teofilin ile birlikte verildiğinde herhangi
bir etkileşim görülmemiştir. Birlikte simetidin uygulaması plazma tamsulosin düzeylerini
artırır, furosemid uygulaması ise düşürür; ancak her iki durumda da tamsulosin düzeyleri
normal sınırlar içinde kaldığından, dozun değiştirilmesi gerekmez.
İn vitro olarak diazepam, propranolol, triklormetiazid, klormadinon, amitriptilin,
diklofenak, glibenklamid, simvastatin ve varfarin insan plazmasındaki serbest tamsulosin
fraksiyonlarını değiştirmez. Aynı şekilde tamsulosin de, diazepam, propranolol,
triklormetiazid ve klormadinonun serbest fraksiyonlarını değiştirmez. Ancak diklofenak ve
varfarin, tamsulosinin eliminasyon hızını arttırabilir.Tamsulosin hidroklorürün güçlü CYP3A4 inhibitörleriyle birlikte uygulanması, sistemik
tamsulosin hihdroklorür temasında artışa yol açabilir. Ketokonazol (bilinen güçlü bir
CYP3A4 inhibitörü) ile birlikte uygulama, tamsulosin hidroklorürün EAA ve C
maks
değerlerinde, sırasıyla 2,8 ve 2,2 katlık artışlar ile sonuçlanmıştır. CYP2D6 zayıf
metabolize edici hastalar kolayca belirlenemediği için, ve tamsulosin hidroklorür, CYP2D6
zayıf metabolize edicilerde güçlü CYP3A4 inhibitörleriyle birlikte uygulandığında,
sistemik tamsulosin hihdroklorür temasında önemli bir artış potansiyeli var olduğu için,
tamsulosin hidroklorür güçlü CYP3A4 inhibitörleriyle kombinasyon şeklinde
verilmemelidir. Tamsulosin hidroklorür orta derecede CYP3A4 inhibitörleriyle
(eritromisin) kombinasyon şeklinde kullanılırken dikkatli olunmalıdır.
Tamsulosin hidroklorürün güçlü bir CYP2D6 inhibitörü olan paroksetin ile birlikte
uygulanması, tamsulosin hidroklorürün C ve EAA değerlerinde, sırasıyla 1,3 ve 1,6
maks
katlık artışlar ile sonuçlanmıştır; ancak bu artışların klinik önem taşımadığı kabul
edilmektedir.
Diğer alfa1-adrenoreseptör antagonistleriyle birlikte uygulama, hipotansif etkilere yol
açabilir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin hiçbir etkileşim çalışması yürütülmemiştir.
4.6. Gebelik ve Laktasyon
Çocuk doğurma potansiyeli bulunan kadınlar/Doğum kontrolü (Kontrasepsiyon)
ÜROMAX® kadınlarda kullanım için endike değildir.
Gebelik dönemi
ÜROMAX® kadınlarda kullanım için endike değildir.
Laktasyon dönemi
ÜROMAX® kadınlarda kullanım için endike değildir.
Üreme yeteneği /Fertilite
ÜROMAX® kadınlarda kullanım için endike değildir.
Tamsulosin ile yürütülen kısa ve uzun dönemli klinik çalışmalarda ejakülasyon bozukluklarıgözlenmiştir. Ruhsatlandırma sonrası dönemde, ejakülasyon bozukluğu, retrograd
ejakülasyon ve ejakülasyon başarısızlığı olayları bildirilmiştir.
4.7. Araç ve makine kullanımı üzerindeki etkiler
Araba kullanma ya da makine işletme becerileri üzerindeki etkilerine yönelik çalışma
yapılmamıştır. Ancak bu konuda hastalar, sersemlik, bulanık görme, baş dönmesi ve
senkop oluşabileceği konusunda uyarılmalıdır. Böyle bir tablo oluşan hastalar araç
kullanma ya da makine işletme gibi faaliyetlerden kaçınmalıdır.
4.8. İstenmeyen etkiler
Aşağıda verilen istenmeyen etkilerin MedDRA konvansiyonuna göre yaygınlık dereceleri
şu şekildedir: Çok yaygın (≥1/10); yaygın (≥1/100 ilâ <1/10); yaygın olmayan (≥1/1.000 ilâ
<1/100); seyrek (≥1/10.000 ilâ <1/1.000); çok seyrek (<1/10.000), bilinmiyor (eldeki veriler
ile hareket edilemiyor).
Sinir sistemi hastalıkları
Yaygın: Baş dönmesi (%1,3)
Yaygın olmayan: Baş ağrısı
Seyrek: Senkop
Göz Hastalıkları
Bilinmiyor: Görme bulanıklığı*, görme bozukluğu*
Kardiyak hastalıklar
Yaygın olmayan: Çarpıntılar
Vasküler hastalıklar
Yaygın olmayan: Ortostatik hipotansiyon
Solunum, göğüs bozuklukları ve mediyastinal hastalıklar
Yaygın olmayan: Rinit Bilinmiyor: Epistaksis*Gastrointestinal hastalıklar
Yaygın olmayan: Konstipasyon, diyare, bulantı, kusma
Bilinmiyor: Ağız kuruluğu
Deri ve derialtı dokusu hastalıkları
Yaygın olmayan: Döküntü, kaşıntı, ürtiker Seyrek: Anjiyödem
Çok seyrek: Stevens-Johnson sendromu
Bilinmiyor: Eritma multiforme*, Dermatit eksfoliyatif*
Üreme sistemi ve meme hastalıkları
Yaygın: Ejakülasyon bozuklukları (retrograd ejakülasyon ve ejakülasyon başarısızlığı dahil)
Çok seyrek: Priapizm
Genel bozukluklar ve uygulama bölgesine ilişkin hastalıklar
Yaygın olmayan: Asteni
*Pazarlama sonrası görülen yan etkiler.
Diğer alfa blokörler ile olduğu gibi, sersemlik ya da ödem ortaya çıkabilir. Pazarlama
sonrası gözetim çalışmalarında, katarakt ve glokom cerrahisi sırasında, İntraoperatif Flopi
(Sarsak) İris Sendromu (IFIS) olarak bilinen bir küçük pupilla tablosu, tamsulosin
tedavisiyle ilişkili bulunmuştur (aynı zamanda bkz. Bölüm 4.4).
Pazarlama sonrası deneyim: Yukarıda listelenen advers olayların yanı sıra, tamsulosin
kullanımıyla ilişkili olarak atriyal fibrilasyon, aritmi, taşikardi ve dispne bildirilmiştir.
Kendiliğinden bildirilen bu olaylar tüm dünyada pazarlama sonrası deneyim dönemine ait
oldukları için, bu olayların sıklığı ve ortaya çıkış nedenleri arasında tamsulosinin oynadığı
rol güvenilir bir şekilde tanımlanamamaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)4.9. Doz aşımı ve tedavisi
Semptomlar:
Tamsulosin hidroklorür doz aşımı, potansiyel olarak şiddetli hipotansif etkilerle
sonuçlanabilir. Şiddetli hipotansif etkiler, değişik derecelerdeki doz aşımı durumlarında
gözlenmiştir.
Tedavi:
Doz aşımından sonra akut hipotansiyon oluşması durumunda, kardiyovasküler destek
sağlanmalıdır. Hastanın sırtüstü pozisyonda yatırılmasıyla kan basıncının ve kalp hızının
normale dönmesi sağlanabilir. Bu önlem yeterli olmaz ise, hacim genişleticiler ve gerekli
olduğunda vazopressörler kullanılabilir. Böbrek fonksiyonları izlenmeli ve genel
destekleyici önlemler alınmalıdır. Tamsulosin plazma proteinlerine çok yüksek oranda
bağlandığından, diyalizin yardımcı olma olasılığı pek bulunmamaktadır.
Emilimin engellenmesi için kusturma gibi önlemler alınabilir. Büyük miktarlar alındığında
mide lavajı yapılabilir ve aktif tıbbi kömür, ayrıca sodyum sülfat gibi bir ozmotik
laksatif uygulanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup : Alfa-adrenoseptor antagonistleri
ATC Kodu : G04C A02; yalnızca prostat hastalığında kullanılan preparatlar
Etki mekanizması:
Tamsulosin postsinaptik α1- adrenoreseptörlere, özellikle de α1A ve α1D reseptör alt-
tiplerine seçici ve yarışmalı şekilde bağlanır. Prostat ve üretra düz kaslarının gevşemesini
sağlar.
Farmakodinamik etkiler:
ÜROMAX® maksimum idrar akım hızını arttırır. Prostat ve üretra düz kaslarını gevşeterek
obstrüksiyonu giderir ve böylelikle idrar yapma semptomlarında iyileşme sağlar.
Tamsulosin aynı zamanda, mesane instabilitesinin önemli bir rol oynadığı depolama
semptomlarında da düzelme sağlar.
İdrar depolama ve idrar yapma semptomları üzerindeki bu etkiler uzun süreli tedavi
boyunca kalıcıdır. Cerrahi girişim ya da kateterizasyon ihtiyacı anlamlı şekilde ertelenmişolur.
α1- adrenoreseptör antagonistleri periferik direnci azaltarak kan basıncını da düşürebilirler.
ÜROMAX® ile yapılan araştırmalar sırasında kan basıncında klinik olarak anlamlı herhangi
bir düşme gözlenmemiştir.
5.2 Farmakokinetik özellikler
Emilim:
Tamsulosin bağırsaktan emilir ve neredeyse tam bir biyoyararlanım gösterir. Tamsulosin'in
emilimi kısa bir süre önce yenilmiş yemeklerle azalmaktadır.
Hastaların ÜROMAX®’ı her zaman aynı öğünden sonra almaları yoluyla, emilimin tekdüze
olması sağlanabilir.
Tok karnına alınan tek bir ÜROMAX® dozundan sonra, tamsulosin plazma
konsantrasyonları yaklaşık 6 saat civarında doruğa ulaşır. Çoklu doz uygulamanın 5.
gününde elde edilen kararlı durum konumunda hastalardaki Cmax düzeyi, tek doz ile elde
edilenden yaklaşık üçte iki oranında daha yüksektir. Bu durum yaşlı hastalarda görülmüş
olmakla birlikte, aynı bulgunun gençlerde de beklenecektir. Hem tek dozlu, hem de çoklu
doz uygulamadan sonra, plazma düzeylerinde önemli ölçüde hastalar arası varyasyon söz
konusudur.
Dağılım:
Tamsulosin insanlarda plazma proteinlerine yaklaşık %99 oranında bağlanır ve dağılım
hacmi düşüktür (yaklaşık 0.2 L/kg).
Biyotransformasyon:
Tamsulosin düşük bir ilk-geçiş etkisine sahiptir ve yavaş bir sekilde metabolize edilir.
Tamsulosin'in büyük bir kısmı plazmada değişmemiş etkin madde formunda bulunur.
Tamsulosin karaciğerde metabolize edilmektedir.
Sıçanlarda karaciğer mikrozomal enzimlerinin tamsulosin tarafından indüklenmediği
gözlenmiştir.
İn vitro sonuçlar, tamsulosin hidroklorür metabolizmasında CYP3A4’ün ve yanı sıra
CYP2D6’nın yer aldığını, ve diğer CYP izozimlerinin metabolizmaya muhtemelen minör
katkıda bulunduklarını düşündürmektedir. CYP3A4 ve CYP2D6 ilaç metabolize edici
enzimlerin inhibisyonu, sistemik tamsulosin hidroklorür temasında yükselmeye neden
olabilir (bkz. Bölüm 4.4 ve 4.5). Metabolitlerinin hiçbiri orijinal bileşikten daha aktif
değildir.Eliminasyon:
Tamsulosin ve metabolitleri esas olarak idrarla atılırlar. Alınan dozun yaklaşık %9'u
idrarda değişmemiş etkin madde halinde bulunmaktadır. Hastalarda tok karnına tek doz
ÜROMAX® uygulamasından sonra ve kararlı hal konumunda, eliminasyon yarı ömrü
sırasıyla yaklaşık 10 ve 13 saat olarak ölçülmüştür.
Doğrusallık/Doğrusal olmayan durum:
Tamsulosin doğrusal kinetik göstermektedir.
5.3 Klinik öncesi güvenilirlik verileri
Fareler, sıçanlar ve köpekler üzerinde tek dozlu ve tekrarlı dozlu toksisite çalışmaları
yürütülmüştür. Ayrıca, sıçanlarda üreme toksisitesi, fareler ve sıçanlarda karsinojenisite ve
in vivo ve in vitro genotoksisite de incelenmiştir.
Yüksek tamsulosin dozlarında görülen genel toksisite profili, α1-adrenoreseptör
antagonistlerinin bilinen farmakolojik etkileriyle uyumludur.
Köpeklerde çok yüksek doz düzeylerinde, EKG değişmeleri oluşmuştur. Bu yanıtın klinik
önem taşıdığı düşünülmemektedir. Tamsulosin, önemli genotoksik özellikler göstermemiştir.
Dişi sıçan ve farelerin meme bezlerinde, proliferatif değişimlerin insidansında artış
bildirilmiştir. Muhtemelen hiperprolaktineminin aracılık ettiği ve yalnızca yüksek dozlarda
ortaya çıkan bu bulguların önem taşımadığı kabul edilmektedir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristal selüloz
Deiyonize su
Magnezyum stearat
Metakrilik asit-etil akrilat kopolimer (1:1)
Sodyum hidroksit
Triasetin
Talk
Titanyum dioksit
6.2 GeçimsizliklerGeçerli değildir.
6.3 Raf ömrü
®
ÜROMAX ’ın raf ömrü, ambalajlandığı şekliyle 24 aydır. Bu süre, ambalajın açıldığı
durumları kapsamaz.
6.4 Saklamaya yönelik özel uyarılar
25°C’nin altında oda sıcaklığında, orijinal ambalajında saklanmalıdır.
6.5 Ambalajın niteliği ve içeriği
®
ÜROMAX 0.4 mg MR Değiştirilmiş Salımlı Sert Jelatin Kapsül, PVC/PVDC/
Alüminyum folyo blisterler.
30 kapsül içeren karton kutularda.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. Sok 7/3
06520 Balgat- ANKARA
8. RUHSAT NUMARASI
221 / 19
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.10.2009
Ruhsat yenileme tarihi:
10. KÜB’ÜN YENİLEME TARİHİ