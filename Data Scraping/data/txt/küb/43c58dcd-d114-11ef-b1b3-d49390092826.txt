KISA ÜRÜN BİLGİSİ
1. BEŞERİ TIBBİ ÜRÜNÜN ADI
DONA 750 mg film kaplı tablet
2. KALİTATİF VE KANTİTATİF BİLEŞİM
Etkin madde:
Kristalin glukozamin sülfat 942 mg
(750 mg glukozamin sülfat ve 192 mg sodyum klorür’e eşdeğerdir)
Kristalin glukozamin sülfat, kabuklu deniz ürünlerinden (karides ve yengeç) elde edilmiştir.
Yardımcı maddeler:
Kroskarmelloz sodyum 20 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz, oblong, çentiksiz film kaplı tablet.
4. KLİNİK ÖZELLİKLER
4.1 Terapötik endikasyonlar
Semptomatik (ağrı ve işlev kısıtlılığı olan) osteoartrit tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Günde 2 tablet ve tercihen yemeklerle birlikte alınmalıdır.
Glukozamin akut ağrılı semptomların tedavisi için endike değildir. Semptomların (özellikle ağrı)
rahatlaması, birkaç haftada olabileceği gibi bazı hastalarda daha uzun süreli kullanımı gerektirebilir.
2-3 ay kullanım sonrası rahatlama olmaz ise tedaviye devam kararı sorgulanmalıdır.
Uygulama şekli:
Sadece ağızdan kullanım içindir.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek ve karaciğer yetmezliği olan hastalar için herhangi bir çalışma olmadığından doz önerisi
yapılamamaktadır. (Bkz. Bölüm 4.4).
Pediyatrik popülasyon:
Çocuklarda ve adölesanlarda etkililik ve güvenlilik çalışılmadığından 18 yaş altı çocuklarda ve
adölesanlarda kullanılmamalıdır.
Geriyatrik popülasyon:
Yaşlılarda kullanıma yönelik çalışma yapılmamıştır ancak klinik deneyim uyarınca, sağlıklı, yaşlı
hastaların tedavisinde doz ayarlaması gerekli değildir.
14.3 Kontrendikasyonlar
DONA’nın etkin maddesi glukozamin, kabuklu deniz hayvanlarından elde edildiğinden kabuklu
deniz hayvanlarına ve ürün içindeki diğer yardımcı maddelere alerjisi olanlarda kullanılmamalıdır
(Bkz. Bölüm 6.1).
Etkililik ve güvenlilik çalışılmadığından 18 yaş altındaki çocuklarda ve adölesanlarda
kullanılmamalıdır.
4.4 Özel kullanım uyarıları ve önlemleri
DONA tedavisine alternatif tedavi gerektiren diğer eklem hastalıkları dışlandıktan sonra
başlanmalıdır.
Böbrek ve karaciğer yetmezliği olan hastalarda özel bir çalışma yapılmamıştır. Glukozamin sülfatın
toksikolojik ve farmakokinetik özellikleri bu hastalarda herhangi bir kısıtlamaya işaret etmemekle
beraber, şiddetli böbrek veya karaciğer yetmezliği olan hastalara uygulama tıbbi gözetim altında
yapılmalıdır.
Bozulmuş glukoz toleransı olan hastalarda kullanımda dikkatli olunmalıdır. Diyabetli hastalarda
tedavi başlangıcında kan glukoz düzeyleri yakından takip edilmelidir.
Astmatik hastalar, semptomların alevlenmesi de dahil glukozamine alerjik reaksiyon geliştirmeye
daha yatkın olabileceğinden bu hastalarda dikkatli kullanılmalıdır.
Bu tıbbi ürün her bir film kaplı tablette 77,4 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Belirgin bir ilaç etkileşim çalışması yapılmamıştır. Fakat, glukozamin sülfatın fiziko-kimyasal ve
farmakokinetik özellikleri düşük etkileşim potansiyeli olduğunu düşündürmektedir. Ayrıca
glukozamin sülfatın majör CYP450 enzimlerini inhibe veya indükleyici etkileri yoktur. Glukozamin
sülfat absorpsiyon mekanizmalarında yarışmaya girmez ve emilimden sonra plazma proteinlerine
bağlanmaz ve proteoglikan içine dahil olmuş veya sitokrom enzim sisteminden bağımsız şekilde
degrade olan endojen bir madde olarak metabolik gidişatı nedeniyle ilaç etkileşimlerini artırması
olası değildir.
Fakat, kumarin ile kombine tedavide kumarinin antikoagülan etkilerinde artış bildirildiğinden,
kumarin kullanan hastalarda glukozamin tedavisi başlangıcında veya sonlandırılmasında koagülasyon
parametrelerinin yakın takibi düşünülebilir.
Glukozamin sülfatın oral kullanımı tetrasiklinlerin gastrointestinal kanaldan emilimini artırabilir,
ancak bu etkileşimin klinik bağlantısı muhtemelen sınırlıdır.
Glukozamin sülfat, steroid olan veya olmayan analjezik veya antiinflamatuar ilaçlarla birlikte
kullanılabilir.
2Özel popülasyonlara ilişkin ek bilgiler
Böbrek/Karaciğer yetmezliği: Böbrek ve karaciğer yetmezliği olan hastalar için ilaç etkileşim
çalışması yürütülmemiştir.
Pediyatrik popülasyon: Pediyatrik popülasyona ilişkin ilaç etkileşim çalışması yürütülmemiştir.
18 yaş altı çocuklarda kullanılmamalıdır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (kontrasepsiyon)
DONA’nın doğum kontrol yöntemleri üzerine etkisi bilinmemektedir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir (Bkz. Bölüm 5.3). İnsanlara
yönelik potansiyel risk bilinmemektedir.
DONA gebelik döneminde kullanılmamalıdır.
Laktasyon dönemi
Glukozamin sülfatın insan sütüne geçip geçmediğine ilişkin veri mevcut değildir. Bu nedenle,
yenidoğan güvenliliğine ilişkin veri bulunmadığından emzirme döneminde glukozamin kullanımı
önerilmemektedir.
Üreme yeteneği / Fertilite
Sıçanlarda üreme yeteneği, embriyonal/fetal gelişim ve doğum sonrası gelişim üzerinde istenmeyen
etkiler gözlenmemiştir. Dişi tavşanlarda kristalin glukozamin sülfat için teratojenik etki
bildirilmemiştir.
4.7 Araç ve makine kullanımı üzerindeki etkiler
Araç ve makine kullanımı üzerindeki etkilere yönelik çalışma yapılmamıştır. Araç ve makine
kullanımını bozacak santral sinir sistemi veya motor sistem üzerinde önemli bir etkisi
bilinmemektedir. Fakat, baş ağrısı, somnolans, yorgunluk, sersemlik veya görme bozuklukları
gözlenmesi durumunda dikkatli olunmalıdır. İstenmeyen etkiler geçene kadar araç/makine
kullanmamaları konusunda hastalar uyarılmalıdır.
4.8 İstenmeyen etkiler
Sistem organ sınıfları içerisinde advers reaksiyonlar için aşağıdaki terimler ve sıklık dereceleri
kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥
1/10.000 ila < 1/1.000); çok seyrek (< 1/10.000), bilinmiyor (eldeki verilerden hareketle tahmin
edilemiyor).
3Oral uygulama ile ilişkili en yaygın advers reaksiyonlar bulantı, karın ağrısı, dispepsi, flatulans,
konstipasyon ve diyaredir. Bildirilen advers reaksiyonlar genellikle hafif ve geçicidir.
Bağışıklık sistemi hastalıkları
Bilinmiyor: Alerjik reaksiyon (Aşırı duyarlılık)
Metabolizma ve beslenme hastalıkları
Bilinmiyor: Yetersiz kan şekeri kontrolü
Psikiyatrik hastalıklar
Bilinmiyor: Uykusuzluk
Sinir sistemi hastalıkları
Yaygın: Uyku hali, baş ağrısı
Bilinmiyor: Baş dönmesi
Göz hastalıkları
Bilinmiyor: Görme bozuklukları
Kardiyak hastalıkları
Bilinmiyor: Kardiyak aritmiler (örn; taşikardi)
Vasküler hastalıklar
Yaygın olmayan: Yüzde kızarma (flushing)
Solunum sistemi, göğüs bozuklukları ve mediastinal hastalıklar
Bilinmiyor: Astım / Astım alevlenmesi
Gastrointestinal hastalıklar
Yaygın: Diyare, konstipasyon, bulantı, flatulans, karın ağrısı, dispepsi
Bilinmiyor: Kusma
Hepatobiliyer hastalıklar
Bilinmiyor: Sarılık
Deri ve deri altı doku hastalıkları
Yaygın olmayan: Eritem, kaşıntı, döküntü
Bilinmiyor: Anjiyoödem, ürtiker
Genel bozukluklar ve uygulama bölgesine ilişkin hastalıklar
Yaygın: Yorgunluk
Bilinmiyor: Ödem / Periferik ödem
4Araştırmalar
Bilinmiyor: Hepatik enzimlerde artış, kan glukoz düzeyinde artış, kan basıncında artış, INR’de
dalgalanma
Hiperkolesterolemi vakaları bildirilmiştir, ancak nedensel bir bağlantı gösterilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta:tufam@titck.gov.tr; Tel:0800
314 00 08; Faks:0 312 218 35 99).
4.9 Doz aşımı ve tedavisi
İstemeden veya isteyerek doz aşımına ait vaka bildirilmemiştir. Hayvanlarda akut ve kronik toksisite
çalışmalarında, toksisite semptomlarının terapötik dozun 200 katı dozuna kadar çıkıldığında da
oluşması olası değildir. Fakat doz aşımı gözlendiğinde tedavi kesilmeli, semptomatik ve standart
destekleyici önlemler alınmalıdır (örn. sıvı-elektrolit dengesinin düzenlenmesi).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kas-İskelet Sistemi, Diğer Antiinflamatuvarlar ve Antiromatizmaller, Non-
Steroid Yapılılar
ATC kodu: M01AX05
Etki mekanizması:
Glukozamin sülfat, kıkırdak matriksi ve sinoviyal sıvıda glikozaminoglikanların ve proteoglikanların
sentezi için normal bir bileşen ve tercih edilen substrat olan endojen amino-monosakarit
glukozaminin sülfat tuzudur.
Erken in vitro çalışmalar, glukozamin sülfatın, glikozaminoglikanların ve dolayısıyla eklem kıkırdağı
proteoglikanlarının sentezini stimüle ettiğini göstermiştir. Bununla birlikte, daha yakın zamanda
glukozamin sülfatın, kıkırdak kondrositlerinde ve ilgili diğer hücrelerde nükleer faktör kappa B’nin
(NF-κB) hücre içi aktivasyonunu ve nükleer translokasyonunu bloke ederek interlökin-1 β (IL-1β)
hücre içi sinyal yolağını inhibe ettiği gösterilmiştir.
Farmakodinamik etkiler:
Erken in vitro çalışmalar, glukozamin sülfatın kıkırdak metabolizması üzerinde anabolik ve
antikatabolik etkilere sahip olduğunu göstermiştir; sülfat iyonları, glikozaminoglikan ve proteoglikan
sentez hızını kontrol ederek ve kıkırdak parçalayıcı enzimleri inhibe ederek glukozaminin gösterdiği
farmakolojik etkilere katkıda bulunabilir.
Daha yeni çalışmalar, glukozamin sülfatın IL-1β aracılı etkileri azalttığını, böylece normal kıkırdakta
bulunmayan metaloproteazlar, siklooksijenaz-2 ve hücre dışı matriks proteinlerinin sentezi, nitrik
oksit ve prostaglandin E2 salımı, kondrosit proliferasyonunun inhibisyonu ve hücre ölümünün
indüklenmesi gibi eklem iltihabına ve kıkırdak hasarına yol açan bir dizi olayı inhibe ettiğini ortaya
5koymuştur. Glukozamin, NSAİİ’lerden farklı olarak, siklooksijenaz aktivitelerini doğrudan inhibe
etmez. İnsan kondrosit hücre modelleri, kristalin glukozamin sülfatın, günde bir kez 1500 mg
terapötik dozda ilaç alan diz osteoartritli hastaların plazma ve sinoviyal sıvısında bulunanlara benzer
veya daha düşük glukozamin konsantrasyonlarında IL-1 ile uyarılan gen ekspresyonunu inhibe
ettiğini göstermiştir. Hayvan modelleri, insan eşdeğer dozlarında glukozamin sülfatın, hastalığın
ilerlemesini geciktirme ve semptomlarını hafifletme potansiyelini doğrulamıştır.
Klinik etkililik ve tolere edilirlik:
Glukozamin sülfatın 3 yıla kadar süren tedavi için güvenliliği ve etkililiği klinik çalışmalarda
doğrulanmıştır.
Kısa ve orta süreli klinik çalışmalar, glukozamin sülfatın osteoartrit semptomları üzerindeki
etkililiğinin, uygulamanın başlangıcından 2-3 hafta sonra ortaya çıktığını göstermiştir. Ancak
NSAİİ’lerden farklı olarak glukozamin sülfat 6 ay ile 3 yıl arasında değişen bir etki süresi
göstermiştir.
3 yıla kadar günlük sürekli kristalin glukozamin sülfat tedavisine ilişkin klinik çalışmalar, düz
radyografi ile belirlendiği üzere semptomlarda progresif bir iyileşme ve yapısal eklem
değişikliklerinde bir erteleme olduğunu göstermiştir.
Glukozamin sülfat, hem kısa süreli hem de uzun süreli tedavilerde iyi bir tolerabilite göstermiştir.
5.2 Farmakokinetik özellikler
Genel özellikler
Emilim:
Sağlıklı gönüllülerdeki çalışmalar, 14C işaretli glukozaminin oral yoldan uygulanmasından sonra
radyoaktivitenin sistemik olarak hızla ve neredeyse tamamen (yaklaşık %90) emildiğini göstermiştir.
İnsanlarda oral glukozamin sülfat uygulamasından sonra, glukozaminin mutlak biyoyararlanımı,
karaciğerden ilk geçiş etkisinden dolayı %44 olmuştur. Sağlıklı gönüllülerde açlık koşulları altında
günlük 1500 mg’lık tekrarlanan dozlarda oral glukozamin sülfat uygulamasından sonra, kararlı
durumda maksimum plazma konsantrasyonları (C ), 1,5-4 saat arasında (medyan: 3 saat; t )
maks,ss maks
1602 ± 426 ng/mL olmuştur. Kararlı durumda, zamana karşı plazma konsantrasyonları eğrisi altında
kalan alan (AUC) 14564 ± 4138 ng.saat/mL olmuştur. Yemeğin ilacın oral biyoyararlanımını önemli
ölçüde etkileyip etkilemeyeceği bilinmemektedir. Glukozaminin farmakokinetiği, daha düşük
biyoyararlanım nedeniyle 3000 mg’lık dozdaki doğrusallıktan sapma ile günde bir kez tekrarlanan
750-1500 mg doz aralığındaki uygulamalardan sonra doğrusaldır. İnsanlarda glukozaminin emilimi
ve biyoyararlanımı açısından cinsiyetler arasından herhangi bir fark bulunmamıştır. Glukozaminin
farmakokinetiği, sağlıklı gönüllüler ve diz osteoartriti olan hastalar arasında benzerdir.
Dağılım:
Oral emilimi takiben, glukozamin kandan damar-dışı dokulara (sinovyal sıvı dahil) belirgin biçimde
dağılır. Görünen dağılım hacmi, toplam vücut su miktarındakinden 37 kat daha yüksektir.
Glukozamin plazma proteinlerine bağlanmaz. Bu nedenle, plazma proteinlerine yüksek oranda
bağlanan diğer ilaçlarla birlikte uygulandığında glukozaminin yer değiştirme ilaç etkileşimine neden
olması pek olası değildir.
6Biyotransformasyon:
Endojen bir madde olduğu için glukozaminin metabolik profili incelenmemiştir; eklem kıkırdağı
bileşenlerinin biyosentezi için bir yapı taşı olarak kullanılır. Glukozamin esas olarak heksozamin
yolu üzerinden ve sitokrom enzim sisteminden bağımsız olarak metabolize edilir.
Kristalin glukozamin sülfat, terapötik dozlarından sonra insanda gözlenen pik plazma
konsantrasyonlarından 300 kat daha yüksek glukozamin konsantrasyonlarında test edildiğinde bile,
CYP 3A4, 1A2, 2E1, 2C9 ve 2D6 dahil olmak üzere insan CYP450 izoenzimlerinin inhibitörü veya
indükleyicisi olarak etki göstermez. Kristalin glukozamin sülfat ile birlikte uygulanan insan CYP450
izoformlarının substratları olan ilaçlar arasında klinik olarak anlamlı metabolik inhibisyon ve/veya
indüksiyon etkileşimleri beklenmemektedir.
Eliminasyon:
İnsanlarda, glukozaminin plazmadan terminal eliminasyon yarı ömrü 15 saat olarak tahmin
edilmektedir. İnsanlara oral olarak 14C işaretli glukozamin verilmesinden sonra, radyoaktivitenin
idrarla atılımı uygulanan dozun %10±9'u iken fekal atılımı %11,3±0.1 olmuştur. İnsanlarda oral
uygulamadan sonra değişmemiş glukozaminin idrarla ortalama atılımı, uygulanan dozun yaklaşık
%1’i kadardır. Bu sonuçlar böbrek ve karaciğerin glukozamin ve/veya metabolitlerinin ve/veya
bozunma ürünlerinin eliminasyonuna önemli ölçüde katkıda bulunmadığını göstermektedir.
Doğrusallık/Doğrusal olmayan durum:
Glukozamin farmakokinetiği günde bir kez ve tekrarlanan 750-1500 mg doz aralığında
kullanıldığında lineer bir kinetik göstermektedir.
Hastalardaki karekteristik özellikler
Böbrek ve karaciğer yetmezliği olan hastalar:
Glukozaminin farmakokinetiği, böbrek veya karaciğer yetmezliği olan hastalarda araştırılmamıştır.
Böbreğin glukozamin eliminasyonuna sınırlı katkısı nedeniyle böbrek yetmezliği olan hastalarda
yapılan çalışmaların anlamlı olmadığı kabul edilmiştir. Benzer şekilde, endojen bir madde olarak
glukozaminin metabolik gidişatı nedeniyle karaciğer yetmezliği olan deneklerde çalışma
yapılmamıştır. Bu nedenle, yukarıda açıklananlara dayalı olarak ve glukozaminin iyi güvenlilik ve
tolerabilite profili göz önüne alındığında, böbrek veya karaciğer yetmezliği olan hastalarda herhangi
bir doz ayarlaması gerekli görülmemektedir.
Çocuklar ve adölesanlar:
Glukozaminin farmakokinetiği çocuklarda ve adölesanlarda araştırılmamıştır.
Yaşlı hastalar:
Yaşlılarda özel bir farmakokinetik çalışma yapılmamıştır, ancak klinik etkililik ve güvenlilik
çalışmalarına ağırlıklı olarak yaşlı hastalar dahil edilmiştir. Doz ayarlaması gerekli değildir.
5.3 Klinik öncesi güvenlilik verileri
Hayvanlarda tek ve tekrarlanan doz çalışmalarından sonra kristalin glukozamin sülfatın toksisitesinin
son derece düşük olduğu görülmüştür. Test edilen maksimum dozlar hiçbir etki göstermemiş veya
minimum etki göstermiş; bunlar geri dönüşlü olmuş ve saptanabilir bir hedef organ toksisitesi
7olmamıştır. Hayvanlarda test edilen en yüksek doz, insan kullanımı için önerilen oral dozun yüz
katından fazlasına karşılık gelmektedir.
Kristalin glukozamin sülfat, in vitro ve in vivo olarak mutajenik olmamıştır. Karsijonisiteye ilişkin
çalışma bulunmamaktadır.
Sıçanlarda fertilite, embriyo/fetal gelişim ve doğum sonrası gelişim üzerinde advers etkiler
gözlenmemiştir. Dişi tavşanlarda kristalin glukozamin sülfat için teratojenik etki bildirilmemiştir.
Hayvanlarda yapılan bazı in vitro ve in vivo çalışmalardan elde edilen sonuçlar, glukozaminin
suprafarmakolojik konsantrasyonlarda intravenöz infüzyonunun, muhtemelen beta hücrelerinde
glukokinaz inhibisyonu vasıtasıyla insülin sekresyonunu azalttığını ve periferik dokularda insülin
direncini indüklediğini göstermiştir. Bu sonuçların insanlarda da benzer olabileceği kesin değildir.
Sağlıklı deneklerde ve diyabetli veya bozulmuş glukoz toleransı olan kişilerde yapılan klinik
çalışmaların yanı sıra insanlarda yapılan deneysel çalışmalarda, açlık kan şekeri seviyeleri, glukoz
metabolizması veya insülin duyarlılığı üzerinde etki göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Povidon K25
Kroskarmelloz Sodyum
Makrogol 6000
Magnezyum Stearat
Talk
Metakrilik Asit Kopolimer, Tip A
Mikronize Titanyum Dioksit (E 171)
Amonyum Metakrilat Kopolimer Tip A
Gliseril Triasetat
6.2 Geçimsizlikler
Bildirilmemiştir.
6.3 Raf ömrü
36 ay.
6.4 Saklamaya yönelik özel tedbirler
25˚C altındaki oda sıcaklığında saklayınız.
6.5 Ambalajın niteliği ve içeriği
Kutuda kapaklı HDPE şişede 60 ve 180 film kaplı tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
87. RUHSAT SAHİBİ
Meda Pharma İlaç San. ve Tic. Ltd. Şti.
Ortaköy/Beşiktaş/İstanbul
8. RUHSAT NUMARASI
2017/265
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.04.2017
Ruhsat yenileme tarihi:
10. KÜB’ÜN YENİLENME TARİHİ
9