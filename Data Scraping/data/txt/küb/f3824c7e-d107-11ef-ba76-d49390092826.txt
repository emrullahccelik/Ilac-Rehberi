KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUODOPA 20 mg/ml + 5 mg/ml intestinal jel
2. KALİTATİF VE KANTİTATİF BİLEŞİM
Etkin madde:
1 ml’sinde:
Levodopa 20 mg
Karbidopa 5 mg
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
İntestinal jel
Beyazımsı hafif sarı jeldir.
4. KLİNİK ÖZELLİKLER
4.1. Terapötik endikasyonlar
Mevcut Parkinson ilaçlarıyla yeterli sonuç alınamayan, şiddetli motor dalgalanmalar ve
hiperkinezi/diskinezi ile seyreden levodopaya cevap veren ilerlemiş Parkinson hastalığının
tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
DUODOPA, kesintisiz intestinal uygulama için geliştirilmiş bir jeldir. Uzun süreli uygulama
için jel, taşınabilir bir pompa ile, kalıcı bir boru vasıtasıyla duodenum ya da üst jejenum içine
doğrudan uygulanır. Bunun için perkutan endoskopik gastrostomi, bir dış transabdominal tüp
ve bir iç intestinal tüp kullanılır. Eğer herhangi bir nedenle perkutan endoskopik gastrostomi
uygun değilse, alternatif olarak bir radyolojik gastrojejunostomi düşünülebilir. Transabdominal
portun yerleştirilmesi ve doz ayarlamaları bir nöroloji kliniği ile birlikte gerçekleştirilmelidir.
Geçici nazoduodenal/nazojejunal tüp, kalıcı perkutan endoskopik gastrostomi (PEG-J) ile
jejunal tüp yerleştirilmeden önce hastanın bu tedavi yöntemine daha iyi yanıt verip
vermeyeceğini belirlemek için dikkate alınmalıdır. Doktorların bu değerlendirmenin gerekli
olmadığını düşündüğü durumlarda, nazojejunal test fazından vazgeçilebilir ve tedavi direkt
olarak PEG-J yerleştirmesi ile başlayabilir.
Doz, her bir hasta için optimum klinik yanıtı sağlayacak şekilde ayarlanmalıdır. Bu klinik yanıt,
gün içinde OFF episodların (bradikinezi) sayısının ve süresinin minimize edilmesini,
engelleyici nitelikteki diskinezi ile seyreden ON süresinin minimize edilmesini ve böylece
fonksiyonel ON süresinin maksimize edilmesini kapsar. “Dozaj” bölümündeki önerilere
bakınız.
1DUODOPA başlangıçta monoterapi olarak verilmelidir. Gerekirse, Parkinson hastalığı için
diğer ilaçlarla birlikte alınabilir. DUODOPA uygulaması için sadece “CADD-legacy 1400
pump” (CE işaretli) ticari markalı pompa kullanılmalıdır. Portatif pompa kullanımı için
kullanma talimatı pompa ile birlikte verilir.
Kalıcı boru kullanılan DUODOPA tedavisi her an borunun çıkartılması ile kesilebilir ve yaranın
iyileşmesi beklenir. Tedaviye daha sonra levodopa/karbidopa içeren oral ilaçlarla devam
edilmelidir.
Uygulama şekli:
Dozaj
DUODOPA günlük doz toplamı üç ayrı doza bölünür: sabah bolus dozu, kesintisiz idame dozu
ve ekstra bolus dozu, yaklaşık 16 saatte uygulanır. Tıbbi açıdan gerekçelendirildiği takdirde,
DUODOPA 24 saate kadar uygulanabilir.
İlaç kasetleri tek kullanımlıktır ve içerisinde tıbbi ürün kalsa dahi 24 saatten uzun süreyle
kullanılmamalıdır. Açılmış bir kaset tekrar kullanılmamalıdır
Raf ömrünün sonuna doğru jel hafif sarımsı hale gelebilir. Bu ilacın konsantrasyonunu veya
tedaviyi etkilemez.
Sabah dozu: Sabah bolus dozu, terapötik doz seviyesine çok hızlı ulaşmak (10-30 dakika içinde)
için pompayla uygulanır. Doz, hastanın bir gün önceki sabah aldığı levodopa dozu + tüpü
dolduracak hacme dayanmalıdır. Sabah dozu toplamı genellikle 5-10 ml olup 100-200 mg
levodopaya eşdeğerdir. Toplam sabah dozu 15 ml’yi (300 mg levodopa) aşmamalıdır.
Kesintisiz idame dozu: İdame dozu, 2 mg/saat (0,1ml/saat)’lik adımlarla ayarlanabilir. Doz
hastanın bir önceki gündeki levodopa alımına göre hesaplanmalıdır. Tamamlayıcı ilaçlar
bırakıldığında DUODOPA dozu ayarlanmalıdır. Kesintisiz idame doz bireysel olarak ayarlanır.
Doz, 1-10 ml/saat (20-200 mg levodopa/saat) aralığında tutulmalıdır ve bu genellikle 2-6
ml/saattir (40-120 mg levodopa/saat). İstisnai durumlarda daha yüksek dozlar gerekebilir.
Örnek:
DUODOPA olarak günlük levodopa alımı: 1640 mg/gün
Sabah bolus dozu: 140 mg = 7 ml (intestinal boruyu dolduracak hacim hariç)
Kesintisiz idame dozu: 1500 mg/gün
1500 mg/gün: 20 mg/ml = 75 ml DUODOPA/gün
Alınan miktar 16 saat üzerinden hesaplanır: 75 ml/16 saat = 4,7 ml/ saat
Ekstra bolus dozu: Hastanın gün içinde hipokinetik hale gelmesi durumunda gerektiği şekilde
verilmelidir. Ekstra doz bireysel olarak ayarlanmalıdır, normalde 0,5-2,0 ml dir. Seyrek
vakalarda daha yüksek dozlara ihtiyaç olabilir. Ekstra bolus dozuna ihtiyaç günde 5’i aşarsa
idame dozu yükseltilmelidir.
Başlangıç doz ayarlamasından sonra, birkaç hafta boyunca sabah bolus dozu, idame dozu ve
eksta bolus dozlarında ince ayarlama yapılmalıdır.
Tedavinin izlenmesi: Motor dalgalanmalarının yinelenmesi ile tedaviye yanıtın aniden
kötüleşmesi, tüpün distal kısmının duodenum/jejunumdan mideye kayması şüphesini
2uyandırmalıdır. Tüpün yeri X-ışınlarıyla tespit edilmeli ve tüpün ucu tekrar
duodenum/jejunuma yerleştirilmelidir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek veya karaciğer yetmezliği olan hastalarda karbidopa ve levodopanın
farmakokinetiklerine ilişkin çalışma yoktur. DUODOPA dozu, kişide optimal etki elde edilene
kadar titre edilir (bu durum, ayrı ayrı optimize edilmiş levodopa ve karbidopa plazma
maruziyetlerine karşılık gelir); bu nedenle böbrek ve karaciğer yetmezliğinin levodopa ve
karbidopa maruziyeti üzerindeki potansiyel etkileri doz titrasyonunda dolaylı olarak göz
önünde bulundurulur. Doz titrasyonu, şiddetli böbrek ve karaciğer yetmezliği olan hastalarda
dikkatli bir şekilde gerçekleştirilmelidir (bkz. Bölüm 4.4).
Pediyatrik popülasyon:
DUODOPA’nın pediyatrik popülasyondaki ciddi motor dalgalanmaları ve
hiperkinezi/diskinezi ile levodopaya yanıt veren ilerlemiş Parkinson hastalığında kullanımı
yoktur.
DUODOPA’nın 18 yaşın altındaki hastalardaki güvenliği kanıtlanmamış olup 18 yaşın
altındaki hastalara kullanımı önerilmemektedir.
Geriyatrik popülasyon:
Yaşlı hastalarda levodopa/karbidopa kullanımına dair oldukça fazla deneyim vardır.
Geriyatrik popülasyon dahil tüm hastalarda dozlar titrasyon ile bireye göre ayarlanır.
Tedavinin kesilmesi
Dozun ani şekilde azaltılması veya DUODOPA tedavisinin kesilmesi gerekli olduğunda,
hastalar dikkatle gözlenmelidir. Antipsikotik alan hastalarda bu özellikle önemlidir (bkz.
Bölüm 4.4).
Konfüzyon eşiğinin düştüğü şüphe edilen veya tanısı konmuş demans durumunda, hastanın
pompası sadece hasta bakımı konusunda deneyimli bir kişi veya bir hasta bakıcı tarafından
kullanılmalıdır.
Kaset kullanılacağı zaman, verilen talimatlara göre, portatif pompaya takılmalı ve
sistem uygulama için nazoduodenal tüpe veya duodenal/jejunal tüpe bağlanmalıdır.
4.3. Kontrendikasyonlar
DUODOPA şu hastalarda kontrendikedir:
 İlacın etkin maddelerine veya bölüm 6.1’de listelenen yardımcı maddelerin herhangi birine
karşı aşırı duyarlılık
 Dar açılı glokom
 Şiddetli kalp yetmezliği
 Şiddetli kardiyak aritmi
 Akut inme
 Selektif olmayan MAO inhibitörleri ve selektif MAO tip A inhibitörleri DUODOPA ile
birlikte kullanımda kontrendikedir. Bu inhibitörler DUODOPA tedavisine başlamadan en az
iki hafta önce kesilmelidir. DUODOPA, MAO tip B'ye (örn. selejilin HCl) yönelik seçiciliğe
3sahip MAO inhibitörünün üretici tarafından önerilen dozuyla birlikte uygulanabilir (bkz.
Bölüm 4.5).
 Adrenerjiklerin kontrendike olduğu durumlar (feokromositoma, hipertiroidizm ve Cushing
sendromu).
Levodopa malign melanomu aktive edebileceğinden, DUODOPA tanı konmamış şüpheli cilt
lezyonlarına veya melanom geçmişine sahip hastalarda kullanılmamalıdır.
4.4. Özel kullanım uyarıları ve önlemleri
Aşağıdaki uyarılar ve önlemler levodopa için genel uyarılardır ve DUODOPA için de
geçerlidir:
 DUODOPA, ilaca bağlı ekstrapiramidal reaksiyonların tedavisi için önerilmez.
 DUODOPA tedavisi, ileri kardiyovasküler veya pulmoner hastalığı, bronşiyal astımı, renal,
hepatik veya endokrin hastalığı veya peptik ülser hastalığı olanlarla konvülsiyon hikayesi
olan hastalarda dikkatle uygulanmalıdır.
 Miyokard enfarktüsü hikayesi olan ve rezidüel atriyal nodal veya ventriküler aritmisi
bulunan hastalarda, başlangıç dozu ayarlaması sırasında kardiyak fonksiyonlar titizlikle
izlenmelidir.
 DUODOPA ile tedavi edilen bütün hastalar, mental değişiklikler, intihar eğilimi
gösteren depresyon ve diğer ciddi mental değişikliklerin gelişimi açısından dikkatle
izlenmelidir. Geçmişinde veya mevcut psikozu olan hastaların tedavisinde dikkatli
olunmalıdır.
 Dopamin reseptör bloke edici özelliklere sahip antipsikotiklerin, özellikle de D2
reseptör antagonistlerinin birlikte kullanımında çok dikkatli olunmalı ve hasta, antiparkinson
etkilerin ortadan kalkması veya Parkinson semptomlarının kötüleşmesi açısından dikkatle
gözlemlenmelidir (bkz. Bölüm 4.5).
 Kronik geniş açılı glokomu olan hastalar DUODOPA ile tedavi edilebilir. Ancak, intra-
oküler basınç iyi kontrol edilmeli ve basınçtaki değişmelerin saptanabilmesi için hasta
dikkatle izlenmelidir.
 DUODOPA ortostatik hipotansiyonu indükleyebilir. Bu nedenle DUODOPA, ortostatik
hipotansiyona neden olabilen diğer ilaçları alan hastalara dikkatle verilmelidir (bkz. Bölüm
4.5).
 Levodopa, Parkinson hastalığı olan hastalarda uyku hali ve aniden uykuya dalma episodları
ile ilişkilendirilmiştir. Bu nedenle, araba ve makine kullanırken dikkatli olunmalıdır (bkz.
Bölüm 4.7).
 Anti-Parkinson ilaçların aniden bırakılması halinde, kas rijiditesi, vücut sıcaklığında
artış, mental değişiklikler (ajitasyon, konfüzyon, koma) ve serum kreatin fosfokinaz
düzeylerinde artışla görülen Nöroleptik Malign Sendromuna (NMS) benzeyen semptom
kompleksi bildirilmiştir. Parkinson hastalığı olan hastalarda Nöroleptik Malign
Sendromuna sekonder rabdomiyoliz veya şiddetli diskinezi seyrek olarak gözlenmiştir. Bu
nedenle, özellikle antipsikotik alan hastalarda, levodopa/karbidopa kombinasyonlarının ani
doz azaltımı veya kesilmesi durumlarında hastalar dikkatle gözlenmelidir. DUODOPA ile
ilişkilendirilen herhangi bir NMS veya rabdomiyoliz vakası bildirilmemiştir.
 Hastalar dürtü kontrol bozukluklarının gelişimi açısından düzenli bir şekilde
izlenmelidir. Dopamin agonistleri ve/veya DUODOPA dahil levodopa içeren diğer
dopaminerjik tedaviler ile tedavi edilen hastalarda patolojik kumar oynama, libidoda
artış ve hiperseksüalite, kompulsif harcama veya alma, aşırı yeme ve kompulsif yeme
dahil dürtü kontrol bozuklukların davranışsal semptomlarının meydana gelebileceği konusu
4hastalara ve bakım veren kişilere söylenmelidir. Bu gibi semptomlar gelişirse tedavinin
yeniden gözden geçirilmesi önerilmektedir.
 Epidemiyolojik çalışmalar, Parkinson hastalığına sahip hastaların genel popülasyonla
karşılaştırıldığında melanom geliştirmeye ilişkin daha yüksek risk taşıdıklarını göstermiştir.
Gözlemlenen yüksek riskin, Parkinson hastalığından mı yoksa Parkinson hastalığını tedavi
etmek için kullanılan ilaçlar gibi diğer faktörlerden mi kaynaklandığı net değildir. Bu
nedenle hasta ve sağlayıcılarına, herhangi bir endikasyon için DUODOPA kullanırken
düzenli olarak melanom açısından izlem yapılması önerilir. İdeal olarak, uygun yeterliliğe
sahip bireylerce (örn. dermatologlar), periyodik cilt muayenelerinin gerçekleştirilmesi
önerilir.
 Genel anestezi gerektiğinde, hastanın ağızdan sıvı ve ilaç almasına izin verildiği sürece
DUODOPA tedavisi sürdürülebilir. Eğer tedavi geçici olarak kesilirse, hastanın ağızdan sıvı
almasına izin verildiğinde DUODOPA uygulamasına daha önceki aynı dozda tekrar
başlanabilir.
 Levodopanın indüklediği diskineziyi önlemek için DUODOPA dozunda azaltma gerekebilir.
 DUODOPA ile uzun süreli tedavi sırasında hepatik, hematopoetik, kardiyovasküler ve renal
fonksiyonların periyodik değerlendirmelerinin yapılması önerilir.
 DUODOPA karbidopanın bir bozunma ürünü olan, genotoksik ve muhtemelen karsinojenik
olan hidrazin içermektedir. DUODOPA’nın ortalama günlük dozu 2 gr levodopa ve 0,5 gr
karbidopa içeren 100 ml’dir. Önerilen maksimum günlük doz 200 ml’dir. Bu durumda,
ortalama 4 mg/gün ve maksimum 8 mg/gün’e kadar hidrazine maruz kalınmaktadır. Hidrazin
maruziyetinin klinik önemi bilinmemektedir.
 Üst karın bölgesinde daha önce geçirilmiş bir ameliyat, gastrostomi veya jejunostomi
yapılırken zorluklara yol açabilir.
 Klinik çalışmalarda rapor edilen ve pazarlama sonrası gözlenen komplikasyonlar; apse,
bezoar, ileus, implant bölgesi erozyonu/ülseri, bağırsak hemorajisi, bağırsak iskemisi,
bağırsakta tıkanma, bağırsakta delinme, intususepsiyon, pankreatit, peritonit, pnömoni
(aspirasyon pnömonisi dahil), pnömoperitoneum, ameliyat sonrası yara enfeksiyonu ve
sepsisi kapsamaktadır. Bezoarlar, bağırsak yolundaki hazmı güç yemeklerin (örneğin
sebzeler ve sindirilmesi zor lifli meyveler) sindirim sisteminde betonlaşması sonucu
oluşurlar. Çoğu bezoarlar midede bulunur ancak bazıları bağırsak yolunun başka bir yerinde
bulunabilir. Jejunal tübün ucu etrafındaki bezoar intestinal tıkanıklık veya intususepsiyon
oluşumunu başlatabilir. Karın ağrısı yukarıda belirtilen komplikasyonların bir semptomu
olabilir. Bazı olaylar, ameliyat ve/veya ölüm gibi ciddi sonuçlara neden olabilir. Hastalara
yukarıdaki olaylarla bağlantılı semptomların herhangi birini yaşamaları durumunda,
hekimleri bilgilendirmeleri tavsiye edilmektedir.
 Sistemi idare etme (pompa, tüp bağlantıları gibi) yeteneğinde azalma komplikasyonlara
neden olabilir. Bu tip hastalarda bir bakıcı (hemşire, sağlık görevlisi veya yakın akraba)
hastaya yardımcı olmalıdır.
 Bradikinezinin ani veya kademeli kötüleşmesi, cihazda herhangi bir nedenle oluşan bir
tıkanmaya işaret edebilir. Bu nedenin bulunması gerekir.
 Dopamin Disregülasyon Sendromu (DDS), DUODOPA ile tedavi edilen bazı hastalarda
görülen aşırı kullanıma neden olan bir bağımlılık bozukluğudur. Hasta ve hasta bakıcılar,
tedaviye başlamadan önce DDS gelişme olasılığı konusunda uyarılmalıdır (bkz. Bölüm 4.4).
 Levodopa / karbidopa intestinal jel ile tedavi edilen hastalarda polinöropati bildirilmiştir.
Tedaviye başlamadan önce hastalar polinöropati öyküsü veya belirtileri ve bilinen risk
faktörleri açısından ve daha sonra periyodik olarak değerlendirilmelidir.
54.5. Diğer tıbbi ürünler ile etkileşimler ve diğer etkileşim şekilleri
DUODOPA ile etkileşim çalışmaları yapılmamıştır. Aşağıdaki etkileşimler levodopa/karbidopa
jenerik kombinasyonuna ait bilgilerdir.
Aşağıdaki ilaçlarla DUODOPA birlikte kullanıldığında dikkatli olunması gerekir:
Antihipertansifler
Antihipertansif alan hastalarda tedaviye levodopa ve bir dekarboksilaz inhibitörü
kombinasyonu eklendiğinde semptomatik postural hipotansiyon ortaya çıkmıştır.
Antihipertansif ilaç dozunun ayarlanması gerekebilir.
Antidepresanlar
Trisiklik antidepresanlarla karbidopa/levodopa preparatlarının birlikte kullanılması sonucunda
hipertansiyon ve diskinezi de dahil, advers reaksiyonlar seyrek olarak bildirilmiştir.
Antikolinerjikler
Antikolinerjikler, tremoru azaltma yönünde levodopa ile sinerjistik etki gösterebilir. Ancak bu
kombine kullanım anormal istemsiz hareketleri şiddetlendirebilir. Antikolinerjikler
levodopanın absorpsiyonunu geciktirerek etkisini azaltabilir. DUODOPA dozunda ayarlama
gerekebilir.
COMT inhibitörleri (tolkapon, entakapon)
COMT (katekol-O-metil transferaz) inhibitörleri ile DUODOPA’nın birlikte kullanımı
levodopanın biyoyararlanımını arttırabilir. DUODOPA dozunda ayarlama gerekebilir.
Diğer ilaçlar
Dopamin reseptör antagonistleri (fenotiyazinler, butirofenonlar ve risperidon gibi bazı
antipsikotikler ve metoklopramid gibi antiemetikler), benzodiazepinler, izoniazid, fenitoin ve
papaverin, levodopanın terapötik etkisini azaltabilir. DUODOPA ile birlikte bu ilaçları alan
hastalar terapötik yanıtın kaybı açısından dikkatle izlenmelidir.
DUODOPA, MAO tip B (örn. selejilin HCl) için selektif olan, önerilen dozda bir MAO
inhibitörü ile birlikte alınabilir. Tip B’ye yönelik seçiciliği olan MAO inhibitörü eklenildiğinde
levodopa dozu azaltılmalıdır.
Ancak selejilin ve levodopa-karbidopa’nın birlikte kullanımı ciddi ortostatik hipotansiyon ile
ilişkilendirilmiştir.
Amantadin, levodopa ile sinerjik bir etki oluşturarak levodopayla ilişkili advers olayları
arttırabilir. DUODOPA dozunda ayarlama gerekebilir.
Sempatomimetikler levodopaya bağlı kardiyovasküler advers olayları arttırabilirler.
Levodopa, gastrointestinal kanalda demirle bir şelat oluşturur. Bu şelat levodopa
absorbsiyonunda azalmaya yol açar.
Levodopa belirli amino asitlerle yarıştığı için, proteince zengin diyet uygulayan hastalarda
levodopa absorpsiyonu etkilenebilir.
6DUODOPA’nın anti asitlerle birlikte kullanılmasının levodopanın biyoyararlanımı üzerindeki
etkisi çalışılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potensiyeli bulunan kadınlar/Doğum kontrolü (Kontrasepsiyon)
DUODOPA, yüksek derecede etkili bir doğum kontrol yöntemi kullanmayan çocuk doğurma
potansiyeli olan kadınlarda tedavinin anne açısından faydası, fötüs açısından olası risklere ağır
basmadığı takdirde önerilmemektedir.
Yüksek derecede etkili doğum kontrolü, ovülasyonun inhibisyonuyla bağlantılı kombine
(östrojen ve progesteron içeren) hormonal kontrasepsiyon, rahim içi araç (RİA), intrauterin
hormon salım sistemi (İUS), bilateral tüp oklüzyonu, partnere vazektomi uygulanması ya da
cinsel ilişkiden kaçınma olarak tanımlanmaktadır.
Gebelik dönemi
Levodopa/karbidopanın gebe kadınlarda kullanımına ilişkin veri yoktur veya sınırlı veri
bulunmaktadır. Hayvanlar üzerinde yapılan çalışmalar üreme toksisitesinin bulunduğunu
göstermiştir (bkz. Bölüm 5.3). DUODOPA’nın gebelik döneminde ve doğum kontrol yöntemi
kullanmayan çocuk doğurma potansiyeli olan kadınlarda kullanımı tedavinin anne açısından
faydası, fötüs açısından olası risklere ağır basmadığı takdirde önerilmemektedir.
Laktasyon dönemi
Levodopa ve olası levodopa metabolitleri anne sütüne geçmektedir. Levodopa tedavisi
sırasında laktasyonun baskılandığına dair kanıtlar bulunmaktadır.
Karbidopanın veya metabolitlerinin anne sütüne geçip geçmediği bilinmemektedir. Hayvanlar
üzerinde yapılan çalışmalar karbidopanın anne sütüne geçtiğini göstermektedir.
Levodopa/karbidopanın veya metabolitlerinin yenidoğan/infantlardaki etkisi hakkında yeterli
bilgi bulunmamaktadır. DUODOPA ile tedavi sırasında emzirme bırakılmalıdır.
Üreme yeteneği /Fertilite
Hayvanlar üzerinde yapılan çalışmalar üreme toksisitesi göstermiştir (bkz. Bölüm 5.3).
Tek başına karbidopa veya levodopa ile gerçekleştirilen klinik öncesi çalışmalarda fertilite
üzerinde bir advers reaksiyon gözlenmemiştir. Hayvanlardaki fertilite çalışmaları levodopa ve
karbidopa kombinasyonu ile gerçekleştirilmemiştir.
4.7. Araç ve makine kullanımı üzerindeki etkiler
DUODOPA’nın araç ve makine kullanımı üzerinde önemli bir etkisi bulunmaktadır. Levodopa
ve karbidopa baş dönmesine ve ortostatik hipotansiyona neden olabilir. Bu nedenle araç veya
makine kullanırken dikkat edilmelidir. DUODOPA ile tedavi edilen ve uyku hali ve/veya ani
uykuya dalma episodları gösteren hastalar, kendilerini ve başkalarını riske atmamak açısından,
bu durumları iyileşinceye kadar, araba ve dikkat gerektiren araç ve makineleri kullanmamaları
konusunda uyarılmalıdır. (bkz. Bölüm 4.4).
74.8. İstenmeyen etkiler
DUODOPA (levodopa/karbidopa) ile sıklıkla oluşan ilaç ilişkili istenmeyen etkiler, bulantı ve
diskineziyi kapsar.
DUODOPA cihazları ve uygulama prosedürü ile ilişkili istenmeyen etkiler; karın ağrısı, cihaz
takma komplikasyonları, aşırı granülasyon dokusu, kesim bölgesi eritem, ameliyat sonrası yara
enfeksiyonu, uygulama sonrası akıntı, uygulamayla ilgili ağrı ve uygulama bölgesi
reaksiyonunu kapsar.
Advers reaksiyonların çoğu, çalışmaların erken döneminde rapor edilmiştir. Bu advers
reaksiyonlar perkütan endoskopik gastrostomi uygulaması sonrasındaki ilk 28 gün içerisinde
oluşmaktadır.
DUODOPA ile rapor edilen istenmeyen etkiler
DUODOPA'nın güvenliliği, 12 haftalık randomize, çift kör, çift plasebo, etkin kontrollü
çalışmaya katılan ileri derece Parkinson hastalığı olan 71 hastada levodopa/karbidopanın
standart oral formülasyonu (100 mg/25 mg) ile karşılaştırılmıştır. İlave güvenlilik bilgisi, 354
ileri derecedeki Parkinson hastasında açık etiketli, 12 aylık çalışmada ve açık etiketli uzatılmış
çalışmalarla elde edilmiştir.
İlaçla ilgili advers reaksiyonların özetlenmesi amacıyla çalışma tasarımından bağımsız olarak
(çift kör veya açık etiketli) tüm çalışmalarda DUODOPA alan hastalar için bir analiz
gerçekleştirilmiştir. Çalışma tasarımından bağımsız olarak (çift kör veya açık etiketli) tüm
çalışmalardaki uygulamayla ilgili ve cihazla ilgili advers reaksiyonları özetlemek amacıyla
PEG-J ile DUODOPA veya plasebo jel alan tüm hastalarda başka bir analiz gerçekleştirilmiştir.
DUODOPA'nın onay sonrası kullanımı sırasında tanımlanan advers reaksiyonların yanı sıra,
tedavi ile ortaya çıkan sıklıklara dayanarak ve atanan nedensellikten bağımsız olarak ilaçla,
uygulamayla ve cihazla ilgili advers reaksiyonlar Tablo 1'de verilmiştir.
Sıklık kategorileri şu şekildedir; Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000, izole
raporlar dahil); bilinmiyor (eldeki verilerden hareketle tahmin edilemiyor).
Tablo 1. Klinik Deneylerden ve Pazarlama Sonrası Deneyimden Elde edilen Advers
Reaksiyon Verileri
MedDRA Çok Yaygına Yaygına Yaygın Seyrekb Sıklığı
Sistemi Olmayanb Bilinmeyen
Organ Pazarlama
Sınıfı sonrası
İlaçla İlgili Advers Reaksiyonlar
Enfeksiyonlar İdrar yolu
ve enfeksiyonları
enfestasyonlar
8MedDRA Çok Yaygına Yaygına Yaygın Seyrekb Sıklığı
Sistemi Olmayanb Bilinmeyen
Organ Pazarlama
Sınıfı sonrası
Kan ve lenf Anemi Lökopeni,
sistemi Trombositopeni
hastalıkları
Bağışıklık Anafilaktik
sistemi reaksiyon
hastalıkları
Metabolizma ve Kilo kaybı Kilo artışı,
beslenme Amino asit
hastalıkları düzeyi artışı
(Metilmalonik
asit artışı),
Kan homo-
sistein artışı,
İştah kaybı,
Vitamin B6
eksikliği,
Vitamin B12
eksikliği
Psikiyatrik Anksiyete, Anormal rüyalar, İntihar, Anormal Dopamin
hastalıklar Depresyon, Ajitasyon, Bunama, düşünme Disregülasyon
Uykusuzluk Konfüzyon, Oryantasyon Sendromud
Halüsinasyon, bozukluğu,
Fevri davranışc, Öforik ruh hali,
Psikotik Korku,
bozukluk, Yüksek libido
Uyku atakları, (bkz. Bölüm
Uyku bozukluğu 4.4),
Kabus,
İntihar girişimi
Sinir sistemi Diskinezi, Baş dönmesi, Ataksi,
hastalıkları Parkinson Distoni, Konvülsiyon,
hastalığı Baş ağrısı, Yürüme
Hipoestezi, güçlüğü
On/off fenomeni,
Paraestezi,
Polinöropati,
Somnolans,
Senkop,
Tremor
9MedDRA Çok Yaygına Yaygına Yaygın Seyrekb Sıklığı
Sistemi Olmayanb Bilinmeyen
Organ Pazarlama
Sınıfı sonrası
Göz hastalıkları Dar açılı
glokom,
Blefarospazm,
Diplopi,
Optik iskemik
nöropati,
Bulanık görme
Kardiyak Düzensiz kalp Palpitasyonlar
hastalıkları atışı
Vasküler Ortostatik Hipertansiyon,
hastalıklar hipotansiyon Hipotansiyon Flebit
Solunum, göğüs Dispne, Göğüs ağrısı, Anormal
hastalıkları ve Orofaringeal Disfoni solunum
mediastinal ağrı
hastalıkları
Gastro-intestinal Bulantı, Abdominal Aşırı tükürük Bruksizm,
hastalıklar Kabızlık distansiyon, salgısı Tükürükte
Diyare, renklenme,
Ağız kuruluğu, Glosodini,
Disguzi, Hıçkırık
Dispepsi,
Disfaji,
Flatulans,
Kusma
Deri ve deri altı Kontakt dermatit Alopesi, Terde
doku hastalıkları Hiperhidroz, Eritem, renklenme,
Periferal ödem, Ürtiker Malign
Prurit, melanom
Döküntü (bkz. Bölüm
4.4)
Kas-iskelet, bağ Kas spazmları,
doku ve kemik Boyun ağrısı
hastalıkları
Böbrek ve idrar Üriner Kromatüri Priapizm
yolu hastalıkları inkontinans,
Üriner
retansiyon
10MedDRA Çok Yaygına Yaygına Yaygın Seyrekb Sıklığı
Sistemi Olmayanb Bilinmeyen
Organ Pazarlama
Sınıfı sonrası
Genel Yorgunluk, Malez
bozukluklar ve Ağrı,
uygulama Asteni
bölgesine ilişkin
hastalıkları
Yaralanma, Düşme
zehirlenme ve
uygulamayla
ilgili
komplikasyonlar
Cihaz ve Uygulamayla İlgili Advers Reaksiyonlar
MedDRA Çok Yaygına Yaygına Yaygın Seyrekb Sıklığı
Sistemi Olmayanb Bilinmeyen
Organ Pazarlama
Sınıfı sonrası
Enfeksiyonlar ve Ameliyat İnsizyon bölgesi Uygulama Sepsis
enfestasyonlar sonrası yara selüliti, sonrası apse
enfeksiyonu Uygulama
sonrası
enfeksiyon
Solunum, göğüs Pnömoni/
hastalıkları ve Aspirasyon
mediastinal pnömonisi
hastalıkları
Gastro-intestinal Abdominal Abdominal Bezoar (bkz. Gastrik
hastalıklar ağrı rahatsızlık, Bölüm4.4), perforasyon,
Üst abdominal İskemik kolit, Gastrointestinal
ağrı, Gastrointestinal perforasyon,
iskemi, İnce bağırsak
Peritonit,
Gastrointestinal iskemisi,
Pnömo-
tıkanıklık, İnce bağırsak
peritoneum
İntususepsiyon, perforasyonu,
Pankreatit,
İnce bağırsak
hemorajisi,
İnce bağırsak
ülseri,
Kalın bağırsak
perforasyonu
11MedDRA Çok Yaygına Yaygına Yaygın Seyrekb Sıklığı
Sistemi Olmayanb Bilinmeyen
Organ Pazarlama
Sınıfı sonrası
Deri ve deri altı Aşırı
doku hastalıkları granülasyon
dokusu
Genel Cihaz Cihaz
bozukluklar ve yerleştirme dislokasyonu,
uygulama komplikas- Cihaz tıkanması
bölgesine ilişkin yonlarıe
hastalıklar
Yaralanma, İnsizyon Gastrointestinal
zehirlenme ve bölgesi stoma
uygulamayla eritemi, komplikasyonu,
ilgili Uygulama İnsizyon bölgesi
komplikasyonlar sonrası akıntı, ağrısı,
Uygulama ile Ameliyat sonrası
ilgili ağrı, ileus,
Uygulama Uygulama
bölgesi sonrası
reaksiyonu komplikasyon,
Uygulama
sonrası
rahatsızlık,
Uygulama
sonrası hemoraji
a Klinik deneylerde gözlemlenen advers reaksiyonlar. Atanan sıklıklar advers olay sıklıklarını
yansıtmakta olup, araştırmacı tarafından nedeni belirlenenlerden bağımsızdır.
b Sıklık hesaplamalarının mevcut olmadığı DUODOPA için gözlemlenen advers reaksiyonlar. Atanan
sıklıklar, oral levodopa/karbidopaya ilişkin geçmiş verilere dayanır.
c Dürtü kontrol bozuklukları: Dopamin agonistleri ve/veya DUODOPA dahil levodopa içeren diğer
dopaminerjik tedaviler ile tedavi edilen hastalarda patolojik kumar oynama, libidoda artış ve
hiperseksüalite, kompulsif harcama veya alma, aşırı yeme ve kompulsif yeme oluşabilir. (bkz. Bölüm
4.4 Özel kullanım uyarıları ve önlemleri)
d Dopamin Disregülasyon Sendromu (DDS), DUODOPA ile tedavi edilen bazı hastalarda görülen bir
bağımlılık bozukluğudur. Etkilenen hastalar, motor semptomlarını kontrol altına almak için yeterli
dozlardan fazla dopaminerjik ilacın kötüye kullanımı ile ilgili kompulsif bir davranış göstermektedir;
bazı durumlarda şiddetli diskinezi ile sonuçlanabilir. (bkz. Bölüm 4.4).
e Cihaz yerleştirilmesiyle ilgili komplikasyon, hem nazojejunal tüp hem de PEG-J için yaygın bir
şekilde rapor edilen bir advers reaksiyondur. Bu advers reaksiyon nazojejunal tüpe ilişkin aşağıdaki
advers reaksiyonlardan bir veya daha fazlasıyla birlikte rapor edilmiştir: Orofaringeal ağrı, abdominal
distansiyon, abdominal ağrı, abdominal rahatsızlık, ağrı, boğazda tahriş, gastrointestinal yaralanma,
özofajiyal hemoraji, anksiyete, disfaji ve kusma. PEG-J için bu advers reaksiyon aşağıdaki advers
reaksiyonlardan bir veya daha fazlasıyla birlikte rapor edilmiştir: Abdominal ağrı, abdominal
rahatsızlık, abdominal distansiyon, flatulans veya pnömoperitoneum. Cihaz yerleştirilmesine ilişkin
komplikasyonla birlikte rapor edilen diğer ciddi olmayan advers reaksiyonlar abdominal rahatsızlık,
üst abdominal ağrı, duodenal ülser, duodenal ülser hemorajisi, eroziv duodenit, eroziv gastrit,
gastrointestinal hemoraji, peritonit, pnömoperitoneum, ince bağırsak ülseri.
12Bağırsak tüpünün geriye doğru karına dislokasyonu veya cihazdaki tıkanma motor
dalgalanmalarının tekrar ortaya çıkmasına neden olur.
Oral levodopa/karbidopa ile aşağıdaki ilave advers reaksiyonlar (MedDRA tarafından tercih
edilen terimlerle listelenmiştir) gözlenmiş olup bunlar DUODOPA ile de meydana gelebilir:
Tablo 2. Oral Levodopa/Karbidopa ile Gözlemlenen Advers Reaksiyonlar
MedDRA sistemi Organ Sınıfı Seyrek Çok Seyrek
(≥1/10.000 ila <1/1000) (<1/10.000)
Kan ve lenf sistemi hastalıkları Hemolitik anemi Agranülositoz
Sinir sistemi hastalıkları Trismus,
Nöroleptik malign sendrom
(bkz. Bölüm 4.4)
Göz hastalıkları Horner sendromu,
Midriyazis,
Okülojirik kriz
Deri ve deri altı doku hastalıkları Anjiyoödem,
Henoch-Schönlein purpurası
Laboratuvar değerleri: Levodopa/karbidopa tedavisi ile bazı laboratuvar anormallikleri
görülmüştür. Bu nedenle DUODOPA ile tedavi edilen hastalarda bunlar göz önünde
tutulmalıdır: yüksek üre nitrojeni, alkalin fosfataz, S-AST, S-ALT, LDH, bilirubin, kan şekeri,
kreatinin, ürik asit ve pozitif Coomb’s testi ve hemoglobin ve hematokrit değerlerinde düşme.
İdrarda lökosit, bakteri ve kan bildirilmiştir. Levodopa/karbidopa ve dolayısıyla DUODOPA,
üriner keton testi için test çubuğu kullanıldığında hatalı pozitif sonuca neden olabilir. Bu
reaksiyon idrar numunesinin kaynatılmasıyla değişmez. Glikozüri için glikoz oksidaz
yöntemlerinin kullanılması hatalı negatif sonuçlar verebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Levodopa/ karbidopa ile doz aşımının en belirgin klinik semptomları distoni ve diskinezidir.
Blefarospazm doz aşımının erken belirtilerinden olabilir.
DUODOPA’nın akut doz aşımının tedavisi genelde levodopa akut doz tedavisi ile aynıdır.
Ancak, piridoksinin DUODOPA etkisinin geri çevirilmesi üzerine etkisi yoktur. Kardiyak
aritmi gelişmesi açısından elektrokardiyografik izleme yapılmalı ve hasta dikkatle
gözlenmelidir. Gerek görülmesi halinde uygun antiaritmik tedavi verilmelidir. Hastanın
DUODOPA ile birlikte başka ilaçları da almış olabileceği göz önünde tutulmalıdır. Bugüne
kadar diyaliz ile ilgili deneyim bildirilmemiştir, bu nedenle doz aşımı tedavisindeki yeri
bilinmemektedir.
135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-Parkinson ilaçlar, levodopa ve dekarboksilaz inhibitörü.
ATC kodu: N04BA02.
Etki mekanizması:
DUODOPA, şiddetli motor dalgalanmalar ve hiperkinezi/diskinezi ile seyreden ileri derecedeki
Parkinson hastalığında kullanılmak üzere geliştirilen sürekli intestinal infüzyon için jel şeklinde
levodopa ve karbidopa (oran 4:1) kombinasyonudur. Levodopa, beyinde dekarboksilasyonu
takiben dopamine çevrilen ve Parkinson hastalığı semptomlarını azaltan dopaminin metabolik
öncülüdür. Kan-beyin bariyerini geçmeyen karbidopa, levodopanın periferik
dekarboksilasyonunu engeller, böylece daha fazla miktarda levodopa beyne geçerek dopamine
dönüşür. Karbidopanın birlikte verilmemesi halinde, istenilen etkiyi elde etmek için daha fazla
miktarlarda levodopa gerekir. DUODOPA’nın kişiye özel ayarlanmış dozlarının intestinal
infüzyonu, terapötik pencerede levodopa plazma konsantrasyonlarını kararlı düzeyde tutar.
Farmakodinamik etkiler:
DUODOPA ile intestinal tedavi, yıllarca levodopa/dekarboksilaz inhibitörü içeren tabletlerle
tedavi gören ileri derecedeki Parkinson hastalığı olan hastalarda motor dalgalanmaları azaltır
ve “OFF” süresini kısaltır. Dar terapötik bir pencerede tedaviye izin veren oral
karbidopa/levodopaya oranla daha az değişken plazma konsantrasyonlarına sahip olması
sayesinde motor dalgalanmalar ve hiperkinezi/diskinezi azalır. Motor dalgalanmalar ve
hiperkinezi/diskinezi üzerindeki terapötik etki çoğu zaman tedavinin ilk gününde elde edilir.
Klinik etkililik ve güvenlilik:
Levodopa/karbidopa 100/25 mg tabletleri ile karşılaştırılarak DUODOPA’nın etkililiği,
güvenliliği ve tolerabilitesini değerlendirmeye yönelik iki aynı tasarlanmış, Faz 3, 12 haftalık,
randomize, çift kör, çift plasebolu, etkin kontrollü, paralel grup, çok merkezli çalışmalarda
doğrulanmıştır. Çalışmalar, levodopaya yanıt veren ve oral levodopa karbidopa ve diğer mevcut
anti Parkinson tedavileri ile yapılan optimize tedaviye rağmen kalıcı motor dalgalanmaları
yaşayan ileri derecedeki 71 Parkinson hastasıyla gerçekleştirilmiştir. İki çalışmanın sonuçları
birleştirilmiş ve tek bir analiz gerçekleştirilmiştir.
Primer etkililik sonlanım noktasının (başlangıçtan sonlanım noktasına) normalize "OFF"
zamanındaki değişimin, son süregelen gözlem verilerine dayanan ‘Parkinson Hastalığı
Günlüğü©’ne göre en küçük kareler yöntemi (LS) ile istatistiksel olarak anlamlı biçimde
DUODOPA tedavi grubunun lehine olduğu görülmüştür. (Tablo 3)
Primer sonlanım noktası sonuçları, başlangıçtan, tüm başlangıç sonrası çalışma ziyaretlerindeki
değişiklikleri inceleyen Karışık Model Tekrarlı Ölçümler (MMRM) analizi ile desteklenmiştir.
Bu "OFF" süresi analizi, 4. Haftada LC oral grubu ile karşılaştırıldığında DUODOPA grubunun
istatistiksel olarak anlamlı bir şekilde daha fazla geliştiğini göstermiş olup, bu gelişmenin 8, 10
ve 12. haftalarda da istatistiksel olarak anlamlı olduğu gösterilmiştir.
"OFF" süresindeki bu değişiklik, ‘’Parkinson Hastalığı Günlüğü©’’ verilerine dayanarak
DUODOPA tedavi grubu ile etkin kontrol grubu arasındaki çok şiddetli diskinezi olmaksızın
ortalama günlük "ON" süresindeki başlangıca göre istatistiksel olarak anlamlı LS ortalama
farkıyla bağlantılıdır. Başlangıç değerleri, randomizasyonun üç gün öncesinde ve oral tedavi
standardizasyonundan 28 gün sonra toplanmıştır.
14Tablo 3. Çok Şiddetli Diskinezi Olmaksızın "OFF" Süresi ve "ON" Süresinde
Başlangıçtan Sonlanım Noktasına Değişim
Başlangıç Sonlanım LS Ortalama LS Ortalama
Ortalaması Noktası Değişiklik Fark
(SD) (SD) (SE) (SE)
Tedavi Grubu N (saat) (saat) (saat) (saat) P değeri
Primer Ölçüm
"OFF" süresi
Aktif Kontrola 31 6,90 (2,06) 4,95 (2,04) –2,14 (0,66)
DUODOPA 35 6,32 (1,72) 3,05 (2,52) –4,04 (0,65) –1,91 (0,57) 0,0015
Sekonder Ölçüm
Çok şiddetli diskinezi
olmadan"ON"süresi
Aktif Kontrol 31 8,04 (2,09) 9,92 (2,62) 2,24 (0,76)
DUODOPA 35 8,70 (2,01) 11,95 (2,67) 4,11 (0,75) 1,86 (0,65) 0,0059
SD = standart sapma; SE = standart hata;
a. Aktif kontrol, oral levodopa/karbidopa 100/25 mg tabletler
Hiyerarşik test prosedürüne göre diğer sekonder etkililik sonlanım noktalarının analizleri,
Parkinson Hastalığı Anketi (PDQ-39) Özet İndeksi (Parkinson Hastalığı kaynaklı hayat kalitesi
indeksi), Klinik Global İzlenim (CGI-I) ölçeği ve Birleşik Parkinson Hastalığı Derecelendirme
Ölçeği (UPDRS) Bölüm II skoruna (Günlük Yaşam Aktiviteleri) ilişkin olarak oral levodopa/-
karbidopa ile karşılaştırıldığında DUODOPA için istatistiksel olarak anlamlı sonuçlar
göstermiştir. PDQ-39 Özet İndeksi başlangıca göre 12. haftada 10,9 puanlık bir düşüş
göstermiştir. Diğer sekonder sonlanım noktaları olan UPDRS Bölüm III puanı, EQ-5D Özet
İndeksi ve ZBI toplam skoru, hiyerarşik test prosedürüne dayanarak istatistiksel anlamlılığı
karşılamamıştır.
354 hastada 12 ay boyunca DUODOPA’nın uzun süreli güvenlilik ve tolerabilitesini
değerlendirmek için bir Faz 3, açık etiketli, tek kollu, çok merkezli bir çalışma
gerçekleştirilmiştir. Hedef popülasyon, mevcut Parkinson hastalığı medikal tedavileri ile
optimize tedaviye rağmen ileri derecede Parkinson hastalığına sahip olan ve motor
dalgalanmaları yaşayan levodopaya yanıt veren hastalardı. Ortalama günlük normalize "OFF"
süresi, diskinezi olmadan “ON” süresinde 4,8 saate karşılık gelecek şekilde Başlangıçtan
Sonlanım Noktasına – 4,44 saat değişiklik göstermiştir (Başlangıçta 6,77 saat ve Sonlanım
Noktasında 2,32 saat).
DUODOPA'nın diskinezi üzerindeki etkisini değerlendirmek amacıyla 61 hastanın katılımıyla
12 hafta boyunca optimal medikal tedaviye (OMT) kıyasla açık etiketli, randomize, çok
merkezli bir Faz 3 çalışması yürütülmüştür. Hedef popülasyon; levodopaya yanıtı olan, motor
dalgalanmaları ve ileri evre Parkinson hastalığı (İEPH) OMT ile yetersiz şekilde kontrol edilen
ve başlangıçtaki Birleşik Diskinezi Değerlendirme Skalası (UDysRS) Toplam Skoru ≥30 olan
hastalardır. Başlangıçtan 12. haftaya kadar olan süreçte UDysRS toplam skorundaki değişiklik
(primer etkililik sonlanım noktası), OMT grubuna kıyasla DUODOPA tedavi grubu lehinde
istatistiksel olarak önemli bir LS Ortalama farkı (-15,05; P < 0,0001) ortaya koymuştur. Sabit
sekans test prosedürü kullanılarak sekonder etkililik sonlanım noktalarının analizi; Parkinson
hastalığı günlüğüyle ölçülen özürleyici diskinezi olmaksızın "On" süresi, Parkinson Hastalığı
15Anketi-8 (PDQ 8) özet indeksi, Klinik Global İzlenim Değişikliği (CGI-C) skoru, Birleşik
Parkinson Hastalığı Değerlendirme Skalası (UPDRS) Bölüm II skoru ve Parkinson hastalığı
günlüğüyle ölçülen "Off" süresi bakımından OMT'ye kıyasla DUODOPA lehine istatistiksel
olarak önemli sonuçlar ortaya koymuştur. UPDRS Bölüm III skoru istatistiksel anlamlılık
gerekliliklerini karşılamamıştır.
Pediyatrik popülasyon
DUODOPA’nın 18 yaşın altındaki hastalardaki güvenliliği kanıtlanmamış olup 18 yaşın
altındaki hastalarda kullanımı önerilmemektedir.
5.2. Farmakokinetik özellikler
Genel özellikler
Emilim:
DUODOPA, doğrudan duedonuma veya jejunuma takılan bir tüp aracılığıyla uygulanır.
Levodopa aminoasitler için yüksek kapasiteli bir taşıma sistemi sayesinde bağırsaklardan çok
çabuk ve etkili bir şekilde absorbe edilir.
Oral levodopa/karbidopa çabuk salımlı tabletlerden levodopanın mutlak biyoyararlanımının
%84-99 olduğu rapor edilmiştir. Yapılan çapraz çalışma popülasyonlu farmakokinetik
analiz raporu, DUODOPA’nın oral levodopa/karbidopa (100/25 mg) tabletlerle
karşılaştırılabilir levodopa biyoyararlanımına sahip olduğunu ortaya koymuştur.
Faz I çalışmasında, DUODOPA’nın intrajejunal uygulaması ile, levodopa hızla terapötik
plazma düzeylerine ulaşmıştır ve infüzyon süresi boyunca tutarlı levodopa düzeyleri
sürdürülmüştür. İnfüzyonun tamamlaması üzerine levodopa düzeyleri hızlı bir şekilde
düşmüştür (Şekil 1). İnfüzyonunun başlamasından itibaren 2. saatten 16. saate kadar levodopa
plazma konsantrasyonlarındaki kişiye bağlı değişkenlik düşüktü (%13).
Şekil 1. DUODOPA’nın 16 Saatlik İnfüzyonu ile Levodopa’nın Plazma
Konsantrasyonları (ortalama ± standart sapma) ve Zaman Profili
DUODOPA, çift kör, aktif kontrollü, Faz 3 Çalışmasında, levodopa plazma
konsantrasyonlarında kişiye bağlı değişkenliği DUODOPA ile tedavi edilen hastalarda (%21)
16oral levodopa/karbidopa 100/25 mg tabletler ile tedavi edilen hastalar (%67) ile
karşılaştırıldığında daha düşüktü.
Dağılım:
Levodopa, bir dekarboksilaz inhibitörü olan karbidopa ile birlikte uygulanır. Karbidopa
levodopanın biyoyararlanımını arttırır, klerensini azaltır. Dekarboksilaz inhibitörü ile birlikte
uygulandığında levodopa için klerens ve dağılım hacmi, sırasıyla, 0,3 L/saat/kg ve 0,9-1,6
L/kg’dır. Eritrositler ve plazma arasında levodopa için ayrılma oranı yaklaşık 1'dir.
Levodopanın plazmada proteinlere bağlanması ihmal edilebilir düzeydedir (yaklaşık %10-
%30). Levodopa, büyük nötral amino asitler için taşıyıcı mekanizma ile beyne taşınır.
Karbidopa plazma proteinine yaklaşık %36 oranında bağlanır. Karbidopa kan beyin bariyerini
geçmez.
Biyotransformasyon:
Bilinen dört metabolik yolak vardır, ancak levodopa temel olarak aromatik amino asit
dekarboksilaz (AAAD) ve katekol-O-metil-transferaz (COMT) enzimleri ile metabolize
edilerek elimine olur. Diğer metabolizma yolları transaminasyon ve oksidasyondur.
Levodopanın AAAD ile dopamine dekarboksilasyonu enzim inhibitörü uygulanmadığında
temel enzimatik yoldur.
Levodopa, karbidopa ile birlikte uygulandığında dekarboksilaz enzimi inhibe edilir, böylece
katekol-O-metil-transferaz (COMT) aracılığıyla olan metabolizma baskın metabolik yolak
haline gelir. Levodopanın COMT ile O-metilasyonu 3-O-metildopayı oluşturur.
Karbidopa iki ana metabolite metabolize edilir (α-metil-3-metoksi-4-hidroksifenilpropionik
asit ve α-metil-3,4-dihidroksifenilpropiyonik asit).
Eliminasyon:
Karbidopa ile birlikte uygulandığında, levodopanın eliminasyon yarı ömrü yaklaşık 1,5 saattir.
Levodopa tamamen metabolize olur ve oluşan metabolitler çoğunlukla idrarla atılır.
Karbidopa’nın iki metaboliti primer olarak, değişmeden veya glukuronit konjugatları olarak
idrarda elimine edilir. Değişmemiş karbidopa, toplam idrar atılımının %30'unu oluşturur.
Karbidopanın eliminasyon yarı ömrü yaklaşık 2 saattir.
Doğrusallık/Doğrusal olmayan durum:
DUODOPA için geçerli değildir.
Farmakokinetik/farmakodinamik ilişkiler
Levodopanın plazma konsantrasyonundaki dalgalanmalardaki azalma, tedaviye yanıtın
dalgalanmalarını azaltır. İleri derecedeki Parkinson hastalığında levodopa dozu oldukça değişik
olabilir ve dozun klinik yanıta dayanarak bireysel olarak ayarlanması önem taşır. Zamanla
tolerans gelişmesi DUODOPA ile gözlenmemiştir.
5.3. Klinik öncesi güvenlilik verileri
Konvansiyonel güvenlilik, farmakoloji, tekrarlanan doz toksisitesi, genotoksisite, ve
karsinojenik potansiyel çalışmalarına dayanan klinik dışı veriler insanlara yönelik özel bir
tehlike ortaya koymamaktadır. Üreme toksisitesi çalışmalarında levodopa ve
17karbidopa/levodopa kombinasyonu tavşanlarda iç organlar ve iskeletle ilgili malformasyonlara
yol açmıştır.
Hidrazin karbidopanın bir bozunma ürünüdür. Hayvan çalışmalarında, hidrazin özellikle
inhalasyon yoluyla maruz kalışta dikkat çeken sistemik toksisite göstermiştir. Bu çalışmalar ile
hidrazinin hepatotoksik olduğu, merkezi sinir sistemi toksisiteleri gösterdiği (oral tedaviden
sonra görülmemiş olsa da) ve karsinojenik ve genotoksik olduğu raporlanmıştır (bkz. Bölüm
4.4).
6. FARMASÖTİK ÖZELLİKLER
6.1. Yardımcı maddelerin listesi
Karmelloz sodyum
Saf su
6.2.Geçimsizlikler
Geçerli değildir.
6.3. Raf ömrü
15 hafta
Açıldıktan sonra: Hemen kullanınız. Ürün buzdolabından çıkarıldıktan sonra 24 saate kadar
kullanılmalıdır. Kullanılmayan kısım atılmalıdır.
6.4. Saklamaya yönelik özel tedbirler
Buzdolabında saklayınız (2ºC-8°C) ve sevkiyatını 2ºC-8°C’de yapınız.
Kasetleri ışıktan korumak için dış karton ambalajında saklayınız.
Tıbbi ürünün ilk açıldıktan sonraki saklama koşulları için bkz. Bölüm 6.3.
6.5. Ambalajın niteliği ve içeriği
Koruma amaçlı sert plastik kaset içerisinde toplam miktar olarak 100 ml jel içeren PVC torba,
7 kaset içeren karton kutu.
6.6. Beşeri tıbbi üründen arta kalan maddelerin imhası ve diğer özel önlemler
Kasetler sadece tek kullanımlıktır.
Açılmış kaseti tekrar kullanmayınız.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
Boş/kullanılmış kasetler imha için eczaneye getirilmelidir.
187. RUHSAT SAHİBİ
AbbVie Tıbbi İlaçlar Sanayi ve Ticaret Limited Şirketi
Barbaros Mah. Begonya Sk.
Nidakule Ataşehir Batı blok No:1 İç Kapı No:33
Ataşehir/İstanbul
Tel: 0216 633 23 00
Faks: 0216 425 09 69
8. RUHSAT NUMARASI
134/30
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.10.2012
Ruhsat yenileme tarihi:
10. KÜB’ÜN YENİLENME TARİHİ
28.10.2022
19