KISA ÜRÜN BİLGİSİ
1. BEŞERİ TIBBİ ÜRÜNÜN ADI
AMARYL 4 mg tablet
2. KALİTATİF VE KANTİTATİF BİLEŞİM
Etkin madde:
Glimepirid 4 mg
Yardımcı maddeler:
Laktoz monohidrat (inek sütü kaynaklı) 135,85 mg
Diğer yardımcı maddeler için 6.1’e bakınız.
3. FARMASÖTİK FORM
Tablet
İki yüzü çentikli, biplanar, açık mavi, oblong tabletler.
Tabletler çentik çizgisi boyunca iki eşit doza bölünebilir.
4. KLİNİK ÖZELLİKLER
4.1. Terapötik endikasyonlar
Kan şekeri düzeylerinin tek başına diyet, fiziksel egzersiz ve kilo kaybı ile yeterince kontrol
edilemediği insüline bağımlı olmayan (Tip 2) diabetes mellitusta kullanılır.
4.2. Pozoloji ve uygulama şekli
Pozoloji:
Prensip olarak AMARYL’in dozu istenen kan ve idrar glukoz düzeyine göre ayarlanır.
Glimepirid dozu istenen metabolik kontrolü elde etmek için yeterli olan en düşük doz
olmalıdır.
AMARYL tedavisi sırasında kan ve idrardaki glukoz düzeyleri düzenli olarak ölçülmelidir.
Buna ilave olarak glikozillenmiş hemoglobin düzeyinin de düzenli olarak ölçülmesi tavsiye
edilmektedir.
Bir dozun alınmasının unutulması gibi hatalar, hiçbir zaman bunu takiben daha yüksek bir
dozun alınması ile asla düzeltilmemelidir.
Bu gibi dozaj hatalarının (özellikle bir dozun atlanması veya bir öğünün atlanması gibi)
üstesinden gelinmesi için alınacak önlemler veya bir dozun önerilen zamanda alınamaması
gibi durumlarda ne yapılacağının doktor tarafından önceden hastaya açıklanması gerekir.
Başlangıç dozu ve doz ayarlaması:
Başlangıç dozu, günde bir kez 1 mg AMARYL’dir. Eğer gerekliyse, günlük doz artırılabilir.
Düzenli olarak kontrol edilen kan glukoz düzeylerine dayalı olarak, kademeli ve her kademe
arasında 1-2 haftalık aralar olacak şekilde günlük doz 1 mg - 2 mg – 3 mg - 4 mg - 6 mg’a
kadar artırılabilir.
Diyabeti kontrol altında olan hastalarda doz aralığı:
Diyabeti kontrol altında olan hastalarda olağan günlük doz genellikle 1 ile 4 mg arasındadır.
Günde 6 mg’dan daha yüksek dozlar sadece hastaların çok küçük bir kısmında etkilidir.
1 | 12Uygulama sıklığı ve süresi:
Dozların uygulama sıklığı, doktor tarafından hastanın güncel yaşam tarzı dikkate alınarak
kararlaştırılmalıdır.
Normalde günde tek bir AMARYL dozu yeterlidir. Bu dozun kahvaltıdan hemen önce ya da
kahvaltı sırasında alınması, -hiçbir şey yenmemişse- ilk ana öğünden hemen önce ya da öğün
sırasında alınması önerilmektedir.
AMARYL alındıktan sonra öğün atlamamak çok önemlidir.
Diyabet kontrolü düzeldikçe, insüline duyarlılık artmaktadır; dolayısıyla tedavi ilerledikçe
glimepirid ihtiyacı düşebilir. Hipoglisemiden kaçınmak için AMARYL tedavisinde zamanla
doz azaltımı veya kesilmesi göz önünde bulundurulmalıdır.
Doz ayarlaması da;
• Hastanın ağırlığı değiştiğinde,
• Yaşam tarzı değiştiğinde,
• Hipoglisemiye veya hiperglisemiye karşı artmış bir duyarlılığa neden olabilecek diğer
faktörler ortaya çıktığında göz önüne alınmalıdır. (bkz. Bölüm 4.4)
Normalde AMARYL tedavisi uzun süreli bir tedavidir.
Uygulama şekli:
AMARYL tabletleri çiğnenmeden yeterli miktarda sıvı ile (örneğin yarım bardak su)
yutulmalıdır. Tabletler çentik çizgisi boyunca iki eşit doza bölünebilir.
AMARYL, yemeklerden kısa bir zaman önce veya yemeklerle birlikte alınmalıdır.
Başka oral antidiyabetiklerden AMARYL’e geçiş: AMARYL ile diğer oral antidiyabetikler
arasında kesin bir doz ilişkisi yoktur. AMARYL bu tip ajanların yerine kullanıldığı zaman,
günlük başlangıç dozu 1 mg’dır. Bu durum bir diğer oral antidiyabetik ajanın maksimum
dozundan olan geçişlerde bile uygulanır.
Daha önceki antidiyabetik ajanın etki süresi ve gücü göz önünde bulundurulmalıdır. İlaç
alımına bir süre ara verilmesi, etkilerin birleşerek hipoglisemi riskini artırmasından kaçınmak
için gerekli olabilir.
AMARYL, beta sitotropik olmayan, diğer oral antidiyabetiklerle kombine kullanılabilir.
Metformin ile birlikte kullanılması: Metformin veya glimepiridin günlük maksimum dozu ile
yeterli kontrol sağlanamayan hastalarda, her iki oral antidiyabetik ajan ile kombine kullanım
tedavisine başlanabilir. Glimepirid veya metformin dozu devam ettirilirken, kombine tedavi
olarak alınacak olan glimepirid veya metformin en düşük doz ile başlanmalı ve daha sonra
metabolik kontrol için gerekli olan doz, maksimum günlük dozu geçmeyecek şekilde,
ayarlanmalıdır. Kombine tedavi yakın medikal gözlem altında uygulanmalıdır.
AMARYL ayrıca insülin ile birlikte de kullanılabilir.
İnsülin ile birlikte kullanılması: AMARYL’in günlük maksimum dozu ile yeterli kontrol
sağlanamayan hastalarda, insülin ile kombine kullanım tedavisine başlanabilir. Glimepirid
dozu devam ettirilirken, insülin tedavisine düşük dozla başlanır ve istenen metabolik düzey
2 | 12elde edilene kadar dozu ayarlanır. Kombine tedavi yakın medikal gözlem altında
uygulanmalıdır.
İnsülinden AMARYL’e geçiş: İnsülin ile kan şeker regülasyonu sağlanan bazı Tip 2 diyabet
hastalarında, istisnai olarak, AMARYL’e geçiş gerekebilir. Bu geçiş yakın medikal gözlem
altında yapılmalıdır.
Özel popülasyonlara ilişkin ek bilgiler:
Böbrek /Karaciğer yetmezliği:
AMARYL’in böbrek yetmezliğinde kullanımına ilişkin bilgiler sınırlıdır. Böbrek
fonksiyonları bozuk olan hastalar AMARYL’in kan şekerini düşürücü etkisine daha hassas
olabilir (bkz. Bölüm 5.2)
AMARYL’in ciddi karaciğer ve böbrek bozukluğunda kullanımı kontrendikedir. Ciddi
karaciğer veya böbrek fonksiyon bozukluğu olan hastalarda uygun metabolik kontrolün
sağlanması için insüline geçilmesi gereklidir.
Pediyatrik popülasyon:
Glimepiridin 8 yaşın altındaki hastalarda kullanımı ile ilgili veri yoktur. 8-17 yaş arasındaki
çocuklarda, glimepiridin monoterapi şeklinde kullanımı ile ilgili sınırlı veri bulunmaktadır
(bkz. Bölüm 5.1 ve 5.2). Güvenlilik ve etkililik ile ilgili mevcut veriler pediyatrik popülasyon
için yeterli olmadığından, glimepiridin bu hasta grubunda kullanımı önerilmez.
Geriyatrik popülasyon
Farmakokinetik parametreler kadın ve erkekte, aynı zamanda genç ya da yaşlı (65 yaş üstü)
kişilerde benzer niteliktedir (bkz. Bölüm 5.2).
4.3. Kontrendikasyonlar
AMARYL aşağıdaki durumlarda kullanılmamalıdır:
• Glimepiride, diğer sülfonilürelere veya sülfonamidlere veya bölüm 6.1’de verilen
içeriğindeki diğer yardımcı maddelere karşı aşırı duyarlılığı olan hastalarda
• Diabetes mellitus (Tip 1)
• Diyabetik ketoasidoz
• Diyabetik koma
• Ciddi böbrek veya karaciğer fonksiyon bozukluğu: Ciddi böbrek veya karaciğer fonksiyon
bozukluğu olan hastalarda insüline geçilmesi gereklidir.
4.4. Özel kullanım uyarıları ve önlemleri
AMARYL, yemeklerden kısa bir zaman önce veya yemeklerle birlikte alınmalıdır.
Yemekler düzensiz saatlerde yenildiğinde veya tamamen atlandığında, AMARYL ile tedavi
hipoglisemiye neden olabilir. Hipogliseminin olası semptomları şunları içerir: baş ağrısı, aşırı
açlık, mide bulantısı, kusma, halsizlik, uyku hali, düzensiz uyku, huzursuzluk, saldırganlık,
konsantrasyon bozukluğu, uyanıklık ve tepki süresi, depresyon, kafa karışıklığı, konuşma ve
görme bozuklukları, afazi, titreme, parezi, duyusal rahatsızlıklar, baş dönmesi, çaresizlik, öz
kontrol kaybı, deliryum, serebral konvülziyonlar, somnolans ve komaya kadar varan bilinç
kaybı, sığ solunum ve bradikardidir. Bununla birlikte, terleme, nemli cilt, anksiyete, taşikardi,
hipertansiyon, çarpıntı, anjina pektoris ve kardiyak aritmiler gibi adrenerjik karşı regülasyon
belirtileri mevcut olabilir.
Şiddetli bir hipoglisemik atağın klinik tablosu bir inmeye benzeyebilir.
3 | 12Semptomlar hemen hemen her zaman, derhal alınan karbonhidratlar (şeker) ile kısa sürede
kontrol altına alınabilir. Yapay tatlandırıcıların etkisi yoktur.
Diğer sülfonilürelerden, başlangıçtaki başarılı karşı önlemlere rağmen hipogliseminin
tekrarlayabileceği bilinmektedir.
Sadece olağan şeker miktarlarıyla geçici olarak kontrol edilen şiddetli hipoglisemi veya uzun
süreli hipoglisemi, acil tıbbi tedavi ve bazen hastaneye kaldırılmayı gerektirir.
Hipoglisemiyi destekleyen faktörler şunları içerir:
- Hastanın iletişim isteksizliği ya da (yaşlı hastalarda daha sık olarak) yetersizliği,
- Beslenme yetersizliği, düzensiz öğün aralıkları veya öğün atlama veya açlık süreleri,
- Diyette değişiklikler,
- Fiziksel egzersiz ile karbonhidrat alımı arasında dengesizlik,
- Alkol tüketimi, özellikle öğün atlama ile bir arada olan,
- Böbrek fonksiyon bozukluğu,
- Ciddi karaciğer fonksiyon bozukluğu,
- AMARYL doz aşımı,
- Karbonhidrat metabolizmasını etkileyen kompanse edilmemiş belirli endokrin sistem
bozuklukları veya hipoglisemi karşı düzenlemesi (tiroid fonksiyonlarının belirli bazı
bozukluklarında ve ön hipofiz veya kortikoadrenal yetmezliği örneğindeki gibi),
- Belirli diğer bazı ilaçlarla birlikte uygulama (bkz. Bölüm 4.5),
AMARYL ile tedavi sırasında, kan ve idrar glukoz düzeylerinin düzenli takibi yapılmalıdır.
Bununla birlikte, glikozile hemoglobin oranının saptanması da önerilir.
AMARYL ile tedavi sırasında, düzenli hepatik ve hematolojik takip (özellikle de lökosit ve
trombosit takibi) yapılması gerekir.
Stres durumlarında (örn. kazalar, akut ameliyatlar, ateşli enfeksiyonlar vb.) insüline geçici bir
geçiş endike olabilir.
AMARYL'in ciddi karaciğer fonksiyon bozukluğu olan hastalarda veya diyaliz hastalarında
kullanımına ilişkin herhangi bir deneyim kazanılmamıştır. Şiddetli böbrek veya karaciğer
fonksiyon bozukluğu olan hastalarda insüline geçiş endikedir.
G6FD-eksikliği olan hastaların sülfonilürelerle tedavi edilmesi hemolitik anemiye neden
olabilir. Glimepirid sülfonilüre sınıfına dahil olduğundan, G6FD-eksikliği olan hastalarda
kullanılırken dikkatli olunması ve bu hastalarda sülfonilüre sınıfından olmayan alternatif bir
ilacın kullanımının düşünülmesi gerekir. Pazarlama sonrası raporlarda, G6PD eksikliği
olmayan hastalarda da hemolitik anemi bildirilmiştir.
AMARYL’in içinde yardımcı madde olarak laktoz bulunur. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşim ve diğer etkileşim şekilleri
Glimepirid diğer bazı tıbbi ürünlerle aynı anda alınırsa, glimepiridin hipoglisemik etkisinde
hem istenmeyen artışlar hem de azalmalar meydana gelebilir. Bu nedenle diğer tıbbi ürünler
sadece doktorun bilgisi dahilinde (veya reçetesi ile) alınmalıdır.
Glimepirid, sitokrom P450 2C9 (CYP2C9) tarafından metabolize edilir. Glimepirid, CYP2C9
indükleyicileri (örn. Rifampisin) veya inhibitörleri (örn. Flukonazol) ile birlikte
4 | 12uygulandığında bu durum dikkate alınmalıdır.
Literatürde bildirilen bir in vivo etkileşim çalışmasından elde edilen sonuçlar, en güçlü
CYP2C9 inhibitörlerinden biri olan flukonazol tarafından glimepirid EAA'sının yaklaşık 2 kat
arttığını göstermektedir.
Glimepirid ve diğer sülfonilürelerle olan deneyimlere dayanarak aşağıdaki etkileşimlerden
bahsedilmelidir.
AMARYL’in kan glukozunu düşüren etkisinin artması (böylece örneğin hipoglisemi)
aşağıdaki ilaçlarla alındığında oluşabilir.
İnsülin ve metformin gibi diğer oral antidiyabetikler, ADE inhibitörleri, anabolik steroidler ve
erkek seks hormonları, kloramfenikol, kumarin deriveleri, siklofosfamid, disopiramid,
fenfluramin, fibratlar, fluoksetin, ifosfamid, MAO inhibitörleri, mikonazol, flukonazol,
paraaminosalisilik asit, pentoksifilin (yüksek doz parenteral), fenilbutazon, azapropazon,
oksifenbutazon, probenesid, kinolon antibiyotikler, salisilatlar, sülfinpirazon, klaritromisin,
sülfonamid antibiyotikler, tetrasiklinler, tritokualin, trofosfamid, allopürinol, sempatolitikler.
AMARYL’in kan glukozunu düşüren etkisinin azalması, böylece kan glukozu seviyesinin
yükselmesi aşağıdaki ilaçlarla alındığında oluşabilir.
Asetazolamid, barbitüratlar, diazoksit, tiyazid diüretikleri, adrenalin ve sempatomimetikler,
glukagon, laksatifler (uzun süreli kullanım), nikotinik asit (yüksek dozlarda) ve nikotinik asit
türevleri, östrojenler ve progestojenler, fenotiyazinler, klorpromazin, fenitoin, rifampisin,
salüretikler, tiroidi uyaran ajanlar, glukokortikoidler.
H antagonistleri, beta blokörler, klonidin ve rezerpin kan şekerini düşürücü etkinin artmasına
2
ya da zayıflamasına yol açabilir.
Beta-blokörler, klonidin, guanetidin ve rezerpin gibi sempatolitik ilaçların etkisi altında,
hipoglisemiye karşı adrenerjik karşı düzenleme (adrenerjik refleks) belirtileri azalmış olabilir
ya da hiç olmayabilir.
Alkol alımı, AMARYL’in kan şekerini düşürücü etkisini önceden tahmin edilemeyen bir
biçimde artırabilir ya da zayıflatabilir.
Glimepiridle kumarin türevlerinin etkisi artabilir ya da azalabilir.
Safra asidi bağlayan reçineler: Kolesevelam glimepiride bağlanır ve gastroinstestinal
sistemden glimepiridin emilimini azaltır. Glimepirid kolesevelamdan en az 4 saat önce
alındığında etkileşmenin olmadığı gözlenmiştir. Bu nedenle glimepirid kolesevelamdan en az
4 saat önce uygulanmalıdır.
Özel popülasyonlara ilişkin ek bilgiler
Pediyatrik popülasyon:
Glimepiridin 8 yaşın altındaki hastalarda kullanımı ile ilgili veri yoktur. 8-17 yaş arasındaki
çocuklarda, glimepiridin monoterapi şeklinde kullanımı ile ilgili sınırlı veri bulunmaktadır
(bkz. Bölüm 5.1 ve 5.2). Güvenlilik ve etkililik ile ilgili mevcut veriler pediyatrik popülasyon
için yeterli olmadığından, glimepiridin bu hasta grubunda kullanımı önerilmez.
5 | 124.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Diyabetle ilgili risk:
Gebelik döneminde gözlenen anormal kan glukozu düzeyleri, daha yüksek doğumsal anomali
ve perinatal mortalite insidansı ile ilişkilendirilmiştir. Bu nedenle, teratojenik riski önlemek
için gebelik döneminde kan glukozu düzeyleri yakından takip edilmelidir. Bu gibi durumlarda
insülin kullanılması gerekir. Gebe kalmayı planlayan hastalar doktorlarını bilgilendirmelidir.
Glimepiridle ile ilgili risk:
Glimepirid'in gebe kadınlarda kullanımına ilişkin yeterli veri bulunmamaktadır. Hayvan
çalışmaları, muhtemelen glimepiridin farmakolojik etkisi (hipoglisemi) ile ilişkili olan üreme
toksisitesini göstermiştir (bkz. Bölüm 5.3). Sonuç olarak, glimepirid gebeliğin tamamı
boyunca kullanılmamalıdır. Glimepirid ile tedavi durumunda, hasta gebe kalmayı planlıyorsa
veya gebelik tespit edilirse,mümkün olan en kısa sürede insülin tedavisine geçilmelidir.
Laktasyon dönemi
İnsan sütüne geçip geçmediği bilinmemektedir. Glimepirid, sıçan sütüne geçer. Diğer
sülfonilüreler anne sütüne geçtiğinden ve emzirilen bebeklerde hipoglisemi riski olduğundan,
glimepirid tedavisi sırasında emzirme önerilmez.
Süte geçişi ile çocuklar tarafından alınma olasılığı ve zararını önlemek için AMARYL
emziren anneler tarafından alınmamalıdır.
Eğer gerekliyse, AMARYL ile tedavi, emzirme sırasında durdurulmalıdır veya bu hastalarda
insüline geçiş yapılmalıdır.
Üreme yeteneği / Fertilite
Fertilite (üreme yeteneği) ile ilgili veri bulunmamaktadır.
4.7. Araç ve makine kullanımı üzerindeki etkiler
Özellikle tedavinin başlangıcında veya tedavide değişiklik yapıldığında ya da AMARYL’in
düzenli olarak alınmadığı durumlarda, hipo- veya hiperglisemiye bağlı olarak görme yeteneği,
zihin kıvraklığı ve tepki verme yetenekleri bozulabilir. Bu durum, araç ve makine kullanma
yeteneğini etkileyebilir.
Hastalar, araç kullanırken hipoglisemi ortaya çıkmaması için gereken önlemleri almaları
konusunda uyarılmalıdır. Bu uyarı, hipogliseminin uyarıcı semptomları konusunda bilinçli
olmayan veya çok sık hipoglisemi atağı geçiren hastalar için özellikle önemlidir. Bu durumda,
araç ve makine kullanımının uygun olup olmadığı değerlendirilmelidir.
4.8. İstenmeyen etkiler
Aşağıda sıralanan istenmeyen etkilerin sıklığına ilişkin bilgiler şöyle tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
6 | 12Kan ve lenf sistemi hastalıkları
Kan tablosunda değişiklikler oluşabilir.
Seyrek: Trombositopeni, lökopeni, granülositopeni, agranülositoz, eritrositopeni, hemolitik
anemi veya pansitopeni gelişebilir. Bunlar genellikle ilacın kesilmesiyle geri dönüşlüdür.
Bilinmiyor: Trombosit sayısının 10.000/mikrolitrenin altına düştüğü şiddetli trombositopeni
ve trombositopenik purpura bildirilmiştir.
Bağışıklık sistemi hastalıkları
Çok seyrek: Lökositoklastik vaskülit; dispne, kan basıncında düşme ve bazen şokun eşlik
ettiği ciddi reaksiyonlara ilerleyebilen hafif aşırı duyarlılık reaksiyonları.
Bilinmiyor: Sülfonilüreler, sülfonamidler veya ilişkili ilaçlarla çapraz alerjik reaksiyon.
Metabolizma ve beslenme hastalıkları
Seyrek: Hipoglisemi.
Çoğunlukla hipoglisemik reaksiyonlar hemen ortaya çıkar. Şiddetli olabilir ve her zaman
düzeltilmesi kolay değildir. Bu tür reaksiyonların ortaya çıkması, diğer hipoglisemik
tedavilerde olduğu gibi, beslenme alışkanlıkları ve doz gibi bireysel faktörlere bağlıdır (bkz.
Bölüm 4.4).
Göz hastalıkları
Bilinmiyor: Özellikle tedavinin başlangıcında, kan şekeri düzeylerindeki değişikliğe bağlı
olarak geçici görme bozukluğu görülebilir.
Gastrointestinal hastalıkları
Seyrek: Disguzi.
Çok seyrek: Nadiren tedavinin kesilmesine neden olabilen bulantı, kusma, midede baskı
veya doluluk hissi, karın ağrısı ve ishal gibi gastrointestinal bozukluklar oluşabilir.
Hepato-bilier hastalıklar
Çok seyrek: Hepatik fonksiyon bozukluğu (örn. kolestaz ve sarılıkla birlikte), hepatit ve
karaciğer yetmezliği.
Bilinmiyor: Karaciğer enzimlerinde yükselme.
Deri ve deri altı dokusu hastalıkları
Seyrek: Alopesi.
Bilinmiyor: Deride aşırı duyarlılık reaksiyonları, kaşıntı, döküntü, ürtiker ve ışığa duyarlılık
oluşabilir.
Araştırmalar
Seyrek: Kilo alımı.
Çok seyrek: Serum sodyum konsantrasyonunda azalma.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Aşırı dozun alınmasını takiben, 12-72 saat içinde hipoglisemi ortaya çıkabilir ve başlangıçtaki
7 | 12iyileşmeden sonra tekrarlayabilir. Semptomlar, aşırı doz alımından sonraki 24 saat içinde
görülmeyebilir. Genel olarak, hastanede takip önerilir. Bulantı, kusma ve epigastrik ağrı
ortaya çıkabilir. Hipoglisemiye genellikle, huzursuzluk, titreme, görme bozuklukları,
koordinasyon sorunları, uykusuzluk, koma ve konvülziyonlar eşlik edebilir.
Tedavi
Tedavi öncelikle kusturarak emilimin önlenmesini ve ardından aktif kömür (adsorban) ve
sodyum sülfat (müshil) ile su veya limonata içmekten oluşur. Büyük miktarlarda yutulmuşsa,
gastrik lavaj, ardından aktif kömür ve sodyum sülfat endikedir. (Şiddetli) doz aşımı durumunda
yoğun bakımda hastaneye yatış belirtilir. Mümkün olan en kısa sürede, gerekirse, 50 mL
%50'lik solüsyonun bolus intravenöz enjeksiyonu ve ardından kan şekerinin sıkı takibi ile
%10'luk solüsyonun infüzyonu ile glukoz uygulamasına başlanır.
Daha ileri tedavi semptomatik olmalıdır.
Pediyatrik popülasyon
Özellikle AMARYL’in bebekler ve küçük çocuklarda kazara alınmasına bağlı hipoglisemi
tedavi edilirken, tehlikeli hiperglisemi meydana getirme olasılığından kaçınmak için, verilen
glukoz dozu dikkatli olarak kontrol edilmelidir. Kan şekeri yakından izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İnsülinler hariç, kan şekerini düşüren ilaçlar - Sülfonilüreler
ATC Kodu: A10BB12
Glimepirid, sülfonilüre grubuna ait oral olarak aktif hipoglisemik bir maddedir. İnsüline
bağımlı olmayan diabetes mellitusta kullanılabilir.
Etki mekanizması
Glimepirid esas olarak pankreas beta hücrelerinden insülin salınımını uyararak etki eder. Diğer
sülfonilürelerde olduğu gibi bu etki, pankreatik beta hücrelerinin fizyolojik glukoz uyarısına
karşı duyarlılığının artmasına dayanır. Bununla birlikte, glimepiridin, diğer sülfonilüreler için
de öne sürülen, belirgin ekstrapankreatik etkileri olduğu görülmektedir.
İnsülin salınımı
Sülfonilüreler, beta hücre zarındaki ATP'ye duyarlı potasyum kanalını kapatarak insülin
salınımını düzenler. Potasyum kanalının kapatılması, kalsiyum kanallarını açarak, beta
hücresinin depolarizasyonunu indükler ve hücreye kalsiyum akışının artmasına neden olur.
Bu, ekzositoz yoluyla insülin salınımına yol açar.
Glimepirid, ATP'ye duyarlı potasyum kanalı ile bağlantılı olan ancak olağan sülfonilüre
bağlanma bölgesinden farklı olan bir beta hücre membran proteinine yüksek bir değişim
oranıyla bağlanır.
Ekstrapankreatik aktivite
Ekstra pankreatik etkiler, örneğin periferal dokunun insüline duyarlılığının artması ve
karaciğer tarafından insülin alımının azalmasıdır.
Kandan periferik kas ve yağ dokularına glikoz alımı, hücre zarında bulunan özel taşıma
proteinleri aracılığıyla gerçekleşir. Bu dokularda glikozun taşınması, glikoz kullanımında hız
sınırlayıcı adımdır. Glimepirid, kas ve yağ hücrelerinin plazma zarlarındaki aktif glikoz taşıma
moleküllerinin sayısını çok hızlı bir şekilde arttırır ve bu da uyarılmış glikoz alımına neden
olur.
8 | 12Glimepirid, izole yağ ve kas hücrelerinde ilaca bağlı lipogenez ve glikojenez ile ilişkili
olabilen glikosil-fosfatidilinositole özgü fosfolipaz C'nin aktivitesini arttırır.
Glimepirid, fruktoz-2,6-bifosfatın hücre içi konsantrasyonunu artırarak karaciğerde glikoz
üretimini engeller ve bu da glukoneojenezi inhibe eder.
Genel
Sağlıklı bireylerde minimum etkili oral doz yaklaşık 0,6 mg’dır. Glimepiridin etkisi doza-
bağımlıdır ve yeniden türetilebilir. Akut fiziksel egzersize verilen fizyolojik yanıt, yani insülin
salgılanmasında azalma glimepirid altındayken hala mevcuttur.
İlacın, bir öğünden hemen önce veya 30 dakika önce verilmesi durumunda etkisinde önemli
bir fark bulunmamıştır. Diyabetli hastalarda tek bir dozla 24 saat süre boyunca iyi metabolik
kontrol elde edilebilir.
Her ne kadar glimepiridin hidroksi metaboliti sağlıklı gönüllülerde serum glukozunda küçük
ancak anlamlı bir düşüşe yol açtıysa da, bu toplam ilaç etkisinin sadece çok önemsiz bir
kısmından sorumludur.
Metformin ile kombine tedavi
Bir çalışmada, maksimum metformin dozu ile yeterince kontrol edilmeyen hastalarda, tek
başına metformine kıyasla, eşzamanlı glimepirid tedavisi için geliştirilmiş metabolik kontrol
gösterilmiştir.
İnsülin ile kombine tedavi
Glimepiridin maksimum dozuyla uygun kontrol sağlanamayan hastalarda, birlikte insülin
tedavisi başlatılabilir. Yapılan iki çalışmada, bu kombinasyonla metabolik kontrolde elde
edilen düzelme, tek başına insülin ile elde edilenle aynı bulunmuştur; ancak kombinasyon
tedavisinde daha düşük bir ortalama insülin dozuna ihtiyaç duyulmuştur.
Özel popülasyonlar
Pediatrik popülasyon
Tip 2 diyabetli 285 çocukta (8-17 yaş) 24 haftalık aktif kontrollü bir klinik çalışma (günde 8
mg'a kadar glimepirid veya günde 2.000 mg'a kadar metformin) gerçekleştirilmiştir. Hem
glimepirid hem de metformin, HbA 'de başlangıca göre önemli bir düşüş sergilemiştir
1c
(glimepirid -0,95 (se 0,41); metformin -1,39 (se 0,40)). Bununla birlikte, glimepirid, HbA 'nin
1c
başlangıca göre ortalama değişiklikte metformine eşit olmama kriterlerini karşılamamıştır.
Tedaviler arasındaki fark metformin lehine %0,44’tür. Fark için %95 güven aralığının üst sınırı
(1,05) %0,3 aşağılık olmayan marjın altında değildir.
Glimepirid tedavisini takiben, tip 2 diyabetli erişkin hastalara kıyasla çocuklarda güvenlikle
ilgili yeni bir endişe kaydedilmemiştir. Pediyatrik hastalarda uzun vadeli etkililik ve güvenlilik
verileri mevcut değildir.
5.2. Farmakokinetik özellikler
Emilim:
Oral uygulamadan sonra glimepiridin biyoyararlanımı tamamlanmıştır. Gıda alımının emilim
üzerinde anlamlı bir etkisi yoktur, sadece emilim hızı biraz azalır. Maksimum serum
konsantrasyonlarına (C ), oral alımdan 2,5 saat sonra (günde 4 mg'lık çoklu dozlama
max
sırasında ortalama 0,3 mcg/mL) yaklaşık olarak ulaşılır ve doz ile hem C hem de EAA
max
(zaman/konsantrasyon eğrisinin altındaki alan) arasında doğrusal bir ilişki vardır.
Dağılım:
Glimepirid, albumin dağılım hacmi ile hemen hemen eşit olan son derece düşük bir dağılım
9 | 12hacmine (yaklaşık 8,8 litre), yüksek proteine bağlanma oranına ( > % 99) ve düşük bir
klirense sahiptir (yaklaşık 48 mL/dakika). Hayvanlarda glimepirid sütle atılır. Glimepirid
plasentaya transfer edilir. Kan beyin bariyerinin geçişi düşüktür.
Biyotransformasyon:
Çoklu doz koşulları altında serum konsantrasyonları ile ilgili olan ortalama baskın serum yarı
ömrü yaklaşık 5 ila 8 saattir. Yüksek dozlardan sonra, biraz daha uzun yarı ömürler
kaydedilmiştir.
Eliminasyon:
Tek doz radyoetiketli glimepiridden sonra radyoaktivitenin %58'i idrarda ve %35'i feçeste
bulunmuştur. İdrarda değişmemiş madde saptanmamıştır. Büyük olasılıkla hepatik
metabolizmadan kaynaklanan (ana enzim CYP2C9'dur) iki metabolit hem idrarda hem de
feçeste tanımlanmıştır: hidroksi türevi ve karboksi türevi. Oral glimepirid uygulamasından
sonra, bu metabolitlerin terminal yarı ömürleri sırasıyla 3 ila 6 ve 5 ila 6 saat olmuştur.
Tekli ve çoklu günde bir kez dozun karşılaştırılması farmakokinetikte önemli bir farklılık
göstermemiştir ve bireyler arası değişkenlik çok düşük bulunmuştur. Anlamlı bir birikim
görülmez.
Doğrusallık/Doğrusal olmayan durum:
Doz ile hem C hem EAA (zaman/konsantrasyon eğrisinin altında kalan alan) arasında
maks
doğrusal bir ilişki vardır.
Hastalardaki karakteristik özellikler
Yaşlılar:
Farmakokinetik, erkek ve kadınlarda ve ayrıca genç ve yaşlı (65 yaş üstü) hastalarda benzerdi.
Böbrek yetmezliği:
Düşük kreatinin klirensi olan hastalarda, büyük olasılıkla daha düşük protein bağlanması
nedeniyle daha hızlı bir eliminasyondan kaynaklanan, glimepirid klirensi artma ve ortalama
serum konsantrasyonları düşme eğilimi vardı. İki metabolitin renal eliminasyonu bozulmuştur.
Genel olarak, bu tür hastalarda herhangi bir ek birikme riski varsayılmamalıdır.
Diyabeti olmayan 5 hastada safra kanalı cerrahisinden sonra incelenen farmakokinetik
özelliklerin sağlıklı kişilerle benzer olduğu gözlenmiştir.
Pediyatrik hastalar:
Tip 2 diyabetli 30 pediyatrik hastada (10-12 yaşlarında 4 çocuk ve 12-17 yaşlarında 26
çocuk), 1 mg’lık tek bir glimepirid dozunun farmakokinetik özelliklerini, güvenliliğini ve
tolere edilebilirliğini inceleyen bir tokluk çalışmasında, ortalama EAA , C ve t
(0-son) maks. ½
değerlerinin daha önceden erişkinlerde gözlenenle benzer olduğu gösterilmiştir.
5.3. Klinik öncesi güvenlilik verileri
Kronik toksisite
Sıçanlarda, farelerde ve köpeklerde yapılan subkronik ve kronik toksisite çalışmalarında
serum glukozunda bir düşüş ve yanı sıra pankreasın beta hücrelerinde bir degranülasyon
olduğu bildirilmiştir. Prensip olarak bu değişikliklerin geri dönüşümlü olduğu gösterilmiştir
ve farmakodinamik etkisinin belirtisi olduğu düşünülmüştür. Köpeklerde yapılan bir kronik
toksisite çalışmasında, en yüksek dozu (vücut ağırlığının kilogramı başına 320 mg) alan
hayvanlardan ikisinde katarakt gelişmiştir. Sığır lensi ile yapılan in vitro çalışmalarda ve
sıçanlardaki incelemelerde katarakt geliştirici veya ortak olarak katarak geliştirici bir
potansiyel gösterilmemiştir.
10 | 12Karsinojenisite
Sıçanlarda yaşam boyu yürütülen çalışmalarda herhangi bir karsinojenik potansiyel ortaya
çıkmamıştır. Farelerde, adacık hücrelerinde hiperplazi ve adacık hücre adenomu insidansında
artış görülmüştür, ancak bunların beta hücrelerinin kronik stimülasyonu neticesinde geliştiği
düşünülmüştür. Glimepirid herhangi bir mutajenik veya genotoksik etki göstermemiştir.
Üreme toksikolojisi
Sıçanlarda uygulanması neticesinde fertilite (üreme yeteneği), gebeliğin seyri veya doğum
üstünde herhangi bir etki açığa görülmemiştir. Sezaryenle dünyaya gelen fötuslarda hafif
büyüme geriliği mevcuttur. Kendiliğinden doğan, anneleri yüksek dozla tedavi edilmiş
yavrularda humerus, femur, omuz ve kalça eklemlerinde anomaliler gözlenmiştir. Gebeliğin
geç evresinde ve/veya laktasyon sırasında oral uygulanması, aynı uzuvlardaki deformitelere
ve fötal ölüm sayısının artmasına yol açmıştır.
Glimepiridin doğan yavruların yetiştirilmesi, fiziksel gelişimi, işlevsel ve öğrenme
davranışları, hafızası veya üreme yeteneği (fertilite) üzerinde belirgin bir etkisi
bulunmamaktadır.
Glimepirid hayvanlarda süte geçmektedir.
Glimepirid anne sütüne geçtiğinden doğan yavru tarafından emzirme sırasında emilir. Anne
sıçanlara yüksek dozda verildiğinde, meme emen genç sıçanlarda hipoglisemiye neden olur.
Sıçanlarda ve tavşanlarda malformasyonlar (örn. göz malformasyonları, fissürler ve kemik
anomalileri) meydana gelmiştir. Sadece tavşanlarda ise düşüklerin ve rahim içinde ölümlerin
sayısı artmıştır.
Üreme toksikolojisiyle ilgili bütün bulgular muhtemelen aşırı dozların farmakodinamik
etkilerine bağlıdır ve maddeye spesifik değildir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı)
Sodyum nişasta glikolat (Tip A)
Povidon 25000
Mikrokristal selüloz
Magnezyum stearat
İndigo karmin aluminyum lakı (E 132)
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
Bu ürün 25°C altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
PVC/Alüminyum blister
30 tabletlik ambalajlarda
11 | 126.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli - İstanbul
8. RUHSAT NUMARASI
201/91
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 27.01.2003
Ruhsat yenileme tarihi:
10. KÜB’ÜN YENİLENME TARİHİ
12 | 12