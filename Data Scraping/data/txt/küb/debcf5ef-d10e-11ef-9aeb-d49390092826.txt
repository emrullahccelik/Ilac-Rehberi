KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEXAWORLD % 0.1 Göz ve Kulak Damlası, Çözelti
2. KALİTATİF VE KANTİTATİF BİLEŞİM
Etkin madde: mg/ml
Deksametazon sodyum fosfat 1.0
Yardımcı maddeler:
Benzalkonyum klorür 0.1 mg
Yardımcı maddeler için 6.1’e bakınız.
3. FARMASÖTİK FORM
Göz ve kulak damlası, çözelti.
Berrak, renksiz, kokusuz çözelti.
4. KLİNİK ÖZELİKLER
4.1 Terapötik Endikasyonlar
Anterior üveit, iritis, siklitis, alerjik ve vernal konjonktivit, herpes zoster’in neden olduğu
keratit, yüzeysel punktat keratit ve spesifik olmayan yüzeysel keratit gibi konjonktiva, kornea
ve gözün ön segmentinin steroide cevap veren inflamatuvar durumlarının tedavisinde
endikedir.
Ayrıca kimyasal, radyasyon veya termal yanıklardan kaynaklanan ya da yabancı cisim
penetrasyonunu takiben meydana gelen korneal hasarın tedavisinde endikedir. İnflamatuvar
reaksiyonların azaltılmasında ve graft reaksiyonların bastırılmasında ameliyat sonrası
1 / 14kullanım için endikedir.
Allerjik dış kulak iltihabı, steroid kullanımının ödem ve enflamasyonunun giderilmesi için
gerekli görüldüğü pürülan ve non pürülan enfeksiyöz dış kulak iltihabı tedavisinde endikedir.
4.2 Pozoloji ve uygulama şekli
Oküler ve kulak içine kullanım içindir.
Pozoloji/uygulama sıklığı ve süresi:
Topikal olarak konjonktivaya, ya bir veya iki damla uygulanır.
Ciddi veya akut inflamasyonda, tedavi başlangıcında, hasta gözün/gözlerin konjonktival,
keselerine her 30-60 dakikada bir 1 – 2 damla damlatılır.
Tedaviye istenilen cevap alındıktan sonra, uygulamaların sıklığı, hasta gözün/gözlerin
konjonktival, keselerine her 2 – 4 saatte bir 1 – 2 damla olacak şekilde azaltılmalıdır.
İnflamasyon yeteri kadar kontrol altına alınıyorsa, doz günde 3 – 4 kere bir damlaya kadar
azaltılabilir.
Eğer 3 – 4 gün içinde yeterli cevap alınamazsa, sistemik veya subkonjonktival, tedavi
eklenebilir.
Kronik inflamasyonda, doz, hasta gözün/gözlerin konjonktival, l keselerine her 3-6 saatte bir
veya gerektiği sıklıkta, bir veya iki damladır.
Alerji veya minör inflamasyonda, doz istenilen yanıt elde edilene kadar, hasta gözün/gözlerin
konjonktival, l keselerine her 3-4 saatte bir damlatılan bir veya iki damladır.
Tedavinin tamamlanmadan kesilmemesi için dikkat edilmelidir. Göz içi basıncının düzenli
olarak ölçülmesi önerilir.
Damlatmadan sonra göz kapaklarının kapatılması ve nazolakrimal kanaliküller üzerine
hafifçe basınç uygulaması önerilir. Bu, oküler yolla uygulanan ilaçların sistemik emilimini
azaltarak, sistemik yan etkilerde azalma sağlayabilir.
Diğer bir topikal oküler tıbbi ürünle eş zamanlı uygulandığı takdirde, ilaç uygulamaları
arasında en az 5 dakika beklenmelidir. Göz merhemleri en son uygulanmalıdır.
Kulak içine uygulamada, kulak iyice temizlenip kurulandıktan sonra 2-3 defa 3-4 damla kulak
kanalına damlatılır. Tedaviden cevap alındıktan sonra doz giderek azaltılır.
2 / 14Uygulama şekli:
Kullanmadan önce şişe çalkalanmalıdır.
Şişe ucunun ve solüsyonun kirlenmesini önlemek üzere, şişenin ucunun göz kapaklarına ve
çevresine, kulak içine veya diğer yüzeylere dokundurulmaması dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Deksametazon bu hasta gruplarında çalışılmamıştır. Ancak, bu ürünün topikal uygulaması
sonrası, deksametazonun düşük sistemik emilimi nedeniyle doz ayarlaması gerekli değildir.
Pediyatrik Popülasyon:
DEXAWORLD’un çocuk hastalarda güvenliliği ve etkinliği saptanmamıştır.
Çocukluk yaş grubunda zorunlu kalınmadıkça kullanımı önerilmemektedir.
Geriyatrik Popülasyon:
Özel bir doz ayarlaması gerekli değildir. Yetişkinlerdeki kullanım ile aynıdır.
4.3 Kontrendikasyonlar
• Deksametazon veya içeriğindeki maddelerden birine aşırı duyarlılığı olanlarda
kontrendikedir.
• Akut tedavi edilmemiş bakteriyel enfeksiyonlarda,
• Herpes simpleksin neden olduğu keratitde,
• Mycobacterium tuberculosis, Mycobacterium leprae veya Mycobacterium avium gibi
aside dayanıklı basiller ve diğer mikobakterilerin neden olduğu göz hastalıklarında,
• Kornea veya konjonktivanın, nın vaccini, varicella ve diğer viral enfeksiyonlarında
(herpes
zoster keratiti hariç),
• Gözün ve kulağın fungal hastalıklarında ya da tedavi edilmemiş parazitik göz
3 / 14enfeksiyonlarında kontrendikedir.
• Kulak zarı perforasyonunda kullanılmaz.
• Mikroorganizmaların neden olduğu diğer hastalıklarda olduğu gibi, gözün akut pürülan
enfeksiyonları, kortikosteroid kullanımı ile maskelenebilir veya ağırlaşabilir.
4.4 Özel kullanım uyarıları ve önlemleri
DEXAWORLD göz ve kulak damlası, oküler ve otolojik uygulama içindir. Oral ya da
enjeksiyonla uygulanmaz.
Herpes simpleks tedavisinde kortikostereoidlerin kullanımı özel dikkat gerektirir.
Kortikosteroidlerin uzun süre kullanımı ya da arttırılan uygulama sıklığı, optik sinirlerde
hasar ve görme keskinliği ile görme alanında bozulma ile sonuçlanan oküler
hipertansiyon/glokom ve posterior subkapsüler katarakt oluşumuyla sonuçlanabilir.
Duyarlı hastalarda, artan göz içi basıncı mutat dozlarda bile ortaya çıkabilir. Özellikle glokom
öyküsü olanlarda olmak üzere, uzun süreli oftalmik kortikosteroid tedavisi alanlarda, göz içi
basıncı ve lensler rutin olarak sıklıkla kontrol edilmelidir.
Glokomlu hastalarda uygulanmasında, daha uzun süreli tedavi gerekmedikçe tedavi iki
haftayla sınırlandırılmalı, göz içi basıncı düzenli olarak izlenmelidir. Bu durum,
kortikosteroid kaynaklı oküler hipertansiyon riskinin çocuklarda daha büyük olabilmesi ve
yetişkinlerdekinden daha erken meydana gelebilmesi riski nedeniyle özellikle pediyatrik
hastalarda önemlidir. DEXAWORLD pediyatrik hastalarda kullanım için onaylanmamıştır.
Yatkınlığı olan hastalarda (örn. diyabet hastaları), kortikosteroid kaynaklı göz içi basıncı artışı
ve/veya katarakt oluşumu riski artar.
Topikal kortikosteroidler, düzenli intraoküler basınç kontrolleri ile oftalmik denetim altında
olmadığı sürece bir haftadan uzun süre kullanılmamalıdır.
Ritonavir ile tedavi edilen hastalar ve çocuklar dahil yatkınlığı olan hastalarda yoğun ya da
uzun süre devam eden tedavi sonrasında oftalmik deksametazonun sistemik emilimi ile ilintili
4 / 14olarak Cushing sendromu ve/veya adrenal supresyon gelişebilir (bkz. Bölüm 4.5). Bu gibi
vakalarda tedavi birdenbire kesilmemeli ancak derece derece azaltılmalıdır.
Korneal fungal enfeksiyonlar, bazen uzun süreli steroid uygulamalarıyla birlikte gelişmeye
eğilimlidir. Steroid tedavilerinin kullanıldığı kalıcı kornea ülserleşmelerinde fungal üreme
olasılığı dikkate alınmalıdır. Hasta yanıtlarının baskılanması nedeniyle ikincil bakteriyel
oküler enfeksiyonları oluşabilir. Kortikosteroidler bakteriyel, fungal veya viral enfeksiyonların
rezistansını azaltabilir ve enfeksiyonun klinik belirtilerini maskeleyebilir. Bu gibi vakalarda
antibiyotik tedavisi zorunludur. İnatçı korneal ülserasyonu bulunan hastalarda fungal
enfeksiyondan şüphelenilmelidir. Fungal enfeksiyon oluştuğunda kortikosteroid tedavisi
kesilmelidir.
Tedavi zamanından önce durdurulmamalıdır. Yüksek dozlarda steroidlerle birlikte tedavideki
beklenmedik kesilme, rebound inflamatuvar oküler durumlara neden olmaktadır.
Göze topikal uygulanan kortikosteroidler, korneal yara iyileşmesini geciktirebilirler. Topikal
non-steroidal antiinflamatuvar ilaçların da (NSAİİ’lerin) iyileşmeyi yavaşlattığı veya
geciktirdiği bilinmektedir. Topikal steroidler ile topikal NSAİİ’lerin eş zamanlı kullanımları
iyileşmede problemle karşılaşma potansiyelini artırabilir (bkz. Bölüm 4.5).
Kornea ya da skleranın incelmesine sebebiyet veren hastalıklarda topikal kortikosteroidlerin
kullanımı ile perforasyonların görüldüğü bilinmektedir.
Hastalara oküler enfeksiyonu varken kontakt lens takmamaları tavsiye edilmelidir.
DEXAWORLD göz ve kulak damlası, koruyucu olarak iritasyona ve yumuşak kontakt lens
renginin solmasına yol açtığı bilinen benzalkonyum klorür içerir. Bu nedenle; hastalar,
DEXAWORLD uygulamasından önce kontakt lenslerini çıkarmaları ve DEXAWORLD’un
damlatılmasını takiben tekrar kontakt lenslerini takmadan önce 15 dakika beklemeleri
konusunda bilgilendirilmelidirler.
5 / 144.5 Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır. Topikal steroidler ile topikal NSAİİ’lerin eş zamanlı
kullanımları korneal iyileşmede problemle karşılaşma potansiyelini artırabilir.
Ritonavir ile tedavi edilen hastalarda deksametazonun plazma konsantrasyonları artabilir (Bkz.
Bölüm 4.4).
Başka bir göz damlası ile eşzamanlı olarak kullanılacaksa, iki uygulama arasında en az 5
dakika beklenmelidir. Göz merhemleri en son uygulanmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: C
İnsanlara yönelik potansiyel risk bilinmemektedir. DEXAWORLD gebelik sırasında, sadece
potansiyel yararı, potansiyel fötal riskten fazlaysa kullanılmalıdır.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Deksametazonun topikal oküler uygulamasının çocuk doğurma potansiyeli üzerine etkisini
değerlendirmeye ilişkin çalışma yapılmamıştır. Deksametazonun kadın ve erkek fertilitesi
üzerine etkisini değerlendirmek için sınırlı klinik veri bulunmaktadır.
Deksametazon koryonik gonadotropin verilmiş sıçan modelinde fertilite üzerinde olumsuz
etkiler göstermemiştir.
6 / 14Gebelik dönemi
Deksametazon’un gebe kadınlarda kullanımına ilişkin yeterli veri mevcut değildir. İnsanlara
yönelik potansiyel risk bilinmemektedir. Gebelik sırasında uzun süreli veya tekrarlanan
kortikoid kullanımı artmış intra-uterin büyüme geriliği riski ile ilişkilendirilmiştir.
DEXAWORLD gebelik sırasında, sadece potansiyel yararı, potansiyel fötal riskten fazlaysa
kullanılmalıdır.
Gebelik esnasında anlamlı dozlarda kortikosteroid kullanan gebelerin yenidoğan bebekleri
hipoadrenalizmin belirtileri açısından dikkatle gözlemlenmelidir (bkz. Bölüm 4.4).
Hayvanlar üzerinde yapılan çalışmalarda üreme toksisitesi görülmüştür. % 0,1
deksametazonun oküler uygulanması ayrıca tavşanlarda fetal anomaliler ile sonuçlanmıştır
(bkz. Bölüm 5.3).
Topikal uygulamayı takip eden maksimum günlük doz (2x 30 mikrolitre damla x günde 4 kez
= yaklaşık 0,240 mg/gün deksametazon), yaklaşık 0,5 ila 10 mg arasındaki günlük standart
sistemik anti-inflamatuvar dozun çok altındadır.
Annenin klinik durumu DEXAWORLD ile tedaviyi gerektirmediği müddetçe gebelik sırasında
DEXAWORLD kullanımı önerilmemektedir.
Laktasyon dönemi
Sistemik olarak uygulanan kortikosteroidler emzirilen çocuğu etkileyebilecek miktarlarda
insan sütüne geçmektedir ve büyümenin durmasına, fizyolojik kortikosteroid üretiminin
engellenmesine ya da istenmeyen etkilere neden olabilir.
Deksametazon’un topikal uygulamasının sistemik emilimle sonuçlanıp sonuçlanmadığı ve
insan sütüne geçip geçmediği bilinmemektedir. Topikal olarak damlatıldığında sistemik
maruziyeti düşüktür, ama emziren kadınlarda ilaç kullanıldığında bu durum dikkate
alınmalıdır.
7 / 14Emzirmenin durdurulup durdurulmayacağına ya da DEXAWORLD tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve DEXAWORLD tedavisinin emziren anne açısından
faydası dikkate alınmalıdır.
Üreme yeteneği/Fertilite
Hayvanlar üzerinde yapılan çalışmalar üreme toksisitesinin bulunduğunu göstermiştir (bkz
Bölüm 5.3).
4.7 Araç ve makine kullanımı üzerindeki etkiler
Diğer herhangi bir göz damlasında olduğu gibi, geçici olarak görme bulanıklığı ya da diğer
görsel bozukluklar araba ya da makine kullanımını etkileyebilir. İlaç kullanımı sırasında
görme bulanıklığı oluşursa hasta arabayı ya da makineyi kullanmadan önce görüntü
netleşene kadar beklemelidir.
4.8 İstenmeyen etkiler
Tedavi ile ilgili istenmeyen etkileri şunlardır: Optik sinir hasarı olan glokom, görme
keskinliğinde ve görme alanında bozukluk, katarakt oluşumu, baskılanan hasta yanıtlarını
izleyen ikincil bakteriyel oküler infeksiyonlar, glob (göz küresinin) perforasyonu, lokal
irritasyon ve alerjik reaksiyonlar.
İstenmeyen etkiler şu şekilde sınıflandırılır: çok yaygın (≥ 1/10); yaygın (> 1/100 ila
<1/10); yaygın olmayan (> 1/1.000 ila ≤ 1/100); seyrek (>1/10.000 ila ≤ 1/1.000); çok
seyrek (≤ 1/10.000) ya da bilinmiyor (eldeki verilerden tahmin edilemiyor).
Aşağıdaki istenmeyen etkiler deksametazon ile yapılan klinik çalışmalarda bildirilmiştir:
Bağışıklık sistemi hastalıkları:
Bilinmiyor: Hipersensitivite
8 / 14Endokrin hastalıkları:
Bilinmiyor: Cushing sendromu, adrenal yetmezlik
Sinir sistemi hastalıkları:
Yaygın olmayan: Disguzi
Bilinmiyor: Sersemlik, baş ağrısı
Göz hastalıkları:
Yaygın: Oküler rahatsızlık
Yaygın olmayan: Keratit, konjonktivit, keratokonjonktivitis sikka (kuru göz sendromu),
korneal lekelenme, fotofobi, görme bulanıklığı, gözde kaşıntı, gözlerde yabancı cisim
hissi, gözyaşında artma, gözlerde anormal hassaslık, göz kapağında çapaklanma, gözde
tahriş, oküler hiperemi
Bilinmiyor: Artmış göz içi basıncı, görme keskinliğinde azalma, korneal erozyon, gözde
ağrı, midriyazis, göz kapağının aşağı düşmesi
Seçilmiş advers reaksiyonların tanımı:
Topikal oftalmik kortikosteroidlerin uzun süreli kullanımı intraoküler basıncın artması
sonucu optik sinirlerde hasarla birlikte, azalmış görme keskinliği, görme alanında bozulma
ve posterior subkapsüler katarakt oluşumu reaksiyonlarına sebebiyet verebilir. (bkz. Bölüm
4.4).
Özellikle uzun süreli tedavi sonrası kortikosteroid sebebiyle kornea ya da skleranın
incelmesine sebebiyet veren hastalıklarda perforasyon riski yüksektir (bkz. Bölüm 4.4).
Kortikosteroidler, enfeksiyonlara direnci azaltabilir ve oluşmalarına yardımcı olabilir (bkz.
Bölüm 4.4).
Korneası anlamlı ölçüde hasar görmüş bazı hastalarda fosfat içerikli göz damlalarının
kullanımı ile ilintili olarak çok nadiren korneal kalsifikasyon vakaları bildirilmiştir.
9 / 14Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9 Doz aşımı ve tedavisi
İlacın uzun süreli topikal yoğun kullanımı sistemik etkiye neden olabilir. Şişe içeriğinin
oral olarak içilmesi emilimi (10 mililitreye kadar) ciddi bir yan etkiye sebebiyet vermesi
beklenmez.
DEXAWORLD’un topikal doz aşımı, gözlerden ılık suyla yıkanılarak giderilebilir.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Oftalmolojikler ve otolojik preparatlar, kortikosteroidler
ATC kodu: S03BA01
Oral yolla kullanılmasıyla gerçekleştirilen hayvan ve insan deneyleri sonucunda;
deksametazonun, prednisolondan 6-7 kat ve kortizondan en az 30 kat daha potent olduğu
kanıtlanmıştır. Metil radikali ve flor atomunun prednisolon radikaline eklenmesi sonucu
bileşiğin potensi sağlanmıştır.
5.2 Farmakokinetik özellikler
Genel Özellikler
Deksametazon, oral uygulamayı takiben yaklaşık 190 dakikalık yarılanma ömrü ile hızla
emilir. Deri ve göze topikal olarak uygulandıktan sonra sistemik etkileri sağlamak için yeterli
10 / 14emilim gerçekleşebilir. Plazma deksametazon proteinine bağlanmasının, diğer
kortikosteroidler ile karşılaştırıldığında çoğundan daha az olduğu bulunmuştur.
Kortikosteroidler doku sıvılarına ve beyin-omurilik sıvısına dağılır, ancak önemli miktarlarda
transplasental dağılım kanıtlanmamıştır. Kortikosteroidler karaciğer ve böbrekte metabolize
edilerek idrarla atılır. Metabolizma diğer kortikosteroidler ile benzerdir.
İntraoküler penetrasyon, önemli miktarlarda meydana gelir ve deksametazonun inflamatuvar
hastalıkta anterior segmentteki etkililiğine katkı sağlar.
Emilim:
Topikal oküler uygulama sonrasında deksametazon, 30 dakika sonra göz sıvısında saptanabilir
ve ortalama 31 ng/ml’lik bir ortalama konsantrasyon ile 90 ila 120 dakikada doruk seviyeye
ulaşır. 12 saat sonra düşük ancak saptanabilir konsantrasyonlarda göz sıvısında bulunur.
Normal gönüllülerde ve hastalarda deksametazonun oral biyoyararlanımı %70-80
aralığındadır.
Dağılım:
Intravenöz uygulama sonrasında kararlı haldeki dağılım hacmi 0,58 l/kg’dir. In vitro olarak
0,04 ila 4 mcg/ml arası değişen deksametazon konsantrasyonları ile insan plazma protein
bağlanmasında (%77,4’lük bir ortalama plazma protein bağlanması ile) hiçbir değişiklik
gözlemlenmemiştir.
Biyotransformasyon:
Oral uygulama sonrasında deksametazon iki ana metabolitine dönüşmüştür (dozun %60’lık
kısmından edinilen 6β-hidroksideksametazon ve diğeri dozun %10’una kadar 6β-hidroksi-20-
dihidrodeksametazon).
Eliminasyon:
Intravenöz uygulama sonrasından sistemik klerensi 0,125 lt/saat/kg. Oral uygulama sonrasında
11 / 14değişmemiş ana ilacın %2,6’sı idrarla atılırken, dozun %70’e kadarki kısmı tanımlanabilir
metabolitler olarak atılır. Sistemik dozlama sonrası yarılanma ömrü 3-4 saat olarak
bildirilmekle birlikte erkeklerde biraz daha uzun olduğu gözlemlenmiştir. Gözlemlenen bu
farklılık sistemik klerensdeki değişikliklerle ilişkilendirilmemiştir ancak dağılım hacmindeki
ve vücut ağırlığındaki farklılıkla bağdaştırılmıştır.
Doğrusallık / Doğrusal olmayan durum:
0,5 ila 1,5 mg arasındaki dozlarda (EAA’nın oral doza orantısallığından daha az olduğu
seviyede) doğrusal olmayan farmakokinetik gözlemlenmiştir.
Farmakokinetik/Farmakodinamik İlişkiler:
Topikal oküler uygulamayı takiben herhangi bir farmakokinetik/farmakodinamik ilişki
belirlenmemiştir.
Hastalardaki karakteristik özellikler
Böbrek/karaciğer yetmezliği:
Normal gönüllülerle karşılaştırıldığında böbrek yetmezliği olan hastalarda sistemik
deksametazonun farmakokinetiği anlamlı ölçüde farklılık göstermemiştir.
Pediyatrik popülasyon:
Pediyatrik farmakokinetik, yaş grupları arasında değişkenlik göstermekle birlikte hastalar
arasında geniş değişkenlikler gözlemlenmiştir.
5.3 Klinik öncesi güvenlilik verileri
Güvenlilik verileri
Etkin maddenin sistemik toksisite profili iyice değerlendirilmiştir. Deksametazona sistemik
maruziyet glukokortikosteroid dengesizliğiyle ilgili etkilere bağlı olabilir. DEXAWORLD
göz ve kulak damlası, süspansiyonla yinelenen doz toksisite çalışmaları, tavşanlarda sistemik
kortikosteroid etkiler göstermiştir, ancak insan maruziyetinde klinik ilişki oldukça azdır. Bu
tür etkilerin, DEXAWORLD önerildiği şekilde kullanıldığında ihtimal dâhilinde olmadığı
12 / 14kabul edilmektedir.
Mutajenisite
Deksametazon devam eden topikal uygulama ile elde edilen aşırı dozlarda, in vitro çalışmada
insan lenfosit tayininde ve in vivo çalışmada fare mikronükleus tayininde klastojeniktir.
Teratojenisite
Kortikosteroidlerin, hayvan çalışmalarında, teratojen olduğu bulunmuştur. Gebe tavşanlara
%0.1 deksametazon preparatının oküler uygulaması, fötal anormallikler ve rahim içi
gelişimin yavaşlamasıyla sonuçlanmıştır. Farelerde kronik deksametazon tedavisinde fötal
büyümenin yavaşlaması ve artan ölüm oranları gözlenmiştir.
Deksametazon’un karsinojenik potansiyelini değerlendirmek amacıyla herhangi bir
çalışma yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Disodyum fosfat dodekahidrat
Povidon K25
Sodyum klorür
Disodyum edetat
Benzalkonyum klorür
Enjeksiyonlık su
6.2 Geçimsizlikler
Yeterli veri bulunmamaktadır.
6.3 Raf Ömrü
48 ay. Açıldıktan sonra 28 gün içerisinde kullanılmalıdır.
13 / 146.4 Saklamaya yönelik özel uyarılar
25 ºC’nin altındaki oda sıcaklığında ve ışıktan koruyarak saklayınız. Şişeyi dikey konumda
saklayınız. Şişenin kapağını sıkıca kapatınız.
6.5 Ambalajın içeriği ve niteliği
Göz damlası çözeltisi, 5 ml nominal kapasitesi olan beyaz opak LDPE şişelerde, beyaz LDPE
damlalık ile ambalajlanır ve emniyet halkalı, HDPE vidalı kapak ile kapatılır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar – İstanbul
8. RUHSAT NUMARASI
2017/802
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 18.10.2017
Ruhsat yenileme tarihi:
10. KÜB’ÜN YENİLEME TARİHİ
14 / 14