1 
 KULLANMA TALİMATI  
 
TİGEJECT® 50 mg IV infüzyonluk çözelti için liyofilize toz  
Damar içine uygulanır.  
Steril  
 
• Etkin madde:  Her 5 ml’lik flakon etkin madde olarak 50 mg liyofilize tigesiklin tozu 
içerir.   
• Yardımcı maddeler: Maltoz monohidrat, hidroklorik asit , enjeksiyonluk su  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
•  Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.     
 
Bu Kullanma T alimatında:  
 
1. TİGEJECT  nedir ve ne için kullanılır?  
2. TİGEJECT ’i kullanmadan önce dikkat edilmesi gerekenler  
3. TİGEJECT  nasıl kullanılır?  
4. Olası yan etkiler nelerdir?  
5. TİGEJECT ’in saklanması  
 
Başlıkları yer almaktadır.  
 
1. TİGEJECT nedir ve ne için kullanılır?  
TİGEJECT , bromobütil kauçuk tıpa üzerine alüminyum kapüşon kapatılmış turuncu renkli PP 
flip-off kapaklı 5 ml’lik Tip 1 cam flakonda, 10 adetlik ambalajlarda piyasaya sunulur.  
• Turuncu renkte, liyofilize (dondurularak kurutulmuş) kek ya da toz şeklindedir. Damar 
yoluyla kullanılmak üzere sulandırılarak hazırlanmış çözelti  turuncu renktedir. Her bir 
flakon 50 mg tigesiklin tozu içerir.  
• TİGEJECT enfeksiyonlara sebep olan bakterilerin büyümesini durduran glisilsiklin grubuna 
ait bir antibiyotiktir.  
• TİGEJECT, yetişkinlerde ve sekiz yaşından büyük çocuklarda aşağıdaki enfeksiyonların 
tedavisinde kullanıl ır: 
− Diyabetik ayak enfeksiyonları hariç komplike deri ve yumuşak doku enfeksiyonları  
− Karmaşık karın içi enfeksiyonlar  
 
TİGEJECT, yalnızca diğer alternatif antibiyotiklerin uygun olmadığı durumlarda 
kullanılmalıdır . 2 
 2. TİGEJECT’i  kullanmadan önce dikkat edilmesi gerekenler  
 
TİGEJECT’i aşağıdaki durumlarda KULLANMAYINIZ  
Eğer;  
• Tigesikline  veya bu ilacın içerisinde bulunan diğer bileşenlerinden herhangi birine karşı 
alerjiniz varsa.  Tetrasiklin  sınıfı antibiyotiklere (örn. minosiklin, doksisiklin vb.) alerjiniz 
varsa, tigesikline alerjiniz olabilir.  
 
TİGEJECT’i aşağıdaki durumlarda DİKKATLİ KULLANINIZ  
 
Aşağıdaki durumlarda TİGEJECT almadan önce doktorunuzla veya hemşirenizle konuşunuz.  
 
Eğer;  
• Yara iyileşmeniz zayıf veya yavaşsa.  
• TİGEJECT tedavisine başlamadan önce ishal durumunuz varsa TİGEJECT tedavisi 
sırasında veya sonrasında ishal gelişirse, bu durumu hemen doktorunuz a bildiriniz.  
Doktorunuzla görüşmeden herhangi bir ishal ilacı almayınız.  
• Tetrasiklin sınıfı antibiyotik kullanımına bağlı olarak tedavi sırasında yan etkiler 
yaşıyorsanız veya daha önce yaşadıysanız (güneş ışığına karşı deri hassasiyeti, diş gelişimi 
sırasında  dişlerde lekelenme  pankreas iltihabı ve kanın pıhtılaşma değerlerindeki değişimin 
laboratuvar tetkiklerinde saptanması).  
• Karaciğer hastalığınız varsa veya karaciğer hastalığı geçirdiyseniz. Karaciğerinizin 
durumuna göre doktorunuz olası yan etkileri azaltmak için dozu azaltabilir.  
• Safra yollarının tıkanması (kol estaz) varsa.  
• Bu ilaç kan pıhtılaşmasına engel olabileceğinden, bir kanama bozukluğunuz varsa veya 
antikoagülan ilaçlarla tedavi ediliyorsanız.  
 
TİGEJECT ile tedavi sırasında:  
 
• Alerjik reaksiyon belirtileri gelişirse, hemen doktorunuzu bilgilendiriniz.  
• Şiddetli karın ağrısı, bulantı ve kusma yaşarsanız, hemen doktorunuza söyleyiniz. Bunlar 
akut pankreatit (ciddi karın ağrısı, bulantı ve kusma ile sonuçlanabilecek iltihaplı pankreas) 
belirtileri olabilir.  
• Bazı ciddi enfeksiyonlarda, dokto runuz TİGEJECT’i başka antibiyotikler ile birlikte 
kullanabilir.  
• Doktorunuz sizi başka bakteriyel enfeksiyonun gelişmesi açısından yakından takip 
edecektir. Eğer başka bir bakteriyel enfeksiyon gelişirse, doktorunuz mevcut enfeksiyonun 
türüne göre başka bi r antibiyotik reçeteleyebilir.  
• TİGEJECT’in de dahil olduğu antibiyotikler belirli bakterilerle savaşsa da diğer bakteri ve 
mantarlar çoğalmaya devam edebilirler. Doktorunuz sizi olası enfeksiyonlar  için 
gözlemleyecek ve gerekirse tedavi edecektir.  
 
Bu uyarılar , geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
TİGEJECT’in yiyecek ve içecek ile kullanılması  
Uygulama yöntemi bakımından besinlerle etkileşimi beklenmez.  
 3 
 Hamilelik  
İlacı kullanmadan önce doktorunuza veya eczacınıza danı şınız. 
 
TİGEJECT  hamilelikte uygulanması durumunda bebeğe zarar verebilir. Hamileyseniz, hamile 
olabileceğinizi düşünüyorsanız  ya da hamile kalmayı planlıyorsanız TİGEJECT kullanmadan 
önce doktorunuza danışınız.  
 
TİGEJECT doğum kontrol hapları ile etkileşime girebilir. TİGEJECT alırken ilave bir doğum 
kontrol yöntemi ihtiyacı konusunda doktorunuzla konuşunuz.  
 
Tedaviniz sırasında hamile oldu ğunuzu fark ederseniz hemen doktorunuza  veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
 
TİGEJECT ’in insanlarda  anne sütüne geçip geçmediği bilinmemektedir. Bebeğinizi 
emzirmeden önce doktorunuza danışınız.  
 
Araç ve makine kullanımı  
TİGEJECT  sersemlik gibi yan etkilere nede n olabilir.  Bu durum araç ve makine kullanım  
becerinizi etkileyebilir.  
 
TİGEJECT’in içeriğinde bulunan bazı yardımcı maddeler hakkında önemli bilgiler  
TİGEJECT içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
 
Diğer ilaçlar ile birlikte kullanımı  
TİGEJECT, kanınızın ne kadar iyi pıhtılaştığını ölçen bazı testlerde uzamaya neden olabilir. 
Aşırı kan pıhtılaşmasını önlemeye yönelik ilaçlar (antikoagülan adı verilir) alıy orsanız 
doktorunuza bildirmeniz önemlidir. Bu durumda, doktorunuz sizi yakından takip edecektir.  
 
TİGEJECT  doğum kontrol haplarıyla etkileşim gösterebilir. TİGEJECT  kullanırken ilave bir 
doğum kontrol yöntemi ihtiyacı konusunda doktorunuzla konuşunuz.  
 
TİGEJECT, bağışıklık sistemini baskılamak için kullanılan ilaçların (takrolimus veya 
siklosporin gibi) etkisini artırabilir. Eğer bu ilaçları kullanıyorsanız, doktorunuza söylemeniz 
önemlidir, böylece yakından izlenebilirsiniz.  
 
Eğer reçeteli ya da reçetes iz herhangi bir ilacı şu anda kullanıyorsanız veya son zamanlarda  
kullandınızsa , lütfen doktorunuza veya eczacınıza bunlar hakkında bilgi veriniz.   
 
3. TİGEJECT nasıl kullanılır?  
 
Uygun kullanım ve doz/uygulama sıklığı için talimatlar:  
TİGEJECT, size bir doktor veya hemşire tarafından verilecektir.  
Yetişkinlerde önerilen doz, başlangıç olarak 100 mg; daha sonra her 12 saatte bir 50 mg’dır.  
 
8 ila <12 yaşındaki çocuklarda önerilen doz, 12 saatte bir en yüksek 50 mg doza kadar 
intravenöz olarak verilen 12 saatte bir 1,2 mg/kg’dır.  4 
 12 ila <18 yaşındaki ergenlerde önerilen doz her 12 saatte bir 50 mg’dır.  
 
Tedavi süresi genelde 5 -14 gündür. Dok torunuz T İGEJECT  ile tedavinizin ne kadar süreceğine 
karar verecektir.  
 
Uygulama yolu ve metodu:  
TİGEJECT  doktorunuz veya hemşireniz tarafından damar içine 30 ila 60 dakikalık bir süre 
boyunca intravenöz olarak  (doğrudan kan dolaşımınıza) verilir.  
 
Değişik yaş grupları:  
Çocuklarda kullanımı:  
TİGEJECT, dişlerde oluşabilecek renk değişikliklerinden dolayı 8 yaşından küçük çocuklarda 
kullanılmamalıdır.  
 
Yaşlılarda kullanımı:  
Yaşlı hastalarda herhangi bir doz ayarlamasına gerek yoktur.  
 
Özel kullanım d urumları:  
Böbrek yetmezliği:  
Böbrek yetmezliği olan veya hemodiyaliz uygulanmakta olan hastalarda herhangi bir doz  
ayarlaması gerekmez.  
 
Karaciğer yetmezliği:  
Hafif ve orta derecede karaciğer yetmezliği olan hastalarda herhangi bir doz ayarlaması 
gerekmez.  Eğer ciddi karaciğer yetmezliğiniz varsa TİGEJECT  kullanırken doktorunuz sizi 
kontrol edecek  ve ilaç dozunuzu azaltacaktır.  
 
Eğer TİGEJECT ’in etkisinin çok gü çlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla TİGEJECT  kullandıysanız:   
Size gereğinden fazla TİGEJECT verilmiş olabileceğinden endişeleniyorsanız, derhal 
doktorunuz veya hemşireniz ile konuşunuz.  
 
TİGEJECT ’i kullanmayı unutursanız : 
Bir dozu atlamış olabileceğinizden endişeleniyorsanız , derhal doktorunuzla veya hemşirenizle 
konuşunuz.  
 
Unutulan dozları dengelemek için çift doz almayınız.  
 
TİGEJECT  ile tedavi sonlandırıl dığındaki oluşabilecek etkiler : 
Doktorunuz tedavinizi sonlandırıncaya kadar ilacınızı kullanmaya devam ediniz.  
 
 
4. Olası yan etkiler nelerdir?  
Tüm ilaçlar gibi, TİGEJECT ’in içeriğinde bulunan maddelere duyarlı olan kişilerde yan etkiler 
olabilir.  
 
TİGEJECT dahil olmak üzere birçok antibiyotik ile psödomembranöz kolit (kalın ba ğırsak 
iltihabı) görülebilir. Karın ağrısı veya ateş ile birlikte şiddetli, inatçı veya kanlı ishal şeklinde 5 
 görülen ve ciddi bir ba ğırsak iltihabının belirtisi olabilecek bu tablo tedaviniz sırasında veya 
tedaviniz bittikten sonra ortaya çıkabilir.  
 
TİGEJECT ile görülen diğer yan etkiler aşağıdaki kategorilerde gösterildiği şekilde 
sıralanmıştır.  
 
Çok y aygın :10 hasta nın en az 1 ’inde görülebilir.  
Yaygın  :10 hastanın birinden az, fakat 100 hastanın birinden fazla görülebilir.  
Yaygın olmayan :100 hastanın birinden az, fakat 1 .000 hastanın birinden fazla görülebilir.  
Seyrek :1.000 hastanın birinden az , fakat 10.000 hastanın birinden fazla görülebilir.  
Çok seyrek :10.000 hasta nın birinden  az görülebilir.  
Bilinmiyor : Eldeki verilerden hareketle tahmin edilemiyor.  
 
Çok yaygın :  
• Mide bulantısı, kusma, ishal  
 
Yaygın :  
• Apse , enfeksiyonlar  
• Kanın pıhtılaşma yeteneğinin azalmasına ilişkin laboratuvar ölçümleri  
• Sersemlik hali  
• Ağrı, iltihap, şişme ve pıhtılaşma gibi enjeksiyon kaynaklı damar tahrişleri  
• Karın ağrısı, midede rahatsızlık (mide ağrısı ve hazımsızlık), iştah kaybı  
• Karaciğer enzim düzeyleri nde yükselme, k anda bilirubin seviyesinin artış ı (kanda safra  
pigmentinin artış ı) 
• Kaşıntı, döküntü  
• Zayıf veya yavaş yara iyileşmesi  
• Baş ağrısı  
• Tükürük bezleri ve pankreasta bulunan bir enzim olan amilazda artış, kan üre azotunda artış  
• Pnömoni ( akciğer iltihabı ) 
• Kan şeker i düzeyinde azalma  
• Sepsis (vücutta ve kan dolaşımında  ciddi enfeksiyon)  / septik şok (sepsise bağlı çoklu  organ 
yetmezliğine ve ölüme neden olabilen ciddi  medikal durum ) 
• Uygulama bölgesi reaksiyonları (ağrı, kızarıklık, iltihap)  
• Kanda düşük protein seviyeleri  
 
Yaygın olmayan :  
• Akut pankreas iltihabı (şiddetli karın ağrısı, bulantı ve kusmayla sonuçlanabilen pankreas 
iltihabı)  
• Sarılık  (derinin sararması) , karaciğerde iltihap  
• Kandaki kan pulcuğu sayısında azalma (artan kanama eğilimi ve morarma/hematom a neden 
olabilir ) 
 
Seyrek : 
• Kandaki düşük fibrinojen (kan pıhtılaşmasın a katılan  bir protein) seviyeleri  
 6 
 Bilinmiyor : 
• Anafilaksi/anafilaks iye benzer reaksiyonlar (yaşamı tehdit edici şok tablosuna yol açabilen, 
ani gelişen yaygın alerjik reaksiyon [örneğin nefes alıp vermede zorluk, kan basıncında 
düşme, nabızda hızlanma] dahil olmak üzere hafiften şiddetliye kadar değişen düzeylerde 
görüleb ilir) 
• Karaciğer yetmezliği  
• Ciltte şiddetli kabarmaya ve soyulmaya yol açabilecek cilt döküntüsü  (Steven -Johnson 
sendromu)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi ” ikonuna tıklayarak ya da                                  
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkile ri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TİGEJECT ’in Saklanması  
TİGEJECT ’i çocukların göremeyece ği, eri şemeyece ği yerlerde ve ambalajında saklayınız.  
 
25˚C’nin altındaki oda sıcaklığında saklayınız.  
 
Sulandırıldıktan sonra saklanması  
TİGEJECT kullanım için hazırlandıktan sonra, oda sıcaklığında (25˚C) 24 saate kadar, 
buzdolabında ise (2 -8˚C) 48 saat süreyle saklanabilir.  
 
TİGEJECT çözeltisi, çözündükt en sonra turuncu  veya koyu  turuncu renk arasında olmalıdır; 
bu koşul karşılanmazsa çözelti atılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra TİGEJECT’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
TÜM EKİP İLAÇ A.Ş.  
İstanbul Tuzla Kimya Organize Sanayi Bölgesi  
Aromatik Cad. No: 55 – 34956 – Tuzla / İSTANBUL  
Tel. no: 0216 593 24 25 (Pbx)  Faks no: 0216 593 31 41  
 
Üretim Yeri:   
TÜM EKİP İLAÇ A.Ş.  
İstanbul Tuzla Kimya Organize Sanayi Bölgesi  
Aromatik Cad. No: 63 – 34956 – Tuzla / İSTANBUL  
Tel. no: 0216 593 24 25 (Pbx)  Faks no: 0216 593 31 41  
 
Bu kullanma  talimatı ../../….  tarihinde onaylanmı ştır. 7 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR.  
 
Hazırlama ve kullanım bilgileri:  
Liyofilize toz, 5 ,3 ml, 9 mg/ml (% 0 ,9) enjeksi yon için sodyum klorür çözeltisi  veya 5 0 mg/ml 
(% 5)’lik en jeksiyon için dekstroz çözeltisi  ile karıştırılarak, 10 mg/ml konsantrasyonunda 
tigesiklin elde edilir. Flakon, ilacın tamamen erimesini sağlamak amacıyla  hafifçe 
döndürülmelidir. Daha sonra, flakon iç erisinde hazırlanmış çözeltiden  derhal 5 ml çekil ir ve 
infüzyon için 100 ml I.V. torbasına ya da başka uygun infüzyon kabına (ör. cam şişe) 
eklenmelidir.  
 
100 mg’lık doz için, iki flakon kullanılarak  100 ml IV torbasına ya da başka uygun infüzyon 
kabına (ör. cam şişe) rekonstitüye edilmelidir.  
  
Not: Flakonda % 6’lık bir fazlalık bulunmaktadır, bu nedenle hazırlanan çözeltinin  5 ml’si 50 
mg etkin maddeye  eşdeğerdir . Hazırlanan çözelti  turuncu veya koyu turuncu re nkte 
olmalıdır, değilse çözelti  kullanılmayıp atılmalıdır.  Parenteral ürünler, uygulam a öncesinde 
renk değişikliği (örn. yeşil veya siyah) ve partikül açısından mutlaka incelenmelidir. IV 
torbasında rekonstitüye edildiğinde, tigesiklin  oda sıcaklığında  (25°C)  24 saate kadar, 
buzdolabında ise  (2oC-8°C) 48 saat süreyle saklanabilir.  
 
TİGEJECT , özel bir hat aracılığıyla veya bir set aracılığıyla intravenöz yoldan uygulanmalıdır. 
Çeşitli etkin maddelerin sıralı infüzyonu için aynı intravenöz hat kullanılıyorsa bu hat, 
tigesiklin infüzyonu öncesinde ve sonrasında, ya enjeksiyonluk sodyum klorür 9  mg/ml       (% 
0,9) çözeltisi ya da enjeksiyonluk dekstroz 50 mg/ml (%5) çözeltisi ile yıkanmalıdır. 
Enjeksiyon, bu ortak hat aracılığıyla tigesiklin ve diğer tüm müstahzarlarla uyumlu bir 
infüzyon çözeltisi ile gerçekleştirilmelidir.  
 
Geçim li olduğu ilaçlar ve çözeltile r 
Uygun intravenöz çözeltileri  şunlardır: enjeksiyon için 9 mg/ml  (% 0 ,9) sodyum klorür 
çözeltisi  ve enjeksiyon için 50 mg/ml (%  5) dekstroz çözeltisi  ve Laktatlı Ringer enjeksiyonu. 
TİGEJECT , % 0,9 sodyum klorü r veya %  5’lik dekstroz çözeltisi  ile birlikte uygulandığında 
aşağıda belirtilen ilaç ya da çözeltiler ile aynı setten verilebilir: Amikasin, dobutamin, dopamin 
HCl, gentamisin, halope ridol, Laktatlı Ringer çözeltisi , lidokain HCl, metoklopramid, morfin, 
norepinefrin, piperasilin/tazobakta m (EDTA form ülasyonu) , potasyum  klorür , propofol, 
ranitidin HCl, teofilin, tobramisin . 
 
TİGEJECT , geçimlilik verilerinin mevcut olmadığı diğer tıbbi ürünlerle karıştırılmamalıdır.  
 
Yalnızca tek kullanımlıktır, kullanılmayan çözelti  atılmalıdır.  
 