KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAMİDEM 30 mg İ.V. enjeksiyon için liyofilize toz içeren flakon
2. KALİTATİF VE KANTİTATİF BİLEŞİM
Etkin madde:
Liyofilize pamidronat disodyum 30 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için liyofilize toz.
Renksiz ve saydam flakonda; beyaz renkli, homojen görünümlü, liyofilize toz.
4. KLİNİK ÖZELLİKLER
4.1. Terapötik Endikasyonlar
Artmış osteoklast aktivitesi ile ilişkili durumların tedavisinde:
• Yaygın litik kemik metastazları ve multipl miyelom,
• Tümöre bağlı hiperkalsemi,
• Kemiğin Paget hastalığında kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
• Yaygın litik kemik metastazları ve multipl miyelom
Yetişkin ve yaşlı hastalarda yaygın litik kemik metastazları ve multipl miyelom tedavisinde önerilen
PAMİDEM dozu her 4 haftada bir 90 mg’lık tek infüzyondur.
Kemik metastazı olan, 3 haftalık aralıklarla kemoterapi alan hastalarda PAMİDEM, 3 haftalık periyodla
da verilebilir.
• Tümöre bağlı hiperkalsemi
Hastalar PAMİDEM uygulamasından önce ve uygulama sırasında uygun bir şekilde rehidrate
edilmelidir.
1Yetişkin ve yaşlı hastalarda PAMİDEM’in bir tedavi süresinde kullanılacak toplam dozu, hastanın tedavi
öncesi serum kalsiyum düzeylerine bağlıdır. Aşağıdaki kılavuz, düzeltilmemiş kalsiyum değerleri
üzerine klinik verilerden elde edilmiştir. Bununla birlikte, verilen alanlar içindeki dozlar, rehidrate
hastalarda serum proteini veya albumini için düzeltilmiş kalsiyum değerleri için de uygulanabilir.
Başlangıçta serum kalsiyum konsantrasyonları Önerilen toplam doz
(mmol/L) (% mg) (mg)
3.0’ e kadar 12.0’ ye kadar 15 - 30
3.0 - 3.5 12.0 - 14.0 30 - 60
3.5 - 4.0 14.0 - 16.0 60 - 90
> 4.0 90
Toplam PAMİDEM dozu, ya tek bir infüzyon şeklinde veya ardarda 2-4 gün boyunca birden fazla
infüzyon şeklinde verilebilir. Hem başlangıç ve hem de tekrar tedavilerde, bir tedavi süresi için
maksimum doz 90 mg’dır.
Genellikle PAMİDEM uygulandıktan 24-48 saat sonra serum kalsiyum düzeyinde belirgin bir düşme
gözlenir ve normalizasyona 3-7 gün içerisinde ulaşılır. Eğer bu süre içinde normokalsemi sağlanamazsa
bir doz daha verilebilir. Cevap süresi bir hastadan diğerine değişir ve hiperkalsemi tekrar görüldüğünde
tedavi tekrarlanabilir. Klinik deneyim, tedavi sayısı arttıkça PAMİDEM’in daha az etkili olabileceğini
düşündürmektedir.
• Kemiğin Paget hastalığı
Yetişkin ve yaşlı hastalar için bir tedavi süresi için tavsiye edilen toplam PAMİDEM dozu 180-210
mg’dır. Bu doz haftada bir kez 30 mg’lık 6 doz şeklinde (toplam doz 180 mg) veya bir hafta arayla 60
mg’lık 3 doz şeklinde uygulanabilir. 60 mg’lık birim doz kullanıldığında, tedaviye 30 mg’lık başlangıç
dozu ile başlanması önerilir (toplam doz 210 mg).
Bu rejim, başlangıç dozu verilmeden, 6 ay sonra hastalığın remisyonuna ulaşıncaya kadar ve relaps
oluştuğunda tekrar edilebilir.
Uygulama Şekli:
PAMİDEM, asla bolus enjeksiyon şeklinde verilmemelidir (Bkz. Bölüm 4.4. Özel kullanım uyarıları ve
önlemleri). PAMİDEM’in kuru toz şeklinden elde edilen çözeltisi kalsiyum içermeyen bir infüzyon
çözeltisi (örn. % 0.9 sodyum klorür veya % 5 glikoz çözeltisi) ile seyreltilmeli ve yavaşça infüze
edilmelidir.
PAMİDEM’in infüzyon hızı 60 mg/saat (1 mg/dak.)’i geçmemeli ve infüzyon çözeltisindeki konsan-
trasyonu 90 mg/250 mL’yi aşmamalıdır. 90 mg’lık bir doz 250 mL infüzyon çözeltisi içinde normalde 2
saatte verilmelidir. Bununla beraber multipl miyelomlu ve tümöre bağlı hiperkalsemili hastalarda 4
saatin üzerinde 90 mg/500 mL’yi aşmaması önerilir.
İnfüzyon bölgesindeki lokal reaksiyonları en aza indirmek için kanül nispeten büyük bir vene dikkatle
takılmalıdır.
2Özel popülasyonlara ilişkin ek bilgiler:
Böbrek yetmezliği:
PAMİDEM, hayatı tehdit eden tümöre bağlı hiperkalsemisi olan ve ciddi böbrek yetmezliği (kreatinin
klerensi <30 mL/dakika) olan hastalarda, yararı riskinden fazla olduğu düşünülmüyorsa
kullanılmamalıdır.
Diğer i.v. bifosfonatlarda olduğu gibi, böbrek fonksiyonlarının, örneğin serum kreatinin düzeyinin
ölçümü gibi, her PAMİDEM dozundan önce kontrol edilmesi önerilmektedir. Kemik metastazı ya da
multipl miyelom için PAMİDEM kullanan ve böbrek fonksiyonlarında bozulma görülen hastalarda,
böbrek fonksiyonları başlangıç değerinin % 10 fazlasına dönene kadar tedaviye ara verilmelidir. Bu
öneri, aşağıda sonuçları belirtilen böbrek bozukluklarının saptandığı klinik çalışmalara dayanarak
verilmiştir:
• Normal başlangıç kreatinin seviyesi olan hastalar için, 0.5 mg/dL artış
• Anormal başlangıç kreatinin seviyesi olan hastalar için, 1.0 mg/dL artış
Böbrek fonksiyonu normal veya yetersiz olan kanser hastalarında yapılan bir farmakokinetik çalışma,
hafif (kreatinin klerensi 61-90 mL/dak.) ila orta derecede (kreatinin klerensi 30-60 mL/dak.) böbrek
fonksiyonu bozukluğunda doz ayarlamasının gerekli olmadığını göstermiştir. Bu gruptaki hastalarda
infüzyon hızı 90 mg/4 saat’i (yaklaşık 20-22 mg/saat) aşmamalıdır.
Karaciğer yetmezliği:
Hafif-orta şiddette karaciğer fonksiyon bozukluğu olan hastalarda yapılan bir farmakokinetik çalışma,
doz ayarlamasının gerekli olmadığını göstermiştir (Bkz. Bölüm 5.2 Farmakokinetik özellikler – Hepatik
bozukluk). PAMİDEM ağır karaciğer bozukluğu olan hastalarda çalışılmamıştır (Bkz. Bölüm 4.4. Özel
kullanım uyarıları ve önlemleri).
Pediyatrik popülasyon:
PAMİDEM’in çocuklarda kullanımı ile ilgili hiç bir klinik deneyim yoktur.
Geriyatrik popülasyon:
Yaşlı hastalarda herhangi bir doz ayarlaması gerekli değildir.
4.3. Kontrendikasyonlar
PAMİDEM aşağıdaki durumlarda kontrendikedir:
• Pamidronata ya da diğer bifosfonatlara veya PAMİDEM’in içerdiği yardımcı maddelerden
herhangi birine karşı bilinen aşırı duyarlılık gösteren hastalarda,
• Gebelikte,
• Emziren kadınlarda.
4.4. Özel kullanım uyarıları ve önlemleri
PAMİDEM, hiçbir zaman bolus enjeksiyon şeklinde verilmemeli, daima seyreltilmeli ve yavaş
intravenöz infüzyon şeklinde uygulanmalıdır (Bkz. Bölüm 4.2 Pozoloji ve uygulama şekli).
3Hastalar uygun bir şekilde hidrate edildiklerinden emin olmak için PAMİDEM uygulamasından önce
değerlendirilmelidir. Bu özellikle diüretik tedavi alan hastalarda önemlidir.
Standart hiperkalseminin metabolik parametreleri olan serum kalsiyum ve fosfat değerleri PAMİDEM
tedavisinin başlangıcını takiben incelenmelidir. Özellikle, tiroid ameliyatı geçirmiş olan hastalar,
göreceli hipoparatiroidizm nedeni ile hipokalsemi gelişimine açık olabilir.
Kalp rahatsızlığı olan hastalarda, özellikle yaşlılarda, ilave olarak serum fizyolojik yüklemesi kalp
yetmezliğini (sol ventrikül yetmezliği veya konjestif kalp yetmezliği) alevlendirebilir. Ateş de
(influenza benzeri belirtiler) bu alevlenmeyi artırabilir.
Böbrek yetmezliği:
PAMİDEM’in de dahil olduğu bifosfonatlar, böbrek fonksiyon bozuklukları ve potansiyel böbrek
yetmezliği şeklinde de ortaya çıkan böbrek toksisitesi ile ilişkilendirilmişlerdir. Başlangıç dozundan
sonra ya da tek doz PAMİDEM’den sonra böbrek bozukluğu, böbrek yetmezliği gelişmesi ve diyaliz
bildirilmiştir. Multipl myelomlu hastalarda PAMİDEM ile uzun süreli tedaviyi takiben böbrek
fonksiyonlarında kötüleşme de (böbrek yetmezliği dahil) bildirilmiştir.
PAMİDEM başlıca böbreklerden atılır (Bkz. Bölüm 5.2 Farmakokinetik özellikler), bu nedenle böbrek
advers reaksiyon riski, böbrek fonksiyonları bozulmuş hastalarda daha yüksek olabilir.
Klinik açıdan önemli olan, böbrek yetmezliğine neden olabilen böbrek fonksiyonlarının bozulması
riskine bağlı olarak, PAMİDEM’in tek dozu 90 mg’ı aşmamalı ve önerilen infüzyon süresine
uyulmalıdır (Bkz. Bölüm 4.2 Pozoloji ve uygulama şekli).
Diğer i.v. bifosfonatlarda olduğu gibi, herbir PAMİDEM dozunun uygulanmasından önce serum
kreatinin düzeyinin ölçülmesi gibi, böbrek fonksiyonlarının izlenmesi gerekir.
Uzun bir süre sık sık PAMİDEM infüzyonuna maruz kalan, özellikle önceden geçirilmiş böbrek
hastalığı olan veya böbrek yetmezliği eğilimi olan hastalarda (örn; multipl miyelomu ve/veya tümöre
bağlı hiperkalsemi olan hastalar), böbrek fonksiyonunun standart laboratuvar ve klinik parametreleri her
bir PAMİDEM dozunun verilmesinden önce değerlendirilmelidir.
Kemik metastazı ya da multipl miyelom için PAMİDEM ile tedavi edilen hastalarda böbrek
fonksiyonları bozulmuş ise, tedaviye ara verilmelidir (Bkz. Bölüm 4.2 Pozoloji ve uygulama şekli).
PAMİDEM, diğer bifosfonatlarla birlikte verilmemelidir, çünkü kombine etkileri araştırılmamıştır.
Karaciğer yetmezliği:
Ağır karaciğer yetmezliği olan hastarda klinik veri mevcut olmadığından, bu hasta grubu için özel bir
öneride bulunulamaz (Bkz. Bölüm 4.2 Pozoloji ve uygulama şekli ve 5.2 Farmakokinetik özellikler).
Kalsiyum ve D vitamini katkısı:
Hiperkalseminin yokluğunda, litik kemik metastazları veya multip miyelomu baskın olan ve kalsiyum
veya D vitamini eksikliği riski taşıyan hastalar ve kemiğin Paget hastalığı olan hastalarda, hipokalsemi
riskini en aza indirmek için oral olarak kalsiyum ve D vitamini katkısı verilmelidir.
4Çene kemiği osteonekrozu:
PAMİDEM de dahil olmak üzere bifosfonat içeren tedavi kürü alan kanserli hastalarda çene kemiğinde
osteonekroz bildirilmiştir. Bu hastaların çoğu kemoterapi ve kortikosteroid de alan hastalardır. Birçok
hastada osteomiyelitin de dahil olduğu lokal enfeksiyon semptomları görülmüştür.
Pazarlama sonrası deneyim ve bu konudaki literatür çene kemiği osteonekrozu raporlarının büyük bir
kısmının tümör tipine (ilerlemiş meme kanseri, multipl miyelom) ve kişinin diş durumuna (diş çekimi,
periodontal hastalık, zayıf bağlantılı takma dişleri de içeren local travma) dayandığını ileri sürmektedir.
Kanser hastaları iyi oral hijyeni sürdürmeli ve bifosfonatlarla tedaviden önce koruyucu diş hekimliği ile
diş muayenelerini yaptırmalıdırlar.
Bu hastalar, tedavi süresince, eğer mümkün ise invasiv dental uygulamalardan uzak durmalıdırlar.
Bifosfonat tedavisi esnasında, çene kemiğinde osteonekroz gelişen hastalarda, diş ameliyatları durumu
kötüleştirebilir. Dental uygulamalara gereksinim duyan hastalarda, bifosfonat tedavisinin kesilmesi çene
kemiğinin osteonekroz riskini azaltsa da, bu konuda hiçbir veri bulunmamaktadır. Tedavi eden doktorun
klinik görüşü, kişisel yarar/risk değerlendirmesine dayanarak her hastanın tedavi planını
yönlendirmelidir.
Kas-iskelet ağrısı:
Pazarlama sonrası deneyimde, bifosfonat alan hastalarda, ağır ve bazen kapasite kaybına neden olan
kemik, eklem ve/veya kas ağrısı bildirilmiştir. Bununla birlikte, bu tür bildirimler sık değildir. Bu ilaç
kategorisi PAMİDEM’i (infüzyon için pamidronat disodyum) içermektedir. Semptomların başlamasına
kadar geçen süre ilaca başladıktan sonra 1 gün ile birkaç ay arasında değişmektedir. Çoğu hastada tedavi
kesildikten sonra semptomlar ortadan kalkmaktadır. Bir alt grupta aynı ilaca yeniden başlandığında ya
da başka bir bifosfonat kullanıldığında semptomlar tekrarlamaktadır.
4.5. Diğer tıbbi ürünler ile etkileşimler ve diğer etkileşim şekilleri
PAMİDEM, sıkça kullanılan antikanser ajanlar ile, bir etkileşme görülmeksizin, birlikte kullanılmıştır.
Şiddetli hiperkalsemisi olan hastalarda PAMİDEM, kalsitonin ile kombine uygulanmış, sinerjist bir etki
sonucu serum kalsiyum düzeylerinde daha hızlı bir düşme meydana gelmiştir.
PAMİDEM, diğer nefrotoksik potansiyeli olan ilaçlar ile birlikte kullanılacağı zaman dikkat edilmelidir.
Multipl miyelom hastalarında, PAMİDEM, talidomid ile kombine kullanıldığı zaman böbrek
disfonksiyonu riski artabilir.
Özel popülasyonlara ilişkin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: D.
5Çocuk doğurma potansiyeli bulunan kadınlar/Doğum kontrolü (Kontrasepsiyon)
PAMİDEM’in gebelik ve/veya fetus/yeni doğan üzerinde zararlı farmakolojik etkileri bulunmaktadır.
PAMİDEM gerekli olmadıkça gebelik döneminde kullanılmamalıdır.
Gebelik dönemi
PAMİDEM’in sıçanlarda plasentayı geçebildiği, sıçan ve tavşanlarda belirgin maternal ve
nonteratojenik embriyo/fetal etkiler oluşturduğu gösterilmiştir (Bkz. Bölüm 5.3 Klinik öncesi güvenlilik
verileri).
Gebe kadınlarla yapılmış uygun ve iyi-kontrollü çalışmalar yoktur ve PAMİDEM’in gebe kadınlarda
kullanımını destekleyen klinik bir deneyim yoktur. Bu nedenle, PAMİDEM, gebelik sırasında
kullanılmamalıdır (Bkz. Bölüm 4.3 Kontrendikasyonlar).
Laktasyon dönemi
Pamidronat anne sütünde PAMİDEM’in terapötik dozları emziren kadınlara uygulandığı takdirde,
memedeki çocuk üzerinde etkiye neden olabilecek ölçüde atılmaktadır.
PAMİDEM, emzirme döneminde kontrendikedir (bkz. Bölüm 4.3 Kontrendikasyonlar).
Üreme yeteneği / Fertilite
Sıçanlarda oral yolla 150 mg/kg PAMİDEM almış olan ana-babanın ilk jenerasyon yavrularında
azalmış fertilite ortaya çıkmıştır; ancak bu durum, sadece hayvanlar aynı doz grubunun üyeleriyle
çiftleştikleri zaman meydana gelmiştir.PAMİDEM, bu tip bir çalışmada intravenöz verilmemiştir.
4.7. Araç ve makine kullanımı üzerindeki etkiler
Hastalar, PAMİDEM infüzyonunu takiben somnolans ve/veya baş dönmesi olasılığına karşı
uyarılmalıdırlar. Bu durumda, araç sürmemeli, tehlikeli olabilecek makineleri kullanmamalı veya
uyanıklılıktaki azalma nedeniyle tehlikeli olabilecek diğer aktiviteleri yapmamalıdırlar.
4.8. İstenmeyen etkiler
Yan etkiler genellikle hafif ve geçicidir. En yaygın yan etkiler; infüzyonun ilk 48 saatinde görülen ateş
(vücut sıcaklığında 1-2ºC artış) ve asemptomatik hipokalsemidir. Ateş genellikle kendiliğinden düşer ve
tedavi gerektirmez.
Advers ilaç reaksiyonları, en sık görülen advers reaksiyon ilk sırada olacak şekilde sıklıklarına göre
aşağıda sıralanmıştır. Her sıklık grubunda advers reaksiyonlar azalan ciddiyet derecesine göre
sıralanmıştır.
Çok yaygın (≥1/10); yaygın (≥1/100 ila ≤ 1/10); yaygın olmayan (≥1/1.000 ila ≤ 1/100); seyrek
(≥1/10.000 ila ≤1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Çok seyrek: Herpes simplex reaktivasyonu, Herpes zoster reaktivasyonu
6Kan ve lenf sistemi hastalıkları
Yaygın: Anemi, trombositopeni, lenfositopeni
Çok seyrek: Lökopeni
Bağışıklık sistemi hastalıkları
Yaygın olmayan: Anaflaktoid reaksiyonları da kapsayan alerjik reaksiyonlar, bronkospazm/dispne,
Quincke (anjiyonörotik) ödemi
Çok seyrek: Anaflaktik şok
Metabolizma ve beslenme hastalıkları
Çok yaygın: Hipokalsemi, hipofosfatemi
Yaygın: Hipokalemi, hipomagnezemi
Çok seyrek: Hiperkalemi, hipernatremi
Sinir sistemi hastalıkları
Yaygın: Semptomatik hipokalsemi (parestezi, tetani), baş ağrısı, uykusuzluk, somnolans
Yaygın olmayan:Nöbetler, ajitasyon, baş dönmesi, letarji
Çok seyrek: Konfüzyon, görsel halüsinasyonlar
Göz hastalıkları
Yaygın: Konjunktivit
Yaygın olmayan: Üveit (irit, iridosiklit)
Çok seyrek: Sklerit, episklerit, ksantopsi
Kardiyak hastalıklar
Çok seyrek: Sol ventrikül yetmezliği (dispne, akciğer ödemi), aşırı sıvı yüküne bağlı konjestif kalp
yetmezliği (ödem)
Vasküler hastalıklar
Yaygın: Hipertansiyon
Yaygın olmayan: Hipotansiyon
Gastrointestinal hastalıklar
Yaygın: Bulantı, kusma, anoreksi, karın ağrısı, diyare, kabızlık, gastrit
Yaygın olmayan: Dispepsi
Deri ve deri altı doku hastalıkları
Yaygın: Döküntü
Yaygın olmayan: Kaşıntı
Kas-iskelet bozuklukları, bağ doku ve kemik hastalıkları
Yaygın: Geçici kemik ağrısı, eklem ağrısı, kas ağrısı, yaygın ağrı
Yaygın olmayan: Kas krampları
Böbrek ve idrar yolu hastalıkları
Yaygın olmayan: Akut böbrek yetmezliği
Seyrek: Yıkılmış varyantı içeren fokal segmental glomerulosklerosis, nefrotik sendrom
Çok seyrek: Daha önceden varolan böbrek hastalığının kötüleşmesi, hematüri
7Genel bozukluklar ve uygulama bölgesine ilişkin hastalıklar
Çok yaygın: Ateş ve keyifsizlik, titreme, yorgunluk ve yüzde kızarıklığın eşlik ettiği influenza benzeri
belirtiler
Yaygın: İnfüzyon yerinde reaksiyonlar (ağrı, kırmızılık, şişme, sertlik, flebit, tromboflebit)
Araştırmalar
Yaygın: Serum kreatinin değerinde artış
Yaygın olmayan: Anormal karaciğer fonksiyon testleri, serum üre değerinde artış
Bu istenmeyen etkilerin çoğu, altta yatan hastalığa bağlı olabilir.
Atrial fibrilasyon: Zoledronik asit (4 mg) ve pamidronatın (90 mg) etkilerinin karşılaştırıldığı bir klinik
çalışmada pamidronat grubundaki atrial fibrilasyon advers olay sayısının (12/556, % 2.2), zoledronik asit
grubundakinden (3/563, % 0.5) daha yüksek olduğu görülmüştür. Diğer bisfosfonatlarla gerçekleştirilen
birkaç çalışmada da izole yüksek atrial fibrilasyon insidansı vakaları bildirilmiştir. PAMİDEM de dahil
bazı bifosfonatlarla gerçekleştirilen izole çalışmalardaki bu atrial fibrilasyon insidans artışının
mekanizması bilinmemektedir.
Pazarlama sonrası deneyim:
Aşağıdaki yan etkiler PAMİDEM’in onaylandıktan sonraki kullanımı sırasında bildirilmiştir. Bu
raporların tahmin edilmeyen büyüklükteki bir popülasyondan elde edilmiş ve karışık faktörlerin konusu
olmaları nedeniyle bunların sıklıklarını güvenilir şekilde tahmin etmek ya da ilaca maruziyetle olan
nedensel ilişkilerini tahmin etmek olanaklı değildir.
PAMİDEM de dahil olmak üzere bifosfonatlarla tedavi edilen kanser hastalarında osteonekroz (özellikle
çene kemiğinde) bildirilmiştir (yaygın olmayan sıklıkta). Bu hastaların çoğunda ostemiyelitin de dahil
olduğu lokal enfeksiyon belirtileri görülmüştür ve raporların önemli bir kısmı, diş çekimleri veya diğer
diş ameliyatları geçiren kanser hastalarını kapsamıştır. Çene kemiğinde görülen osteonekrozun kanser
teşhisi, bir arada yürütülen çeşitli tedaviler, (örn. kemoterapi, radyoterapi, kortikosteroidler) ve yanında
görülen hastalıklar (örn. anemi, koagülopati, enfeksiyon, daha önceden mevcut ağız hastalıkları) gibi
risk faktörleri gösterilmiştir. Bağlantısı tayin edilmemiş olmakla beraber, iyileşmesi uzun
sürebileceğinden dolayı, diş ameliyatlarının yapılmasından kaçınılması uygundur (Bkz. Bölüm 4.4 Özel
kullanım uyarıları ve önlemleri). Veriler çene kemiği osteonekrozu raporlarının büyük bir kısmının
tümör tipine (ilerlemiş meme kanseri, multipl miyelom) dayandığını ileri sürmektedir.
Göz enflamasyon olaylarının çok seyrek vakaları rapor edilmiştir.
4.9. Doz aşımı ve tedavisi
Tavsiye edilenden daha fazla doz uygulanan hastalar dikkatle izlenmelidir. Tetani, hipotansiyon ve
parestezi ile birlikte klinik olarak önemli hipokalsemi durumu kalsiyum glukonat infüzyonuyla tersine
çevrilebilir.
5. FARMAKOLOJİK ÖZELLİKLER
5.7. Farmakodinamik özellikler
Farmakoterapötik grup: Kemik rezorpsiyon inhibitörü
ATC kodu: M05BA03
8PAMİDEM’in etkin maddesi olan pamidronat disodyum, güçlü bir osteoklastik kemik rezorpsiyonu
inhibitörüdür. Hidroksiapatit kristallerine kuvvetle bağlanır ve bu kristallerin in vitro oluşumunu ve
çözünmesini inhibe eder. Osteoklastik kemik rezorpsiyonunun in vivo inhibisyonu, hiç olmazsa kısmen
ilacın kemik mineraline bağlanmasına bağlı olabilir.
Pamidronat osteoklast öncülerinin kemiğe tutunmasını ve sonuçta olgun, rezorbe eden osteoklastlara
dönüşmesini engeller. Bununla beraber, kemiğe bağlı bifosfonatın lokal ve direkt antirezorptif etkisi
hakim, in vitro ve in vivo etki şekli olarak görülür.
Deneysel çalışmalar, tümör hücrelerinin aşılanması veya transplantasyonu sırasında veya önce
verildiğinde pamidronatın tümöre bağlı osteolizi inhibe ettiğini göstermistir. Pamidronatın tümöre bağlı
hiperkalsemi üzerine inhibitör etkisini gösteren biyokimyasal değişiklikler serum kalsiyum ve fosfat
düzeylerinde düşme ve sekonder olarak idrar ile kalsiyum, fosfat ve hidroksiprolin atılmasının azalması
ile karakterize edilir.
Hiperkalsemi ekstraselüler sıvı hacminde eksikliğe ve glomerüler filtrasyon hızında azalmaya yol
açabilir. Hiperkalsemiyi kontrol ederek, pamidronat glomerüler filtrasyon hızını düzeltir ve hastaların
çoğunda yükselmiş olan serum kreatinin düzeyini düşürür.
Yaygın litik kemik metastazı veya multipl miyelomu olan hastalarda yapılan klinik çalışmalarda
pamidronatın iskelete bağlı olayları (hiperkalsemi, kırıklar, radyasyon tedavisi, kemiğe cerrahi
müdahale, omurilik sıkışması) geciktirdiği veya önlediği ve kemik ağrısını azalttığı görülmüştür.
Standart antikanser tedavi ile kombinasyon şeklinde kullanıldığında, PAMİDEM kemik metastazının
ilerlemesinde gecikmeye neden olur. Buna ilaveten, sitotoksik ve hormonal tedaviye refrakter oldukları
anlaşılan osteolitik kemik metastazlarında hastalığın stabilizasyonu veya sklerozu radyolojik olarak
anlaşılabilir.
Kemik rezorpsiyonunun artmış olduğu lokal alanlar ve kemiğin yeniden şekillenmesinde kalitatif
değişiklikler oluşması ile karakterize edilen kemiğin Paget hastalığında, PAMİDEM ile tedaviye iyi
cevap alınır. Hastalığın klinik ve biyokimyasal olarak iyileşmesi kemik sintigrafisi, idrardaki
hidroksipirolin ve serum alkali fosfatazındaki azalma ve semptomatik iyileşme ile gösterilmistir.
5.2. Farmakokinetik özellikler
Genel özellikler
Pamidronatın kalsifiye dokulara güçlü bir ilgisi vardır ve pamidronatın vücuttan total eliminasyonu
deneysel çalışmalardaki zaman dilimi içinde gözlenmez. Kalsifiye dokular bu nedenle “zahiri
eliminasyon” yerleri olarak kabul edilirler.
Emilim:
Pamidronat disodyum intravenöz infüzyon şeklinde verilir. Emilim, infüzyon sonunda tamamlanır.
Dağılım:
Pamidronatın plazma konsantrasyonları infüzyon başladıktan sonra hızla yükselir ve infüzyon
durdurulduğunda hızla düşer. Plazmadaki zahiri yarılanma ömrü yaklaşık 0.8 saattir. Bu nedenle zahiri
kararlı durum konsantrasyonları yaklaşık 2-3 saatten daha fazla süren infüzyonlarla elde edilir. 60 mg
intravenöz infüzyonun 1 saat verilmesinden sonra, 10 nmol/mL pik plazma pamidronat
konsantrasyonları elde edilir.
9Herbir pamidronat disodyum dozundan sonra hayvanlarda ve insanda, benzer oranda dozlar vücutta
tutulur. Böylece, pamidronatın kemikte birikimi kapasite ile sınırlı değildir ve yalnızca verilen total
kümülatif doza bağlıdır. Plazma proteinlerine bağlı olarak dolaşan pamidronat oranı nispeten düşüktür
(~% 54) ve kalsiyum konsantrasyonları patolojik olarak yükseldiğinde artar.
Biyotransformasyon:
Pamidronat metabolize olmaz ve yalnız renal salgılanmayla elimine edilir.
Eliminasyon:
Pamidronat, biyotransformasyon ile elimine olmaz ve hemen hemen yalnız böbrek yoluyla elimine
edilir. İntravenöz infüzyondan sonra verilen dozun ~% 20-55’i 72 saat içinde, değişmemiş pamidronat
şeklinde idrarda toplanır. Deneysel çalışmalara göre, dozun kalan kısmı vücutta tutulur. Vücutta tutulan
dozun oranı doza (15-180 mg doz aralığında) ve infüzyon hızına (1.25-60 mg/saat) bağlı değildir.
İdrardaki pamidronat eliminasyonu bieksponansiyeldir, zahiri yarı ömrü 1.6-27 saat civarındadır. Zahiri
total plazma klerensi 180 mL/dak. civarındadır ve zahiri renal klerensi 54 mL/dakikadır. Pamidronatın
renal klerensinin kreatinin klerensi ile bağlantılı olma eğilimi vardır.
Hastalardaki karakteristik özellikler
Pamidronatın hepatik ve metabolik klerensi önemli değildir. Böylece PAMİDEM’in hem metabolik
düzeyde, hem de proteine bağlanma düzeyinde ilaç-ilaç etkileşimlerinin ihtimali azdır (yukarıya
bakınız).
Böbrek yetmezliği:
Kanser hastalarında yapılan bir farmakokinetik çalışma, normal böbrek fonksiyonu olan hastalar ile
hafif-orta derecede böbrek bozukluğu olan hastalar arasında, pamidronatın plazma EAA’sı bakımından
fark olmadığını göstermistir. Pamidronatın EAA’sı, ciddi böbrek bozukluğu olan (kreatinin klerensi <30
mL/dak.) hastalarda, böbrek fonksiyonları normal olan hastaların (kreatinin klerensi >90 mL/dak.)
yaklaşık 3 katıdır.
Karaciğer yetmezliği:
Pamidronatın farmakokinetiği, kemik metastazları riski taşıyan karaciğer fonksiyonu normal olan (n=6)
ve hafif-orta şiddette karaciğer fonksiyon bozukluğu olan (n=9) erkek kanser hastalarında incelenmiştir.
Her hastaya 4 saat içinde 90 mg’lık tek bir doz pamidronat disodium verilmiştir. Normal ve hepatik
fonksiyon bozukluğu olan hastalar arasındaki farmakokinetikte istatistiki olarak anlamlı bir fark
olmasına rağmen, fark klinik olarak ilgili bulunmamıştır. Karaciğer bozukluğu olan hastalarda daha
yüksek EAA (eğri altındaki alan) (% 39.7) ve C (% 28.6) değerleri bulunmuştur. Yine de, pamidronat
max
plazmadan hızla atılmıştır. İlacın verilmesinden 12-36 saat sonrasına kadar hastalarda ilaç seviyeleri
teşhis edilememiştir. PAMİDEM aylık olarak kullanıldığı için, ilaç birikmesi beklenmez. Hafif-orta
şiddette karaciğer fonksiyon bozukluğu olan hastalar için PAMİDEM dozunda herhangi bir değişiklik
önerilmemektedir (Bkz. Bölüm 4.2 Pozoloji ve uygulama şekli).
Pediyatrik popülasyon:
PAMİDEM’in çocuklarda kullanımı ile ilgili hiç bir klinik deneyim yoktur.
Geriyatrik popülasyon:
Yaşlı hastalarda herhangi bir doz ayarlaması gerekli değildir.
5.3 Klinik öncesi güvenlilik verileri
10Pamidronatın toksisitesi i.v. uygulamadan sonra özellikle böbrekler gibi, kan akımının fazla olduğu
organları direkt (sitotoksik) etkilemesi ile karakterizedir. Bileşim mutajenik değildir ve karsinojenik
potansiyeli de olduğu gözlenmemiştir.
Sıçan ve tavşanlarda yürütülen bolus intravenöz çalışmalar, tek bir intravenöz infüzyon için insanda
önerilen en yüksek dozun 0.6 ila 8.3 katı dozlarda pamidronatın organojenez sırasında maternal toksisite
ve embriyo/fetal etkiler oluşturduğunu saptamıştır. Pamidronatın sıçanlarda plasentayı geçebildiği ve
sıçan ve tavşanlarda belirgin maternal ve non-teratojenik embriyo/fetal etkiler oluşturduğu gösterilmiş
olduğundan gebelik sırasında kadınlara verilmemelidir.
Bifosfonatlar, haftalarla yıllar arasında değişen bir süre boyunca kademeli olarak serbestlendikleri kemik
matriksiyle birleşirler. Bifosfonatın erişkin kemiğine birleşiminin miktarı ve bu nedenle sistemik
dolaşıma geri salınım için mevcut miktarı, doğrudan bifosfonat kullanımının süresi ve toplam dozla
ilişkilidir. İnsanlardaki fetal risk hakkında çok sınırlı verilerin olmasına rağmen, bifosfonatlar
hayvanlarda fetal hasar oluşturmaktadır ve hayvan verileri bifosfonatların maternal kemiğe kıyasla fetal
kemiğe girişinin daha fazla olduğunu düşündürmektedir. Bu nedenle, eğer bir kadın bifosfonat tedavisi
kürünü tamamladıktan sonra gebe kalırsa teorik olarak fetusun zarar görme riski vardır (örn. iskelet
anormallikleri ve başka anormallikler). Bifosfonat tedavisinin kesilmesiyle gebe kalma arasındaki süre,
kullanılan özel bifosfonat ve uygulama yolu (orale karşı intravenöz) gibi değişkenlerin bu risk
üzerindeki etkileri belirlenmemiştir.
5. FARMASÖTİK ÖZELLİKLERİ
6.1. Yardımcı maddelerin listesi
• Mannitol,
• Fosforik asit ve sodium hidroksit (pH ayarı için).
• Enjeksiyonluk su.
6.2. Geçimsizlikler
Polivinil klorür ve polietilen (% 0.9 a/h sodyum klorür solüsyonu veya % 5 a/h glukoz solüsyonu ile
önceden doldurulmuş) infüzyon torbalarında olduğu gibi, cam şişeler ile de yapılan çalışmalarda
PAMİDEM ile hiçbir geçimsizlik saptanmamıştır.
Geçimsizlik olasılığını engellemek için, kullanıma hazır hale getirilmiş PAMİDEM solüsyonu % 0.9 a/h
sodyum klorür solüsyonu veya % 5 a/h glukoz solüsyonu ile seyreltilir.
Kullanıma hazır hale getirilmiş PAMİDEM solüsyonu, Ringer solüsyonu gibi kalsiyum içeren
solüsyonlarına karıştırılmamalıdır.
6.3. Raf ömrü
30 ay.
6.4. Saklamaya yönelik özel uyarılar
Flakonlar 25°C’nin altındaki oda sıcaklığında saklanmalıdır.
Steril enjeksiyonluk su ile sulandırılarak hazırlanmış PAMİDEM çözeltisi oda sıcaklığında kimyasal ve
fiziksel olarak 24 saat stabildir. Bununla birlikte, mikrobiyolojik açıdan düşünüldüğünde, aseptik
sulandırmayı ve seyreltmeyi takiben derhal kullanılması tercih edilir.
11Hemen kullanılmayacak ise, kullanım öncesi bekletme koşulları ve süresi uygulayıcının
sorumluluğundadır. Sulandırma, seyreltme arasındaki total zamanda buzdolabında 2-8°C’de saklanır ve
uygulama sonu 24 saati aşmamalıdır.
6.5. Ambalajın niteliği ve içeriği
Bromobütil kauçuk tıpa üzerine flip-off kapak ve alüminyum kapşonlu, renksiz, tip I cam flakon içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmeliği”ne uygun olarak imha edilmelidir.
Flakonda toz halindeki madde önce 5 mL steril enjeksiyonluk suda çözülmelidir.
Hazırlanan çözeltinin pH’sı 6.0-7.0’dir. Hazırlanan çözelti uygulanmadan önce, kalsiyum içermeyen
infüzyon çözeltisi (% 0.9 sodyum klorür veya % 5 glikoz çözeltisi) ile seyreltilmelidir. Hazırlanan
çözelti seyreltmek için enjektöre çekilmeden önce tozun tamamen çözünmüş olması önemlidir.
7. RUHSAT SAHİBİ
Dem Medikal ve Ecza Deposu San. ve Tic. Ltd. Şti.
Acıbadem Cad. No.56
Kadıköy-İstanbul
Tel: 0 216 4284029
Faks: 0 216 4284069
8. RUHSAT NUMARASI : 123/14
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.10.2007
Ruhsat yenileme tarihi:
10. KÜB’ÜN YENİLENME TARİHİ
12