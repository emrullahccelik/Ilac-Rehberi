1 / 9  
 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın kullanımı sırasında doktora veya hastaneye  gittiğinizde  doktorunuza bu ilacı  
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksekveya  düşük  doz kullanmayınız.  KULLANMA  TALİMATI  
 
REDUCEROL  20 mcg/2  ml nebülizasyon  çözeltisi  
Nefes yoluyla alınır.  
Steril  
 
• Etkin madde: Her bir flakon 20 mikrogram formoterol fumarat’a eşdeğer 21 mikrogram 
formoterol fumarat dihidrat içerir.  
• Yardımcı  maddeler:  Sitrik  asit monohidrat,  sodyum  sitrat  dihidrat,  sodyum  klorür, 
enjeksiyonluk su  
 
 
Bu kullanma  talimatında:  
1. REDUCEROL  nedir  ve ne için kullanılır?  
2. REDUCEROL’ü  kullanmadan  önce  dikkat  edilmesi  gerekenler  
3. REDUCEROL  nasıl  kullanılır?  
4. Olası  yan etkiler  nelerdir?  
5. REDUCEROL’ün  saklanması  
Başlıkları  yer almaktadır.  
 
1. REDUCEROL  nedir  ve ne  için kullanılır?  
REDUCEROL,  formoterol  fumarat  dihidrat  adlı etkin  maddeyi  içeren  ve nefes  yolunuzun  açık 
tutulmasını sağlayan bir ilaçtır.  
 
REDUCEROL,  her saşede  5 adet tek doz flakon  olacak  şekilde  ambalajlanmıştır.  Her flakon  2 
ml ürün içermektedir. REDUCEROL, 30 veya 60 adet flakon içeren saşe ambalajlarda takdim 
edilmektedir.  
 
REDUCEROL, bronş adı verilen akciğere giden hava yollarını genişletici bir ilaçtır. Kronik 
obstrüktif (tıkayıcı) akciğer hastalığı (kısaca KOAH) olarak da bilinen anfizem ve kronik 
bronşit (kronik bronş iltihabı) gibi diğer hava yolu hastalıklarında nefes alma problemlerinin, 
hırıltı, öksürük, göğüste baskı hissi ve nefes darlığı gibi semptomların tedavisinde kullanılır. 
REDUCEROL, akut olarak kötüleşen KOAH hastalarında kullanılmamalıdır. Astım 
hastalarında kullanılmaz.  2 / 9  
 REDUCEROL akciğerlere ulaşan küçük hava yollarını genişletmek ve bunların yaklaşık 12 
saat süreyle gevşemiş ve açık kalmasına yardımcı olmak suretiyle nefes almayı kolaylaştırır. 
Eğer doktorun talimatlarına göre kullanılırsa, REDUCEROL hem gündüz hem de gece 
hastalığınızın belirtilerini azaltacaktır.  
 
2. REDUCEROL’ü  kullanmadan  önce  dikkat  edilmesi  gerekenler  
Doktorunuzun ya da eczacınızın size verdiği talimatları, bu kullanma talimatında bulunan 
bilgilerden farklı olsalar bile dikkatlice uygulamalısınız.  
 
REDUCEROL’ü  aşağıdaki  durumlarda  KULLANMAYINIZ  
Eğer:  
• Formoterole ya da REDUCEROL’ün içerdiği yardımcı maddelere karşı aşırı duyarlı 
(alerjik) iseniz (eğer alerjiniz olabileceğini düşünüyorsanız, doktorunuzdan tavsiyede 
bulunmasını isteyiniz).  
• Astımınız  varsa  ve astımınız  için uzun  dönemli  astım  kontrol  ilacı kullanmıyorsanız  
• Düşük ila orta bir dozda verilen inhale  kortikosteroid gibi diğer bir astım kontrol ilacıyla 
iyi derecede kontrol ediliyorsanız,  
• Sadece  kısa etkili  beta 2-agonisti  ilaçlara  (nadiren)  gereksinim  duyuyorsanız.  
 
REDUCEROL’ü  aşağıdaki  durumlarda  DİKKATLİ  KULLANINIZ  
Eğer:  
• Ciddi kalp hastalığınız varsa, özellikle yakın zamanda kalp krizi geçirdiyseniz veya 
konjestif kalp yetmezliğiniz (kalp damarlarında bir hastalık veya kalp kaslarında ciddi 
güçsüzlük) olduysa,  
• Kalp  atış hızında  artış,  kalp kapak  bozukluğu  veya  elektrokardiyogram  anormallikleri  gibi 
kalp ritim bozukluğunuz veya başka herhangi bir kalp hastalığınız varsa,  
• Kan damarlarınızda (özellikle atardamarlarınız) daralma olduysa veya damar  
duvarlarında anormal kalınlaşma varsa  
• Yüksek  kan basıncı  (hipertansiyon)  probleminiz  varsa,  
• Diyabetiniz  varsa,  
• Düşük  kan potasyum  seviyeniz  varsa  
• Nöbet  geçirme  rahatsızlığınız  varsa,  
• Tiroid  beziniz  normalden  fazla  çalışıyorsa,  
• Karaciğer  problemleriniz  varsa,  
• Yakın  zamanda  ameliyat  olacaksanız  ya da halojenlenmiş  anestezi  alacaksanız,  
• Hamileyseniz  veya  hamile  kalmayı  planlıyorsanız,  
• Emziriyorsanız.  
• Adrenal  medulla  (böbreküstü  bezi)  tömörünüz  varsa  
 
Eğer REDUCEROL kullanırken hırıltı veya nefes alma zorluğu yaşarsanız, ilacı kullanmaya 
devam etmelisiniz, fakat başka bir ilaç kullanma gereksiniminiz olabileceğinden  mümkün 
olan en kısa süre içinde doktorunuza gitmelisiniz.  3 / 9  
 REDUCEROL ile yapılan bazı klinik çalışmalarda, ciddi astım krizleri gözlenmiştir (bkz. 
Bölüm 4).  
 
Solunum problemlerinizi kontrol altına almak ya da tedavi etmek amacıyla inhale 
kortikosteroid ilacınızı düzenli kullanmanız önemlidir. REDUCEROL kullanmaya 
başladığınızda, bu ilaçları kullanmayı bırakmayınız veya dozunu değiştirmeyiniz.  
 
Uzun etkili beta agonist preparatlarına (formoterol, salmeterol vb.) bağlı olarak nadiren, ciddi 
ve bazen ölümcül olabilen astım ile ilgili solunum problemleri meydana gelebilir.  
 
REDUCEROL  astım  hastalığının  başlangıç  tedavisi  için önerilmez.  
 
Uzun  etkili  beta agonistler  (formoterol,  salmeterol  vb.) astım  semptom  kontrolünü  sağlayan  en 
kısa süre boyunca kullanılmalı ve astım kontrolüne ulaşıldığında doktorunuz eğer mümkünse 
kullanımınızı durduracaktır. Sonrasında doktorunuz kontrol edici bir tedaviyle sürekliliğini 
sağlayacaktır.  
 
İnhale kortikosteroide (siklesonid, flutikazon, budesonid vb.) ek olarak uzun etkili  beta 
agonist (formoterol, salmeterol vb.) kullanan pediyatrik ve adölesan hastaysanız, her iki ilaca 
uyumu garanti altına almak için, doktorunuz size hem inhale kortikosteroid (siklesonid, 
flutikazon, budesonid vb.) hem de uzun etkili beta agonist (formoterol, salmeterol vb.) içeren 
bir kombinasyon preparatı kullanmanızı önerecektir.  
 
Eğer alevlenme döneminde iseniz ya da önemli ölçüde veya akut olarak kötüye giden astım 
şikayetleriniz varsa, uzun etkili beta agonist (formoterol, salmeterol vb.) ile tedaviye 
başlanmamalıdır.  
 
REDUCEROL astımlı hastalarda tek başına tek tedavi olarak kullanılmamalıdır. 
REDUCEROL’ü KOAH’ın ani belirtilerini gidermek için kullanmayınız. Ani KOAH 
belirtilerinizi tedavi etmek için yanınızda kurtarıcı inhalerinizi taşıyınız. Eğer kurtarıcı 
inhaleriniz yoksa doktorunuzu bilgilendiriniz.  
 
REDUCEROL’ü  günde  2 defa kullanırken:  
• Uzun  etkili  beta 2-agonist  sınıfına  dahil  olan diğer  ilaçlarla  birlikte  kullanmayınız.  
• Kısa etkili  beta 2-agonist  ilacınızı  sürekli  ve düzenli  olarak  (günde  4 kez) kullanmayınız.  
 
REDUCEROL tedavisi kan potasyum düzeyini düşürebilir. Bu sizi anormal bir kalp ritmine 
karşı  daha  yatkın hale getirebilir. Bu nedenle, doktorunuz özellikle de şiddetli astımınız varsa, 
kan potasyum düzeyinizi izleyebilir.  
 
Benzer  ilaçlar  için önemli  bilgi:  
REDUCEROL,  uzun  etkili  beta 2-agonistleri  (LABA)  olarak  adlandırılan  bir ilaç sınıfına  dahildir.  
 
Farklı  bir uzun  etkili  beta 2-agonisti  (salmeterol)  ile yapılan  büyük  bir çalışmada  astıma  bağlı  4 / 9  
 ölüm  riskinde  artış görülmüştür.  REDUCEROL’ün  da böyle  bir etkisinin  olup olmadığını 
incelemek için herhangi bir çalışma yapılmamıştır.  
 
Bu uyarılar  geçmişteki  herhangi  bir dönemde  dahi olsa sizin için geçerliyse   lütfen  
doktorunuza  danışınız.  
 
REDUCEROL’ün  yiyecek  ve içecek  ile kullanılması  
REDUCEROL’ün,  uygulama  yöntemi  açısından  yiyecek  ve içeceklerle  etkileşimi  yoktur.  
 
Hamilelik  
İlacı kullanmadan  önce  doktorunuza  veya eczacınıza  danışınız . 
 
Hamileyseniz  ya da hamile  kalmayı  planlıyorsanız,  bunu  doktorunuza  bildirin.  
Doktorunuz önermediği sürece, hamilelik sırasında REDUCEROL kullanmamalısınız. 
Doktorunuz  sizi hamilelik  sırasında  REDUCEROL  kullanmanın  potansiyel  riskleri  konusunda 
bilgilendirecektir.  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan  önce  doktorunuza  veya eczacınıza  danışınız.  
 
REDUCEROL  kullanırken  bebeğinizi emzirmeniz  tavsiye edilmez. Bebeğinizi emziriyorsanız 
veya emzirmeyi planlıyorsanız, REDUCEROL almadan önce doktorunuzla konuşunuz. 
Emziren kadınlarda, yalnızca yararı hasta ve bebeğe olan riskten daha fazla ise  
kullanılmalıdır. Buna doktorunuz karar verecektir.  
 
Araç  ve makine  kullanımı  
REDUCEROL’ün  araç ve makine  kullanımına  etkisi  bulunmamaktadır.  
 
REDUCEROL’ün  içeriğinde  bulunan  bazı yardımcı  maddeler  hakkında  önemli  bilgiler  
 
REDUCEROL  her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.   
 
Diğer  ilaçlar  ile birlikte  kullanımı  
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız 
gerekebilir:  
• Astım ve burun tıkanıklığını tedavi etmek için kullanılan adrenalin benzeri ilaçlar olan 
sempatomimetik ilaçlar (örn. epinefrin),  
• Cerrahi sırasında kullanılan halojenli hidrokarbonlar (örneğin halotan) gibi inhale 
anestezikler. Eğer anestezi altında ameliyat olacaksanız, REDUCEROL kullandığınız 
konusunda doktorunuzu bilgilendiriniz.  
• Ksantin  türevi  astım  ilaçları  (örn.  teofilin,  aminofilin),  5 / 9  
 • İltihabi  hastalıkları  tedavi  etmek  için kullanılan  steroidler,  
• Ödem  (su tutulması),  kalp yetmezliği  ve yüksek  kan basıncını  tedavi  etmek   için 
 
kullanılan  diüretik  adı verilen  idrar  söktürücü  ilaçlar,  
• Burun  tıkanlığını  tedavi  etmek  için kullanılan  ilaçlar  (örn.  efedrin)  
• Depresyon ve duygu -durum bozukluklarını tedavi etmek için kullanılan monoamin 
oksidaz inhibitörleri (MAO inhibitörleri, örn. fenelzin ve isokarboksazid) ya da trisiklik 
antidepresanlar (örn. amitriptilin ve imipramin),  
• QTc aralığını  uzattığı  bilinen  ilaçlar;  
- Alerjik bir yanıtın ana belirtilerini tedavi etmek ya da önlemek için yaygın olarak 
kullanılan alerjik hastalıklara karşı etkili ilaçlar olan antihistaminikler (örn. terfenadin, 
astemizol, mizolastin),  
- Anormal kalp ritmini tedavi etmek için kullanılan ilaçlar olan kinidin, dizopiramid ve 
prokainamid,  
- Enfeksiyonların  tedavisinde  kullanılan  bir ilaç olan eritromisin,  
• Astım ilaçları (örn. teofilin, aminofilin) ya da diğer iltihabi hastalıkları tedavi etmek için 
kullanılan steroidler,  
• Ödem (su tutulması), kalp yetmezliği ve yüksek kan basıncını tedavi etmek  için 
kullanılan diüretik adı verilen idrar söktürücü ilaçlar,  
• Yüksek kan basıncı, kalp yetmezliği, göğüs ağrısı, anksiyete (kaygı, endişe), anormal  
kalp ritmini tedavi etmek için kullanılan bir ilaç tipi olan beta -blokerler [Glokom (göz içi 
basıncının artması) tedavisinde kullanılan bazı göz damlaları beta -bloker içerebilir],  
• Şizofreni (bir tür psikiyatrik hastalık), mani (taşkınlık nöbeti), psikotik durumlar ve 
anksiyete (kaygı, endişe) gibi zihinsel bozuklukları kontrol eden bir ilaç grubu olan 
fenotiyazin türevleri (örn. klorpromazin ve trifluperazin),  
• Parkinson  tedavisinde  kullanılan  ilaçlar  (örn.  levodopa),  
• Rahim  kasılmasına  neden  olan oksitosin  içeren  ilaçlar,  
• Az çalışan  tiroid  bezinin  tedavisinde  kullanılan  ilaçlar  (örneğin  tiroksin)  
• Kalp  yetmezliği  ve anormal  kalp ritmini  tedavi  etmek  için kullanılan  bir ilaç olan dijitaller,  
 
Antikolinerjik ilaçların REDUCEROL ile beraber  tedaviye eklenmesi hava yolunuz daha açık 
kalmasına yardımcı olur. (örneğin ipratropiyum bromür)  
 
Doktorunuzun dozu değiştirmesi ya da hatta ilaçlardan birini kesmesi bile gerekebilir. 
Doktorunuz size akciğer durumunuza bağlı olarak düzenli olarak kullanmanız için başka 
ilaçlar vermiş olabilir. Eğer öyleyse, bu ilaçları düzenli olarak almanız önemlidir. Kendinizi 
daha iyi hissetseniz bile ilacı almayı bırakmayın ya da dozunu azaltmayın.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
 
3. REDUCEROL  nasıl  kullanılır?  6 / 9  
 Uygun  kullanım  ve doz/uygulama  sıklığı  için talimatlar:  
REDUCEROL’ün  önerilen dozu, günde iki defa (sabah ve akşam) nebülizasyon (solunum) 
yoluyla uygulanan 20 mcg’lık tek bir doz flakondur. Önerilen en yüksek doz günde 40 
mcg’dır. Günde 2 flakondan fazla kullanmayınız.  
REDUCEROL’ü  aynı inhaler  içerisinde  diğer  ilaçlarla  karıştırmayınız.  
 
• Uygulama  yolu ve metodu:  
REDUCEROL’ü  bir jet nebülizer  ile aerosol  şeklinde  doktorunuzun  talimatlarına  uygun  olarak 
kullanınız.  
 
• Özel  kullanım  durumları:  
Böbrek/Karaciğer  yetmezliği:  
Formoterolün  karaciğer  veya  böbrek  yetmezliği  olan hastalardaki  kullanımına  ilişkin  klinik  
çalışma  yapılmamıştır.  
 
• Değişik  yaş grupları:  
Çocuklarda  kullanımı:  
REDUCEROL  18 yaşın  altındaki  çocuklarda  kullanılmamalıdır.  REDUCEROL’ün  
çocuklarla  kullanımının  güvenliliği  ve etkililiği  bilinmemektedir.  
 
Yaşlılarda  kullanımı:  
Eğer 65 yaş veya üzerindeyseniz  REDUCEROL’ü  diğer  yetişkinlerle 
aynı  dozdakullanabilirsiniz.  
 
Eğer REDUCEROL’ün  etkisinin çok güçlü veya zayıf olduğuna dair bir izleniminiz var 
isedoktorunuz veya eczacınız ile konuşunuz.  
 
Kullanmanız  gerekenden  daha  fazla  REDUCEROL  kullandıysanız  
Yanlışlıkla doktorunuzun size söylediğinden daha fazla REDUCEROL aldıysanız, derhal 
doktorunuzla konuşunuz ya da en yakın acil servisine başvurunuz. Tıbbi tedavi görmeniz 
gerekebilir. REDUCEROL’ün aşırı dozda kullanımında göğüs ağrısı (anjina), yüksek veya 
düşük kan basıncı, kalp atım hızında  bozukluklar (taşikardi, aritmi, palpitasyon), sinirlilik,  baş 
ağrısı, titreme, nöbet, kas krampları, ağız kuruluğu, bulantı, baş dönmesi, yorgunluk halsizlik, 
uykusuzluk, kan şekerinde yükselme, kanda potasyum seviyesinde düşme ve kanda asit 
birikimi (metabolik asidoz) görülebilir.  
 
REDUCEROL’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
REDUCEROL’ü  kullanmayı  unutursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
 
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, 7 / 9  
 unuttuğunuz dozu atlayınız.  
 
Unutulan  dozları  dengelemek  için çift doz almayınız.  
 
REDUCEROL  ile tedavi  sonlandırıldığında  oluşabilecek  etkiler  
Doktorunuzun önerisi dışında tedaviyi sonlandırmanız, hastalığınızın şiddetlenmesine ve 
tedavinin aksamasına neden olabilir.  
 
4. Olası  yan etkiler  nelerdir?  
Tüm ilaçlar gibi, REDUCEROL’ün içeriğinde bulunan maddelere duyarlı olan kişilerde yan 
etkiler olabilir. REDUCEROL ile yapılan bazı klinik çalışmalarda, ciddi astım krizleri (nefes 
darlığında, öksürükte, hırıltıda şiddetli artış ya da hastaneye yatış ile sonuçlanabilecek göğüs 
sıkışması) gözlenmiştir.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  :10 hastanın  en az 1’inde görülebilir.  
Yaygın  :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1.000 hastanın birinden fazla görülebilir. 
Seyrek  :1.000  hastanın  birinden  az, fakat  10.000  hastanın  birinden  fazla  görülebilir. 
Çok seyrek  :10.000 hastanın birinden az görülebilir.  
Bilinmiyor  :Eldeki  verilerden  hareketle  tahmin  edilemiyor.  
 
Aşağıdakilerden  biri olursa  REDUCEROL’ü  kullanmayı  durdurunuz  ve DERHAL  
doktorunuza  bildiriniz  veya  size en yakın hastanenin  acil bölümüne  başvurunuz.  
Yaygın  olmayan:  
• Hırıltı  ya da öksürük  ve nefes  alma  güçlüğü  ile birlikte  bronkospazm  (bronşların  daralması) 
yaşarsanız,  
Eğer  bu yan  etkilerinden biri  sizde  mevcut  ise, DERHAL  doktorunuzu  arayınız.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size 
en yakın  hastanenin  acil bölümüne  başvurunuz.  
Yaygın  olmayan:  
• Alerjik reaksiyonlar yaşarsanız, örneğin baygınlık hissederseniz (düşük kan basıncı), deri 
döküntüsü, kaşıntı ya da yüzünüzde şişlik meydana gelirse,  
• Kas güçsüzlüğü,  kas kasılmaları  (kas spazmları)  veya  anormal  bir kalp ritmini  içeren  
belirtiler  yaşarsanız  (bu kan potasyum  seviyenizin  düşük  olduğu  anlamına  gelebilir),  
• Düzensiz  kalp atışı yaşarsanız  (hızlı  kalp atışını  da içeren),  
 
Çok seyrek:  
• Baskı tarzında göğüs ağrınız varsa (anjina pektoris adı verilen kalbi besleyen damarların  
daralması/tıkanması ile ortaya çıkan göğüs ağrısı),  
•  
 
Aşağıdakilerden  herhangi  birini  fark ederseniz,  doktorunuza  söyleyiniz. 8 / 9  
 Yaygın:  
• Baş ağrısı  
• Titreme  
• Çarpıntı  
• Öksürük  
 
Yaygın  olmayan:  
• Huzursuzluk  (ajitasyon)  
• Kaygı,  endişe  (anksiyete)  
• Sinirlilik  
• Uyuma  güçlüğü  
• Baş dönmesi  
• Hızlı  kalp atışı 
• Boğaz  tahrişi  
• Kas krampları  
• Kas ağrısı  
• Astımın  kötüleşmesi  
• Bulantı  
• Tat almada  bozukluk  
• Kanda  düşük  potasyum  seviyesi  
• Kan şekerinin  yükselmesi  
• Kanda  insülin,  serbest  yağ asidi,  gliserol  ve keton  seviyelerinin  yükselmesi  
• Aşırı  terleme  
 
Seyrek:  
• Düzensiz  kalp atışları  (kalp  karıncıklarının  çok erken  kasılmasıyla  meydana  gelir)  
• Göğüste  sıkışma  hissi 
• Kan basıncında  artma  veya  azalma  
• İnhaler  kullandıktan  hemen  sonra  hırıltı  olması  
• Kan basıncında  aşırı düşme  
• Böbrek  iltihaplanması  
• Birkaç gün devam edebilen kaşıntı, döküntü, bronşların daralması, kurdeşen, deri ve 
mukoz membranların şişmesi gibi alerjik reaksiyonlar  
 
Çok seyrek:  
• Astımın  kötüleşmesi  
• Nefes  almada  zorluk  
• Ellerin  ayakların  şişmesi  
• Aşırı susama, sık sık idrara çıkma ve uzun süren yorgunluk (yüksek kan şekerinin 
göstergesi olabilir).  
• Düzensiz  kalp atışı 
• Trombosit  sayısında  azalma  
• Aşırı  heyecanlanma  9 / 9  
 • Anormal  davranışlar  
• Halüsinasyon  
Titreme,  bulantı,  tat alma  bozuklukları,  boğaz  tahrişi,  aşırı terleme,  baş ağrısı,  sersemlik  ve 
kas krampları  ilacı kullanmaya  başladıktan  1-2 hafta  içerisinde  yok olabilir.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. REDUCEROL’ün  saklanması  
REDUCEROL’ü  çocukların  göremeyeceği,  erişemeyeceği  yerlerde  ve ambalajında  saklayınız.  
2-8°C’de  buzdolabında  saklayınız.  Dondurmayınız.  
Raf ömrü  içinde,  buzdolabının  olmadığı  durumlarda  ürün 25°C  altındaki  oda sıcaklığında  3 
aya kadar saklanabilir. 3 ay içinde kullanılmazsa atılmalıdır.  
Ürünü  saşe içinde,  ışıktan  koruyarak  saklayınız.  
Son kullanma  tarihiyle  uyumlu  olarak  kullanınız.  
Ambalajın  üzerinde  belirtilen  son kullanma  tarihinden  sonra  REDUCEROL’ü  kullanmayınız.  
Eğer  üründe  ve/veya  ambalajında  bozukluklar  fark ederseniz  REDUCEROL’ü  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Abdi  İbrahim İlaç  San. ve Tic. A.Ş. 
Reşitpaşa  Mah.  Eski Büyükdere  Cad. No:4  34467 
Maslak / Sarıyer / İSTANBUL  
 
Üretim  Yeri:  
Abdi  İbrahim  İlaç San. ve Tic. A.Ş. 
Orhan Gazi Mah. Tunç Cad. No.3 
Esenyurt / İstanbul  
 
Bu kullanma  talimatı  26/12/2024  tarihinde  onaylanmıştır.  