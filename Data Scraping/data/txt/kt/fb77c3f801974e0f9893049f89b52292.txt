1/10 
 KULLANMA TALİMATI  
 
İBUCOLD 100mg+15mg+1mg/5ml şurup, 100 mL  
Ağız  yolu ile alınır.  
 
Etkin madde: Her 5 mL şurup 100 mg ibuprofen, 15 mg psödoefedrin hidroklorür ve 1 mg 
klorfeniramin maleat içerir.  
 Yardımcı maddeler:  Sükroz, sodyum karboksimetil selül oz, sükraloz, sodyum metabisülfit 
(E223), sodyum hidroksit, sodyum bikarbonat, sunset yellow (E110), portakal aroması, saf su.  
 
Bu Kullanma Talimatında:  
 1. İBUCOLD nedir ve ne için kullanılır?  
2. İBUCOLD kullanmadan önce dikkat edilmesi gerekenler  
3. İBUCOLD nasıl kullanılır?  
4. Olası yan etkiler nelerdir? 
5. İBUCOLD’ un saklanması  
 Başlıkları yer almaktadır.  1. İBUCOLD nedir ve ne için kullanılır?  
 İBUCOLD 100 mL'lik ambe r renkli cam şişede, 5 mL'sinde 100 mg ibuprofen, 15 mg 
psödoefedrin hidroklorür ve 1 mg klo rfeniramin maleat içere n ½ ve ¼ ml'ye işaretli kaşık 
ölçekle beraber sunulan açık sarımsı renkli şuruptur. 
 Klorfeniramin vücutta doğal  histaminin  etkisini azaltan antihistaminik bir ajandır.  
Histamin hapşırık, kaşıntı, gözlerde sulanma ve bur un akıntısına neden olur. İbuprofen steroid 
olmayan iltihap giderici (non steroid  antiinflamatuar ) ilaç grubundandır. İ buprofen vücutta ağrı 
ve inflamasyona sebep olan  prostaglandin adı verilen molekülleri azaltır. Psödoefedrin  burun 
içindeki  (nazal  pasajlardaki) kan damarlarını büzen dekonjestan bir maddedir. Genişleyen kan 
damarları burun tıkanıklığına sebep olur.  
 İBUCOLD ;  
 Soğuk algınlığı , grip, sinüzit ve diğer üst solunum yolu enfeksiyonları ile birlikte görülen ateş, 
burun akıntısı ve burun tıkanıklığı içeren belirtilerin giderilmesinde kullanılır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
- Bu kullanma talimatını  saklayını z. Daha sonra tekrar okumaya ihtiyaç duyabilirsiniz.  
- Eğer ilave sorularınız olursa, lütfen doktorunuza veya eczacınıza danışınız. 
- Bu ilaç kişisel olarak sizin için reçete edilmiştir, başkalarına vermeyiniz. 
- Bu ilacın kullanımı sırasında doktora veya hastaneye gittiğinizde doktorunuz a bu ilacı    
  kullandığınızı söyleyiniz. 
- Bu talimatta yazılanlara aynen uyunuz. İlaç hakkında size önerilen dozun dışında yüksek    
  veya düşük doz kullanmayınız. 
 
2/10 
  
2. İBUCOLD’ u kullanmadan önce dikkat edilmesi gerekenler  
 
Kardiyovasküler (KV ) risk  
- Steroid olmayan iltihap giderici ilaçlar ( NSAİİ'ler ) ölümcül olabilecek pıhtılaşma ile ilgili  
(KV trombotik ) olaylar, kalp krizi (miyokard infarktüsü) ve inme riskinde artışa neden 
olabilir. Bu risk kullanım süresine bağlı olarak artabilir.  Kalp -damar  hastalığı olan veya 
kalp-damar  hastalık risk faktörlerini taşıyan has talarda risk daha yüksek olabili r. 
 - İBUCOLD kalbi besleyen damarlardaki tıkanıklığın giderilmesi (koroner arter by- pass) 
ameliyatı öncesi ağrı  tedavisinde kontrendikedir.  
 Sindirim Sistemi ile ilgili riskler  
Steroid olmayan iltihap giderici ilaçlar ( NSAİİ'ler ) kanama, yara ( ülserasyon) , mide veya 
bağırsak delinmesi gibi ölümcül olabilecek sindirim sistemi ile ilgili ciddi istenmeyen  
etkilere yol açarlar. Bu istenmeyen etkiler herhangi bir zamanda, önceden uyarıcı bir  belirti 
vererek veya vermeksizin ortaya çıkabilirler. Yaşlı hastalar sindirim sistemi ile ilgili ciddi 
etkiler açısından  daha yü ksek risk taşımaktadırlar . 
 
 İBUCOLD’ u aşağıdaki durumlarda KULLANMAYINIZ:  
Eğer;  
• İbuprofen, psödoefedrin, klorfeniramin, ilacın diğer bileşenlerine  veya diğer adrenerjik 
ilaçlara k arşı alerjiniz varsa,  
• Hamileliğin son üç ayında iseniz,  
• Şiddetli karaciğer hastalığınız varsa , 
• Şiddetli akut (âni gelişen) veya kronik (uzun süredir olan) böbrek hastalığınız ve böbrek yetmezliğiniz varsa, 
• 6 yaşın altındaki çocuklarda,  
• Koroner arter (kalbi besleyen damar) hastalığınız varsa,  
• Eğer bu ilaçları kullanıyorsanız: bazı antidepresanlar, göz veya bağırsak bozukluklarının tedavisinde kullanılan a tropin, alfa ve beta blokörler i çerebilen yüksek 
tansiyon ilaçları, kan toplanması ve astım tedavisinde kullanılan ilaçlar, iştah baskılayıcılar, duygu durum bozuklukları tedavisinde kullanılan moklobemid, migren tedavisinde kullanılan ergotamin veya metiserjit, doğum sırasında rahim kasılmalarına yardımcı olan oksitosin, 
• Depresyon tedavisinde kullanılan monoaminooksidaz inhibitörleri adı verilen 
ilaçlardan kullanıyorsanız veya bu ilaçlarla gördüğünüz tedavinin kesilmesini takiben henüz 2 hafta geçmediyse, 
• Daha önceden ibuprofen, aspirin ve diğe r steroid olmayan iltihap giderici ilaçlara  
(NSAİİ'lere ) karşı, astım, burun iltihabı (rinit) veya kurdeşen (ürtiker) gibi alerjik 
reaksiyonlar gösterdiyseniz, 
• Sözü edilen bu ilaçlar nedeniyle daha önce mide -bağırsak kanaması veya delinmesi 
geçirdiyseniz,  
• Tekrarlayan mide- onikiparmak bağırsağı ülserleri, iltihabi bağırsak hastalıkları 
(ülseratif kolit, Crohn hastalığı), mide -bağırsak kanaması gibi hastalıklarınız varsa ya 
da daha önce tekrarlayan bir şekilde geçirdiyseniz,  
• İbuprofen kullanırken mide -bağırsak kanaması veya yarası (ülserasyon) oluşur ise, 
• Kanamaya eğilim artmış ise (kolay kanam aya neden olan durumlar var ise ), 
3/10 
 • Burun tıkanıklığını gideren, iştah bastırıcı ya da bir çeşit uyarıcı olan amfetamin 
benzeri başka bir sempatomimetik ilaç veya  tansiyon düşürücü  beta-blokör ilaç 
kullanıyorsanız,  
• Ayrıca koroner arter bypass cerrahisi (kalp damarlarındaki tıkanıklığın düzeltilmesi ameliyatı) öncesi veya sonra sı dönemde  
• Şiddetli kalp yetmezliğiniz (NHYA Sınıf IV) varsa  
• Kalp hastalığınız varsa,  
• Kan basıncınız çok yüksekse (şiddetli hipertansiyon) veya ilaçla kontrol altına alınamayan hipertansiyonunuz varsa  
• Şeker (diyabet) hastası iseniz,  
• Fazla çalışan tiroidiniz varsa,  
• Göz tansiyonunun artması (glokom) durumunda  
• Feokromositoma olan hastalarda (böbreküstü bezlerinde oluşan bir tümör olup, adrenalin miktarında artışa sebep olabilmektedir.)  
• Kalp ritim bozukluğunuz varsa,  
• Prostat büyümeniz ve idrar kesesi fonksiyon bozukluğunuz varsa İBUCOLD ŞURUP 
kullanılmamalıdır.  
  
 İBUCOLD’ u aşağıdaki durumlarda DİKKATLİ KULLANINIZ:  
Eğer;  
• Daha önce size uzamış QT sendro mu (kalpte ciddi ritim bozukluğu ve ani ölümlere yol 
açabilen bir durum) ve  Torsades  de Pointes tanısı (yaşamı tehdit eden dü zensiz kalp 
ritmi) konduysa veya bu hastalıkların sizde olduğundan şüpheleniliyorsa,  
• Ağız yolu ile kullanılan kortikosteroidler, kanın pıhtılaşmasını önleyen antikoagülanlar 
(varf arin) kullanıyorsanız, 
• Psödoefedrin içeren ilaçların kullanımını takiben posterior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS) vakaları rapor edilmiştir. PRES ve RCVS, beyne kan akışının azaldığı nadir durumlardır. PRES veya RCVS belirtisi olabilecek semptomlar gelişmesi durumunda hemen İBUCOLD’u kullanmayı bırakın ve acil tıbbi yardım alınız (semptomlar için bkz. Bölüm “4. Olası yan etkiler nelerdir”).  
• 60 yaş üzerindeyseniz,  
• Astım hastası iseniz, veya daha önce ast ım geçirdiyseniz; solunum yol u kanalları nda 
daralmaya (bronşlarda sp azma)  yol açabilir,  
• Önceden mide- onikiparmak bağırsağı ülseri veya başka mide -bağırsak hastalıkları 
geçirdiyseniz; bu tablolarda alevlenme görülebilir, 
• Böbrek hastalığınız varsa; böbrek fonksiyonlarını n izlenmesi gerekebilir . İbuprofen ve 
benzeri  steroid olmayan iltihap giderici ilaçları (NSAİ İ’leri) uzun süre kullanan 
kişilerde böbrek işlevlerinin bozulma riski, kalp yetmezliği ve karaciğer bozukluğu olanlarda, idrar söktürücü (diüretik) ve ADE inhibitörü sınıfı tansiyon ilacı alanlarda ve 
yaşlılarda yükselmektedir, 
• Karaciğer hastalığınız varsa,  
• Kalp hastalığınız varsa ya da tansiyonunuz  (kan basıncı) yüksek ise; vücudun çeşitli 
bölümlerinde su tutulması ve bunun sonucunda şişmeler (ödem) görülebilir,  
• İbuprofen ve benzeri ilaçlar, özellikle yüksek dozlarda ve uzu n süreyle 
kullanıldıklarında, kalp krizi (miyokard enfarktüsü) veya inme (felç) riskinde küçük bir artış ile ilişkili bulunmuştur . Kalp veya damar hastalıkları olan, daha ö nce inme 
geçirmiş olan veya bu gibi durumlar için risk taşıyanlarda (yüksek tansiyon, yüksek 
4/10 
 kolesterol veya şeker hastalığı olanlar ya da sigara içenlerde) tedavi doktor veya eczacı 
ile görüşülmelidir.  
• İbuprofen ve benzeri steroid olmayan iltihap giderici ilaçlar  (NSAİ İ’ler) uzun süreli 
(süreğen) kullanıldığında , önceden bu türlü bir hastalık geçirmemiş olsanız bile, 
mide -bağırsak kanalında ülserler, kanama ve delinme oluşabilmektedir. Bu türlü 
istenmeyen etkilerin ortaya çı kma riski, daha önce böyle bir hastalık geçirmiş 
olanlarda, yaşlı kişilerde, yüksek ilaç dozlarında ve tedavi süresi uzadıkça artmaktadır. 
• Vücudunuzda sebepsiz olarak morarmalar, çürümeler ortaya çıkarsa, doktora 
başvurunuz,  
• Üşüme, titreme ve ateşin birdenbire yükselmesi, halsizlik, baş ağrısı ve kusma ya da 
ensesinde katılık hissi ortaya çıkarsa hemen doktora başvurunuz; bir tür beyin zarı 
iltihabı (aseptik menenjit) belirtileri olabilir.  
• Olmayan şeyleri görme, duyma, hissetme (halüsinasyonlar ), huzursuzluk, uyku 
düzensizliği ortaya çıkarsa ilaç almayı bırakınız.  
• Epilepsi (sara) hastalığınız varsa,  
• Cildinizde kızarıklık, döküntüler belirirse, hemen doktora başvurmalısınız  
• 5 günden daha fazla kullanmayınız.  
 
Diğer  steroid olmayan iltihap giderici ilaçlar  (NSAİ İ’ler) ile olduğu gibi, İBUCOLD ŞURUP 
enfeksiyon belirtilerini maskeleyebilir.  
 
Hastalığınızın belirtilerinin rahatlamasında etkili olan en düşük dozun, en kı sa süreyle  
kullanılması, ilacın istenmeyen etki olasılığını en aza indirecektir.  
 
Bu uyarılar geçmişteki herhangi bir döne mde dahi olsa sizin için geçerliyse lütfen  doktorunuza 
danışınız.  İBUCOLD’ un yiyecek ve içecek ile kullanılması  
İBUCOLD alırken alkol almayınız. Eğer günde üç  kadehten fazla alkol alıyorsanız ibuprofen 
mide kanaması riskini arttırabilir. Portakal suyu v e kola ile birlikte kullanmayınız. 
İBUCOLD ’u bu besinlerden en az  bir saat ön ce ya da iki saat sonra alınız.  
 Hamilelik  
• İlacı kullanmadan önce doktorunuza veya eczacınıza danışınız.  
 Hamilelikte, özellikle hamileliğin son üç ayında İBUCOLD kullanılması bebek için zararlı 
olabilir. Doktorunuz önermedikçe bu ilacı kullanm ayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 Emzirme  
• İlacı kullanmadan önce doktorunuza veya eczacınıza danışınız.  
 İBUCOLD anne süt üne geçer bu emzirilen bebek içi n zararlı olabilir. Eğer bebeğinizi anne sütü 
ile besliyorsanız doktorunuza danışmada n bu ilacı  kullanmayınız. 
 Araç ve makine kullanımı  
5/10 
 İBUCOLD sizin düşünce veya reaksiyonlarınıza zarar verebilecek yan etkilere sebep olabilir. 
Eğer araç kullanıyorsanız veya uyanık kalmanızı gerektirecek herhangi bir şey yapıyorsanız 
dikkatli olmanız gerekir.  
 İBUCOLD’ un içeriğinde bulunan bazı yardımcı maddeler hakkında önemli bilgiler  
İçeriğinde bulunan sükroz nedeniyle, eğer daha önceden doktorunuz ta rafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
Bu tıbbi ürün yardımcı madde olarak sodyum metabisülfit içerir. Nadir olarak şiddetli alerjik 
reaksiyonlara  ve bronşların daralmasına  neden olabilir. 
 
Bu tıbbi ürün her 5 ml' sinde yaklaşık 34,13 mg sodyum ihtiva eder. Bu durum kontrollü 
sodyum diyetinde olan hastalar için göz önünde bulundurulmalıdır. 
Bu tıbbi ürün yardımcı madde olarak sunset yellow içerir. Bu yardımcı maddeye bağlı alerjik reaksiyon gelişebilir.  
 Diğer ilaçlar ile birlikte kullanımı  
 Bazı hastalarda etkileşimler bildirildiği için, İBUCOLD tedavisinde  iken, aşağıdaki ilaçlardan 
herhangi birini kullanıyorsanız dikkatli olmalısınız:  
 
• Aminoglikozit sınıfı antibiyotikler (örn. gentamisin, kanamisin, streptomisin)  
• Yüksek tansiyon ilaçları  
• Yüksek tansiyon tedavisinde kullanılan ADE inhibitörleri,beta -blokerler ve  idrar 
söktürücüler  (diüretikler ) 
• Yüksek kolesterol tedavisinde kullanılan kolestiramin  
• Kan şekeri seviyesini düşürmek için kullanılan s ülfonilüre  
• Mifepriston  
• Karaciğerde ilaçların etkisiz hale getirilmesinde görev yapan proteinleri durduran ilaç grubu olan CYP2C9 İnhibitörleri ( örn: vorikonazol, flukonazol)  
• Kan pıhtılaşmasını engelleyen ilaçlar (örn. varfarin)  
• Pıhtılaşmayı sağlayan kan pulcuklarının faal iyetini engelleyen ilaçlar (antitrombosit  
ajanlar, örn. aspirin dipiridamol, klopidogrel) ve depresyon için kullanıla n selektif 
serotonin geri -alım inhibitörleri (ö rn., fluoksetin, fluvoksamin, paroksetin, sertralin)  
• Aspirin  
• Japon eriği ( Ginkgo biloba ) bitkisel özütü 
• İdrar söktürücüler (örn., furosemid)  
• Kalp yetmezliğinde kullanılan kalp glikozidleri (örn., digoksin, digitoksin)  
• Bir çeşit tansiyon ilacı olan kaptopril ile birlikte kullanımında dikkatli olunmalıdır.  
• Kino lon sınıfı antibiyotikler (örn, siprofloksasin); nöbet (konvülsiyon)  
• Diğer ağrı kesiciler (COX -2 inhibitörleri dahil diğer NSAİİ'ler; örn. aspirin, naproksen, 
selekoksib, nimesülid)   
• Kortizon grubu ilaçlar  
• Ruhsal hastalıkların tedavisinde kullanılan lityum tuzları  ve romatizmal eklem 
hastalıklarında ve bazı kanser türlerinde kullanılan metotreksat adlı ilaç  
• Mifepriston (düşük ilacı)  
• Bir antibiyotik olan  siklosporin  
6/10 
 • Organ nakli ameliyatlarından sonra vücudumuzun nakil edilen organı reddetmesini 
önlemek için kullanılan t akrolimus  adlı ilaç   
• Kanı sulandıran bir ilaç  tiklopidin  
• AIDS hastalığı (HIV enfeksiyonu) tedavisinde kullanılan z idovudin adlı ilaç  
• Alerjik hastalıkların tedavisinde kullanılan  klasik antihistaminikler (sedatif [yatıştırıcı, 
sakinleştirici] etkili)  
• Fenitoin içeren sara ( epilepsi ) ilaçlarıyla, kaygı, endişe  (anksiyete ) tedavisinde veya  
uyku düzenleyici ilaçlarla  
• Burun tıkanıklığını giderici ilaçlar, , psikiyatrik rahatsızlıkların tedavisinde kullanılan   
trisiklik antidepresanlar , iştah kesici ilaçlar ve bazı sinir sistemi uyarıcı ilaçlar veya 
psikiyatrik rahatsızlıkların tedavisinde kullanılan monoamin oksidaz inhibitörü ( MAO I) 
grubu, bretilyum , betanidin, guanitidin, debrizokin, metildopa ve alfa - ve 
beta- adrenerjik bloke r ilaçlar gibi tansiyonu düşüren ilaçlar  
• Depresyon tedavisinde kullanılan m oklobemid  
• Kalp yetmezliğine kullanılan Kardiyak glikozidler  
• Migren tedavisinde kullanılan e rgot alkaloidler ( örn, ergotamin ve metiserjit)  
• Doğumu kolaylaştırmak için kullanılan oksitosin  
• Depresyon tedavisinde kullanılan Trisiklik antidepresanlar  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 3. İBUCOLD nasıl kullanılır?  
 Uygun kullanım ve doz / uygulama sıklığı için talimatlar:  
 Ateş tedavisi: Ateş düşürücü (antipiretik ) etkisi yaklaşık 6 -8 saat kadar devam eder. Daha 
yüksek dozların  kullanılması bu süreyi uzatmaz. Doz miktarları a şağıdaki tabloya göre 
ayarlanmalıdır. 5 günden daha fazla kullanmayınız.  
 5 mg/kg  10 mg/kg  
 Ateş ≤39.2 °C  
 Ateş > 39.2 °C  
YAŞ  mg Ölçek  mg Ölçek  
6-8 yaş  125 1+1/4 250 2+ 1/2  
9-10 yaş  150 1+ 1/2  300 3 
11-12 yaş  200 2 400 4 
 12 yaşından büyük çocuklarda ve yetişkinlerde günde 3- 4 kez 1 -2 ölçek kullanılır.  6 yaşın 
altındaki çocuklarda kullanılmaz.  
 
İstenmeyen etkiler, semptomları kontrol altına almak için gerekli olan en düşük etkin dozun en  
kısa sürede kullanılması ile en aza indirilebilir. 
 Uygulama yolu ve metodu:  
 İBUCOLD sadece ağız yolu ile kullanınız.  
7/10 
 Ölçek kaşığı kullanılarak şurup iç ilir.  
 
Değişik yaş grupları:  
Çocuklarda kullanımı:  
6 yaşın altındaki çocuklarda kullanılmaz.  
 Yaşlılarda kullanımı:   
60 yaş üzerindeki bireylerde ibuprofene bağlı mide kanaması riski artmaktadır  
 Özel kullanım durumları  
 Böbrek/Karaciğ er yetmezliği:  
 Karaciğer bozukluğu olan kişilerde kullanılmamalıdır.  
 Şiddetli akut (âni gelişen) veya kronik (uzun süredir olan) böbrek hastalığınız ve böbrek 
yetmezliği olan kişilerde kullanılmamalıdır.  
 Eğer İBUCOLD’un  etkisin in çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden fazla İBUCOLD kullandıysanız  
 İBUCOLD’dan kullanmanız gerekenden fazlasını kullanmışsanız bir doktor veya eczacı  ile 
konuşunuz. 
 Eğer kullanmanız gerekenden daha fazla İBUCOLD kullanmışsanız ya da çocuklar bu ilacı kazara kullandıysa, alınacak önlem hakkında tavsiye ve risk ile ilgili görüş almak üzere her zaman bir doktora veya en yakın hastaneye baş vurunuz. 
 Belirtiler; mide bulantısı, karın ağrısı, kusma (kanlı çizgiler olabilir), baş ağrısı, kulak çınlaması, bilinç bulanıklığı ve titrek göz hareketlerini içerebilir. Yüksek dozlarda, uyuşukluk, göğüs ağrısı, çarpıntı, bilinç kaybı, kasılmalar (özellikle çocuklarda), güçsüzlük ve baş dönmesi, idrarda kan, üşüme hissi, solunum problemleri bildirilmiştir.  
 Ani (akut) doz aşımı merkezi sinir sistemi uyarılması ve değişken kardkalp -damar etkilerin 
klinik bulgularını oluşturabilir. Kan basıncını yükselten ilaçlar (pressör aminler), psödoefedrin HC1 varlığında çok dikkatli kullanılmalıdır. Doz aşımı belirtileri olan hastalara koruyucu (konservatif) tedavi uygulanmalıdır.  İBUCOLD’u   kullanmayı unutursanız:  
Unutulan dozları dengelemek için çift doz almayınız. Daha sonraki normal alım saatine göre önerile n dozu yeniden almaya devam ediniz.  
 İBUCOLD ile tedavi sonlandır ıldığında oluşabilecek etkiler:  
Bulunmamaktadır.  4. Olası yan etkiler nelerdir?  
8/10 
 Tüm ilaçlar gibi, İBUCOLD ’un içeriğinde bulunan maddeler e duyarlı olan kişilerde yan etkiler 
olabilir.  
 
 Aşağıdakilerden biri olursa, İBUCOLD’ u kullanmayı durdurunuz ve derhal 
doktorunuza bildiriniz veya size en yakın hastanenin acil bölümüne başvurunuz.  
• Nefes darlığı; yüzde, dudaklarda, göz kapaklarında, dilde ve boğazda şişme; de ride 
şiddetli kaşıntı ve döküntü; tansiyon düşmesine bağlı çarpıntı ve ba ş dönmesi (Aş ırı 
duyarlılık -  Alerji)  
• Hırıltılı ya da zor nefes alma (astım nöbeti), 
• Kan basıncında yükselme (hipertansiyon),  
• Kalp atışlarında düzensizlik, çarpıntı, göğüs ağrısı, 
• Şiddetli karın ağrısı (mide ülseri veya pankreatit)  
• Gözlerde ve deride sarılık (karaciğer işlev bozukluğu), 
• Dışkıda veya kusmukta kan veya kahve te lvesi gibi siyah renk (sindirim  sistemi 
kanaması),  
• Deride morluklar, burun ve diş eti kanaması, enfeksiyon hastalıklarına yakalanma sıklığı artmışsa, solukluk ve halsizlik (kemik iliği baskılanması), 
• Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları ve ateş ile seyreden hastalık (eritema multiforme),  
• Deri içi sıvı dolu kabarcıklarla deri soyulmaları ve doku kaybı  ile seyreden  ciddi bir 
hastalık (toksik epidermal nekroliz),  
• Kaslarda ani güç kaybı, his kaybı, görme bozuklukları (inme),  
•   Şiddetli baş ağrısı, ense sertliği, bulantı, kusma ve bilinç  bulanıklığı (aseptik menenjit)  
• Gerçekte olmayan şeyleri görme ve duyma hali varsa (varsanı  - halüsinasyon)  
• DRESS sendromu olarak bilinen şiddetli bir cilt reaksiyonu ortaya çıkabilir. DRESS’in belirtileri şunlardır;döküntü , ateş, lenf düğümlerinin şişmesi ve eozinofillerin (bir çeşit 
beyaz kan hücresi) artışı.  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin İBUCOLD’a  karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür. 
 
Yan etkiler görülme sıklıklarına göre aşağıdaki şekilde sıralanmıştır. Çok yaygın :10 hastanın en az 1 inde görülebilir. 
Yaygın :10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az fakat 10.000 hastanın birinden fazla görülebilir. 
Çok seyrek  :10.000 hastanın birinden az görülebilir.  
Bilinmiyor  :Eldeki veriler ile tahmin edilemiyor.  
Yaygın:  
• Sinirlilik, uykusuzluk,  
• Sersemlik, baş ağrısı ve baş dönmesi, 
• Bulanık görme, 
• Sindirim bozukluğu (dispepsi), 
• İshal (diyare),  
• Bulantı, kusma, karın ağrısı,  
9/10 
 • Mide ve bağırsakta aşırı gaz (flatulans),  
• Kabızlık (konstipasyon),  
• Mide bağırsak kanaması,  
• Kanamaya bağlı katran renkli, kötü kokulu dışkı (melena),  
• Kan veya kahve telvesi gibi kusma (hematemez),  
• Deri döküntüsü 
 
Yaygın olmayan:  
• Görme bozukluğu,  
• Oniki parmak bağırsağında meydana gelen yara (duodenal ülser),  
• Mide ülseri (gastrik ülser), 
• Midenin iç yüzündeki zarın iltihaplanması (gastrit),  
• Küçük yaralarla belirgin ağız iltihabı (oral ülserassyon),  
• Sarılık,  
• Karaciğer iltihabı (hepatit),  
• Karaciğer fonksiyon bozukluğu,  
• Telaş hali, huzursuzluk,  
• Uyuşma (parestezi),  
• Duyma bozukluğu (duymada azalma, artma),  
• Rinit (nezle,grip),  
• Yorgunluk, 
• Astım, astımda ağırlaşma, solunum yolu kanallarında daralma  (bronkospazm ) ya da 
sıkıntılı soluk alıp verme  (dispne) gibi solunum yolu reaksiyonları,  
• Kurdeşen (ürtiker),  
• Kaşıntı (pruritus),  
• Deri ve mukozalardaki küçük kanamalar (purpura),  
• Yüz ve boğazda şişmeye (ödem) neden ol an aşırı duyarlılı k (anjiyoödem) ,  
• Işığa duyarlılık (fotosensitivite),  
• Ağrılı idrar yapma,  
• Erkek hastalarda idrar yapmada zorluk (üriner retansiyon),  
• Böbrek yetmezliği (ayak bileklerinde şişme gibi)  
 
Seyrek:  
• Beyaz kan hücreleri (lökosit) sayısında azalma (lökopeni), 
• Trombosit -kan pıhtılaşmasına aracılık e den hücrelerin sayısında azalma 
(trombositopeni), 
• Ani gelişebilen beyaz kan hücrelerinin sayısında aşırı azalma (agranülos itoz)  
• Kan hücreleri sayısında ciddi azalma (aplastik anemi),  
• Hemolitik anemi (bir tür kansızlık), 
• Kandaki  bir beyaz kan hücresi çeşidi olan   nötrofillerin sayısının aşırı derecede 
azalması (nötropeni),  
• Kulak çınlaması (tinnitus),  
• Olmayan şeyleri görme, hissetme veya duyma (halüsinasyon),  
• İç kulak rahatsızlığı ndan kaynaklanan baş dönmesi (vertigo),  
• Beyin zarı iltihabı [ense sertliği,  baş ağrısı, bulantı, kusma, ate ş, ışığa dayanıksızlık ya 
da oryantasyon (yer, zaman, mekan algısı) kaybı] (aseptik menenjit),  
• Yaygın, şiddetli allerjik reaksiyon (anafılaksi),  
• Hezeyan,  
• Kalp atışında artış (taşikardi),  
10/10 
 • Yüksek kan basıncı (hipertansiyon),  
• Kalp ritminde bozukluk,  
• Göz sinirlerinde iltihaplanma (Optik nevrit),  
• Uykululuk hali (somnolans), 
• Zehirli bir madde nedeniyle göz sinirlerinde iltihaplanma (toksik optik nör opati),  
• Ağız kuruluğu,  
• Mide, bağırsakta delinme (gastrointestinal perforasyon), 
• Karaciğerde hasar,  
• Ödem,  
• Alerji sonucu ciltte görülen döküntüler (alerjik dermatit)  
 
Çok seyrek:  
• Pankreas iltihabı (pankreatit), 
• Karaciğer yetmezliği,  
• Stevens -Johnson sendromu dahil büllöz deri iltihabı (Ciltte, ağızda, gözlerde, cinsel 
organ çevresinde; cilt soyulması, şişmesi, kabarcıkları ve ateş ile seyreden ciddi hastalık hali),  
• Ağızda ve vücudun diğer alanları nda su toplaması şeklinde  veya farklı büyüklüklerde 
kırmızı döküntülerle seyreden hastalık (eritema multiform e:),  
• Deride içi sıvı dolu kabarcıklarla, deri soyulmaları ve doku kaybı ile seyreden ciddi bir hastalık (toksik epidermal  nekroliz),  
• Kalp atardamarlarının  bir kan pıhtısı ile tıkanması  
 
Bilinmiyor:  
• Allerjik reak siyon, yüz ve boğazda şişmeye (ödem) neden olan aşırı duyarlılık         
reaksiyonu ( anjiyoödem ), 
• Uyarılabilirlik artışı ve anksiyete (kaygı, endişe),  
• İştahsızlık,  
• Kalın bağırsak iltihabı (kolit) ve bir çeşit iltihabi bağırsak hastalığı olan Crohn 
hastalığının alevlenmesi,  
• Kan bozukluğu (diskrazi), 
• Balgamda koyulaşma  
• Posterior geri dönüşümlü ensefalopati sendromu (PRES) ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde kan damarlarını etkileyen 
ciddi durumlar  
 
Posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi durumunda hemen <İlaç ismi>i kullanmayı bırakın ve acil tıbbi yardım alınız:  
 
• Âni başlayan şiddetli baş ağrısı  
• Hasta hissetmek  
• Kusma  
• Bilinç bulanıklığı  
• Nöbetler, görmede değişiklikler  
 
İBUCOLD gibi ilaçlar, kalp krizi (miyokard enfarktüsü) veya inme  riskinde küçük bir artışa 
neden olabilir.  
 
11/10 
 Seyrek olarak İBUCOLD ile kan bozuklukları ve böbrek problemleri oluşabilir.  
 
Bunları n hepsi ciddi yan etkilerdir. Acil tıbbi müdahale gerekebilir.  
 Ciddi yan etkiler çok seyrek görülür.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşı laşırsanız 
doktorunuzu veya eczacınızı bilgilendiriniz.  
 5. İBUCOLD’un Saklanması  
 İBUCOLD’u  çocukların göremeyeceği, erişemeyeceği yerlerde ve ambalajında saklayınız. 
 25°C  altındaki oda sıcaklıklarında saklanmalıdır.  
 Son kullanma tarihi ile uyumlu olarak kullanınız. Ambalajın üzerinde belirtilen son kullanma tarihinden sonra İBUCOLD’u  kullanmayınız. 
 Eğer üründe ve/veya ambalajı nda bozukluklar fark ederseniz İBUCOLD’u  kullanmayınız. 
 “Son kullanma tarihi geçmiş veya kullanılmayan il açları çöpe atmayınız! Çevre, Şehircilik ve 
İklim Değişikliği Bakanlığı nca belirlenen toplama sistemine veriniz.”  
 Ruhsat sahibi:  
Humanis Sağlık A.Ş.  
Bağcılar/İstanbul  
 Üretim yeri:  
Humanis Sağlık .A.Ş.  
Kapaklı/Tekirdağ  
 Bu kullanma talimatı ………………..  tarihinde onaylanmıştır. 
