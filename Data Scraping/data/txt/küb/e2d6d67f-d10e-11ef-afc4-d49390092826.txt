KISA ÜRÜN BİLGİSİ
1. BEŞERİ TIBBİ ÜRÜNÜN ADI
MELİMİN 450 mg/50 mg tablet
2. KALİTATİF VE KANTİTATİF BİLEŞİM
Etkin madde:
Diosmin 450 mg
Hesperidin 50 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet.
Kahverengi-açık kahverengi renkli oval, bikonveks tablet.
4. KLİNİK ÖZELLİKLER
4.1. Terapötik endikasyonlar
• Alt ekstremitelerin kronik venöz yetersizliğine ait belirtilerin tedavisinde etkilidir:
− ağırlık hissi,
− ağrı,
− gece gelen kramplar.
• Hemoroid krizlerine ait fonksiyonel belirtilerin tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
• Venöz yetersizlikte: günde 2 tablet. Günlük doz öğle ve akşam yemekleriyle birlikte iki
defada alınabilir.
• Hemoroid krizlerinde: ilk 4 gün, günde 6 tablet. Sonraki 3 gün, günde 4 tablet.
Uygulama şekli:
Ağız yolu ile kullanılır.
1Özel popülasyonlara ilişkin ek bilgiler:
Böbrek yetmezliği:
Doz ayarlaması gerektirmemektedir.
Karaciğer yetmezliği:
Doz ayarlaması gerektirmemektedir.
Pediyatrik popülasyon:
Güvenlilik ve etkililiğine ilişkin yeterli veri bulunmadığından MELİMİN’in çocuklarda ve 18
yaş altı adölesanlarda kullanımı önerilmemektedir.
Geriyatrik popülasyon:
Doz ayarlaması gerektirmemektedir.
4.3. Kontrendikasyonlar
Etkin madde veya bileşiminde bulunan bölüm 6.1’de listelenen yardımcı maddelere aşırı
duyarlılığı olanlarda kontredikedir.
4.4. Özel kullanım uyarıları ve önlemleri
Akut hemoroid epizodlarda: Bu ilacın uygulanması diğer anal şikayetlerin tedavisine engel
değildir. Tedavi kısa süreli olmalıdır. Semptomlar çabuk geçmediği takdirde proktolojik
inceleme gerekir ve tedavi gözden geçirilmelidir.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır. Ancak, pazarlama sonrası deneyimlerin
başladığı tarihten itibaren klinik olarak ilişkili bir ilaç etkileşimi bildirilmemiştir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
24.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri olmadığından veya sınırlı sayıda veri bulunduğundan çocuk doğurma potansiyeli
bulunan kadınlar, MELİMİN tedavisi boyunca uygun doğum kontrol yöntemini kullanmalıdır.
MELİMİN ile kontraseptifler arasında etkileşime dair veri bulunmamaktadır.
Gebelik dönemi
Gebe kadınlarda diosmin ve hesperidin kombinasyonunun kullanımına ilişkin veri yoktur ya
da sınırlı sayıda veri bulunmaktadır. Hayvanlar üzerinde yapılan çalışmalar, üreme toksisitesi
olduğunu göstermemektedir (bkz. Bölüm 5.3).
Önleyici tedbir olarak, gebelik süresince MELİMİN kullanımından kaçınılması tavsiye edilir.
Laktasyon dönemi
Etkin madde/metabolitlerin anne sütüne salgılandığı ya da salgılanmadığı bilinmemektedir.
Yeni doğanlarda/bebeklerde risk göz ardı edilemez.
Emzirmeye ya da MELİMİN tedavisine devam edip etmeme kararı, emzirmenin çocuk
üzerindeki ve tedavinin anne üzerindeki yararı göz önünde tutularak verilmelidir.
Üreme yeteneği / Fertilite
Erkek ve dişi sıçanlar üzerinde yapılan reprodüktif toksisite çalışmalarında üreme yeteneği
üzerinde etkisi görülmemiştir (bkz Bölüm 5.3).
4.7. Araç ve makine kullanımı üzerindeki etkiler
Diosmin ve hesperidin kombinasyonunun araç ve makine kullanımı üzerinde spesifik etkisi
araştırılmamıştır. Ancak, diosmin ve hesperidin kombinasyonunun genel güvenlilik profiline
dayanarak MELİMİN’in araç ya da makine kullanma yetkinliği üzerine etkisi yoktur veya
ihmal edilebilir düzeydedir.
4.8. İstenmeyen etkiler
Tedavi sırasında aşağıdaki istenmeyen etkiler görülmüş ve MedDRA sistemine göre aşağıdaki
şekilde sınıflandırılmıştır:
3Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000), bilinmiyor (eldeki veriler ile tahmin
edilemiyor)
Sinir sistemi hastalıkları:
Seyrek: Baş dönmesini de içeren sersemlik hali, baş ağrısı, kırıklık.
Gastrointestinal hastalıklar:
Yaygın: İshal, hazımsızlık, bulantı, kusma.
Yaygın olmayan: Kalın bağırsak iltihabı (kolit).
Bilinmiyor: Karın ağrısı
Deri ve deri altı doku hastalıkları:
Seyrek: Döküntü, kaşıntı, kurdeşen.
Bilinmiyor: Yüz, dudaklar, gözkapağında izole ödem. İstisna olarak Quincke ödemi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
MELİMİN ile doz aşımına ilişkin sınırlı deneyim bulunmaktadır. Doz aşımı olgularında en
çok rapor edilen advers olaylar gastrointestinal (ishal, bulantı ve karın ağrısı gibi) ve deri
olaylarıdır (kaşıntı ve döküntü gibi).
Tedavi:
Doz aşımının tedavisi klinik semptomların tedavisine yönelik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vazoproktektifler / Kapiller stabilize edici ajanlar / Bioflavonoidler
ATC Kodu: C05CA53
4Farmakodinamik etkiler:
Farmakolojide:
MELİMİN venöz sistem üzerinde çift yönlü etkilidir.
- Ven ya da venül seviyesinde parietal tonu artırır ve antistaz etki gösterir.
- Mikrosirkülasyon düzeyinde kapiller permeabiliteyi ve kapiller direnci güçlendirir.
Klinik farmakoloji:
Venöz hemodinamik üzerindeki aktivitesini ölçen ve gösteren yöntemlerin kullanıldığı
kontrollü ve çift kör klinik çalışmalar, MELİMİN’in insanlardaki farmakolojik etkilerini
doğrulamıştır.
• İstatistiksel olarak anlamlı doz-etki ilişkisi venöz pletismografik parametreler olan
kapasitans, distansibilite ve boşalma süresi için gösterilmiştir. En iyi doz-etki oranı
günde 2 tablet ile elde edilmiştir.
• Venöz tonus aktivitesi: MELİMİN venöz tonusu artırır: Civalı venöz oklüzyon
pletismografisinde venöz boşalma süresinin azaldığı ortaya konmuştur.
• Mikrosirkülasyon aktivitesi: Kontrollü, çift kör çalışmalarda mikrosirkülasyon
üzerindeki etkileri açısından MELİMİN ve plasebo arasında istatistiksel olarak anlamlı
farklar saptanmıştır. Kapiler frajiliteye ait belirtileri olan hastalarda, MELİMİN
anjiosterometri ile gösterildiği üzere, kapiler direnci artırmaktadır.
Klinik etkililik ve güvenlilik:
Klinik uygulamada
Fleboloji alanında yapılan plaseboya karşı kontrollü-çift kör klinik çalışmalarda MELİMİN’in
alt ekstremitelerdeki kronik venöz yetersizlik (fonksiyonel ve organik) semptomlarının
tedavisindeki terapötik etkisi gösterilmiştir.
5.2. Farmakokinetik özellikler
İnsanlarda, diosminin karbon 14’ünün işaretlendiği MELİMİN’in oral uygulanmasını takiben:
Emilim:
Oral uygulamadan sonra dozun yarısı emilmiştir. Saflaştırılmış mikronize flavonoid
fraksiyonu, ince bağırsakta flora tarafından emilimden önce hızlıca dönüştürülmüştür.
5Dağılım:
İnsanlarda diosminin serumda bağlanması albumin ile sınırlı olup orta düzeydedir (~60%) ve
doza bağımlı değildir. Bununla beraber hayvanlarda yapılmış olan farmakokinetik çalışmalar,
diosmin ve diosmetin ve/veya işaretlenmiş metabolitlerinin organizma boyunca dağıldığını
göstermiştir.
Biyotransformasyon:
Ürünün hızla metabolize olduğu ve bu hususun idrarda fenol asitleri varlığı ile belirlendiği
ortaya konmuştur.
Eliminasyon:
Başlıca eliminasyonu feçes yoluyla gerçekleşir. Uygulanan dozun %14’ü idrar yoluyla atılır.
Eliminasyon yarılanma ömrü 11 saattir.
Doğrusallık/doğrusal olmayan durum:
Diosmin ve hesperidinin doğrusal veya doğrusal olmayan farmakokinetiği ile ilgili yeterli veri
mevcut değildir.
5.3. Klinik öncesi güvenlilik verileri
Tekrarlanan doz toksisite, genotoksisite ve üreme fonksiyonu toksisite çalışmalarından elde
edilen konvansiyonel klinik dışı çalışma verileri insanlarda herhangi bir spesifik riski
göstermemektedir.
− Diosmin ve hesperidin kombinasyonunun sıçan ve farelerde 3000 mg/kg ve maymunlarda
4500 mg/kg dozunda tek doz ile uygulanması sonucu hiçbir letal veya toksik etki
görülmemiştir.
− Diosmin ve hesperidin kombinasyonunun farmasötik formu sıçanlar tarafından iyi tolere
edilmiştir.
− 13 ve 26 hafta süre ile sıçanlara uygulanan tekrarlanmış uygulamalarda veya 26 hafta süre
ile maymunlara 600 mg/kg/gün dozlarına kadar uygulandığı takdirde hiçbir toksik etki
görülmemiştir.
− Diosmin ve hesperidin kombinasyonunun sıçanlara ve tavşanlara 625 mg/kg/gün dozuna
kadar uygulanması sonucu üretim fonksiyonları bozulmamıştır.
− Diosmin ve hesperidin kombinasyonunun hiçbir genetik toksisitesi bulunmamaktadır.
66. FARMASÖTİK ÖZELLİKLER
6.1. Yardımcı maddelerin listesi
Polivinilprolidon
Kroskarmelloz sodyum
Magnezyum stearat
Mikrokristalin selüloz pH 102
6.2. Geçimsizlikler
Yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
MELİMİN, Alu-şeffaf PVC blister ambalaj içerisinde 30 ve 60 tablet olarak karton kutuda
sunulur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2022/506
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 08.09.2022
Ruhsat yenileme tarihi:
10. KÜB’ÜN YENİLENME TARİHİ
7