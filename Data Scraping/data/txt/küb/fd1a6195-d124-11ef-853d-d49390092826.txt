KISA ÜRÜN BİLGİSİ
1. BEŞERİ TIBBİ ÜRÜNÜN ADI
VERACOMB® MR 180/2 mg kapsül
2. KALİTATİF VE KANTİTATİF BİLEŞİM
Etkin maddeler:
Verapamil hidroklorür 180 mg
Trandolapril 2 mg
Yardımcı maddeler:
Laktoz monohidrat DC 25 mg
Yardımcı maddeler için 6.1’e bakınız.
3. FARMASÖTİK FORM
MR Kapsül
Renksiz şeffaf gövde, kırmızı renkli şeffaf kapak içinde beyaz renkli toz karışımı ve beyaz renkli
2 adet tablet.
4. KLİNİK ÖZELLİKLER
4.1. Terapötik endikasyonlar
VERACOMB MR kapsül hipertansiyon tedavisinde endikedir. Monoterapinin yeterli olmadığı
durumlarda kombinasyon tedavisi olarak kullanılabilir (Bkz. Bölüm 4.3, 4.4, 4.5 ve 5.1).
4.2. Pozoloji ve uygulama şekli
Yetişkinler:
VERACOMB MR kapsül, tek başına ya da diğer antihipertansif ajanlarla kombine olarak
kullanılabilir (Bkz. Bölüm 4.3, 4.4, 4.5 ve 5.1).
Pozoloji
Önerilen doz, günde bir kez, sabahları kahvaltıdan önce, kahvaltıyla birlikte ya da kahvaltıdan
sonra alınan bir VERACOMB MR kapsüldür.
Uygulama sıklığı ve süresi
Günde bir kez. Hipertansiyon kronik bir hastalık olduğu için, VERACOMB MR genellikle uzun
süreler reçete edilen bir ilaçtır ve kullanım süresi tedavi eden doktorun görüşüne bağlıdır.
Uygulama şekli:
VERACOMB MR kapsül bütün olarak bir bardak su ile çiğnenmeden yutulmalıdır.
1Özel popülasyonlara ilişkin ek bilgiler:
Böbrek yetmezliği:
Böbrek bozukluğu olan hastalarda doz uyarlaması önerilmektedir. Orta dereceli renal bozukluğu
olan hastalarda böbrek fonksiyonları izlenmelidir. Şiddetli böbrek yetmezliğinde ise
kontrendikedir (Bkz. Bölüm 4.3, 4.4).
Karaciğer yetmezliği:
Karaciğer yetmezliği olan hastalarda daha düşük dozlar gündeme getirilmelidir. Karaciğer
bozukluğu olan hastalarda özel bir dikkat ve yakından gözlem gereklidir. Ağır karaciğer
bozukluğunda kullanılması önerilmemektedir ve karaciğer sirozu ile birlikte asidi olan hastalarda
kontrendikedir (Bkz. Bölüm 4.3, 4.4).
Pediyatrik popülasyon:
Verapamil/trandolapril kombinasyonu çocuklarda ve adolesanlarda (ergenlerde) (<18 yaş)
kontrendikedir.
Geriyatrik popülasyon:
Verapamil/trandolapril kombinasyonu sadece kısıtlı sayıda yaşlı hipertansif hasta üzerinde
incelenmiştir.
Farmakokinetik veriler verapamil/trandolapril kombinasyonunun sistemik yararlanımının, genç
hipertansiflere kıyasla yaşlılarda daha yüksek olduğunu göstermektedir. Bazı yaşlı hastalarda kan
basıncını azaltıcı etki diğerlerindekinden daha güçlü olabilir. Tedavi başlangıcında böbrek
fonksiyonlarının değerlendirilmesi önerilmektedir (Bkz. Bölüm 4.4).
4.3. Kontrendikasyonlar
VERACOMB MR kapsül kullanımı aşağıdaki durumlarda kontrendikedir:
 Trandolapril ya da herhangi başka bir ADE inhibitörü ve/veya verapamile karşı, ayrıca ilacın
içinde bulunan yardımcı maddelere karşı bilinen aşırı duyarlılık,
 Daha önce bir ADE inhibitör tedavisiyle ilişkili anjiyonörotik ödem öyküsü,
 Herediter/idiyopatik anjiyonörotik ödem,
 Kardiyojenik şok,
 Yakın geçmişte komplikasyonlu miyokard enfarktüsü,
 Pacemaker olmaksızın ikinci ya da üçüncü derece AV blok,
 SA blok,
 Pacemaker olmaksızın hasta sinüs sendromu,
 Konjestif kalp yetmezliği,
 Atrium ve ventriküller arası bir aksesuar iletim yolu ile ilişkili atriyal fibrilasyon/flatter (örn.
Wolff-Parkinson-White sendromu, Lown-Ganong-Levine sendromu),
 Ivabradin ile kombinasyon,
 Ağır böbrek bozukluğu (kreatinin klirensi < 30 mL/dk),
2 Diyaliz,
 Karaciğer sirozu ile birlikte asit,
 Aort ya da mitral stenozu, obstrüktif hipertrofik kardiyomiyopati,
 Primer aldosteronizm,
 Gebelik,
 Çocuklarda ve adolesanlarda kullanım (< 18 yaş),
 IV beta adrenoreseptör antagonistler ile eş zamanlı kullanımı (yoğun bakım ünitesi hariç),
 VERACOMB MR ile aliskiren içeren ilaçların birlikte kullanımı, diyabetes mellitus veya
böbrek yetmezliği (GFR<60 ml/dak/1,73 m2) olan hastalarda kontrendikedir (Bkz. Bölüm 4.5
ve 5.1).
4.4. Özel kullanım uyarıları ve önlemleri
Semptomatik hipotansiyon:
VERACOMB MR, belirli koşullar altında zaman zaman semptomatik hipotansiyona yol açabilir.
Bu risk uyarılmış bir renin-anjiyotensin-aldosteron sistemine sahip (örn. diüretik kullanımı,
düşük sodyumlu diyet, diyaliz, diyare veya kusmaya bağlı hacim ya da tuz eksikliği; sol ventrikül
fonksiyonlarında azalma, renovasküler hipertansiyon) olan hastalarda yüksektir.
Bu gibi hastalarda öncelikle hacim ya da tuz eksikliğinin düzeltilmesi gerekir ve tedavi tercihen
bir hastane ortamında başlatılmalıdır. Titrasyon sırasında hipotansiyon geçiren hastalar sırt üstü
yatırılmalıdır; bu gibi hastalarda oral sıvı desteği ya da intravenöz fizyolojik serum
uygulamasıyla hacim genişletilmesine gerek duyulabilir. Kan hacmi ve basıncı etkili bir şekilde
düzeltildikten sonra VERACOMB MR tedavisine genellikle devam edilebilir.
İskemik kalp hastalığı ya da serebrovasküler hastalığı olan hastalarda da kan basıncında aşırı
düşüş miyokard enfarktüsü ya da serebrovasküler olaya yol açabileceğinden, tedaviye başlarken
ve doz ayarlaması yapılırken yakın takip gerekir.
Kalp yetmezliği:
Önceden kalp yetmezliği episodu geçirmiş hastalarda VERACOMB MR ile tedaviye
başlanmadan önce ejeksiyon fraksiyonu %35’in üzerinde olmalıdır ve kalp yetmezliğinin tedavisi
uygun biçimde sürdürülmelidir.
Böbrek fonksiyon bozukluğu:
Orta derecede ve şiddetli renal bozukluğu olan hastalarda böbrek fonksiyonları düzenli olarak
izlenmelidir (Bkz. Bölüm 4.3).
VERACOMB MR renal disfonksiyonlu hastalarda hiperkalemi oluşturabilir.
Özellikle önceden beri böbrek fonksiyon bozukluğu ya da konjestif kalp yetmezliği olan
hastaların böbrek fonksiyonlarında akut kötüleşme (akut böbrek yetmezliği) ortaya çıkabilir.
3Verapamil hemodiyaliz ile uzaklaştırılamaz.
Renovasküler hipertansiyon:
Sekonder hipertansiyon ve özellikle renovasküler hipertansiyonda VERACOMB MR ile deneyim
yeterli değildir. Sonuç olarak VERACOMB MR bu hastalarda kullanılmamalıdır. Önceden tek ya
da çift taraflı renal arter stenozu olan ve ADE inhibitörleri ile tedavi edilmiş bazı hastalarda
kanda üre ve serumda kreatinin yükselmesi gözlenmiştir ve bunlar tedavi kesildikten sonra
genellikle düzelmiştir. Bu, özellikle böbrek yetmezliği olan hastalarda olması muhtemeldir. Eğer,
renovasküler hipertansiyon belirtisi de bulunuyorsa, hipotansiyon ve böbrek yetmezliği riskinde
ciddi artış bulunmaktadır.
Proteinüri:
Özellikle böbrek fonksiyon bozukluğu olan veya göreceli olarak yüksek dozlarda ADE
inhibitörleri almakta olan hastalarda proteinüri ortaya çıkabilir.
Diyabetik hastalar:
Oral kan glukozu düşürücü ilaçlar ya da insülin kullanan diyabetik hastalarda glisemik kontrol
düzeyi ADE inhibitörü tedavisinin ilk ayı boyunca yakından izlenmelidir (Bkz. Bölüm 4.5).
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual blokajına
yol açtığından ADE-inhibitörleri, anjiyotensin II reseptör blokerleri ya da aliskirenin birlikte
kullanılması önerilmez (Bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı ve
böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör blokerleri
birlikte kullanılmamalıdır.
Ağır karaciğer fonksiyon bozukluğu:
Bu hastalarda yeterli terapötik deneyim bulunmaması nedeniyle, VERACOMB MR kullanılması
önerilemez. VERACOMB MR karaciğer sirozu ile birlikte asidi olan hastalarda kontrendikedir
(Bkz. Bölüm 4.3). Çok seyrek olarak ADE inhibitörleri tedavisi kolestatik sarılık ya da hepatit ile
başlayıp hızla yaygın nekroz ve bazen ölüme yol açan bir sendrom ile ilişkili bulunmuştur. Bu
sendromun mekanizması bilinmemektedir. VERACOMB MR kullanan hastalarda sarılık ya da
karaciğer enzimlerinde belirgin yükselme saptanırsa tedavi kesilmeli ve tıbbi değerlendirme
yapılmalıdır.
4Anjiyonörotik ödem:
ADE inhibitörleri (örn. trandolapril gibi) ender olarak, yüz, ekstremiteler, dil, glottis ve/veya
larinksin şişmesini içeren anjiyonörotik ödeme neden olabilir. Anjiyonörotik ödem geçirmekte
olan hastalarda trandolapril tedavisi derhal durdurulmalı ve bu hastalar ödem geçinceye kadar
izlenmelidir.
Yüz ile sınırlı anjiyonörotik ödem sıklıkla kendiliğinden iyileşir. Sadece yüzü değil ama aynı
zamanda glottisi de tutan ödem, havayolu obstrüksiyonu riski nedeniyle, hayatı tehdit edici
nitelikte olabilir.
Siyah olmayan hastalara kıyasla, ADE inhibitörleriyle tedavi edilen siyah hastalarda daha yüksek
bir anjiyoödem sıklığı bildirilmiştir.
Dil, glottis ya da larinksi tutan anjiyonörotik ödem tablosu, diğer uygun terapötik önlemler ile
birlikte, 0,3-0,5 ml epinefrin çözeltisinin (1:1000) subkütan yoldan derhal uygulanmasını
gerektirir.
İdiyopatik anjiyonörotik ödem öyküsü olan hastalarda dikkatli olunmalıdır ve anjiyonörotik ödem
bir ADE inhibitörüne karşı advers reaksiyon olarak gelişmiş ise VERACOMB MR
kontrendikedir (Bkz. Bölüm 4.3).
İntestinal anjiyoödem:
ADE inhibitörleri ile tedavi edilen hastalarda ayrıca intestinal anjiyoödem bildirilmiştir.
Trandolapril kullanırken karın ağrısı yaşayan (bulantı veya kusma olsun olmasın) hastalarda bu
durum dikkate alınmalıdır.
Nötropeni/Agranülositoz:
Nötropeni riski doz ve tip ile ilişkili gibi görünmektedir ve hastanın klinik durumuna bağlıdır.
Komplikasyonsuz hastalarda ender olarak görülür, ama belli bir derecede böbrek bozukluğu olan,
ve özellikle böbrek bozukluğu örneğin sistemik lupus eritematozus, skleroderma gibi kollajen
vasküler hastalıklar ile ilişkili olan, ayrıca immünosupresif ajanlar ile tedavi gören hastalarda
ortaya çıkabilir. ADE inhibitörü tedavisine son verildikten sonra geri dönüşümlüdür.
Öksürük:
ADE inhibitörleriyle tedavi sırasında prodüktif olmayan, kuru bir öksürük ortaya çıkabilir; ilaç
bırakıldıktan sonra kaybolur.
Hiperkalemi:
ADE inhibitörleriyle tedavi sırasında, özellikle böbrek yetmezliği ve/veya kalp yetmezliği
varlığında, hiperkalemi ortaya çıkabilir. Potasyum destek preparatları ya da potasyum tutucu
diüretikler, plazma potasyumunda belirgin artışlara yol açabilecekleri için, genel olarak
5önerilmemektedir. Sözü edilen ajanların birlikte kullanımı uygun görülüyorsa, serum potasyumu
sık aralarla izlenerek kullanılmalıdır.
Yaşlılar:
Verapamil hidroklorür / trandolapril kombinasyonu sadece kısıtlı sayıda yaşlı hipertansif hasta
üzerinde incelenmiştir.
Farmakokinetik veriler verapamil hidroklorür ve trandolapril kombinasyonu sistemik
yararlanımının, genç hipertansiflere kıyasla yaşlılarda daha yüksek olduğunu göstermektedir.
Bazı yaşlı hastalarda kan basıncını azaltıcı etki diğerlerindekinden daha güçlü olabilir. Tedavi
başlangıcında böbrek fonksiyonlarının değerlendirilmesi önerilmektedir.
Cerrahi hastaları:
Genel anestezi gerektiren majör cerrahi geçirecek hastalarda, ADE inhibitörleri hipotansiyon
oluşturabilir; bu durum plazma hacim genişleticiler ile düzeltilebilir.
Bradikardi:
Pazarlama sonrası dönemde verapamil/trandolapril kombinasyonunun kullanımı ile
ilişkilendirilen bradikardi ve AV blok vakaları bildirilmiştir. Bu advers etkiler, ürünün
içeriğinde yer alan verapamilin sinüs düğümü ve AV iletimi üzerine olan baskılayıcı etkisi
ile açıklanmaktadır. Bu nedenle VERACOMB MR, “Hasta sinüs sendromu” ve AV ileti
bozukluğu olan hastalarda kullanılmamalıdır (Bkz. Bölüm 4.3). Hastalar, VERACOMB
MR verilmeden önce bu yönlerden tekrar değerlendirilmeli ve eşzamanlı olarak kullanılan
ilaçlar bakımından sorgulanmalıdır. VERACOMB MR, beta-adrenerjik bloke edici
ajanlar, dijitalis ve diğer AV iletimi ve sinüs düğümünü baskılayan ilaçlar ile birlikte
yalnızca kombinasyon tedavisini gerektiren endikasyonlarda dikkatle kullanılmalı ve
hastalar bradikardi ve AV blok gelişimi açısından takip edilmelidir.
Nöromusküler iletiyi etkileyen hastalıklar:
VERACOMB MR nöromusküler iletiyi etkileyen hastalıkları (miyastenia gravis, Lambert-Eaton
sendromu, ilerlemiş Duchenne musküler distrofisi) olan kişilerde dikkatle kullanılmalıdır.
Desensitizasyon:
ADE inhibitör tedavisi almakta olan ve yanı sıra hayvan zehirlerine karşı desensitizasyon
uygulanan hastalarda anafilaktoid reaksiyonlar (bazı durumlarda hayatı tehdit edici) gelişebilir.
LDL aferezi:
LDL aferezindeki hastalar aynı zamanda ADE inhibitörleri de aldıklarında hayatı tehdit edici
anafilaktoid reaksiyonlar kaydedilmiştir.
Hastalarda yapılacak değerlendirmeler, tedavi başlatılmadan önce ve tedavi sırasında böbrek
fonksiyonu incelemelerini de içermelidir.
6VERACOMB MR’a karşı alınan terapötik yanıtın değerlendirilmesine yönelik kan basıncı
okumaları her zaman için bir sonraki dozdan önce yapılmalıdır.
Lityum:
Lityum ve VERACOMB MR kombinasyonu önerilmemektedir (Bkz. Bölüm 4.5).
Digoksin:
Digoksin ve verapamilin eşzamanlı kullanımının digoksin plazma konsantrasyonunda
yükselmeye yol açtığı bildirilmiştir (Bkz. Bölüm 4.5). Gerekirse digoksin dozu düşürülmelidir.
HMG-CoA-redüktaz inhibitörleri (“Statinler”):
Eşzamanlı verapamil ve yüksek doz simvastatin uygulamasında miyopati/rabdomiyoliz riskinde
artış bildirilmiştir. Simvastatin (CYP3A4 ile metabolize olan atorvastatin ve lovastatin gibi diğer
statinler) dozu uygun biçimde ayarlanmalıdır (Bkz. Bölüm 4.5).
Gebelik:
ADE inhibitörlerine gebelik sırasında başlanmamalıdır. ADE inhibitörü tedavisine devam
edilmesi çok gerekli görülmedikçe gebelik planlayan hastalarda tedavi, gebelikte güvenlilik
profili saptanmış olan alternatif tedavilerle ya da tedaviyle değiştirilmelidir.
Gebelik tanısı konulduğunda ADE inhibitörü tedavisi hemen kesilmeli ve uygun olan alternatif
tedavi başlanmalıdır (Bkz. Bölüm 4.3 ve 4.6).
Laktasyon:
Emziren kadınlarda VERACOMB MR kullanımı önerilmez (Bkz. Bölüm 4.6).
Laktoz
VERACOMB MR kapsül laktoz içermektedir. Nadir kalıtımsal galaktoz intoleransı
(dayanıksızlık), Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Farmakodinamik veya farmakokinetik etkileşim sonucunda ya da her ikisinin sonucunda diğer
ilaçlarla etkileşim ortaya çıkabilir. Hem farmakodinamik hem de farmakokinetik etkileşim söz
konusu olduğunda ilgili bölümde çapraz referans verilmektedir.
Önerilmeyen kombinasyonlar:
Potasyum tutucu diüretikler ya da potasyum destek preparatları:
ADE inhibitörleri diüretiklerin indüklediği potasyum kaybını azaltırlar. Potasyum tutucu
diüretikler örneğin, spironolakton, triamteren ya da amilorid, potasyum destek preparatları veya
potasyum içeren tuz ikame preparatları, özellikle de böbrek fonksiyon bozukluğu varlığında,
7serum potasyumunda anlamlı artışlara yol açabilir. Hipokalemi varlığı kanıtlandığı için kombine
kullanım gerekli ise, bunlar dikkatle ve serum potasyumu sık aralıklarla izlenerek kullanılmalıdır.
Anjiyotensin II-reseptör-antagonistleri veya aliskiren:
Klinik çalışma verileri, renin-anjiyotensin-aldosteron sisteminin (RAAS), ADE inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RAAS-etkili ajanın kullanımına kıyasla daha yüksek sıklıkta hipotansiyon, hiperkalemi ve böbrek
fonksiyonunda azalma (akut böbrek yetmezliği dahil) gibi advers olaylarla ilişkili olduğunu
göstermiştir (Bkz. Bölüm 4.3, 4.4 ve 5.1).
Dantrolen:
Verapamil ve dantrolenin eşzamanlı kullanımı önerilmez.
İvabradin: Eşzamanlı ivabradin kullanımı kontrendikedir; verapamil ivabradinin kalp atımı
düşürücü etkisini artırır (Bkz. Bölüm 4.3).
Lityum:
Verapamil ile eşzamanlı kullanıldığında lityumun etkisinin hem arttığına hem de azaldığına
ilişkin bildirimler mevcuttur. Lityumun eşzamanlı olarak ADE inhibitörleri ile kullanımı lityum
atılımını azaltabilir. Serum lityum düzeyi düzenli olarak izlenmelidir (Bkz. Bölüm 4.4).
İntravenöz beta blokerler:
VERACOMB MR ile eşzamanlı kullanılmamalıdır (Bkz. Bölüm 4.3). Verapamil ve beta bloker
kombinasyonu güçlü bir AV ileti bozukluğuna yol açabilir; bazı olgularda şiddetli bradikardi ve
ciddi kardiyodepresyon gelişebilir.
Kolşisin:
Kolşisin CYP3A ve effluks taşıyıcısı P-glikoprotein (P-gp) için bir substrattır. Verapamilin
CYP3A ve P-gp inhibisyonu yaptığı bilinmektedir. Verapamil ve kolşisin eşzamanlı
kullanıldığında verapamil tarafından P-gp ve/veya CYP3A inhibisyonu kolşisin maruziyetinde
artışa yol açabilir. Birlikte kullanımı önerilmez.
Altın:
Nitritoid reaksiyonlar (semptomları yüzde kızarma, bulantı, kusma ve hipotansiyondur),
enjeksiyonluk altın (sodyum aurotiomalat) ve VERACOMB MR dahil ADE inhibitörleri ile
eşzamanlı tedavi edilen hastalarda seyrek olarak bildirilmiştir.
Kullanım Sırasındaki Önlemler:
Antihipertansif ajanlar:
VERACOMB MR’ın hipotansif etkisinde artış (Bkz. Verapamil ile farmakokinetik etkileşimler).
8Diüretikler:
Diüretik almakta olan hastalar ve özellikle hacim ve/veya tuz tükenmişliği gösterenler, bir ADE
inhibitörü ile tedavi başlatıldıktan sonra kan basınçlarında aşırı bir azalma gösterebilirler.
Hipotansif etkilerin ortaya çıkma olasılığı diüretiğe son verilerek, doz uygulanmadan önce alınan
sıvı hacmi ya da tuz artırılarak ve tedavi düşük dozlarda başlatılarak azaltılabilir. Daha sonraki
doz artırımları dikkatle yapılmalıdır.
Anestezik ilaçlar:
VERACOMB MR belirli anestezik ilaçların hipotansif etkilerini artırabilir.
Narkotik ilaçlar/antipsikotikler:
Ortostatik hipotansiyon ortaya çıkabilir.
Trankilizanlar/antidepresan ajanlar:
Bütün antihipertansif ilaçlarla olduğu gibi, VERACOMB MR ile majör trankilizanlar ya da
imipramin içeren antidepresan ilaçlar kombine edildiğinde, ortostatik hipotansiyon riski
artmaktadır (Bkz. Verapamil ile farmakokinetik etkileşimler).
Allopurinol, sitostatik ya da immünosupresif ajanlar, sistemik kortikosteroidler veya
prokainamid:
ADE inhibitörleriyle eşzamanlı uygulama, lökopeni riskinde artmaya yol açabilir (Bkz.
Verapamil ile farmakokinetik etkileşimler).
Kardiyodepresif ilaçlar:
VERACOMB MR’ın içeriğinde bulunan Verapamil ile birlikte kardiyo-depresif ilaçların,
başka bir deyişle kalpte impuls oluşumu ve iletimini inhibe eden ilaçlar ve negatif inotropik
etkisi olan ilaçlar (örn. beta-adrenerjik bloke edici ajanlar, antiaritmik ilaçlar, inhalasyon
anestetikleri)’ın kullanımı, ileri bradikardi ve AV blok gibi ciddi istenmeyen yan etkilere ya
da kardiyak rezervi sınırda olan hastalarda kalp yetmezliğinin ortaya çıkmasıyla da
ağırlaşmasına neden olabilir.
Kinidin:
Kinidin ve oral verapamilin hipertrofik (obstrüktif) kardiyomiyopatili hastalarda birlikte
kullanımı, olguların küçük bir kısmında hipotansiyon ve pulmoner ödem ile sonuçlanmıştır
(Bkz. Verapamil ile farmakokinetik etkileşimler).
Digoksin ve digitoksin:
Digoksin ve verapamilin eşzamanlı kullanımında digoksin düzeyinde %50-75 artış
bildirilmiştir. Sonuç olarak, verapamil ile eşzamanlı kullanımda digoksin ve digitoksin dozu
azaltılmalıdır. Verapamilin digitoksinin toplam vücut klirensi ve eksternal klirensini
sırasıyla %27 ve %29 azalttığı da gösterilmiştir (Bkz. Verapamil ile farmakokinetik
etkileşimler).
9Kas gevşeticiler:
Kas gevşeticilerin etkisi artabilir.
Dikkate Alınması Gereken Noktalar:
Non-steroid antiinflamatuvar ilaçlar (NSAİİ’ler):
Tüm antihipertansif ilaçlarla olduğu gibi, NSAİİ’ler (ağrı gidermek için antiinflamatuvar olarak
kullanılan yüksek doz salisilik asit dahil) trandolaprilin antihipertansif etkisini azaltabilir.
Trandolapril ile tedavi edilen bir hastada bir NSAİİ eklendiğinde ya da kesildiğinde kan basıncı
yakından izlenmelidir. Ayrıca NSAİİ’ler ve ADE inhibitörlerinin böbrek fonksiyonu azaldığında
serum potasyum düzeyi artışına aditif etki gösterdiği de bildirilmiştir. Bu etkiler ilke olarak geri
dönüşlüdür ve özellikle böbrek fonksiyonu bozuk hastalarda ortaya çıkabilir.
Düşük dozda trombosit agregasyon inhibitörü olarak kullanımı dışında asetilsalisilik asit dahil
olmak üzere NSAİİ’lerin kalp yetmezliği olan hastalarda kullanımından kaçınılmalıdır.
Asetilsalisilik asit ile verapamilin eşzamanlı kullanımı asetilsalisilik asidin yan etki profilini
artırabilir (kanama riski artabilir).
Antasitler:
ADE inhibitörlerinin biyoyararlanımı azalabilir.
Sempatomimetikler:
ADE inhibitörlerinin antihipertansif etkisi azalabilir; istenen etkinin sağlandığından emin
olunması için hasta yakından izlenmelidir.
Alkol:
VERACOMB MR’ın hipotansif etkisi artar.
Antidiyabetikler:
Bazı olgularda, özellikle tedavinin başında kan glukozunun fazla düşmesi nedeniyle antidiyabetik
ilaç ya da VERACOMB MR’ın dozunun ayarlanması gerekebilir (Bkz. Bölüm 4.4).
Verapamil ile farmakokinetik etkileşimler
İn vitro metabolik çalışmalar verapamilin sitokrom P450 CYP3A4, CYP1A2, CYP2C8, CYP2C9
ve CYP2C18 ile metabolize olduğunu göstermiştir. Verapamil bilinen bir CYP3A4 enzimleri ve
P-gp inhibitörüdür. CYP3A4 inhibitörleri ile plazma verapamil düzeyi artışına yol açan klinik
olarak anlamlı etkileşimler bildirilmiştir. CYP3A4 indükleyicileri de plazma verapamil
düzeyinde düşüşe yol açmıştır. Bu nedenle hastalar ilaç etkileşimleri açısından izlenmelidir. Bu
etkileşimlere örnekler aşağıdadır:
10(a) Verapamilin plazma konsantrasyonunu artırdığı ilaçlar:
 Almotriptan, buspiron, karbamazepin, siklosporin, digoksin, digitoksin, doksorubisin,
everolimus, gliburid (glibenklamid), imipramin, metoprolol, midazolam, prazosin,
propranolol, kinidin, sirolimus, takrolimus, terazosin ve teofilin; bu ilaçların toksisite riski
artar. Uygun olduğunda, doz ayarlaması veya plazma konsantrasyonlarında ek izleme
düşünülmelidir.
 HMG- CoA Redüktaz inhibitörleri: Verapamil ile eşzamanlı kullanıldığında simvastatinin
(CYP3A4 ile metabolize olur) serum düzeyinde artış bildirilmiştir. Verapamil ile yüksek
doz simvastatin kullanımının miyopati/rabdomiyoliz riskinde artışa yol açtığı bildirilmiştir.
Simvastatin (CYP3A4 ile metabolize olan atorvastatin ve lovastatin gibi diğer statinler)
dozu uygun biçimde ayarlanmalıdır.
(b) Verapamilin plazma konsantrasyonunu artıran ilaçlar:
 Atorvastatin, simetidin, klaritromisin, eritromisin ve telitromisin.
 Greyfurt suyu verapamilin (VERACOMB MR bileşimindeki maddelerden biri) plazma
düzeyini artırabilir. Sonuç olarak greyfurt suyu VERACOMB MR ile birlikte
tüketilmemelidir.
(c) Verapamilin plazma konsantrasyonunu azaltan ilaçlar:
 Fenobarbital, fenitoin, rifampisin, sülfinpirazon ve St. John’s bitkisi
4.6. Gebelik ve laktasyon
Genel tavsiye
Gebelik Kategorisi: D
Gebelikte kullanımı kontrendikedir (Bkz. Bölüm 4.3).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır. Doktorlar çocuk doğurma potansiyeline sahip kadınlara
verapamil ve ADE inhibitörü reçete etmeden önce gerekli bilgileri vermelidir.
Gebelik dönemi
VERACOMB MR gerekli olmadıkça gebelik döneminde kullanılmamalıdır.
Gebeliğin ilk trimesterinde ADE inhibitörlerine maruziyetten kaynaklanan teratojenisite riskine
ilişkin epidemiyolojik kanıtlar henüz netlik kazanmamıştır; bununla birlikte küçük bir risk artışı
dışlanamaz. ADE inhibitörü tedavisine devam edilmesi çok gerekli görülmedikçe gebelik
planlayan hastalarda tedavi, gebelikte güvenlilik profili saptanmış olan alternatif tedavilere
değiştirilmelidir. Gebelik tanısı konulduğunda ADE inhibitörü tedavisi hemen kesilmeli ve uygun
olan alternatif tedavi başlanmalıdır.
11İkinci ve üçüncü trimesterde ADE inhibitörüne maruz kalınmasının insanda fetotoksisiteye
(böbrek fonksiyonunda azalma, oligohidramniyoz, kafatası kemikleşmesinde gecikme) ve
neonatal toksisiteye (böbrek yetmezliği, hipotansiyon, hiperkalemi) yol açtığı bilinmektedir (Bkz.
Bölüm 5.3). Gebeliğin ikinci trimesterinde bir ADE inhibitörü maruziyeti söz konusu olduğunda,
böbrek fonksiyonu ve kafatasının ultrason ile kontrol edilmesi önerilir. ADE inhibitörü kullanmış
anneden doğan bebek hipotansiyon açısından yakından izlenmelidir (Bkz. Bölüm 4.3 ve 4.4).
Verapamil, gebeliğin sonunda kullanıldığında kontraksiyonları inhibe eder. Farmakolojik
özellikleri sebebiyle fetal bradikardi ve hipotansiyon yok sayılamaz.
Laktasyon dönemi
Verapamil hidroklorür, küçük miktarlarda insan sütüne geçmektedir. Emzirme döneminde
trandolapril kullanımı ile ilgili bilgi bulunmamaktadır.
Emzirme döneminde (bilhassa da yeni doğan veya vaktinden önce doğan bebeklerin emzirilmesi
sırasında), VERACOMB MR kullanımı önerilmemektedir, daha iyi güvenlilik profillerine sahip
olduğu bilinen alternatif ilaçların kullanılması tercih edilmelidir.
4.7. Araç ve makine kullanımı üzerindeki etkiler
Araç ve makine kullanma becerisi üzerinde bir etkisi olmadığı saptanırken, VERACOMB MR
bitkinlik ve baş dönmesine sebep olabileceği için uyanıklığın azalması bütünüyle yok sayılamaz.
4.8. İstenmeyen etkiler
Verapamil/trandolapril kombinasyonu ile görülen advers ilaç reaksiyonları, ilacın bileşenleri ya
da ilişkili ilaç sınıfları için bilinenler ile uyumludur. En sık olarak bildirilen advers ilaç
reaksiyonları öksürük, baş ağrısı, konstipasyon, vertigo, baş dönmesi ve sıcak basması olmuştur
(aşağıdaki tabloya bakınız).
Spontan olarak bildirilen ya da klinik çalışmalarda gözlenen yan etkiler ve VERACOMB MR
için bildirilmemiş olmakla birlikte genel olarak ADE inhibitörleri ya da fenilalkilamin kalsiyum
kanal blokerleri ile ilişkilendirilen istenmeyen etkiler aşağıdaki tabloda yer almaktadır.
Advers ilaç reaksiyonları, her sistem-organ sınıfı içerisinde, belirtilen sıklık dereceleri
kullanılarak, sıklık derecesi başlıkları altında sıralanmıştır.
Sıklık dereceleri: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
12Sistem-Organ Sınıfı Sıklık Derecesi İstenmeyen Etki
Enfeksiyonlar ve Seyrek Herpes simpleks
enfestasyonlar Çok seyrek Bronşit
Bilinmiyor Üst solunum yolu enfeksiyonu, faranjit,
sinüzit*, rinit*, glossit*, idrar yolu
enfeksiyonu
Kan ve lenf sistemi Çok seyrek Lökopeni, pansitopeni, trombositopeni
hastalıkları Bilinmiyor Agranülositoz, hemoglobinde azalma*,
hematokritte azalma*, hemolitik anemi*1
Bağışıklık sistemi Yaygın olmayan Hipersensitivite
hastalıkları
Metabolizma ve Yaygın olmayan Hiperlipidemi
beslenme hastalıkları Seyrek Anoreksi
Bilinmiyor İştah artışı, hiperkalemi,
hiperkolesterolemi, hiperglisemi,
hiponatremi, hiperürisemi, gut, enzim
sapmaları
Psikiyatrik hastalıklar Çok seyrek Agresyon, anksiyete, depresyon, sinirlilik,
uykusuzluk
Bilinmiyor Uyku bozukluğu*, halüsinasyonlar, libido
azalması, konfüzyon*
Sinir sistemi Yaygın Baş dönmesi, baş ağrısı
hastalıkları Yaygın olmayan Tremor, sersemlik
Seyrek Senkop
Çok seyrek Serebral hemoraji, bilinç kaybı, denge
bozukluğu, hiperestezi, parestezi, disguzi
Bilinmiyor GİA (geçici iskemik atak)*,
serebrovasküler olay (CVA), miyoklonus,
migren, ekstrapiramidal bozukluk**8,
paralizi (tetraparezi)**6
Göz hastalıkları Çok seyrek Görme bozukluğu, bulanık görme
13Bilinmiyor Blefarit, konjunktival ödem, oftalmolojik
bozukluk
Kulak ve iç kulak Yaygın Vertigo
hastalıkları Bilinmiyor Tinnitus*
Kardiyak hastalıklar Yaygın Birinci derece AV blok
Yaygın olmayan Çarpıntı
Çok seyrek Anjina pektoris, bradikardi, taşikardi,
atriyal fibrilasyon, kalp yetmezliği,
kardiyak arrest
Bilinmiyor Miyokard enfarktüsü*2, ikinci ve üçüncü
derece AV blok, sinüs bradikardisi, sinüs
arresti, asistoli, aritmi*2, ventriküler
taşikardi, miyokardial iskemi, anormal
elektrokardiyogram
Vasküler hastalıklar Yaygın Hipotansiyon7, ortostatik hipotansiyon,
şok, al basması, sıcak basması
Çok seyrek Kan basıncında dalgalanma
Bilinmiyor Hipertansiyon, anjiyopati, periferik damar
hastalığı, variköz venler
Solunum, göğüs Yaygın Öksürük
bozuklukları ve Çok seyrek Astım, dispne, sinüslerde konjesyon
mediyastinal hastalıklar Bilinmiyor Bronkospazmlar*, üst solunum yolu
enfeksiyonu, üst solunum yolu konjesyonu,
prodüktif öksürük, larenjit, orofarengeal
ağrı, epistaksis, solunum hastalığı
Gastrointestinal Yaygın Konstipasyon
hastalıklar Yaygın olmayan Abdominal ağrı, diyare, gastrointestinal
bozukluklar, bulantı
Çok seyrek Ağız/boğaz kuruluğu, pankreatit, kusma
Bilinmiyor Abdominal semptomlar, hazımsızlık*,
gastrit, gaz, jinjiva hiperplazisi**5,
hematemez, ileus*, intestinal anjiyoödem*,
glossit*
Hepato-biliyer Yaygın olmayan Anormal karaciğer fonksiyon testleri
hastalıklar
Seyrek Hiperbilirubinemi
Çok seyrek Kolestaz, hepatit, sarılık
Bilinmiyor Kolestatik sarılık
14Deri ve deri altı doku Yaygın olmayan Döküntü, kaşıntı, yüzde ödem, hiperhidroz
hastalıkları Seyrek Alopesi, deri bozuklukları
Çok seyrek Anjiyoödem, eritema multiforme,
dermatit, psöriyazis, ürtiker
Bilinmiyor Stevens-Johnson sendromu, toksik
epidermal nekroliz*3, eritromelalji**,
purpura, egzama, akne, kuru deri
Kas-iskelet Çok seyrek Artralji, miyalji, müsküler zayıflık
bozuklukları, bağ doku Bilinmiyor Sırt ağrısı, ekstremite ağrısı, kemik ağrısı,
ve kemik hastalıkları osteoartrit, kas spazmları, miyastenia
gravis**8
Böbrek ve idrar yolu Yaygın olmayan Poliüri
hastalıkları Seyrek Azotemi
Çok seyrek Akut böbrek yetmezliği
Bilinmiyor Pollaküri
Üreme sistemi ve meme Çok seyrek Erektil disfonksiyon, jinekomasti
hastalıkları Bilinmiyor Galaktore**
Genel bozukluklar ve Yaygın olmayan Göğüs ağrısı
uygulama bölgesine
ilişkin hastalıklar Çok seyrek Ödem, periferik ödem, asteni, yorgunluk
Bilinmiyor Ateş, anormal duyu, kırgınlık
Araştırmalar Çok seyrek Alkali fosfataz artışı, transaminazlarda
artış, kan potasyumunda artış,
immünoglobulinlerde artış, gama-
glutamiltransferaz (GT) artışı, kan laktat
dehidrogenaz (LDH) artışı, lipaz artışı
Bilinmiyor Kanda kreatinin artışı*4, kanda üre artışı
*4, kanda prolaktin artışı**
* ADE inhibitörleri ADR sınıflandırmasını göstermektedir.
** Verapamil/trandolapril kombinasyonu ile ilgili olarak bildirilmemekle birlikte, genel olarak
fenilalkilamin kalsiyum blokerleri ile ilişkilendirilen yan etkileri göstermektedir.
1Hemolitik anemi glukoz-6-fosfat dehidrogenaz eksikliği olan hastalarda bildirilmiştir.
2ADE inhibitörleri ile ilişkili olarak hipotansiyon ile birlikte bireysel aritmi ve miyokardiyal
enfarktüs olguları bildirilmiştir.
3Toksik nekroliz gibi hipersensitiviteye ateş, miyalji, artralji, eozinofili ve/veya antinükleer
antikor artışı eşlik edebilir.
154Özellikle böbrek yetmezliği, kalp yetmezliği ve renovasküler hipertansiyon durumunda. Bununla
birlikte bu artışlar tedavi kesildiğinde geri dönüşlüdür.
5Uzun süreli tedavi sonrasında çok seyrek olarak görülür ve tedavi kesildikten sonra geri
dönüşlüdür.
6Verapamil ve kolşisin kombinasyonu ile ilişkili paralizi (tetraparezi) için pazarlama sonrası
bildirim bulunmamaktadır. Verapamil ve kolşisinin kombine kullanımı önerilmez (Bkz. Bölüm
4.5).
7Semptomatik ya da ciddi hipotansiyon ADE inhibitörleri tedavisine başlandıktan sonra nadiren
ortaya çıkmıştır. Bu durum esas olarak renin-anjiyotensin-aldosteron sistemi uyarılmış risk
gruplarında ortaya çıkar. Anjina pektoris ya da serebrovasküler hastalığı olup verapamil ile tedavi
edilen hastalarda hipotansiyon miyokard enfarktüsü ya da serebrovasküler olaya yol açabilir.
8Bazı olgularda ekstrapiramidal bozukluk (Parkinson hastalığı, koreoatetoz, distoni gibi) ortaya
çıkabilir. Bugüne kadarki deneyim bu semptomların ilaç kesildikten sonra kaybolduğunu
göstermiştir. Miyastenia gravis, miyastenik sendrom (Lambert-Eaton sendromu gibi) ve ileri
Duchenne muskuler distrofisine ilişkin bağımsız bildirimler mevcuttur.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Yapılan çalışmalarda kullanılan en yüksek doz 16 mg trandolapril olmuştur. Bu doz hiçbir
intolerans bulgu ya da belirtisine yol açmamıştır.
VERACOMB MR doz aşımı verapamil bileşenine bağlı olarak aşağıdaki belirti ve semptomları
gösterebilir: Hipotansiyon, bradikardi, AV blok, asistol ve negatif inotropi. Doz aşımı sonucu
ölümler görülmüştür.
VERACOMB MR doz aşımı ADE inhibitörü bileşenine bağlı olarak aşağıdaki belirti ve
semptomları gösterebilir: Şiddetli hipotansiyon, şok, stupor, bradikardi, elektrolit dengesizliği,
böbrek yetmezliği, hiperventilasyon, taşikardi, palpitasyon, baş dönmesi, anksiyete ve öksürük.
16Tedavi:
VERACOMB MR doz aşımı ardından tam intestinal lavaj yapılması düşünülmelidir. Verapamilin
gastrointestinal sistemden daha fazla emilmesini önlemek için gastrik lavaj, adsorban (aktif
karbon) ve laksatif uygulanmalıdır.
Şiddetli hipotansiyona (örn. şok) karşı yeterli plazma hacmi sağlanması ya da plazma replasmanı
ve dopamin, dobutamin ya da izoprenalin gibi ilaçlarla inotropik desteği içeren genel önlemler de
kullanılabilir.
VERACOMB MR doz aşımı tedavisi destekleyici olmalıdır. Parenteral kalsiyum uygulanması,
beta adrenerjik stimülasyon ve gastrointestinal irigasyon verapamil hidroklorür bileşeninin doz
aşımı tedavisinde kullanılır. Uzatılmış salımlı verapamilin emiliminin uzaması olasılığı nedeniyle
hastaların 48 saate kadar gözlenerek hastanede tutulması gerekebilir. Verapamil hidroklorür
hemodiyaliz ile uzaklaştırılamaz.
Trandolapril doz aşımı için önerilen tedavi intravenöz serum fizyolojik infüzyonudur.
Hipotansiyon gelişirse hasta şok pozisyonuna alınmalıdır. Mümkünse anjiyotensin II infüzyonu
ve/veya intravenöz katekolaminler uygulanabilir. İlaç yakın zamanda alınmışsa trandolapril
eliminasyonu önlemleri (örn. emezis, gastrik lavaj, adsorban ve sodyum sülfat uygulaması)
alınmalıdır. Trandolaprilin (ya da aktif metaboliti trandolaprilatın) hemodiyaliz ile
uzaklaştırılması konusunda bilgi bulunmamaktadır. Tedaviye dirençli bradikardide kalp pili ile
tedavi gereklidir. Yaşamsal belirtiler, serum elektrolit ve kreatinin konsantrasyonları sık
aralıklarla izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: ADE İnhibitörleri ve Kalsiyum Kanal Blokörleri \ Trandolapril ve
Verapamil
ATC kodu: C09BB10
VERACOMB MR, kalp-hızı düşürücü bir kalsiyum antagonisti olan verapamil ve ADE
(Anjiyotensin Dönüştürücü Enzim) inhibitörü trandolapril’in sabit bir kombinasyonudur.
Verapamil:
Verapamil’in farmakolojik aktivitesi, vasküler düz kas hücreleri ve kalpteki iletici ve kontraktil
hücrelerin membranlarındaki yavaş kanallar yoluyla kalsiyum iyonları girişinin inhibisyonuna
bağlıdır.
Verapamil’in etki mekanizması aşağıdaki sonuçları sağlar:
1. Arteriyel vazodilatasyon: Verapamil periferik arteriyolleri dilate ederek gerek dinlenme
durumunda gerekse belirli bir egzersiz düzeyinde, arteriyel basıncı düşürür. Total periferik
dirençteki (ön-yük) bu düşme miyokardın oksijen gereksinimini ve enerji tüketimini azaltır.
172. Miyokard kontraktilitesinde azalma: Verapamilin negatif inotropik aktivitesi, total periferik
dirençteki azalma ile kompanse edilebilir.
Kardiyak çıkış, önceden var olan sol ventriküler disfonksiyonlu hastalar dışında azalmaz.
Verapamil beta-adrenerjik reseptörleri bloke etmediği için, kalbin sempatik düzenlemesi ile
etkileşmez. Spastik bronşit ve benzeri tablolar, bu nedenle, verapamil için kontrendikasyon
oluşturmaz.
Trandolapril:
Trandolapril plazma renin-anjiyotensin-aldosteron sistemini (RAS) baskılar. Renin böbrekler
tarafından sentezlenerek dolaşıma verilen bir endojen enzimdir. Dolaşım içinde anjiyotensinojeni
göreceli olarak inaktif bir dekapeptid olan anjiyotensin I’e dönüştürür. Anjiyotensin I daha sonra,
bir peptidildipeptidaz olan anjiyotensin dönüştürücü enzim (ADE) tarafından anjiyotensin II’ye
dönüştürülür. Anjiyotensin II güçlü bir vazokonstriktördür; arteriyel vazokonstriksiyon ve kan
basıncı artışından, aynı zamanda adrenal bezin aldosteron salgılamak üzere uyarılmasından
sorumludur. ADE’nin inhibe edilmesi plazmada anjiyotensin II miktarının azalması, bu ise
vazopressör aktivitede azalma ve azalmış aldosteron salgılaması ile sonuçlanır. Aldosteron
salgılamasındaki azalma küçük olmakla birlikte, sodyum ve sıvı kaybının yanı sıra serum
potasyum konsantrasyonlarında küçük artışlar ortaya çıkabilir. Anjiyotensin II’nin renin
salgılanması üzerindeki negatif geri-bildiriminin kesilmesi, plazma renin aktivitesinde artış ile
sonuçlanır.
Dönüştürücü enzimin başka bir fonksiyonu, güçlü bir vazodilatör kinin peptidi olan bradikinini
inaktif metabolitlerine parçalamaktır. Bu nedenle ADE inhibisyonu, dolaşımdaki ve lokal
kallikrein-kinin sisteminin aktivitesinde artış ile sonuçlanır; bu sistem prostaglandin sistemini
aktive ederek periferik vazodilatasyona katkıda bulunmaktadır. Bu mekanizmanın ADE
inhibitörlerinin hipotansif etkilerinde yer alması ve belirli yan etkilerinden sorumlu olması
muhtemeldir.
Hipertansiyonu olan hastalarda ADE inhibitörü uygulaması, kalp hızında telafi edici artışlar
olmaksızın, sırtüstü ve ayaktaki kan basınçlarında hemen hemen aynı boyutlarda bir azalma ile
sonuçlanır. Periferik arteriyel direnç azalmasının yanı sıra kalp debisi değişmez ya da artış
gösterir.
Renal kan akımında artış vardır ve glomerüler filtrasyon hızı genellikle değişmez.
Kan basıncında optimal azalmanın sağlanması, bazı hastalarda birkaç haftalık bir tedaviyi
gerektirebilir. Antihipertansif etkiler uzun dönemli tedavi sırasında sürdürülebilirdir. Tedaviye
aniden son verilmesi, kan basıncında hızlı bir yükselme ile birlikte değildir.
18Trandolapril’in antihipertansif etkisi dozdan sonraki bir saat içinde ortaya çıkar ve en az 24 saat
sürer, ama trandolapril sirkadiyen kan basıncı düzenini etkilemez.
Verapamil/trandolapril kombinasyonu:
Ne hayvan çalışmaları ne de sağlıklı gönüllülerde yapılan çalışmalarda verapamil ve trandolapril
arasında farmakokinetik ya da RAS etkileşimleri ortaya konulmuştur. Bu iki ilaçta gözlenen
sinerjik aktivite, bu nedenle, bütünleyici farmakokinetik aktivitelerine bağlıdır.
Klinik araştırmalarda verapamil/trandolapril kombinasyonu, yüksek kan basıncının
azaltılmasında tek başına kullanılan her iki ilaçtan daha etkili olmuştur. Uzun dönemli
araştırmalarda verapamil/trandolapril kombinasyonun güvenli olduğu ve iyi tolere edildiği
kanıtlanmıştır.
Hipertansiyon hastalarında destekleyici çalışmalar:
Koroner kalp hastalığı olan hipertansif hastalarda gözlenen etkiler:
Randomize, son noktası körlenmiş açık etiketli yayınlanmış bağımsız bir çalışma olan
Uluslararası Verapamil-SR-trandopril Çalışması (INternational VErapamil SR-trandolapril
Study: INVEST), verapamil SR temelli tedaviyi atenolol temelli bir tedavi ile karşılaştırarak
mortalite ve morbidite sonuçlarını değerlendirmiştir. Çalışmaya hipertansiyon ve koroner kalp
hastalığı olan 50 yaş ve üzerindeki 22.576 hasta katılmıştır. Her iki gruptaki hastalarda doz en
yüksek tolere edilebilen doza kadar çıkılabilmiş ve/veya hastalar çalışma ile ilişkili olmayan ek
antihipertansif tedavi almıştır. Trandolapril her iki grupta da böbrek bozukluğu, diyabet ya da
kalp yetmezliği olan her hastaya önerilmiştir. Ortalama izlem süresi 2,7 yıl olmuştur. Verapamil
temelli strateji hipertansiyon ve koroner kalp hastalığı olan hastalarda tüm nedenli mortalite,
miyokard enfarktüsü ya da inme önlenmesi açısından atenolol temelli stratejiye eşdeğer
bulunmuştur. İki yıllık kan basıncı izlemi her iki grupta da aynı bulunmuştur. Hastaların en az
%80’inde hedeflenen kan basıncının sağlanması için 2 ya da daha fazla ilaç gerekmiştir.
Trandolapril verapamil temelli stratejide hastaların %63’ünde ve atenolol temelli stratejide
hastaların %52’sinde kullanılmıştır.
Toplam INVEST popülasyonunun en az %70’inde hedeflenen kan basıncına (< 140/90 mm Hg)
ulaşılmıştır.
Diyabet ya da böbrek yetmezliği olan hastalar gibi yüksek riskli hastaların kontrol değerlerinden
daha düşük kan basıncı değerlerine ulaşması gerekmiştir. Toplam olarak az sayıda yan etki
bildirilmiş ve sıklık her iki tedavi stratejisi grubunda benzer bulunmuştur.
Diğer çalışmalar:
İki büyük randomize, kontrollü çalışmada (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE inhibitörünün bir anjiyotensin II reseptör blokeriyle kombine
kullanımı incelenmiştir.
19ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyredilen tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve diyabetik
nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate alındığında,
bu sonuçlar diğer ADE-inhibitörleri ve anjiiyotensin II reseptör blokerleri için de anlamlıdır.
Bu nedenle ADE-inhibitörleri ve anjiyotensin II reseptör blokerleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diyabetes using Cardiovascular and renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan tip
2 diyabetes mellitus hastalarında standart bir ADE-inhibitörü ya da bir anjiyotensin II reseptörü
blokeri tedavisine aliskiren eklenmesinin yararını test etmek için tasarlanan bir çalışma olmuştur.
Advers sonuç riskinde artış olması nedeniyle çalışma erken sonlandırılmıştır. Aliskiren grubunda,
plasebo grubuna kıyasla, kardiyovasküler ölüm ve inme vakalarının her ikisi de sayısal olarak
daha sık görülmüş ve ilgili advers olaylar ve ciddi advers olaylar (hiperkalemi, hipotansiyon ve
renal disfonksiyon) aliskiren grubunda plasebo grubuna göre daha sık bildirilmiştir.
5.2. Farmakokinetik özellikler
Genel özellikler
Verapamil:
Verapamil hidroklorür rasemik bir karışımdır; eşit oranda R ve S enantiomerleri içerir. Verapamil
yaygın biçimde metabolize edilir.
Emilim:
Ağız yoluyla uygulanan verapamil’in %90’dan fazlası emilir. Ortalama sistemik yararlanım,
yoğun hepatik ilk-geçiş etkisi nedeniyle %22 gibi düşüktür ve büyük değişkenlik gösterir (%10-
35). Tekrarlı uygulamalar sonrasında ortalama biyoyararlanım %30’a yükselebilir. Yiyeceklerin
verapamil biyoyararlanımı üzerinde etkisi yoktur.
Verapamil ve norverapamilin biyoyararlanımı gıdalardan anlamlı düzeyde etkilenmez.
Dağılım:
Verapamil vücut dokularına yaygın olarak dağılır ve sağlıklı gönüllülerde dağılım hacmi
1,8 – 6,8 L/kg’dır. Maksimum plazma düzeyine ortalama 4 saatte ulaşılır. Norverapamil için
maksimum plazma düzeyine yaklaşık 6 saatte ulaşılır. Günlük dozun tekrarlanması ardından
kararlı duruma 3 - 4 günde ulaşılır. Verapamilin plazma proteinlerine bağlanma oranı yaklaşık
%90’dır.
20Biyotransformasyon:
Sağlıklı kişilerde oral verapamil hidroklorür karaciğerde yaygın biçimde metabolize olur;
12 metabolit saptanmıştır ve çoğunun miktarı çok düşüktür. Temel metabolitler çeşitli N ve O
dealkilli verapamil ürünleridir. Köpeklerde yürütülen çalışmada gözlendiği gibi, bunlar içinde
yalnızca norverapamil farmakolojik etkiye sahiptir (original ürünün yaklaşık %20’si).
Eliminasyon:
Tekrarlanan uygulama sonrası eliminasyon yarı ömrü ortalama 8 saattir. İlacın %3-4’ü
böbreklerden değişmemiş olarak atılır. Metabolitlerin %70’i idrar ve %16’sı feçes ile atılır.
Toplam verapamil klirensi karaciğer kan akımı kadar yüksek olup 1 L/saat/kg’dır
(0,7- 1,3 L/saat/kg). İdrarda saptanan 12 metabolitten bir olan norverapamil verapamil
farmakolojik aktivitesinin %10-20’sine sahiptir. Dozun yaklaşık %6’sı norverapamil olarak
atılmaktadır. Kararlı durumda norverapamil düzeyi ve verapamil düzeyi birbirine yakındır.
Hastalardaki karakteristik özellikler
Böbrek yetmezliği:
Verapamil kinetiği böbrek fonksiyon bozukluğundan etkilenmez. Verapamil ve norverapamil
hemodiyaliz ile anlamlı düzeyde uzaklaştırılamaz.
Karaciğer yetmezliği:
Karaciğer sirozu olan hastalarda biyoyararlanım ve eliminasyon yarı ömrü artmıştır. Bununla
birlikte verapamil farmakokinetiği kompanze karaciğer bozukluğu olan hastalarda değişmez.
Verapamil eliminasyonu böbrek fonksiyonundan etkilenmez.
Geriyatrik popülasyon:
Hipertansiyon hastalarında yaş verapamil farmakokinetiğini etkileyebilir. Eliminasyon yarı ömrü
yaşlılarda uzayabilir. Verapamilin antihipertansif etkisi yaş ile ilişkili bulunmamıştır.
Pediyatrik popülasyon:
Pediyatrik hastalarda farmakokinetiğine ilişkin veriler sınırlıdır. İntravenöz uygulama ardından
verapamilin ortalama yarı ömrü 9,17 saat ve ortalama klirensi 30 L/saattir (70 kg bir yetişkinde
yaklaşık 70 L/saat). Oral uygulamada kararlı durum plazma konsantrasyonları pediyatrik
hastalarda yetişkinlere göre biraz daha düşüktür.
Trandolapril:
Emilim:
Oral yoldan uygulanan trandolapril hızla emilir. Absorpsiyonu %40-60 arasında ve yiyeceklerden
bağımsızdır. Doruk plazma konsantrasyonuna ulaşma süresi 30 dakika civarındadır.
21Dağılım:
Trandolapril hızla plazmadan uzaklaşır ve yarı ömrü bir saatten kısadır. Trandolaprilatın doruk
plazma konsantrasyonuna 4-6 saat sonra ulaşılır. Trandolaprilatın plazma proteinlerine bağlanma
oranı en az %80’dir.
Trandolaprilat büyük bir afinite ile anjiyotensin dönüştürücü enzime bağlanır ve bu doyurulabilir
bir süreçtir. Dolaşımdaki trandolaprilatın çoğu albumine doyurulamaz bir süreç ile bağlanır.
Sağlıklı gönüllülerde, genç/yaşlı hipertansif hastalarda tekrarlayan günde tek doz trandolapril
uygulaması ardından kararlı duruma yaklaşık 4 günde ulaşılır. Birikimden hesaplanan etkili yarı
ömrü 16 ve 24 saattir.
Biyotransformasyon:
Trandolapril plazmada hidroliz sonucu özgün bir anjiyotensin dönüştürücü enzim (ADE)
inhibitörü olan trandolaprilata dönüşür. Oluşan trandolaprilat miktarı gıda alımından bağımsızdır.
Eliminasyon:
Uygulanan trandolapril dozunun %10-15’i idrarla değişmemiş trandolaprilat olarak atılır.
Radyoaktif işaretli trandolaprilin oral yoldan uygulamasından sonra, radyoaktivitenin üçte biri
idrarda ve üçte ikisi feçeste saptanmıştır.
Trandolaprilatın renal klirensi, kreatinin klirensi ile doğrusal bir bağıntı gösterir.
Hastalardaki karakteristik özellikler
Böbrek yetmezliği:
Trandolaprilatın plazma konsantrasyonu, kreatinin klirensi ≤ 30 ml/dk olan hastalarda anlamlı
ölçüde yüksektir. Bununla birlikte kronik renal disfonksiyonlu hastalara tekrarlı uygulamalar
sonrasında, kararlı duruma, yine dört gün sonra ve böbrek fonksiyon bozukluğunun derecesinden
bağımsız olarak ulaşılır. Böbrek bozukluğu olan hastalarda doz uyarlaması önerilmektedir.
Karaciğer yetmezliği:
Trandolapril plazma konsantrasyonu karaciğer sirozu olan hastalarda sağlıklı gönüllülerde
olduğundan 10 kat daha yüksek olabilir. Trandolaprilatın plazma konsantrasyonu ve renal atılımı,
daha az boyutlarda olmakla birlikte, sirotik hastalarda da yükselir.
Trandolapril ve trandolaprilatın kinetik özellikleri kompanse hepatik disfonksiyonu olan
hastalarda değişiklik göstermez.
Karaciğer yetmezliği olan hastalarda daha düşük dozlar gündeme getirilmelidir.
Pediyatrik popülasyon:
Trandolapril farmakokinetiği 18 yaşın altındaki hastalarda incelenememiştir.
22Irk:
Değişik ırklardaki farmakokinetik farklılıklar araştırılmamıştır.
Verapamil/trandolapril kombinasyonu:
Verapamil ve trandolapril ya da trandolaprilat arasında bilinen bir kinetik etkileşim
bulunmadığından, bu iki ilacın tek-ajan kinetik parametreleri aynı zamanda kombinasyon ilacı
için de geçerlidir.
5.3. Klinik öncesi güvenlilik verileri
Hayvanlarda genel toksisite etkileri yalnızca, insanlardaki herhangi bir güvenlilik kaygısına ihmal
edilebilecek nitelik kazandıran, maksimum insan temasından yeterince yüksek temas
derecelerinde gözlenmiştir. Genotoksisite incelemelerinde insanlar için herhangi bir özel tehlike
açığa çıkarılmamıştır.
Hayvan çalışmalarında ADE inhibitörlerinin geç fetal gelişim üzerinde, fetal ölüm ve özellikle
kafatasında konjenital anomaliler ile sonuçlanan advers etki gösterme eğiliminde oldukları
gösterilmiştir.
Fetotoksisite, intrauterin gelişme geriliği ve patent ductus arteriosus da bildirilmiştir. Bu
anormalliklerin aktif bileşenlerin farmakolojik aktivitelerine bağlı olduğu düşünülmektedir; ADE
inhibitörüne bağlı gelişen oligohidramniyoz ile ilişkili olabilir. Anormallikler kısmen maternal
hipotansiyona bağlı iskemi ile fetal plasental kan akımı ve fetusun oksijen/besin alımında
azalmaya bağlı olabilir.
Trandolapril ya da verapamilin tümörojenik kapasitesine ilişkin kanıt bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat DC (inek sütü kaynaklı)
Sitrik asit anhidrus
Prejelatinize mısır nişastası
HPMC 4000 SR
Magnezyum stearat
Kapsül içeriği olarak;
Jelatin (sığır jelatini)
İndigotin-FD&C mavi 2 (E132)
Eritrosin-FD&C kırmızı 3 (E127)
6.2. Geçimsizlikler
Geçerli değildir.
236.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
28 kapsül, PVC/PE/PVDC – Alüminyum blister içerisinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Arifiye / SAKARYA
Telefon: 0 850 201 23 23
Faks: 0 212 481 61 11
e-mail: bilgi@neutec.com.tr
8. RUHSAT NUMARASI (LARI)
245/70
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.10.2012
Ruhsat yenileme tarihi:
10. KÜB’ÜN YENİLENME TARİHİ
24