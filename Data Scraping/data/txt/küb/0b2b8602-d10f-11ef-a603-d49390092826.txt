KISA ÜRÜN BİLGİSİ
1. BEŞERİ TIBBİ ÜRÜNÜN ADI
ERBİTUX 100 mg/20 mL IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde: İnfüzyon çözeltisinin her mL’si 5 mg cetuximab içerir. Her flakonda 20 mL
çözelti içinde 100 mg cetuximab bulunur.
Cetuximab memeli hücre serisinde (Sp2/0) DNA rekombinant teknolojisiyle üretilen bir
kimerik monoklonal IgG antikorudur.
1
Yardımcı maddeler:
Her 20 ml’lik flakon 57,2 mg sodyum içerir.
Yardımcı maddelerin tam listesi için, bakınız bölüm 6.1.
3. FARMASÖTİK FORM
İnfüzyon çözeltisi
Renksiz çözelti
4. KLİNİK ÖZELLİKLER
4.1 Terapötik endikasyonlar
ERBİTUX’un, daha önce cetuximab veya diğer anti-EGFR tedavileri kullanmamış, ECOG
performans skoru 0-1 olan, RAS doğal (wild) tip metastatik kolorektal kanserde;
 birinci veya ikinci seri tedavide FOLFOX veya FOLFIRI kombinasyon kemoterapi
rejimlerinin sadece birisi ile progresyona kadar kullanımı endikedir. Progresyon durumunda
veya beraberindeki kemoterapi rejiminin değiştirilmesi durumunda ERBİTUX veya başka
bir anti-EGFR tedavisi kullanılamaz.
Detaylar için bakınız bölüm 5.1.
ERBİTUX skuamöz hücreli baş ve boyun kanserli hastaların tedavisinde;
 sisplatin ile tedavi edilemeyen, kreatinin klirensi 55 mL/dak’nın altında olan ve/veya orta-
ileri derece kalp yetmezliği olan hastalarda lokal-ileri evre hastalıkta radyasyon tedavisi ile
kombine olarak,
 nüks yada metastatik nazofrenks dışı skuamöz hücreli baş-boyun kanseri olan, ECOG
performans statusu 0 yada 1 olan hastalarda, birinci basamakta platin bazlı kemoterapi ile
kombine olarak kullanımı endikedir.
14.2 Pozoloji ve uygulama şekli
ERBİTUX, antineoplastik ürünlerin kullanımı konusunda uzmanlaşmış bir doktorun
denetiminde uygulanmalıdır. İnfüzyon sırasında ve infüzyondan en az 1 saat sonrasına kadar
yakın takip gerekmektedir. Resüsitasyon cihazının mevcudiyeti sağlanmış olmalıdır.
Pozoloji
İlk infüzyondan önce, hastalara bir antihistaminik ilaç ve kortikosteroid ile, cetuximab
uygulamasından en az 1 saat önce premedikasyon yapılmalıdır. Bu premedikasyonun birbirini
izleyen bütün infüzyonlardan önce yapılması önerilir.
Tüm endikasyonlarda, ERBİTUX haftada bir uygulanır. İlk doz vücut yüzey alanının her m2’si
için 400 mg cetuximabdır (400 mg/m2). İzleyen haftalardaki her doz 250 mg/m2’dir.
Kolorektal Kanser:
Metastatik kolorektal kanser hastalarında, ERBİTUX kemoterapi ile birlikte kullanılır (bakınız
bölüm 5.1). ERBİTUX ile tedaviye başlamadan önce mutasyona uğramamış (doğal-tip) RAS
(KRAS ve NRAS) ekspresyonu olduğu gösterilmelidir. Mutasyon durumu tayini, KRAS ve
NRAS (2, 3, ve 4 eksonlar) için valide test metodları kullanılarak uzman bir laboratuvar
tarafından yapılmalıdır. (bakınız bölüm 4.4 ve 5.1).
Birlikte kullanılan kemoterapötik ilaçların dozu veya önerilen doz değişiklikleri için ilgili tıbbi
ürünün, ürün bilgisi bölümüne bakınız. Birlikte kullanılan ilaç, cetuximab infüzyonunun
bitmesinden sonraki ilk 1 saat içerisinde uygulanmamalıdır.
Cetuximab tedavisine altta yatan hastalığın ilerlemesine kadar devam edilmesi önerilir.
Skuamoz hücreli baş-boyun kanserleri:
Lokal ileri skuamöz hücreli baş boyun kanseri hastalarında, cetuximab radyasyon tedavisi ile
birlikte kullanılır. Cetuximab tedavisine radyasyon tedavisinden 1 hafta önce başlanması ve
radyasyon tedavisinin sonuna kadar cetuximab tedavisine devam edilmesi önerilir.
Nüks ve/veya metastatik skuamöz baş boyun kanseri hastalarında, cetuximab 1. basamak
tedavide platin bazlı kemoterapi ile birlikte kullanılır ve ardından hastalık progresyonu görülene
kadar cetuximab idame tedavisinde kullanılır (bakınız bölüm 5.1). Birlikte kullanılan ilaç,
cetuximab infüzyonunun bitmesinden sonraki ilk 1 saat içerisinde uygulanmamalıdır.
Uygulama şekli:
ERBİTUX 5 mg/mL intravenöz olarak infüzyon pompasıyla, yerçekimi ile damlatma veya
enjektör pompası yardımıyla uygulanır (uygulama talimatı için, bakınız bölüm 6.6).
Başlangıç dozuyavaş yavaş verilmeli ve infüzyon hızı 5mg/dak’yı aşmamalıdır. Önerilen
infüzyon süresi 120 dakikadır. İzleyen haftalık dozlar için önerilen infüzyon süresi ise 60
dakikadır. İnfüzyon hızı 10 mg/dak’yı aşmamalıdır.
2Özel popülasyonlar:
Daha önce hematolojik bozukluk geçirmiş hastalarda cetuximabla yürütülmüş klinik çalışma
bulunmamaktadır. (bakınız bölüm 4.4).
Böbrek/karaciğer yetmezliği:
Sadece uygun böbrek ve karaciğer fonksiyonlarına sahip hastalar üzerinde inceleme yapılmıştır
(bakınız bölüm 4.4).
Pediyatrik popülasyon:
Pediyatrik popülasyonda, onaylanmış endikasyonlar için cetuximab kullanımı
bulunmamaktadır.
Geriyatrik popülasyon:
Yaşlı hastalarda doz ayarlaması gerekli değildir, fakat 75 yaş ve üzeri hastalara ait deneyimler
sınırlıdır.
4.3 Kontrendikasyonlar
ERBİTUX, cetuximaba karşı bilinen şiddetli (3. veya 4. derece) aşırı duyarlılığı olan hastalarda
kontrendikedir.
RAS mutant olan metastatik kolorektal kanser (mKRK) hastalarında veya RAS durumu
bilinmeyen mKRK hastalarında ERBİTUX’un okzaliplatin içeren kemoterapi ile
kombinasyonu kontrendikedir (ayrıca bakınız bölüm 4.4).
Kombinasyon tedavisine başlamadan önce, birlikte kullanılacak kemoterapötik ilaçlar ve
radyasyon tedavilerine ait kontrendikasyonlara dikkat edilmelidir.
4.4 Özel kullanım uyarıları ve önlemleri
Anafilaktik reaksiyonlar dahil infüzyona bağlı reaksiyonlar
Anafilaktik reaksiyonların da dahil olduğu şiddetli infüzyonla ilişkili reaksiyonlar genel olarak
meydana gelebilir; bu reaksiyonların bir kısmı ölümle sonuçlanabilmektedir. İnfüzyonla ilgili
şiddetli bir reaksiyon meydana gelmesi cetuximab tedavisinin derhal ve kalıcı olarak
sonlandırılmasını gerektirir ve acil tedavi uygulanması gerekebilir. Bu reaksiyonların bazıları
anafilaktik veya anafilaktoid yapıda olabilir ya da bir sitokin salıverilme sendromu (CRS)
özelliği sergileyebilir. Semptomlar ilk infüzyon sırasında ve infüzyondan birkaç saat sonra veya
izleyen infüzyonlarda ortaya çıkabilir. Hastaların bu tip bir geç başlangıç olasılığı konusunda
uyarılmaları ve infüzyonla ilişkili bir reaksiyona dair belirtiler ortaya çıktığı takdirde
doktorlarıyla iletişime geçmeleri hususunda bilgilendirilmeleri önerilir. Belirtiler arasında
bronkospazm, ürtiker, kan basıncında artış veya azalma, bilinç kaybı veya şok bulunabilir.
Nadir durumlarda anjina pektoris, miyokard enfarktüsü veya kardiyak arrest gözlenmiştir.
Anafilaktik reaksiyonlar, ilk infüzyondan sonra birkaç dakika gibi kısa bir süre içerisinde
meydana gelebilir; örneğin cetuximab ile çapraz reaksiyona giren önceden oluşmuş IgE
antikorları nedeniyle. Bu reaksiyonlar genelde bronkospazm ve ürtiker ile ilişkilidir ve
premedikasyon uygulansa bile meydana gelebilir.
3Anafilaktik reaksiyon riski, kırmızı et alerjisi veya kene ısırığı öyküsü ya da cetuximaba karşı
IgE antikorları testlerinde pozitif bulgular (α-1-3-galaktoz) gösteren hastalarda çok daha
fazladır. Bu hastalarda cetuximab sadece alternatif tedavileri de göz önünde bulundurarak
yapılmış dikkatli bir yarar/risk değerlendirmesinden sonra ve yalnızca resüsitasyon ekipmanın
hazır bulunduğu iyi eğitim almış personelin yakın gözetimi altındaki koşullarda
uygulanmalıdır.
Tüm yaşamsal bulgular en az iki saat süreyle yakından izlenirken ilk doz yavaş uygulanmalı ve
doz uygulama hızı dakikada 5 mg’ı geçmemelidir. İlk infüzyon sırasında, ilk 15 dakika
içerisinde infüzyonla ilişkili bir reaksiyon meydana gelirse infüzyon durdurulmalıdır. İzleyen
infüzyon verilmeden önce, hastada oluşmuş IgE antikorları olup olmadığının bir
değerlendirmesi de dahil olmak üzere dikkatli bir yarar/risk değerlendirmesi yapılmalıdır.
İnfüzyonla ilişkili reaksiyon, infüzyon sırasında sonradan gelişirse veya izleyen infüzyon
esnasında meydana gelirse ileri tedavi, bu reaksiyonun şiddetine bağlı olacaktır:
a) Derece 1: yakın gözetim altında yavaş infüzyona devam edilir.
b) Derece 2: yavaş infüzyona devam edilir ve semptomlar için vakit kaybetmeden
tedavi uygulanır.
c) Derece 3 ve 4: infüzyon derhal durdurulur, semptomlar etkin şekilde tedavi edilir; bu
durumda cetuximabın daha fazla kullanımı kontrendikedir.
Sitokin salıverilme sendromu (CRS), genelde infüzyondan sonra bir saat içinde meydana gelir
ve daha az sıklıkla bronkospazm ve ürtiker ile ilişkilidir. CRS, normalde en şiddetli şekilde ilk
infüzyonda görülür.
İnfüzyonla ilişkili hafif veya orta dereceli reaksiyonlar çok yaygındır; bu reaksiyonlar arasında
ateş, üşüme, baş dönmesi veya dispne gibi genelde ilk cetuximab infüzyonu ile yakın zamansal
ilişkisi olan semptomlar yer almaktadır. Hafif veya orta düzeyde infüzyonla ilişkili reaksiyon
meydana gelen bir hastada infüzyon hızı azaltılmalıdır. İzleyen tüm infüzyonlarda da bu daha
düşük infüzyon hızının korunması tavsiye edilir.
Özellikle ilk infüzyon sırasında hastaların yakından izlenmesi gerekmektedir. Performans
durumu azalmış ve önceden kardiyopulmoner hastalığı olan kişilerde özellikle dikkat edilmesi
önerilir.
Solunumla ilgili bozukluklar
Hastaların çoğu Japon popülasyonundan olmak üzere, ölümcül vakalar içeren interstisiyel
akciğer hastalığı (ILD) vakaları bildirilmiştir.
Ölümcül vakalarda, ILD ile ilişkili olduğu bilinen eş zamanlı kemoterapi ve daha önceden
varolan akciğer hastalıkları gibi karışıklığa neden olabilecek veya katkıda bulunabilecek
faktörler sık görülmüştür. Bu tip hastalar yakından izlenmelidir. Semptomların (dispne,
öksürük, ateş gibi) veya ILD'yi düşündüren radyolojik bulguların olması durumunda, hemen
tanı araştırması yapılmalıdır.
4İnterstisiyel akciğer hastalığı teşhis edildiği takdirde, cetuximab tedavisi kesilmeli ve hasta
uygun şekilde tedavi edilmelidir.
Cilt reaksiyonları
Cetuximabın temel advers etkisi özellikle kemoterapi ile kombinasyonda şiddetli olabilen cilt
reaksiyonlarıdır. İkincil enfeksiyonlar için risk (ekseriyetle bakteriyel) artar ve stafilokokal
soyulmuş deri sendromu, nekrotizan fasiit vakaları ve bazı durumlarda ölümcül sonuçlanan
sepsis rapor edilmiştir (bakınız bölüm 4.8).
Cilt reaksiyonları çok yaygındır ve tedaviye ara verilmesini veya sonlandırılmasını
gerektirebilir. Klinik uygulama kılavuzlarına göre, profilaktik olarak oral tetrasiklinlerin (6 - 8
hafta) ve nemlendiricili %1 hidrokortizon kremin topikal kullanılması düşünülmelidir. Cilt
reaksiyonlarının tedavisi için orta ila yüksek potanse sahip topikal kortikosteroidler veya oral
tetrasiklinler kullanılmaktadır.
Hastada dayanılmaz ya da şiddetli cilt reaksiyonları gözlenirse (≥ derece 3; Advers Olaylar İçin
Ortak Terminoloji Kriterleri (CTCAE)), cetuximab tedavisi durdurulmalıdır. Tedaviye sadece
reaksiyonların 2. dereceye gerilemesi halinde devam edilebilir (bakınız bölüm 4.8).
Şayet şiddetli cilt reaksiyonları ilk kez meydana gelmişse, takip eden tedavi dozunda herhangi
bir değişikliğe gerek yoktur.
Şiddetli cilt reaksiyonlarının ikinci ve üçüncü kez görülmesi halinde, cetuximab tedavisi tekrar
durdurulmalıdır. Cilt reaksiyonlarının 2. dereceye gerilemesi halinde, tedaviye sadece
azaltılmış doz (ikinci tekrardan sonra 200 mg/m2 vücut yüzey alanı ve üçüncü tekrardan sonra
150 mg/m2 vücut yüzey alanı) ile devam edilebilir.
Şiddetli cilt reaksiyonlarının dördüncü kez tekrar etmesi veya tedavinin kesilmesine rağmen
reaksiyonlar ikinci dereceye gerilememesi durumunda, cetuximab tedavisinin tamamen
kesilmesi gerekmektedir.
Elektrolit bozukluklar
Serum magnezyum seviyesinin ilerleyen şekilde azalması sıklıkla gözlenir ve şiddetli
hipomagnezemiye sebep olabilir. Hipomagnezemi, cetuximab tedavisinin kesilmesini takiben
geri dönüşümlüdür. Ayrıca diyarenin bir sonucu olarak hipokalemi de gelişebilir. Özellikle
platin bazlı kemoterapi ile kombinasyonda, şiddetli hipokalseminin görülme sıklığı artabilir.
Serumdaki elektrolit seviyelerinin tespitinin cetuximab tedavisinden önce ve cetuximab
tedavisi boyunca periyodik olarak yapılması önerilmektedir. Uygun şekilde elektrolit takviyesi
önerilmektedir.
Nötropeni ve ilgili enfeksiyon komplikasyonları (Enfeksiyöz komplikasyonlar)
Platin bazlı kemoterapi ile birlikte cetuximab tedavisi alan hastalarda febril nötropeni, pnömoni
veya sepsis gibi sonradan enfeksiyöz komplikasyonlara neden olabilecek şiddetli nötropeni
oluşumunda risk artışı söz konusudur. Özellikle enfeksiyon oluşumunu kolaylaştırabilecek cilt
yaraları, mukoziti veya diyaresi olan bu tür hastaların dikkatle izlenmesi önerilir. (bakınız
bölüm 4.8)
5Kardiyovasküler bozukluklar
Küçük hücreli olmayan akciğer kanseri, baş ve boyun skuamöz hücreli karsinomu ve kolorektal
karsinomanın tedavisinde, şiddetli ve bazen ölümcül olabilen kardiyovasküler olaylar ve
kardiovasküler olayların tedavisine bağlı olarak ortaya çıkan ölümlerin sıklığında artış
gözlemlenmiştir. Küçük hücreli olmayan akciğer kanserine yönelik yapılan bazı çalışmalarda
bu olaylar 65 yaş ve üstünde veya performans durumuyla ilişkili olarak görülmüştür. Cetuximab
reçetelenirken, hastanın kardiyovasküler ve performans durumu ile floropirimidin gibi
kardiyotoksik bileşiklerin birlikte kullanılması gibi durumlar göz önünde bulundurulmalıdır.
Göz bozuklukları
Göz enflamasyonu, lakrimasyon, ışığa hassasiyet, bulanık görme, gözde ağrı ve/veya kızarıklık
gibi akut ya da kötüleşen keratit oluşumuna işaret eden semptomların görülmesi halinde derhal
bir göz hekimine başvurulmalıdır.
Eğer, ülseratif keratit teşhis edilmişse, cetuximab tedavisi kesilmelidir. Eğer keratit teşhis
edilmişse, tedaviye devam edilmesinin yarar- risk değerlendirmesi dikkatlice yapılmalıdır.
Cetuximab, keratit, ülseratif keratit veya şiddetli göz kuruluğu öyküsü olanlarda dikkatle
kullanılmalıdır. Kontakt lens, keratit ve ülserasyon için risk faktörüdür.
RAS mutasyonu saptanan kolorektal kanser hastaları
RAS mutasyonlu tümörü bulunan veya RAS mutasyon durumu bilinmeyen kolorektal kanser
hastalarının tedavisinde cetuximab kullanılmamalıdır. Klinik çalışmalardan elde edilen
sonuçlar, RAS mutasyonu bulunan tümörlerde negatif yarar-risk dengesi göstermiştir.
Özellikle, bu hastalarda progresyonsuz sağkalım (PFS) ve genel sağkalım (OS) üzerindeki
negatif etkiler, FOLFOX4 eklenmesi ile görülmüştür (bakınız bölüm 5.1).
Cetuximabın, bevasizumab (CAIRO2) ile kombinasyon halinde kapesitabin + okzaliplatin’e
(XELOX) ilave tedavi olarak verilmesiyle de benzer bulgular bildirilmiştir. Bununla birlikte,
bu çalışmada KRAS doğal-tip tümörleri olan hastalarda PFS veya OS üzerinde pozitif etkiler
gösterilmemiştir.
Özel popülasyonlar
Bugüne kadar sadece uygun renal ve hepatik fonksiyonu olan hastalar üzerinde araştırma
yapılmıştır (serum kreatinin ≤ 1,5 kat, transaminazlar ≤ 5 kat ve bilirübin ≤ 1,5 kat normalin en
üst sınırı).
Aşağıdaki laboratuvar parametrelerinden bir veya birkaçına sahip olan hastalar cetuximab ile
yapılan çalışmalara dahil edilmemiştir.
 hemoglobin < 9 g/dl
 lökosit sayısı < 3000/mm3
 mutlak nötrofil sayısı < 1500/mm3
 trombosit sayısı < 100000/mm3
6Kolorektal kanserde radyasyon tedavisi ile birlikte cetuximab kullanımıyla ilgili sınırlı deneyim
bulunmaktadır.
Pediyatrik popülasyon
18 yaşının altındaki pediyatrik hastalarda cetuximabın etkililiği henüz gösterilmemiştir.
pediyatrik hastalarda faz 1 çalışmada bildirilenden farklı olarak herhangi bir yeni güvenlilik
sinyali tespit edilmemiştir.
Sodyum içeriği:
Bu tıbbi ürün her 20 ml’lik flakonda 45,98 mg sodyum (ve 116,88 mg sodyum klorür) içerir.
Bu durum kontrollü sodyum diyetinde olan hastalarda dikkate alınmalıdır.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünlerle etkileşimler ve diğer etkileşim şekilleri
Platin bazlı kemoterapi ile birlikte tedavide; şiddetli lökopeni veya şiddetli nötropeni sıklığı
artabilir, ve bu da sadece platin bazlı kemoterapi tedavisiyle karşılaştırıldığında febril
nötropeni, pnömoni ve sepsis gibi enfeksiyon komplikasyonları oranında artışa neden olabilir.
(bakınız bölüm 4.4)
Floropirimidin infüzyonu ile birlikte kullanıldığında, tek başına kullanılan floropirimidin
infüzyonuna göre, konjestif kalp yetmezliği ve miyokard enfarktüsü gibi kardiyak iskemik
olaylar ile el-ayak sendromu (palmar-plantar eritrodizestezi) sıklığı artmıştır.
Kapesitabin ve okzaliplatin (XELOX) ile kombinasyon halinde kullanıldığında, şiddetli diyare
sıklığı artabilir.
Standart ilaç etkileşim çalışmasında gösterildiği üzere, cetuximab ile tek doz irinotekanın (350
mg/m2 vücut yüzey alanı) birlikte uygulanması sonrasında Cetuximabın farmakokinetik
parametrelerinde değişiklik görülmemiştir. Benzer şekilde, irinotekanın farmakokinetik
özelliklerinin de cetuximab ile birlikte uygulanmasıyla değişmeden kaldığı gösterilmiştir.
Cetuximab ile insanlarda başka formal etkileşim çalışması yapılmamıştır.
Özel popülasyonlara ilişkin ek bilgiler
Pediyatrik popülasyon:Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli doğum kontrol yöntemlerini kullanmayan kadınlarda cetuximabın yalnızca, anne için
potansiyel yararlarının fötüs üzerindeki potansiyel zararlardan daha üstün olduğu kabul edildiği
zaman kullanılabileceği belirtilmektedir.
7Gebelik dönemi
Cetuximabın gebe kadınlarda kullanımına ilişkin yeterli veri mevcut değildir.
Epidermal büyüme faktör reseptörü (EGFR) fötal gelişimde yer almaktadır. Hayvanlar üzerinde
yapılan sınırlı sayıdaki gözlemlerde cetuximab ve diğer IgG antikorlarının plasental
1
bariyerlerden geçtiği tespit edilmiştir. Hayvanlara ait veriler teratojenik etkiye ait bir kanıt
göstermemiştir. Bununla birlikte, doza bağımlı olarak, düşük insidansında artış gözlenmiştir
(bakınız bölüm 5.3).
Gebelik sırasında cetuximabın yalnızca, anne için potansiyel yararlarının fötüs üzerindeki
potansiyel zararlardan daha üstün olduğu gerekçelendirildiğinde kullanılabileceği
belirtilmektedir.
Laktasyon dönemi
Cetuximabın emzirme dönemindeki kadınlarda kullanımına ilişkin yeterli veri mevcut değildir.
Cetuximabın anne sütüne geçip geçmediği bilinmediğinden, cetuximab kullanıldığı dönem
içerisinde ve son dozu aldıktan sonraki iki ay içerisinde annelerin bebeklerini emzirmemeleri
önerilir.
Üreme yeteneği/Fertilite
Cetuximabın insanlarda fertilite üzerindeki etkisine ilişkin veri bulunmamaktadır. Erkek ve
kadın fertilitesi üzerindeki etkiler, hiçbir resmi hayvan çalışmasında değerlendirilmemiştir
(bakınız bölüm 5.3).
4.7 Araç ve makine kullanımı üzerindeki etkiler
Araç ve makine kullanımı üzerindeki etkileri inceleyen herhangi bir çalışma yapılmamıştır.
Tedaviye bağlı semptomların hastaların konsantrasyon ve tepki yetilerini etkilediği tespit
edildiği takdirde, hastaların bu semptomlar geçene kadar araç ve makine kullanmamaları
önerilir.
4.8 İstenmeyen etkiler
Cetuximaba bağlı başlıca istenmeyen etkiler cilt reaksiyonlarıdır ve hastaların %80’inden
fazlasında görülür, hipomagnezemi hastaların %10’undan fazlasında görülür, infüzyona bağlı
reaksiyonlar hastaların %10’undan fazlasında hafif ve orta şiddette semptomlar halinde ve
hastaların %1’inden fazlasında şiddetli semptomlar halinde görülür.
Aşağıdaki tanımlar bundan sonra kullanılacak sıklık terminolojisini açıklamaktadır:
Çok yaygın (≥ 1/10)
Yaygın (≥ 1/100, < 1/10)
Yaygın olmayan (≥ 1/1.000 ila < 1/100)
Seyrek (≥ 1/10.000 ila < 1/1.000)
Çok seyrek (< 1/10.000)
Bilinmiyor (eldeki sonuçlardan tahmin edilemiyor)
(*) işareti gözlenen istenmeyen etkiye ait tablonun altında daha ayrıntılı bilgi yer aldığını
göstermektedir.
8Metabolizma ve beslenme hastalıkları
Çok yaygın: Hipomagnezemi (bakınız bölüm 4.4)
Yaygın: İshale veya mukozite bağlı dehidrasyon, hipokalsemi (bakınız bölüm 4.4),
kilo kaybına sebep olabilen anoreksi
Sinir sistemi hastalıkları
Yaygın: Başağrısı
Bilinmiyor: Aseptik menenjit
Göz hastalıkları
Yaygın: Konjunktivit
Yaygın olmayan: Blefarit, keratit
Vasküler hastalıkları
Yaygın olmayan: Derin ven trombozu
Solunum, göğüs ve mediastinal hastalıkları
Yaygın olmayan: Pulmoner emboli, ölümcül olabilen interstisiyel akciğer hastalığı (bakınız
bölüm 4.4)
Gastrointestinal hastalıklar
Yaygın: Diyare, bulantı, kusma
Hepatobiliyer hastalıkları
Çok yaygın: Karaciğer enzim düzeylerinde artış (AST, ALT, AP)
Deri ve deri altı doku hastalıkları
Çok yaygın: Cilt reaksiyonları*
Çok seyrek: Stevens-Johnson sendromu/toksik epidermal nekroliz
Bilinmiyor: Cilt lezyonlarında süperenfeksiyon*
Genel bozukluklar ve uygulama bölgesine ilişkin hastalıklar
Çok yaygın: Hafif-orta şiddette infüzyona bağlı reaksiyonlar (bakınız bölüm 4.4);
burun kanamasına sebep olabilen ve bazı vakalarda şiddetli mukozit
Yaygın: İnfüzyona bağlı şiddetli reaksiyonlar, bazı durumlarda ölümcül olabilen
(bakınız bölüm 4.4); yorgunluk
Ek Bilgi
Genel olarak, cinsiyetler arasında klinik olarak önemli bir fark gözlenmemiştir.
Cilt reaksiyonları
Cilt reaksiyonları hastaların % 80’inden fazlasında görülebilir ve temel olarak akne benzeri
döküntü ve/veya daha seyrek olarak kaşıntı, cilt kuruması, deskuamasyon, hipertrikoz veya
tırnak bozuklukları (paronişi gibi) olarak görülürler. Tek başına oluşan cilt nekrozu vakaları
gibi, cilt reaksiyonlarının % 15’i şiddetli olabilir. Cilt reaksiyonlarının büyük bir kısmı
tedavinin ilk üç haftası içerisinde gelişir. Bu reaksiyonlar genellikle, tavsiye edilen doz
9ayarlaması yapılırsa (bakınız bölüm 4.4), tedavinin kesilmesinin ardından sekel kalmadan
ortadan kalkar.
Cetuximabın sebep olduğu cilt lezyonları, süperenfeksiyonlara (örneğin S. aureus ile)
yatkınlığa neden olabilir. Bunlarda selülit, erizipel veya ölümcül sonuçlar doğurabilen
stafilokokal soyulmuş deri sendromu, nekrotizan fasiit veya sepsis gibi komplikasyonlara sebep
olabilirler.
Kombinasyon Tedavisi
Cetuximab kemoterapötik ilaçlarla birlikte kullanıldığında, diğer ürüne ait ürün bilgilerine de
bakılmalıdır.
Platin bazlı kemoterapi ile birlikte tedavide; şiddetli lökopeni veya şiddetli nötropeni sıklığı
artabilir, ve bu da sadece platin bazlı kemoterapi tedavisiyle karşılaştırıldığında febril
nötropeni, pnömoni ve sepsis gibi enfeksiyon komplikasyonları oranında artışa neden olabilir.
(bakınız bölüm 4.4)
Floropirimidin infüzyonu ile birlikte kullanıldığında, tek başına floropirimidin infüzyonuna
göre, konjestif kalp yetmezliği ve miyokard enfarktüsü gibi kardiyak iskemi sıklığı ve el-ayak
sendromu (palmar-plantar eritrodizestezi) sıklığı artmıştır.
Baş-boyun bölgesinde lokal radyasyon tedavisi ile birlikte kullanıldığında, ek olarak radyasyon
tedavisinin tipik istenmeyen etkileri (mukozit, radyasyon dermatiti, disfaji veya genellikle
lenfositopeni şeklinde görülen lökopeni) görülebilir. 424 hastanın dahil edildiği, randomize,
kontrollü bir klinik çalışmada, tek başına radyasyon tedavisi alan gruba göre, radyasyon tedavisi
ile beraber cetuximab alan grupta, şiddetli akut radyasyon dermatiti ve mukoziti ile birlikte
radyasyon tedavisine bağlı geç dönem advers olayların rapor edilme oranlarında az da olsa artış
görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı
Bugüne kadar, tek doz 400 mg/m2 vücut yüzey alanı üzerinde veya haftalık 250 mg/m2 vücut
yüzey alanı üzerinde doz uygulamalarına ait deneyimler sınırlıdır. 2 haftada bir 700 mg/m2’ye
kadar olan dozlarla yapılan klinik çalışmalardaki güvenlilik profili, bölüm 4.8’de tanımlananlar
ile uyumludur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, monoklonal antikorlar, ATC kodu: L01FE01
10Etki mekanizması
Cetuximab özellikle epidermal büyüme faktör reseptörünü (EGFR) hedefleyen bir kimerik
monoklonal IgG antikorudur.
1
EGFR sinyal yolları, hücrenin canlı kalmasının kontrol edilmesinde, hücre döngüsünün
devamlılığı, anjiyogenez, hücre göçü ve hücresel invazyon/metastazın kontrolünde rol
almaktadır.
Cetuximab, EGFR’ye endojen ligandlarına göre 5 ila 10 kat daha yüksek affinite ile bağlanma
eğilimi gösterir. Cetuximab endojen EGFR ligandlarının bağlanmasını engeller ve bu da
reseptörün fonksiyon göstermesini önler. Cetuximab ayrıca EGFR’nin internalizasyonunu
indükleyerek EGFR’de down regülasyon sağlayabilir. Cetuximab aynı zamanda sitotoksik
immün efektör hücrelerini, EGFR (eksprese eden) bulunduran tümör hücrelerine (antikora bağlı
hücresel sitotoksisite (ADCC) yönlendirir.
Cetuximab HER ailesinden olan diğer reseptörlere bağlanmaz.
Proto-onkojen RAS’ın (rat sarkoma) protein ürünü, EGFR’nin sinyal iletim yolunda (down-
stream) üstlendiği dönüştürücü etki ile kilit rol oynar. Tümörlerde, RAS’ın EGFR tarafından
aktive edilmesi, EGFR aracılığıyla kontrol edilen proliferasyon, sağkalım ve pro-anjiyojenik
faktörlerin üretiminde artışa neden olur.
RAS, insanlardaki kanserlerde en sık aktive edilen onkogen ailesinden birisidir. RAS genlerinin
belirli bölgelerinde (2, 3 ve 4 eksonlar) gelişen mutasyonlar, EGFR sinyallerinden bağımsız
olarak RAS proteininin aktive olmasıyla sonuçlanır.
Farmakodinamik etkiler
Hem in vitro hem de in vivo testlerde, cetuximab proliferasyonu engeller ve EGFR bulunduran
insan tümör hücrelerinin apopitozunu başlatır. In vitro cetuximab, tümör hücreleri tarafından
anjiyojenik faktörlerin üretimini engeller ve endotelyal hücre göçünü bloke eder. In vivo
cetuximab, tümör hücreleri tarafından anjiyojenik faktörlerin ekspresyonunu engeller ve tümör
hücrelerindeki neo-vaskülarizasyonun ve metastazın azalmasına sebep olur.
İmmünojenisite
İnsan antikimerik antikorlarının (HACA) gelişimi, monoklonal kimerik antikorların sınıf
etkisidir. HACA’nın gelişimi üzerine bugünkü veriler sınırlıdır. Genel olarak, endikasyon
çalışmalarında yer alan hastaların %3,4’ünde, %0-%9,6 arasında değişen insidansla ölçülebilir
düzeylerde HACA varlığı tespit edilmiştir. Bugüne kadar HACA’nın cetuximabın etkisini
nötralize ettiğini kanıtlayan bir veri bulunmamaktadır. HACA’nın tespit edilmesinin
hipersensitivite reaksiyonlarının oluşması veya cetuximaba bağlı başka istenmeyen bir etkisiyle
ilişkisi kurulmamıştır.
Kolorektal Kanser
Tümör materyali içerisinde EGFR’nin immünhistokimyasal tespiti için bir tanı testi (EGFR
pharmDx) kullanılmıştır. Tek bir hücresi bile boyanmış olarak tespit edilen tümör, EGFR
11eksprese eden tümör olarak kabul edilir. Klinik çalışmalar için değerlendirilen metastatik
kolorektal kanserli hastaların yaklaşık %75’inde EGFR eksprese eden (+) tümör bulunmaktadır
ve bu nedenle bu hastalar cetuximab tedavisi için uygun olarak değerlendirilir. Cetuximabın
etkililik ve güvenliliği EGFR saptanmamış hastalar için belgelenmemiştir.
Çalışma verileri, metastatik kolorektal kanserli ve aktive edici RAS mutasyonları olan
hastaların cetuximab veya kemoterapi ile birlikte cetuximab tedavisinden yarar görme
olasılığının daha düşük olduğunu göstermektedir ve okzaliplatin + sürekli 5-FU/FA
infüzyonuna ek tedavi olarak, progresyonsuz sağkalım (PFS) süresi üzerinde belirgin bir negatif
etki gösterilmiştir.
Cetuximabın tek başına veya kemoterapi ile birlikte kullanımı, 5 randomize kontrollü klinik
çalışmada ve çok sayıda destekleyici çalışma ile araştırılmıştır. 5 randomize kontrollü
çalışmada, EGFR ekspresyonu tespit edilebilen ve ECOG performans düzeyi ≤2 olan toplam
3734 metastatik kolorektal kanserli hasta incelenmiştir. Çalışmaya dahil edilen hastaların
çoğunda ECOG performans düzeyi ≤1 idi. Tüm çalışmalarda, cetuximab bölüm 4.2’de
tanımlandığı şekilde kullanılmıştır.
Randomize çalışmaların 4’ünde KRAS ekson 2 mutasyon varlığının cetuximab ile tedavi yanıtı
için prediktif bir faktör olduğu gösterilmiştir. Hastaların 2072’sinde KRAS mutasyonuna ait
bilgi mevcuttur. EMR 62 202-013, EMR 62 202-047 çalışmaları için yapılan sonraki post-hoc
analizlerde, KRAS ekson 2’den başka RAS genleri (NRAS ve KRAS) üzerinde başka
mutasyonlar da saptanmıştır. Sadece çalışma EMR 62 202-007’de post-hoc analiz mümkün
olmamıştır.
Bu çalışmaların yanısıra, bir araştırmacı tarafından başlatılan randomize kontrollu faz III
çalışmada cetuximab kemoterapi ile kombinasyonda incelenmiştir (COIN, sürekli kemoterapi
+ cetuximab ya da aralıklı kemoterapi). Bu çalışmada EGFR varlığının bir dahil etme kriteri
olmadığı bu çalışmada yaklaşık % 81 hastadan tümör numunesi KRAS tanımlanması için
retrospektif olarak analiz edilmişti.
Araştırıcı sponsorlu bir klinik faz III çalışma olan FIRE-3 çalışmasında, KRAS ekson 2 doğal
tip mKRK’li hastaların birinci basamak tedavisinde cetuximab veya bevasizumab ile
kombinasyon halinde FOLFIRI tedavisi karşılaştırılmıştır. KRAS ekson 2 dışındaki RAS
genlerinde görülen mutasyonlarla ilgili olarak daha ileri post-hoc analizler değerlendirilmiştir.
Kemoterapi ile birlikte cetuximab
 EMR 62 202–013: Bu randomize çalışmada, daha önce metastatik hastalık için tedavi
görmemiş metastatik kolorektal kanserli hastalarda, cetuximab ile birlikte irinotekan ve 5-
florourasil/folinik asit (FOLFIRI) infüzyonu (599 hasta) ile aynı kemoterapinin tek başına
kullanımı (599 hasta) karşılaştırılmıştır. KRAS durumunun değerlendirilebildiği hasta
grubunun, %63’ünde mutasyona uğramamış KRAS (doğal-tip) tümör tespit edilmiştir. RAS
durumunun değerlendirilmesi için, KRAS doğal tip popülasyonu içerisindeki tüm
değerlendirilebilir tümör numuneleri üzerinde KRAS geninin ekson 2 bölgesinde görülenler
dışındaki mutasyonlar incelenmiştir (%65). RAS mutasyonu görülen popülasyon, KRAS
ekson 2 mutasyonu olduğu bilinen ve ayrıca RAS mutasyonları tanımlanmış hastalardan
oluşmaktadır.
12Bu çalışmadan elde edilen etkililik verileri aşağıdaki tabloda özetlenmektedir:
RAS doğal tip popülasyon RAS mutant popülasyon
Değişken/istatistik Cetuximab+ Cetuximab
FOLFIRI FOLFIRI
FOLFIRI + FOLFIRI
(N=178) (N=189) (N=246) (N=214)
OS
Aylar, ortalama 28,4 20,2 16,4 17,7
(%95 GA) (24,7; 31,6) (17; 24,5) (14,9; 18,4) (15,4; 19,6)
Risk oranı (%95GA) 0,691 (0,543; 0,879) 1,049 (0,860; 1,281)
p-değeri 0,0024 0,6355
PFS
Aylar, ortalama 11,4 8,4 7,4 7,5
(%95 GA) (10; 14,6) (7,4; 9,4) (6,4; 8) (7,2; 8,5)
Risk oranı (%95GA) 0, 556 (0,406; 0,761) 1,098 (0,852; 1,415)
p-değeri 0,0002 0,4696
ORR
% 66,3 38,6 31,7 36
(%95 GA) (58,8; 73,2) (31,7; 46) (25,9; 37,9) (29,6; 42,8)
Odds oranı (%95 GA) 3, 1145 (2,0279; 4,7835) 0, 8478 (0,5767; 1,2462)
p-değeri <0,0001 0,3970
GA= Güvenlik Aralığı; FOLFIRI= irinotekan + 5-FU/FA infüzyonu; ORR= objektif yanıt oranı (tam veya
kısmi yanıt veren hastalar); PFS= progresyonsuz sağkalım süresi, OS =genel sağkalım süresi
EMR 62 202–047: Bu randomize çalışmada, daha önce metastatik hastalık için tedavi
görmemiş metastatik kolorektal kanserli hastalarda cetuximab ile birlikte okzaliplatin ve 5-
florourasil/folinik asit (5-FU/FA) infüzyonu (169 hasta) ile aynı kemoterapinin tek başına
kullanımı (168 hasta) karşılaştırılmıştır. KRAS durumunun değerlendirilebildiği hasta
grubunun, %57’sinde KRAS doğal-tip tümörü olan hasta tespit edilmiştir. RAS durumunun
değerlendirilmesi için, KRAS geninin ekson 2’den başka diğer mutasyonları, KRAS doğal
tip popülasyon içinde tüm değerlendirilebilir tümor numunelerinden saptanmıştır. RAS
mutant popülasyon bilinen KRAS mutasyonlu hastalar ile ilaveten tanımlı RAS mutasyonlu
hastaları içerir.
13Bu çalışmadan elde edilen etkililik verileri aşağıdaki tabloda özetlenmektedir:
RAS doğal tip popülasyon RAS mutant popülasyon
Değişken/istatistik Ceuximab + Cetuximab
FOLFOX4 FOLFOX4
FOLFOX4 + FOLFOX4
(N=38) (N=49) (N=92) (N=75)
OS
Aylar, ortalama 19,8 17,8 13;5 17;8
(%95 GA) (16,6; 25,4) (13,8; 23,9) (12;1, 17;7) (15;9, 23;6)
Risk oranı (%95GA) 0,937 (0,563; 1,558) 1,291 (0,905; 1,842)
p-değeri 0,8002 0,1573
PFS
Aylar, ortalama 12 5,8 5,6 7,8
(%95 GA) (5,8; NE) (4,7; 7,9) (4,4; 7,5) (6,7; 9,3)
Risk oranı (%95GA)
0,533 (0,272; 1,042) 1,541 (1,037; 2,289)
p-değeri 0,0615 0,0309
ORR
% 57,9 28,6 37;0 50;7
(%95 GA)
(40,8; 73,7) (16,6; 43,3) (27;1; 47;7) (38;9; 62;4)
Odds oranı (%95 GA)
3,3302 (1,375; 8,172) 0,580 (0,311; 1,080)
p-değeri 0,0084 0,0865
GA= Güvenlik Aralığı; FOLFOX4 = okzaplatin + 5-FU/FA infüzyonu; ORR= objektif yanıt oranı (tam veya
kısmi yanıt veren hastalar); OS =genel sağkalım süresi, PFS= progresyonsuz sağkalım süresi
Özellikle cetuximabın negatif etkisi RAS mutant popülasyonda gözlenmiştir.
 COIN: Bu çalışma, metastatik hastalık için daha önceden tedavi edilmemiş lokorejyonel
kolorektal kanserli yada opere edilmemiş metastatik 2445 hastada, aynı kemoterapi
rejiminde yalnızca cetuximab ile birlikte okzaliplatine ek fluoropyrimidin kullanan
[OxMdG] yada kapesitabin [XELOX] kombinasyonunu karşılaştıran açık etiketli, 3 kollu,
randomize çalışmadır. Üçüncü deney kolu aralıklı olarak OxMdg yada XELOX tedavisini
cetuximab olmadan kullanmıştır. XELOX tedavisi ve üçüncü deney kolu için datalar
sunulmamıştır.
Hastaların yaklaşık %81’inden alınmış tümör numuneleri KRAS expresyonu için
retrospektif olarak bunlardan %55’i de KRAS doğal tip için analiz edilmiştir. Bu
hastalardan 362 tanesi cetuximabı, okzaliplatin ve fluoropyrimidin kombinasyonu ile
birlikte kullanmış (117 hasta OxMdG ve 245 hasta XELOX), 367 hastada yalnızca
okzaliplatin ve fluoropyrimidin kullanılmıştır (127 hasta OxMdG ve 240 hasta XELOX).
KRAS mutant popülasyonda, 297 hasta cetuximabı, okzaliplatin ve fluoropyrimidin
kombinasyonu ile birlikte kullanmış (101 hasta OxMdG ve 196 hasta XELOX) ve 268
hastada yalnızca okzaliplatin ve fluoropyrimidin (78 hasta OxMdG ve 190 hasta XELOX)
kullanılmıştır.
14Bu çalışmadan elde edilen etkililik verileri aşağıdaki tabloda özetlenmektedir:
KRAS doğal tip popülasyon KRAS mutant popülasyon
Değişken/istatistik Cetuximab + Cetuximab
OxMdG OxMdG
OxMdG + OxMdG
(N=117) (N=127) (N=101) (N=78)
OS
Aylar, ortalama 16,3 18,2 13,1 14,6
(%95 GA) (10,3; 32,2) (9,8; 27,5) (8; 23,9) (9,5; 22)
Risk oranı (%95GA) 0,93 (0,72; 1,19) 0,99 (0,75; 1,30)
p-değeri 0,617 0,931
PFS
Aylar, ortalama 9 9,2 6,8 8,5
(%95 GA) (5,8; 15,5) (5,8; 12,7) (5; 10,7) (3,4; 10,8)
Risk oranı (%95GA) 0,77 (0,59; 1,01) 1,05 (0,77; 1,41)
p-değeri 0,056 0,78
ORR
% 68 59 47 51
(%95 GA) (58; 76) (50; 68) (37; 57) (40; 63)
Odds oranı (%95 GA) 1,44 (0,85; 2,43) 0,83 (0,46; 1,49)
p-değeri 0,171 0,529
GA= Güvenlik Aralığı; OxMdG = okzaplatin + 5-FU/FA infüzyonu; OS =genel sağkalım süresi, PFS=
progresyonsuz sağkalım süresi
Cetuximabı XELOX rejimi ile kombinasyonda alan hastalarda, zamana bağımlı sonlanım
noktalarında klinik faydaya işaret eden eğilim gösterilmemiştir.
Cetuximab tedavi kolunda genelde daha yüksek sıklıkta diyare görülmesinden dolayı
önemli oranda doz azaltılması ve kapesitabin veya okzaliplatin uygulamasında gecikme
görülmüştür. Ek olarak, cetuximabla tedavi edilen önemli sayıda daha az hastaya ikinci
basamak tedavi uygulanmıştır.
FIRE 3 (FOLFIRI ile cetuximabın birinci basamak kombinasyonu): FIRE-3 araştırması,
KRAS ekson 2 doğal tip metastatik kolorektal kanserli (mKRK) hastalarda cetuximab veya
bevasizumab ile kombine edilmiş 5-FU, folinik asit ve irinotekanı (FOLFIRI) birebir
karşılaştırmalı olarak araştıran çok merkezli randomize bir faz III araştırmadır. KRAS ekson
2 doğal tip özellik gösteren 407 hastanın tümör numunelerinde RAS durumu
değerlendirilebilir bulunmuş olup bu genel KRAS ekson 2 doğal tip popülasyonunun (592
hasta) %69’unu yansıtmaktadır. Bu hastaların 342’si RAS doğal tip tümör özelliği
sergilerken 65 hastada RAS mutasyonu saptanmıştır. RAS mutasyonu görülen popülasyon,
bu 65 hasta ile beraber KRAS ekson 2 doğal tip mKRK’li hastalar ile kısıtlanmış çalışmaya
kaydedilmeden önce tedavi edilmiş KRAS ekson 2 mutant tümör görülen 113 hastayı
içermektedir.
15Bu çalışmada elde edilen etkililik verileri, aşağıdaki tabloda özetlenmektedir:
RAS doğal tip popülasyon RAS mutant popülasyon
Değişken/istatistik Cetuximab + Bevacizumab Cetuximab Bevacizumab
FOLFIRI + FOLFIRI + FOLFIRI + FOLFIRI
(N=171) (N=171) (N=92) (N=86)
OS
Aylar, ortalama 33,1 25,6 20,3 20,6
(%95 GA) (24,5; 39,4) (22,7; 28,6) (16,4; 23,4) (17,0; 26,7)
Risk oranı (%95GA) 0,7 (0,53; 0,92) 1,09 (0,78; 1,52)
PFS
Aylar, ortalama 10,4 10,2 7,5 10,1
(%95 GA) (9,5; 12,2) (9,3; 11,5) (6,1; 9) (8,9; 12,2)
Risk oranı (%95GA) 0,93 (0,74; 1,17) 1,31 (0,98; 1,78)
ORR
% 65,5 59,6 38 51,2
(%95 GA) (57,9; 72,6) (51,9; 67,1) (28.1; 48,8) (40,1; 62,1)
Odds oranı (%95 GA) 1,28 (0,83; 1,99) 0,59 (0,32; 1,06)
p-değeri 0,32 0,097
GA= Güvenlik Aralığı; FOLFIRI=irinotekan+ 5-FU/FA infüzyonu; ORR=objektif yanıt oranı (tam ya da kısmi
yanıtlı hastalar) OS=genel sağkalım süresi, PFS= progresyonsuz sağkalım süresi
CALGB/SWOG 80405 çalışmasının (n=1137) KRAS doğal tip popülasyonunda
cetuximab+ kemoterapinin, bevasizumab + kemoterapiye üstünlüğü bir interim analizde
gösterilmemiştir. RAS doğal tip popülasyondaki analizlerin bu veriyi uygun şekilde
değerlendirmesi gerekmektedir.
 CA 225006: Bu randomize çalışmada, daha önce metastatik hastalık için okzaliplatin ve
floropirimidin kombine tedavisi almış metastatik kolorektal kanserli hastalarda, cetuximab
ile birlikte irinotekan (648 hasta) ile tek başına irinotekan (650 hasta) karşılaştırılmıştır.
Hastalığın ilerlemesini takiben EGFR-hedefli ajanlarla tedavi, tek başına irinotekan içeren
koldaki hastaların %50’sinde başlatılmıştır.
KRAS durumundan bağımsız olarak genel popülasyonda cetuximab ile birlikte irinotekan
(648 hasta) ve tek başına irinotekan (650 hasta) için bildirilen bulgular şöyle olmuştur:
medyan genel sağkalım süresi (OS) 10,71 ve 9,99 ay (HR 0,98), medyan progresyonsuz
sağkalım süresi (PFS) 4 ve 2,6 ay (HR 0,69) ve objektif yanıt oranı (ORR) %16,4 ve %4,2.
KRAS durumu ile ilgili olarak, tümör numuneleri hastaların yalnızca %23’ünden
(300/1298) elde edilmiştir. KRAS değerlendirmesi yapılan popülasyonda, hastaların %64’ü
(192) KRAS doğal-tip tümörlere ve 108’i KRAS mutasyonlarına sahiptir. Bu veriler
temelinde ve bağımsız bir komite tarafından görüntüleme bilgileri değerlendirilmediğinden,
mutasyon durumu ile ilgili sonuçlar yorumlanmaya uygun kabul edilmemektedir.
 EMR 62 202–007: Bu randomize çalışmada, çalışma öncesinde metastatik hastalık için en
son tedavi olarak aldıkları irinotekan içeren tedaviden sonuç alamamış metastatik kolorektal
kanserli hastalarda, irinotekan ile birlikte cetuximab (218 hasta) ile tek-başına cetuximab
(111 hasta) karşılaştırılmıştır.
16Cetuximab ile birlikte irinotekan alanlar ile tek başına cetuximab alanlar
karşılaştırıldığında, hastalık progresyonunun genel riski %46 azalmış ve objektif yanıt oranı
anlamlı ölçüde artmıştır. Randomize çalışmada, genel sağkalım süresinde düzelme
istatistiksel anlamlılığa ulaşmamıştır; bununla birlikte, takip tedavisinde tek-başına
cetuximab alan hastaların yaklaşık %50’sinin hastalık progresyonu görülmesini takiben
cetuximab ile birlikte irinotekan almaya başlamış olmaları, genel sağkalım süresini
etkilemiş olabilir.
Skuamöz hücreli baş boyun kanseri
Skuamöz hücreli baş boyun kanseri olan hastaların %90’ından fazlasında EGFR(+) tümör
olduğundan, immünohistokimyasal olarak EGFR tespiti yapılmamıştır.
Lokal ileri hastalıkta radyasyon tedavisi ile kombinasyon halinde Cetuximab
 EMR 62 202-006: Bu randomize çalışma, lokal olarak ileri evre skuamöz hücreli baş ve
boyun kanserli hastalarda tek başına radyasyon tedavisi (213 hasta) ile cetuximab ve
radyasyon tedavisi kombinasyonunu (211 hasta) karşılaştırmıştır. Cetuximab, radyasyon
tedavisinden bir hafta önce başlatılmıştır ve radyasyon tedavisi döneminin sonuna kadar
Bölüm 4.2’de tanımlanan dozlarda uygulanmıştır.
Bu çalışmada üretilen etkililik verileri, aşağıdaki tabloda özetlenmiştir:
Değişken/istatistik Radyasyon tedavisi + cetuximab Tek başına radyasyon tedavisi
(N=211) (N=213)
Lokorejyonel kontrol
ay, medyan (%95 GA) 24,4 (15,7; 45,1) 14,9 (11,8; 19,9)
Tehlike Oranı (%95 GA) 0,68 (0,52; 0,89)
p-değeri 0,005
OS
ay, medyan (%95 GA) 49 (32,8; 69,5+) 29,3 (20,6; 41,4)
Tehlike Oranı (%95 GA) 0,73 (0,56; 0,95)
p-değeri 0,018
medyan takip, ay 60 60,1
1-yıllık OS oranı, % (%95 GA) 77,6 (71,4, 82,7) 73,8 (67,3, 79,2)
2-yıllık OS oranı, % (%95 GA) 62,2 (55,2, 68,4) 55,2 (48,2, 61,7)
3-yıllık OS oranı, % (%95 GA) 54,7 (47,7, 61,2) 45,2 (38,3, 51,9)
5-yıllık OS oranı, % (%95 GA) 45,6 (38,5, 52,4) 36,4 (29,7, 43,1)
GA = güven aralığı, OS = genel sağ kalım süresi, '+' veri kesim tarihinde üst sınıra ulaşılmamış olduğunu ifade
eder.
Cetuximab radyasyon tedavisine eklendiğinde, tümör evresi, Karnofsky performans
durumu (KPS) ve yaş ile belirtildiği üzere iyi prognozlu hastaların elde ettiği fayda
daha belirgin olmuştur. KPS değerleri 80 veya altında olan ve yaşları 65 yıl ve üzeri
hastalarda hiçbir klinik fayda görülmemiştir.
Cetuximabın kemo-radyoterapi ile kombinasyon halinde kullanımı, bugüne kadar yeterli bir
şekilde araştırılmamıştır. Bu nedenle, bu kombinasyonun fayda-risk oranı, henüz
belirlenmemiştir.
17Nüks ve/veya metastatik hastalıkta platin-içeren kemoterapiler ile birlikte cetuximab
 EMR 62 202-002: Bu randomize çalışmada, daha önce bu hastalık için kemoterapi almamış,
nüks ve/veya metastatik skuamöz hücreli baş boyun kanseri olan hastalarda sisplatin veya
karboplatin ve 5-florourasil infüzyonu ile birlikte cetuximab (222 hasta) ve tek başına bu
kemoterapiyi alanlar (220 hasta) karşılaştırılmıştır. Cetuximab kolundaki tedavide 6 küre
kadar platin içeren kemoterapi ile birlikte cetuximabı takiben, idame tedavisi olarak
cetuximab hastalık progresyonuna kadar kullanılmıştır.
Bu çalışmadan elde edilen etkililik verileri aşağıdaki tabloda özetlenmektedir:
Cetuximab + CTX CTX
Değişken/istatistik
(N=222) (N=220)
OS
Aylar; medyan (%95 GA) 10,1 (8,6; 11,2) 7,4 (6,4; 8,3)
Risk 0,797 (0,644; 0,986)
oranı (%95 GA)
p-değeri 0,0362
PFS
Aylar; medyan (%95 GA) 5,6 (5; 6) 3,3 (2,9; 4,3)
Risk 0,538 (0,431; 0,672)
oranı (%95 GA)
p-değeri <0,0001
ORR
% (%95 GA) 35,6 (29,3; 42,3) 19,5 (14,5; 25,4)
p-değeri 0,0001
GA= Güvenlik Aralığı; CTX= platin içeren kemoterapi; ORR= objektif yanıt oranı; OS= Genel sağkalım
süresi; PFS= progresyonsuz sağkalım süresi
Tümör evresi açısından iyi prognoza sahip hastalar platin içeren kemoterapi tedavisine
cetuximab eklendiği zaman Karnofsky performans durumları (KPS) ve yaşlarına göre daha
iyi bir yarar sağlamaktadır. Progresyonsuz sağkalım sürelerine karşın, KPS değeri ≤ 80 olan
65 yaş ve üzeri hastalarda klinik yarar gösterilememiştir.
5.2 Farmakokinetik Özellikler
Genel Özellikler:
Klinik çalışmalarda cetuximab farmakokinetiği, cetuximabın tek başına veya kemoterapi veya
radyasyon tedavisi ile birlikte kombine olarak uygulanması sırasında incelenmiştir. Haftalık 5-
500 mg/m2 doz aralığında cetuximab infüzyon solüsyonu doza bağlı farmakokinetik özellik
sergilemektedir.
Emilim:
Geçerli değil.
Dağılım:
Cetuximabın ilk doz olarak 400 mg/m2 olarak uygulanmasında, ortalama dağılım hacmi
yaklaşık olarak vasküler alana eşittir (1,5 ila 6,2 L/m2 aralığı ile 2,9 L/m2). Ortalama C (±
max
standart sapma) değeri 185 ± 55 mikrogram/mL’dir. Üç haftalık cetuximab monoterapisinin
ardından, cetuximab serum konsantrasyonu kararlı seviyeye ulaşır. Cetuximab ortalama pik
18konsantrasyonları 3’üncü haftada 155,8 mikrogram/mL ve 8’inci haftada 151,6
mikrogram/mL’dir, bu değerlere karşılık gelen ortalama en düşük konsantrasyonlar, sırasıyla
41,3 ve 55,4 mikrogram/mL’dir. Cetuximabın irinotekan ile kombine edilerek uygulandığı bir
çalışmada, ortalama en düşük cetuximab konsantrasyonları 12. haftada 50 mikrogram/mL ve
36. haftada 49,4 mikrogram/mL’dir.
Biyotransformasyon:
Antikorların metabolizmasına katkıda bulunan birçok yol tanımlanmıştır. Tanımlanan yolların
hepsi, antikorların küçük peptidler veya amino asitler gibi daha küçük moleküllere
biyodegredasyonunu gerçekleştirmektedir.
Eliminasyon:
Ortalama klirens vücut yüzey alanının her metrekaresi için 0,022 L/ saat’dir. Cetuximabın hedef
dozda 70 ila 100 saat arasında değişen değerlerde uzun bir eliminasyon yarı ömrü vardır.
Doğrusallık/ doğrusal olmayan durum:
Geçerli değil.
Özel popülasyonlardaki farmakokinetik özellikler
Tüm klinik çalışmaları içeren analiz, cetuximabın farmakokinetik karakteristiklerinin ırk, yaş,
cinsiyet, renal ve hepatik durumdan etkilenmediğini göstermiştir.
Bugüne kadar sadece uygun renal ve hepatik fonksiyonu olan hastalar üzerinde araştırma
yapılmıştır (serum kreatinin ≤ 1,5 kat, transaminaz ≤ 5 kat ve bilirübin ≤ 1,5 kat normalin en
üst sınırı).
Pediyatrik popülasyon
Refrakter solid tümörlü pediyatrik hastalarda (1-18 yaş) yapılan faz I çalışmada, cetuximab
irinotekan ile birlikte uygulanmıştır. Farmakokinetik bulgular, yetişkinlerde elde edilen
bulgulara benzer olmuştur.
5.3 Klinik öncesi güvenlilik verileri
İnsanlarda kullanılan eşdeğer doz seviyelerinde, doza bağlı cilt değişikliklerinin temel
bulguları, Sinomolgus maymunlarla yapılan toksisite çalışmalarında gözlemlenmiştir (kronik
tekrarlayan doz toksisite çalışması ve embriyo-fötal gelişim çalışması).
Sinomolgus maymunlarında yapılan embriyo-fötal toksisite çalışmasında herhangi bir
teratojenisite artışına rastlanmamıştır. Buna rağmen, doza bağlı olarak, düşük insidansında artış
gözlemlenmiştir.
İnfüzyondan başka bir yolla kazara yapılan bir uygulamanın sonrasındaki verileri de içeren,
genotoksisite ve lokal tolerans üzerindeki klinik öncesi veriler, insanlar için özel bir tehlikenin
olmadığını göstermiştir.
Cetuximabın karsinojenik potansiyelini saptamak veya dişi ve erkek fertilitesi üzerindeki
etkilerini belirlemek için hiçbir resmi hayvan çalışması yapılmamıştır.
Cetuximab ve kemoterapi ajanlarının birlikte uygulanmasıyla ilgili klinik öncesi toksisite
çalışmaları yapılmamıştır.
19Bugüne kadar cetuximabın yara iyileştirme üzerindeki etkilerini inceleyen hiçbir klinik öncesi
bilgi bulunmamaktadır. Fakat klinik öncesi yara iyileştirme modelinde, EGFR seçici tirozin
kinaz inhibitörlerinin yara iyileşmesini geciktirdiği gösterilmiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Glisin
Polisorbat 80
Sitrik asit monohidrat
Sodyum hidroksit
Enjeksiyonluk su
6.2 Geçimsizlikler
Bu ilaç bölüm 6.6’da bahsedilenden başka bir ilaç ile karıştırılmamalıdır.
Ayrı bir infüzyon hattı kullanılmalıdır.
6.3 Raf ömrü
48 ay
Çözelti, bölüm 6.6’da açıklandığı şekilde hazırlandığı takdirde, ERBİTUX 5 mg/mL’nin
kimyasal ve fiziksel geçerli stabilitesinin 25°C’de 48 saat olduğu gösterilmiştir.
ERBİTUX antimikrobiyal koruyucu veya bakteriyostatik ajan içermemektedir. Mikrobiyolojik
açıdan baktığımızda, ürün açıldıktan sonra hemen kullanılmalıdır. Eğer hemen kullanılmazsa,
kullanım öncesi geçerli saklama zamanı ve koşulları kullanıcının sorumluluğundadır ve açılma
kontrollü ve valide aseptik koşullar altında yapılmamış ise saklama zamanı normal olarak 2-
8°C’de 24 saatten fazla olmamalıdır.
6.4 Saklamaya yönelik özel uyarılar
2°C-8°C arasında buzdolabında saklanmalıdır.
Açıldıktan sonraki saklama koşulları için, bakınız bölüm 6.3.
6.5 Ambalajın niteliği ve içeriği
100 mg cetuximab içeren 20 mL solüsyon, halobütil kauçuk tıpalı ve (alüminyum/polipropilen)
kapaklı 20 mL’lik Tip I cam flakonlarda satılmaktadır.
Her bir kutuda 20 mL solüsyon içeren 1 flakon bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü yönetmelikleri”ne uygun olarak imha edilmelidir.
20ERBİTUX, yerçekimi etkisiyle damlayarak, infüzyon pompasıyla ya da enjektör pompasıyla
uygulanır. ERBİTUX infüzyonu için ayrı bir infüzyon yolu kullanılmalıdır ve infüzyon
sonrasında infüzyon yolu enjeksiyonluk steril 9 mg/mL’lik (%0,9) sodyum klorür çözeltisiyle
temizlenmelidir.
ERBİTUX 5 mg/mL aşağıdakilerle uyumludur;
 PE (polietilen), EVA (etil vinil asetat) veya PVC (polivinil klorür) torbalar
 PE, EVA, PVC, TP (polyolefin termoplastik) veya PUR (poliuretan) infüzyon setleri
 İnfüzyon pompası için kullanılan PP (polipropilen) şırınga
Çözelti hazırlanırken gerekli aseptik koşullar sağlanmalıdır.
ERBİTUX 5 mg/mL aşağıdaki gibi hazırlanmalıdır:
 İnfüzyon pompası veya yerçekimi ile damlatma ile uygulama (steril sodyum klorür 9
mg/mL (% 0,9) ile seyreltilmiş): Uygun boyutta bir steril sodyum klorür 9 mg/mL (% 0,9)
IV mayi torbası alın. Gerekli ERBİTUX miktarını hesaplayın. Uygun iğne ile birlikte steril
bir enjektör (min 50 mL) kullanarak, infüzyon torbasından uygun miktarda sodyum klorür
çözeltisi alın. Uygun steril bir enjektör alın ve enjektöre uygun bir iğne takın. Flakondan
gerekli hacimde ERBİTUX çekin. Bu alınan ERBİTUX’u hazırlanan infüzyon torbasına
aktarın. Hesaplanan hacime ulaşılana kadar bu işleme devam edin. İnfüzyon yolunu
bağlayın ve infüzyona başlamadan önce infüzyon yolunu seyreltilmiş ERBİTUX ile
doldurun. Uygulama için yerçekimi ile damlatma veya infüzyon pompası kullanın. Hızı
bölüm 4.2’de açıklandığı şekilde ayarlayın ve kontrol edin.
 İnfüzyon pompası veya yerçekimi ile damlatma ile uygulama (seyreltilmemiş): Gerekli
ERBİTUX miktarını hesaplayın. Uygun steril bir enjektör (min 50 mL) alın ve enjektöre
uygun bir iğne takın. Flakondan gerekli hacimde ERBİTUX çekin. Bu alınan ERBİTUX’u
boşaltılmış ve sterilize edilmiş bir şişe veya torbaya aktarın. Hesaplanan hacime ulaşılana
kadar bu işleme devam edin. İnfüzyon yolu bağlayın ve infüzyona başlamadan önce
ERBİTUX ile infüzyon yolunu doldurun. Hızı bölüm 4.2’de açıklandığı şekilde ayarlayın
ve kontrol edin.
 Enjektör pompası ile uygulama: Gerekli ERBİTUX miktarını hesaplayın. Uygun steril bir
enjektör alın ve enjektöre uygun bir iğne takın. Flakondan gerekli hacimde ERBİTUX
çekin. İğneyi çıkarın ve enjektörü enjektör pompası içine yerleştirin. İnfüzyon yolunu
enjektöre bağlayın, bölüm 4.2’de açıklandığı şekilde hızı ayarlayın ve kontrol edin ve
infüzyon yolunu ERBİTUX ya da steril sodyum klorür 9 mg/mL (% 0,9) çözeltisi ile
doldurduktan sonra infüzyona başlayın. Gerekirse, bu işlemi hesaplanan hacim infüze
edilene kadar tekrarlayın.
7. RUHSAT SAHİBİ
Merck İlaç Ecza ve Kimya Tic.A.Ş.
Atatürk Mh. Ertuğrul Gazi Sk.
Metropol İstanbul Sit. C2 Apt. No: 2A/20,
Ataşehir/İstanbul
Tel: 0 216 578 66 00
Fax: 0 216 469 09 22
218. RUHSAT NUMARASI
136/51
9. İLK RUHSAT TARİHİ
29/08/2013
10. KÜB’ÜN YENİLENME TARİHİ
22