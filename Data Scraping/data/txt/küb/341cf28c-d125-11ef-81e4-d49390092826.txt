KISA ÜRÜN BİLGİSİ
1. BEŞERİ TIBBİ ÜRÜNÜN ADI
MULTIBIC 4 mmol/L Potasyumlu Hemodiyaliz / Hemofiltrasyon Çözeltisi
Steril
2. KALİTATİF VE KANTİTATİF BİLEŞİM
MULTIBIC, bir bölmede 4750 mL alkalin hidrojen karbonat çözeltisi ve diğer bölmede
250 mL asidik elektrolit-glukoz çözeltisi içeren iki bölümlü bir torbada piyasaya
sunulmaktadır.
KARIŞTIRMADAN ÖNCE:
1000 mL çözeltide:
Asidik elektrolit, glukoz çözeltisi (küçük bölme)
Potasyum klorür 5,964 g
Kalsiyum klorür dihidrat 4,41 g
Magnezyum klorür hekzahidrat 2,033 g
Glukoz monohidrat 22 g
20 g glukoza eşdeğer
K+ 80 mmol
Ca2+ 30 mmol
Mg2+ 10 mmol
Cl- 162 mmol
Glukoz 111 mmol
Alkalin hidrojen karbonat çözeltisi (büyük bölme)
Sodyum klorür 6,453 g
Sodyum hidrojen karbonat 3,104 g
Na+ 147 mmol
Cl- 110 mmol
HCO - 37 mmol
3
KARIŞTIRMA SONRASINDA:
1000 ml kullanıma hazır çözeltide:
Sodyum klorür 6,136 g
Potasyum klorür 0,2982 g
Sodyum hidrojen karbonat 2,94 g
Kalsiyum klorür dihidrat 0,2205 g
Magnezyum klorür hekzahidrat 0,1017 g
Glukoz monohidrat 1,1 g
1 g glukoza eşdeğer
Na+ 140 mmol
K+ 4 mmol
1Ca2+ 1,5 mmol
Mg2+ 0,5 mmol
Cl- 113 mmol
HCO - 35 mmol
3
Glukoz 5,55 mmol
Teorik osmolarite: 300 mosm/L
pH ≈ 7,4
Yardımcı maddeler için 6.1’e bakınız.
3. FARMASÖTİK FORM
Hemodiyaliz/hemofiltrasyon çözeltisi
Berrak ve renksiz
4. KLİNİK ÖZELLİKLER
4.1 Terapötik Endikasyonlar
Hemofiltrasyon ve hemodiyafiltrasyonda yerine koyma çözeltisi olarak intravenöz
kullanım için, ve hemodiyaliz ve hemodiyafiltrasyonda diyaliz çözeltisi olarak endikedir.
Aşağıdaki hastalarda kullanım içindir:
- sürekli renal replasman tedavisi ihtiyacı olan akut böbrek hasarlı hastalarda: sürekli
hemofiltrasyon, hemodiyaliz ya da hemodiyafiltrasyon tedavileri
- geçici tedavi endikasyonu olan kronik böbrek hastalarında (örn. yoğun bakımda
geçirilen sürede)
- suda çözünen, filtrasyon/diyaliz uygulanabilen toksinlerle intoksikasyon tedavisinin bir
parçası olarak sürekli renal replasman tedavisi endikasyonu durumunda.
MULTIBIC yetişkinlerde endikedir.
4.2. Pozoloji ve Uygulama Şekli
Pozoloji/uygulama sıklığı ve süresi:
Bu tıbbi ürünün reçete edildiği durumlar da dahil olmak üzere, sürekli renal replasman
tedavisi, bu tedavilerde deneyimli bir hekimin kontrolünde uygulanmalıdır.
Pozoloji
Akut böbrek hasarında, 70 kg ağırlığında bir yetişkinde metabolik atık ürünleri
uzaklaştırmak için hastanın metabolik durumuna bağlı olmak üzere 2000 mL/sa multiBic
potasyumsuz/2/3/4 mmol/L potasyum dozu ile sürekli tedavi uygundur. Doz hastanın
vücut boyutlarına göre uyarlanmalıdır.
Kronik böbrek hastalarında, klinik olarak aksi belirtilmedikçe, multiBic
potasyumsuz/2/3/4 mmol/L potasyum dozu seans başına hastanın vücut ağırlığının en az
üçte biri olmalıdır ve haftada üç seans uygulanır. Hafta başına uygulanan hacmin
arttırılması veya uygulanan bu haftalık hacmin haftada üç tedaviden daha fazla olacak
şekilde arttırılması gerekebilir.
Akut intoksikasyonda gereken hemofiltrasyon, hemodiyaliz ya da hemodiyafiltrasyonun
doz ve süresi toksine, konsantrasyonuna, ve klinik semptomların şiddetine bağlıdır ve her
2hastanın bireysel durumuna göre klinik olarak belirlenir.
Günde 75 L maksimum filtrasyon hızı önerilmektedir.
Uygulama şekli:
İntravenöz kullanım ve hemodiyaliz içindir.
Ürün kullanım talimatları için bkz. Bölüm 6.6
Özel popülasyonlara ilişkin ek bilgiler:
Böbrek/Karaciğer yetmezliği:
Yukarıda verilen bilgilerin dışında ek bir bilgi bulunmamaktadır.
Pediyatrik popülasyon:
Çocuklardaki güvenlilik ve etkililiği henüz belirlenmemiştir (bkz. Bölüm 4.4 ve 5.1).
Geriyatrik popülasyon:
Yukarıda verilen bilgilerin dışında ek bir bilgi bulunmamaktadır.
(Ayrıca “Bölüm 6.6. Kullanma Talimatları“na bakınız)
4.3 Kontrendikasyonlar
Çözelti ilişkili kontrendikasyonlar:
- Etkin maddeye ya da ilaç içindeki herhangi bir yardımcı maddeye karşı aşırı duyarlılık
(bkz. Bölüm 6.1 Yardımcı maddelerin listesi)
- Hiperkalemi
- Metabolik alkaloz
Teknik prosedürün kendisinden kaynaklanan hemofiltrasyona bağlı kontrendikasyonlar:
Vasküler girişten yetersiz kan akışı
Sistemik antikoagülasyona bağlı yüksek hemoraji riski
4.4. Özel kullanım uyarıları ve önlemleri
Yalnızca iki çözelti karıştırıldıktan sonra kullanılmalıdır.
Kullanımdan önce MULTIBIC çözeltisi uygun ekipman ile yaklaşık olarak vücut
sıcaklığına kadar ılıtılmalı ve hiçbir koşulda oda sıcaklığının altında kullanılmamalıdır.
Kullanıma hazır çözeltinin yaklaşık olarak vücut sıcaklığına kadar ısıtılması, kullanıma
hazır çözeltinin berrak ve taneciksiz olduğu doğrulanarak dikkatlice kontrol edilmelidir.
Kullanıma hazır çözeltinin uygulanması sırasında nadir vakalarda, tüp kanallarında
özellikle pompa ve kullanıma hazır çözeltiyi ısıtma ünitesine yakın kısımlarda, beyaz
kalsiyum karbonat çökelmesi gözlemlenmiştir. Bu çökelmeler özellikle, kullanıma hazır
çözeltinin pompa ünitesi girişindeki sıcaklığı 30°C’nin üzerindeyse ortaya
çıkabilmektedir. Bu nedenle, tüp sistemi içerisindeki çözeltinin berrak olduğundan ve
çökelti içermediğinden emin olmak için sürekli renal replasman tedavisi boyunca tüp
hatlarındaki kullanıma hazır çözelti her 30 dakikada bir yakından gözle kontrol
edilmelidir. Çökelmeler ayrıca tedaviye başladıktan sonra belirgin bir gecikme ile de
meydana gelebilir.
Çökelti gözlemlenirse, kullanıma hazır çözelti ve sürekli renal replasman tedavisi için tüp
3hatları derhal değiştirilmeli ve hasta dikkatle takip edilmelidir.
Serum potasyum konsantrasyonu sürekli renal replasman tedavisi öncesinde ve tedavi
boyunca düzenli olarak kontrol edilmelidir. Hastanın potasyum durumu ve tedavi
sırasındaki değişimi dikkate alınmalıdır. Eğer hipokalemi mevcutsa veya gelişirse
potasyum desteği ve/ veya daha yüksek potasyum konsantrasyonundaki bir
hemodiyaliz/hemofiltrasyon çözeltisine geçmek gerekebilir. Hiperkalemi durumunda
uygulanan dozda bir artış ve / veya düşük potasyum konsantrasyonu ile hemodiyaliz /
hemofiltrasyon için bir çözelti değişikliği, yoğun bakım tıbbi önlemlerinin yanı sıra
gerekebilir.
Hemodiyaliz/hemofiltrasyon çözeltisinin kullanımı öncesinde ve kullanımı boyunca,
hiponatremi/hipernatremi ile ilişkili riskleri kontrol etmek için, serum sodyum
konsantrasyonu düzenli olarak kontrol edilmelidir. Eğer gerekli olursa,
hemodiyaliz/hemofiltrasyon çözeltisi yeterli miktarda enjeksiyonluk su ile seyreltilebilir
veya konsantre sodyum klorür çözeltisi ilave edilebilir. Serum sodyum
konsantrasyonundaki hızlı değişimlere bağlı advers reaksiyonların önlenmesi için,
istenilen normalizasyonun hızı dikkatlice planlanmalıdır.
Ayrıca, sürekli renal replasman tedavisi öncesinde ve sırasında aşağıdaki parametreler
izlenmelidir: serum kalsiyumu, serum magnezyumu, serum fosfatı, serum glukozu, asit-
baz durumu, üre ve kreatinin seviyeleri, vücut ağırlığı ve sıvı dengesi (hiperhidrasyon ve
dehidrasyonun erken tanısı için).
Hemofiltrasyon, hemodiyaliz ve hemodiyafiltrasyon tedavileri sırasında klinik önem
taşıyan maddeler vücuttan uzaklaştırılabilmektedir ve bu maddeler bu tıbbi ürün ile
takviye edilmemektedir. Bu önemli besinlerin eksikliği yeterli nütrisyon, nütrisyon
desteği ve uygun parenteral nütrisyon ile giderilmelidir.
Pediyatrik popülasyon
Bu ürünün pediatrik kullanımı konusunda klinik deneyim yoktur. Yeni veriler elde
edilene kadar bu ürünün çocuklarda kullanımı önerilmez (bkz. Bölüm 4.2 ve 5.1).
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışması gerçekleştirilmemiştir.
Replasman çözeltisinin dozajının doğru ayarlanması, klinik kimya parametreleri ve
hayati bulguların yakından izlenmesi sayesinde diğer ilaçlarla etkileşimler önlenebilir.
Aşağıdaki etkileşimler düşünülebilir:
Elektrolit replasmanları, parenteral nütrisyon ve yoğun bakımda infüzyonla verilen diğer
yoğun bakım ilaçları hastanın serum kompozisyonunu ve sıvı durumunu etkileyebilir. Bu
durum sürekli renal replasman tedavisi reçetelenirken göz önünde bulundurulmalıdır.
Sürekli renal replasman tedavisi ilaçların kan konsantrasyonlarını azaltabilir, özellikle
küçük dağılım hacimli ilaçlar, moleküler ağırlığı hemofiltrenin geçirgenlik eşik değerinin
altındaki ilaçlar, proteine bağlanma kapasitesi düşük ilaçlar ve hemofiltre tarafından
adsorbe edilen ilaçlar. Bu tip ilaçlarda dozun gözden geçirilmesi gerekebilir.
Digitalis’in toksik etkileri hiperkalemi, hipermagnezemi ve hipokalsemi nedeni ile
maskelenebilir. Bu elektrolit denge bozukluklarının sürekli renal replasman tedavisi ile
düzeltilmesi digitalis zehirlenmesinin işaret ve semptomlarının örneğin kardiak aritmiler,
4ortaya çıkışını hızlandırabilir.
Özel popülasyonlara ilişkin ek bilgiler
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrol ilaçları ile etkileşimi bildirilmemiştir.
Gebelik dönemi
MULTIBIC çözeltilerinin gebe veya emzirme dönemindeki kadınlarda kullanımına
ilişkin yeterli veri mevcut değildir. Hayvanlar üzerinde yapılan çalışmalar, gebelik/ ve-
veya/ embriyonal / fetal gelişim/ ve-veya / doğum/ ve-veya / doğum sonrası gelişim
üzerindeki etkiler bakımından yetersizdir (bkz. Bölüm 5.3). İnsanlara yönelik potansiyel
risk bilinmemektedir. Hastanın klinik durumu sürekli renal replasman tedavisi
gerektirmediği sürece gebelikte kullanılmamalıdır.
Laktasyon dönemi
MULTIBIC çözeltisindeki etkin maddelerin/metabolitlerin anne sütüne geçip
geçmediğine ilişkin yeterli veri mevcut değildir. MULTIBIC tedavisi sırasında emzirme
önerilmemektedir.
Üreme yeteneği / Fertilite
Üreme yeteneği/ Fertilite üzerindeki etkisi bilinmemektedir.
4.7. Araç ve makine kullanımı üzerindeki etkiler
Geçerli değildir.
4.8 İstenmeyen etkiler
Aşağıdaki tabloda MULTIBIC çözeltisi ile bildirilen advers reaksiyonlar listelenmiş ve
sıklık ve sistem organ sınıfına göre sınıflandırılmıştır.
Sıklık gruplandırmaları aşağıdaki skalaya göre tanımlanmıştır:
Çok yaygın (≥1/10); yaygın (≥1/100 ile <1/10); yaygın olmayan (≥1/1.000 ile <1/100);
seyrek (<1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor)
Her sıklık gruplandırmasında istenmeyen etkiler azalan ciddiliğe göre sıraya
koyulmuştur.
İstenmeyen etkiler tedavi şeklinden tedavi şeklinden veya bu tıbbi üründen
kaynaklanabilir.
5Metabolizma ve beslenme hastalıkları
Bilinmiyor: Hiperhidrasyon veya hipohidrasyon, elektrolit denge
bozuklukları (örn. hipokalemi), hipofosfatemi,
hiperglisemi, ve metabolik alkaloz
Vasküler hastalıklar
Bilinmiyor: Hipotansiyon, hipertansiyon
Gastrointestinal hastalıklar
Bilinmiyor: Bulantı, kusma
Kas-iskelet bozuklukları ve bağ doku ve kemik hastalıkları
Bilinmiyor: Kas krampları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Tavsiye edilen dozlarda kullanıldığında herhangi bir acil durum rapor edilmemiştir;
bunun yanı sıra çözeltinin kullanımı istendiği zaman durdurulabilir. Sıvı dengesinin
doğru bir şekilde hesaplanmadığı ve izlenmediği durumlarda hiperhidrasyon veya
dehidrasyon ile birlikte bazı bağlantılı sirküler reaksiyonlar meydana gelebilir. Bu durum
kan basıncı, santral venöz basınç, kalp hızı ve pulmoner arteriyel basınçta değişiklik
şeklinde görülebilir. Hiperhidrasyon vakalarında konjestif kalp yetmezliği ve/veya
pulmoner konjestiyon indüklenebilir.
Hiperhidrasyonda ultrafiltrasyon arttırılmalı ve infüzyonla verilen replasman
solüsyonunun hızı ve hacmi azaltılmalıdır.
Hiperhidrasyon durumunda sürekli renal replasman tedavisi cihazının çıkardığı net sıvı
miktarı arttırılmalıdır. Belirgin dehidrasyon varsa, sürekli renal replasman tedavisi
cihazının çıkardığı sıvı miktarı azaltılmalı ya da kesilmelidir; bir diğer seçenek de,
hidrasyon durumunu normale döndürmek için sıvı resüsitasyonu uygulanmasıdır.
Tedavinin gereğinden fazla yapılması elektrolit konsantrasyonlarında ve asit-baz
dengesinde bozukluk, örneğin uygun olmayan, yüksek bir hacimde
hemodiyaliz/hemofiltrasyon çözeltisi infüzyonla verilirse/uygulanırsa bikarbonat doz
aşımı meydana gelebilir. Bu durum metabolik alkaloz, iyonize kalsiyum seviyesinde
azalma veya tetaniye sebep olabilir.
5. FARMAKOLOJİK ÖZELLİKLER
65.1 Farmakodinamik özellikler
Farmakoterapötik grup: Hemofiltratlar
ATC kodu: B05Z B - Hemofiltratlar
Hemodiyaliz, hemofiltrasyonun ve hemodiyafiltrasyonun temel prensipleri:
Sürekli hemofiltrasyon tedavisinde su ve üremik toksinler, elektrolitler, ve bikarbonat
gibi solütler ultrafiltrasyonla kandan uzaklaştırılır. Ultrafiltratın yerini, dengeli bir
elektrolit ve tampon kompozisyonuna sahip olan bir replasman çözeltisi alır.
Hemodiyaliz sırasında su, üremik toksinler, elektrolitler ve bikarbonat gibi çözünen
maddeler ve diğer küçük moleküller hastanın kanı ile hemodiyaliz çözeltisi arasında
difüzyon ile değiştirilir; difüzyonun yön ve büyüklüğü kan ve hemodiyaliz çözeltisi
arasındaki konsantrasyon gradyanlarına bağlıdır.
Hemodiyafiltrasyonda, hemofiltrasyon ve hemodiyalizin temel ilkeleri birleştirilir.
Bu tıbbi ürün intravenöz uygulama için bikarbonat-tamponlu bir çözeltidir veya sürekli
renal replasman tedavisi sırasında (örn. akut böbrek hasarı için uygulanan) su ve
elektrolit atılım dengesi için kullanılan bir hemodiyaliz çözeltisidir.
Na+, K+, Mg2+, Ca2+, Cl- elektrolitleri ve bikarbonat, sıvı ve elektrolit homeostazının
sürdürülmesi ve düzeltilmesi için gereklidir ( kan hacmi, osmotik denge, asit-baz
dengesi)
Pediyatrik popülasyon
Bu ürünün çocuklardaki kullanımına ilişkin klinik deneyim mevcut değildir. Bu tıbbi
ürünün ek veriler elde edilene kadar çocuklarda kullanılması önerilmez (bkz. Bölüm 4.2
ve 4.4).
5.2 Farmakokinetik özellikler
Genel özellikler
Emilim:
Bu tıbbi ürün yalnızca intravenöz olarak uygulanmalı ya da hemodiyaliz çözeltisi olarak
kullanılmalıdır.
Dağılım:
Elektrolitler ve bikarbonatın dağılımı ihtiyaca, metabolik duruma ve residüel renal
fonksiyona uygun olarak regüle edilir.
Biyotransformasyon:
Replasman çözeltisinin etkin maddeleri -glukoz haricinde- metabolize olmazlar.
Eliminasyon:
Su ve elektrolitlerin eliminasyonu hücresel gereksinimler, metabolik durum, residüel
fonksiyon ve diğer yollardan (örneğin barsak, akciğer ve deri) sıvı kaybına bağlıdır.
5.3 Klinik öncesi güvenlilik verileri
İlgili herhangi bir klinik öncesi güvenlilik verisi bulunmamaktadır.
76. FARMASÖTİK ÖZELLİKLERİ
6.1 Yardımcı maddelerin listesi
A- küçük bölme : Enjeksiyonluk su, hidroklorik asit %25
B- büyük bölme: Enjeksiyonluk su, karbon dioksit, sodyum dihidrojen fosfat dihidrat
6.2 Geçimsizlikler
Bu tıbbi ürün, bölüm 6.6’da belirtilenler dışında diğer tıbbi ürünlerle karıştırılmamalıdır.
6.3 Raf ömrü
2 yıl
İki bölmenin karıştırılması sonrasında raf ömrü (kullanıma hazır çözelti):
Kullanıma hazır çözeltinin 30 °C’de 48 saate kadar kimyasal ve fiziksel stabilitesini
koruduğu gösterilmiştir. Tedavi süresi dahil olmak üzere kullanıma hazır çözeltinin 48
saatten fazla saklanması önerilmez; ayrıca pompa girişi öncesindeki sıcaklığın da
30°C’den yüksek olmaması gerekir.
Mikrobiyolojik açıdan bakıldığında hemodiyaliz, hemofiltrasyon ya da
hemodiyafiltrasyon devresine bağlandıktan sonra ortamdaki hidrojen karbonat
varlığından ötürü ürünün hemen kullanılması gerekir.
6.4 Saklamaya yönelik özel tedbirler
+4 °C’nin üzerinde saklayınız. 30°C’nin altındaki oda sıcaklığında saklayınız.
6.5 Ambalajın niteliği ve içeriği
İki bölümlü torba:
4750 mL (alkalin hidrojen karbonat çözeltisi) + 250 mL (asidik elektrolit, glukoz
çözeltisi) = 5000 mL (kullanıma hazır çözelti)
Torba için kullanılan film polietilen-tereftalat, SiOx, polyamid ve polyolefinden
yapılmıştır.
Her torbada bir HF- konektör, bir Luer-kilit konektörü ve bir enjeksiyon portu
bulunmakta olup koruyucu bir filmle kaplanmıştır.
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi ürünlerin kontrolü yönetmeliği”
ve “Ambalaj ve ambalaj atıklarının kontrolü yönetmeliği”ne uygun olarak imha edilmelidir.
Kullanıma hazır çözelti berrak ve renksiz değilse ve torba ve bağlantılar sağlam değilse
kullanılmamalıdır.
Tek kullanımlıktır. Kullanılmamış çözeltiler atılmalıdır.
Ölçekli pompalarla kullanılmalıdır.
Ambalaj boyutu:
5000 mL'lik 2 adet torba
8Kullanma talimatları
Hemodiyaliz/hemofiltrasyon çözeltisi üç basamaklı bir işlem kullanılarak
uygulanmalıdır:
1. Koruyucu folyonun açılması ve torbanın dikkatli bir şekilde incelenmesi
Koruyucu folyo yalnızca kullanılmadan hemen önce açılmalıdır.
Nakliye veya depolama esnasında plastik ambalajlar hasar görebilir. Bu durum,
çözeltilerde kontaminasyona ve mikrobiyolojik veya fungal üremeye sebep olabilir.
Bu nedenle bağlantılar yapılmadan önce torbanın, kullanımdan önce ise çözeltinin
dikkatlice gözle kontrol edilmesi gereklidir. Bağlantılarda, kapakta, ambalaj birleşim
yerlerinde, dikiş yerleri ve köşelerde oluşmuş herhangi bir hasar minör de olsa
kontaminasyon olasılığına karşı değerlendirilmelidir.
Solüsyon, yalnızca torba ve bağlantıları hasar görmemiş ve bütünlüğünü koruyorsa ve
içeriği berrak ise kullanılmalıdır.
2. İki bölümün karıştırılması
İki bölümlü torba - bikarbonat ve glukoz ile elektrolitleri içeren bölümler-
kullanımdan hemen önce karıştırılır ve kullanıma hazır çözelti elde edilir.
Her iki bölümü karıştırdıktan sonra bölmeler arasındaki dikiş, tamamen açılmış
olmalı; çözelti berrak ve renksiz olmalı ve ambalajda sızıntı olmamalıdır.
A) B) C)
Küçük bölmeyi açın. Çözelti torbasını küçük … Sarma işlemini iki
bölmenin ters tarafındaki bölme arasındaki bağlantı
köşeden başlayarak kılıfı tamamen açılana ve
yukarıya doğru sarın … her iki bölmedeki
çözeltiler karışana kadar
sürdürün.
3. Kullanıma hazır çözeltinin uygulanması
Kullanıma hazır çözelti hemen kullanılmalıdır, ancak karıştırma sonrasında en fazla 48
saate kadar da kullanılabilir.
Kullanıma hazır çözelti tamamen karışmadan kullanıma hazır çözeltiye herhangi bir
9ek yapılmamalıdır. Bu tür bir ek yapılırsa, kullanmadan önce kullanıma hazır çözelti
tekrar iyice karıştırılmalıdır.
Sodyum klorür çözeltisi (%3 ve %30 sodyum klorür arasındaki konsantrasyonda; 5
litre multiBic çözeltisi başına 250 mmol sodyum klorüre kadar) ve enjeksiyonluk su (5
litre multiBic çözeltisi başına 1250 mL’ye kadar) ilavesi bu tıbbi ürünle geçimlidir.
Başka şekilde reçete edilmemişse, kullanıma hazır çözeltinin kullanımdan hemen önce
sıcaklığının 36.5 ºC – 38.0 ºC arasına getirilmesi gereklidir. Bu ısı, klinik
gerekliliklere ve kullanılan teknik ekipmanlara göre belirlenmelidir.
Kısmi olarak kullanılmış ve hasar görmüş torbalar imha edilmelidir.
İmha için özel bir gereklilik bulunmamaktadır.
7. RUHSAT SAHİBİ
FRESENIUS MEDİKAL HİZMETLER A.Ş.
Rüzgarlıbahçe Mah. Cumhuriyet Cad. Hasoğlu Plaza
No : 39, Kat : 7, 34805 Kavacık / İstanbul / TÜRKİYE
Tel : (0216) 680 29 86
Faks : (0216) 680 29 88
8. RUHSAT NUMARASI(LARI)
119/6
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.12.2005
Ruhsat yenileme tarihi: 28.11.2013
10. KÜB’ÜN YENİLENME TARİHİ
10