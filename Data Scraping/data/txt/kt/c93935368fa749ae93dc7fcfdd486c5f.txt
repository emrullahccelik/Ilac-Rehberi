1 / 5 
 KULLANMA TALİMATI 
 
GENRECTO % 2 krem 
Cilt üzerine uygulanır. 
 
 Etkin madde:  Her 1 g krem, 0,02 gram diltiazem hidroklorür içerir.  
 Yardımcı maddeler : Propilen glikol, setostearil alkol, sıvı parafin, setomakrogol 1000, 
gliserol monostearat, fenoksietanol, saf su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu kullanma talimatında:  
1. GENRECTO nedir ve ne için kullanılır?  
2. GENRECTO’yu kullanmadan önce dikkat edilmesi gerekenler  
3. GENRECTO nasıl kullanılır?  
4. Olası yan etkiler nelerdir?  
5. GENRECTO’nun saklanması  
 
Başlıkları yer almaktadır. 
 
1. GENRECTO nedir ve ne için kullanılır?  
 
GENRECTO, 30 g’lık tüplerde sunulan bir ilaç olup, etkin madde olarak bir kalsiyum kanal 
blokörü olan benzodiazepin türevi diltiazem hidroklorür içerir. 
GENRECTO, beyaz renkli kremdir. 
GENRECTO makat bölgesinde (anüs) kaşıntı, ağrı veya kanamaya neden olan küçük 
sıyrıkların, yırtıkların (anal fissürler) bölgesel tedavisinde kullanılır. 
 
 2. GENRECTO kullanmadan önce dikkat edilmesi gerekenler 
 
GENRECTO’yu aşağıdaki durumlarda KULLANMAYINIZ 
 
Eğer; 
 Etkin madde veya formüldeki yardımcı maddelerden herhangi birine alerjiniz (aşırı 
duyarlılığınız) varsa bu ilacı kullanmayınız. 
2 / 5 
  Düşük tansiyonunuz, hasta sinüs sendromunuz, şiddetli kalp atımının azalması, kalp 
blokları, sol ventrikül yetmezliği/konjestif kalp yetmezliği, pulmoner yetmezliğiniz 
veya stabil olmayan angina pektoris (kalbi besleyen damarların daralması/tıkanması ile 
ortaya çıkan göğüs ağrısı) hastalığınız varsa bu ilacı kullanmayınız. 
 İlacın kullanımından sonra herhangi bir kardiyovasküler yan etki ortaya çıkarsa veya 
mevcut bir kardiyovasküler semptom kötüleşirse hemen ilaç kesilmelidir. 
 
GENRECTO’yu aşağıdaki durumlarda DİKKATLİ KULLANINIZ 
 
 Ağızdan diltiazem kullanıldığında dikkatli kullanılması gereken ilaçlarla (beta-
blokörler (kalp hastalıklarında kullanılan ilaçlar), dijital preparatları (kalp 
yetmezliğinde kullanılan ilaçlar), simetidin (mide ülserleri gibi fazla asidin sebep 
olduğu durumların tedavisinde kullanılan bir ilaç), karbamazepin (sara hastalığı için 
kullanılan bir ilaç), lityum (akıl sağlığı ile ilgili problemler için kullanılan bir ilaç), 
nitratlar (kalp hastalıklarında kullanılan ilaçlar), anestezikler (narkoz için kullanılan 
ilaçlar) ve diğer kalsiyum kanal blokörleri (kan basıncını düşürmek için kullanılan 
ilaçlar)) birlikte kullandığınız zaman dikkatli kullanınız. 
 Gözlerinize, burnunuza ve ağız boşluğunuza temas ettiği takdirde, ilgili bölgeyi bol su 
ile yıkayınız. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
GENRECTO’nun yiyecek ve içecek ile kullanılması 
GENRECTO’nun yiyecek ve içecek etkileşimi bildirilmemiştir.  
 
Hamilelik  
İlacı kullanmadan önce doktorunuza veya eczacınıza danışınız. 
 
Gebe iseniz veya gebelik planlıyorsanız doktorunuza mutlaka söyleyiniz. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 
Ağızdan kullanılan diltiazemin anne sütüne geçtiği bilinmektedir. Bu nedenle emzirme 
döneminde diltiazem kremi kullanmayınız.  
 
Araç ve makine kullanımı 
GENRECTO’nun araç ve makine kullanma yeteneği üzerine bilinen herhangi bir etkisi yoktur. 
 
GENRECTO’nun içeriğinde bulunan bazı yardımcı maddeler hakkında önemli bilgiler   
GENRECTO, bir tüpünde 9 g propilen glikol ihtiva eder. Propilen glikol cildinizde 
irritasyonlara (tahriş) sebep olabilir.   
3 / 5 
  
GENRECTO bir tüpünde 1,2 g setostearil alkol ihtiva eder. Setostearil alkol bölgesel deri 
irritasyonlarına (tahriş) sebep olabilir. 
 
Diğer ilaçlar ile birlikte kullanımı  
Haricen diltiazem kullanıldığı durumlarda etkileşim beklenmez fakat dahilen diltiazem 
kullanıldığı zaman, etkileşim beklenen ilaçlarla kullanıldığı durumlarda dikkatli olmalısınız. 
Bu ilaçlar; 
 Beta-blokörler (kalp hastalıklarında kullanılır), 
 Dijital preparatları (kalp yetmezliğinde kullanılır), 
 Simetidin (mide ülserleri gibi fazla asidin sebep olduğu durumların tedavisinde 
kullanılır), 
 Karbamazepin (sara hastalığı için kullanılır), 
 Lityum (akıl sağlığı ile ilgili problemler için kullanılır), 
 Nitratlar (kalp hastalıklarında kullanılır), 
 Anestezikler (narkoz için kullanılan ilaçlar), 
 Diğer kalsiyum kanal blokörleri (kan basıncını düşürmek için kullanılır) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz. 
 
3. GENRECTO nasıl kullanılır? 
 
Uygun kullanım ve doz/uygulama sıklığı için talimatlar: 
Yaklaşık 2-2,5 cm’lik kremi kutu üzerinde yer alan doz ölçüm çizelgesine göre ayarlayıp tüpten 
çıkararak parmağınıza sürün. 
Doktorunuzun söylediği şekilde kremi anüs (makat) içine sürün. 
Kremi bu şekilde günde iki kez (sabah ve akşam) uygulayın. 
Doktorunuzun söylediği süre boyunca tedaviye devam edin. 6 haftadan uzun süre 
kullanmayınız. 
 
Uygulama yolu ve metodu: 
GENRECTO sadece haricen cilt üzerine uygulanır. GENRECTO’yu uygulanacak bölgeye, 
parmağınız yardımıyla uygulayınız.  
 
Değişik yaş grupları : 
 
Çocuklarda kullanımı:   
GENRECTO’nun çocuklarda kullanımı önerilmemektedir.  
 
Yaşlılarda kullanımı:   
Yaşınız 65 yaşın üzerinde ise; GENRECTO’nun kullanımı konusunda doktorunuza danışınız.  
  
4 / 5 
 Özel kullanım durumları: 
 
Böbrek/Karaciğer yetmezliği:   
Böbrek veya karaciğer yetmezliğiniz varsa bu ilacı kullanmadan önce doktorunuzla temasa 
geçiniz. 
 
Eğer GENRECTO’nun etkisinin çok güçlü veya zayıf olduğuna dair bir izleniminiz varsa 
doktorunuz veya eczacınız ile konuşunuz. 
 
Kullanmanız gerekenden daha fazla GENRECTO kullandıysanız:   
GENRECTO sadece haricen kullanım içindir. Diltiazem ilaçlarının ağızdan alınması sonucu 
doz aşımı gözlenen durumlarda, tıbbi yardım almalısınız.  
 
GENRECTO’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
GENRECTO’yu kullanmayı unutursanız:   
Unutulan dozları dengelemek için çift doz kullanmayınız.  
 
GENRECTO ile tedavi sonlandırıldığında oluşabilecek etkiler:   
GENRECTO kullanmayı bıraktığınızda bir etki ile karşılaşılması ile ilgili bir bilgi yoktur.  
 
4. Olası yan etkiler nelerdir? 
Tüm ilaçlar gibi, GENRECTO’nun içeriğinde bulunan maddelere duyarlı olan kişilerde yan 
etkilere neden olabilir. 
 
İstenmeyen etkiler aşağıda belirtilen sıklıklara göre sınıflandırılmıştır.  
 
Çok yaygın       :10 hastanın en az 1’inde görülebilir.  
Yaygın              :10 hastanın birinden az, fakat 100 hastanın birinden fazla görülebilir.  
Yaygın olmayan:100 hastanın birinden az, fakat 1.000 hastanın birinden fazla görülebilir. 
Seyrek               :1.000 hastanın birinden az, fakat 10.000 hastanın birinden fazla görülebilir.  
Çok seyrek        :10.000 hastanın birinden az görülebilir.  
Bilinmiyor         :Eldeki verilerden tahmin edilemiyor. 
 
Aşağıdakilerden herhangi birini fark ederseniz, doktorunuza söyleyiniz.  
Yaygın 
 Baş ağrısı 
 Sersemlik 
 Ani kalkma ile oluşan baş dönmesi 
 Perianal kaşıntı (makatta kaşıntı) 
 Yanma  
 Makatta kanama 
  
5 / 5 
 Seyrek 
 Temasla ortaya çıkan deri hastalığı (kontakt dermatit)  
 
Bunlar GENRECTO’nun hafif yan etkileridir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız derhal 
doktorunuzu veya eczacınızı bilgilendiriniz.  
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. GENRECTO’nun saklanması 
 
GENRECTO’yu çocukların göremeyeceği, erişemeyeceği yerlerde ve ambalajında saklayınız. 
 
2°C – 8°C arasında buzdolabında saklayınız. 
 
Son kullanma tarihiyle uyumlu olarak kullanınız.  
  
Ambalajdaki son kullanma tarihinden sonra GENRECTO’yu kullanmayınız.  
Eğer üründe ve/veya ambalajında bozukluklar fark ederseniz GENRECTO’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
 
Ruhsat sahibi:  GENVEON İlaç San. ve Tic. A.Ş. 
    Maslak-Sarıyer/İSTANBUL 
    Tel: 0 212 376 65 00  
    Faks: 0 212 213 53 24 
 
Üretim Yeri: MERKEZ LAB. İlaç Sanayi ve Ticaret A.Ş 
 Çekmeköy- İstanbul 
       
 
Bu kullanma talimatı 16/10/2024 tarihinde onaylanmı ştır. 
 
