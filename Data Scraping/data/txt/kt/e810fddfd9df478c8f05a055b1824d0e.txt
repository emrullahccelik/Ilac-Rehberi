 
 
KULLANMA TALİMATI  
 
PRİMEFLEKS  %5 dekstroz I.V. infüzyon luk çözelti  
Damar içine uygulanır.   
Steril  
• Etkin madde : Her 100 ml çözelti 5 g dekstroz monohidrat  (şeker)  içerir.  
• Yardımcı madde (ler): Enjeksiyonluk su.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danış ınız.   
• Bu ilaç kişisel olarak sizin için reçete edilmiş tir, baş kalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dış ında yüksek 
veya düşük  doz kullanmayınız.   
 
Bu Kullanma Talimatında:  
1. PRİMEFLEKS  nedir  ve ne için kullanılır?  
2. PRİMEFLEKS ’i kullanmadan  önce dikkat edilmesi gerekenler  
3. PRİMEFLEKS  nasıl kullanılır ? 
4. Olası yan etkiler nelerdir?  
5. PRİMEFLEKS ’in saklanması  
Başlıkları yer almaktadır.  
 
1. PRİMEFLEKS  nedir ve ne için kullanılır?  
- PRİMEFLEKS dekstroz adı verilen vücudun enerji gereksinimi için gerekli olan bir şekeri 
içeren steril (mikropsuz) damar içine uygulamak üzere hazırlanmış bir çözeltidir.  
- Çözelti  50, 100, 200 (200 ml PP torba 150 ml çözelti içerir) , 250, 500 ve 1000 mililitre 
hacminde polipropilen torbalarda bulunmaktadır. Toplardamarlar içine plastik bir boru 
yardımıyla uygulanır.  
- PRİMEFLEKS  vücudun susuz kalması (dehidratasyon) durumunun tedavisinde vücuttan 
kaybedilen sıvının yerine konmasında işe yarar. Ayrıca vücuttan kaybedilen ya da ağız 
 
 
yolundan yeterli düzeyde alınamayan şekerleri yerine koyarak vücudun enerji ihtiyacının bir 
bölümünü karşı lamak amacıyla da kullanılır.  
- PRİMEFLEKS , konsantre formda bulunan bazı damar içi uygulamaya uygun ilaçların damar 
içine uygulanmadan önce seyreltilmesi amacıyla da kullanılmaktadır.  
 
2. PRİMEFLEKS ’i kullanmadan önce dikkat edilmesi gerekenler  
PRİMEFLEKS  birçok hastada emniyetli bir ilaçtır. Ancak kalbiniz, böbrekleriniz, karaciğeriniz 
veya akciğerlerinizde sorunlar varsa, ya da şeker hastasıysanız doktorunuz bu ilacı size 
uygulamamaya karar verebilir.  
Ayrıca bu serum, kan transfüzyonu ile birlikte, infüzyon öncesinde veya sonrasında aynı 
infüzyon setinden uygulanmamalıdır.  
 
PRİMEFLEKS ’i aşağıdaki durumlarda KULLANMAYINIZ  
Eğer;  
- Kan şekeriniz normalden yüksekse (hiperglisemi)  
- Sizde kontrol altına alınmamış şek er hastalığı (diyabet) varsa  
- Vücudunuzdaki yapım yıkım işlemlerinin yavaşlaması gibi durumlarda oluşabilen şekerlere 
karşı bir tahammülsüzlük varsa  
- Vücudunuz aşırı susuz kalmış ve bu durumu düzeltmek amacıyla büyük miktarlarda şekerli 
sıvı verilmesine bağlı olarak sizde bir koma (hiperozm olar koma) durumu gelişmişse  
- Vücudunuzdaki karbonhidratların yıkımı sonucu oluşan bir yan ürün olan laktik asidin 
düzeyleri artmışsa (hiperlaktatemi)  
- Mısır ya da mısır ürünlerine karşı aşırı duyarlılığınız (alerji) varsa.  
 
PRİMEFLEKS ’i aşağıdaki durumlarda DİKKATLİ KULLANINIZ  
Eğer,  
- Sizde bir su zehirlenmesi durumu varsa  
- İdrar miktarının azalması ya da hiç idrar olmamasıyla seyreden ağır bir böbre k yetmezliği 
durumunuz varsa  
- Kalp yetmezliğiniz varsa  
- Akciğer yetmezliğiniz varsa  
- Beyin damarlarınızın ani olarak tıkanması veya kanaması sonucu sizde bir felç durumu (aku t 
iskemik inme) oluşmuşsa  
- Son 24 saat içinde kafanıza yöne lik bir travma geçirmişseniz  
 
 
- Kafa içi basıncınız yüksekse  
 
Eğer,  
Bu ilaç size elektronik bir pompa aracılığıyla uygulanacaksa, torba tümüyle boşalmadan önce 
pompanın çalışmasının durmuş olduğuna dikkat edilmelidir.  
Bu ilacın size uygulanırken kullanılan boruların (setlerin) 24 saatte bir değiştirilmesi önerilir.  
Ayrıca, yalnızca torba sağlam ve sızdırmıyorsa, içindeki çözelti berraksa kullanılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
PRİMEFLEKS ’in yiyecek ve içecek ile kullanılması  
PRİMEFLEKS  damar yoluyla uygulanan bir ilaçtır; yiyecek ve içeceklerle bilinen bir etkileşimi 
yoktur.  
 
Hamilelik  
İlacı kullanmadan önce doktorunuza veya eczacınıza danışınız.   
PRİMEFLEKS  gerekli olmadıkça hamilelik döneminde kullanılmamalıdır.  
Hamileyseniz ya da hamile olma ihtimaliniz olduğunu düşünüyorsanız doktorunuza derhal 
söylediğinizden emin olunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
PRİMEFLEKS  ile tedaviniz sırasında araç ve makin e kullanmak mümkün değildir. Tedaviden 
sonra günlük aktivitelerinize devam edebilir, araç ve makin e kullanabilirsiniz.  
 
PRİMEFLEKS  içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
 
 
 
Diğer ilaçlar  ile birlikte kullanımı  
PRİMEFLEKS ’e ek olarak herhangi bir ilaç almadan önce doktorunuza danışınız.  
Eğer sizde şeker hastalığı varsa, size bu ilaç verilmeyebilir ya da içine kandaki şekerinizi 
nötralize edecek bir ilaçla birlikte verilebilir.  
Bu tedavi size uygulanmadan önce, kullanmakta olduğunuz reçeteli ya da reçetesiz herhangi 
bir ilacı doktorunuza veya hemşirenize bildirmeniz önemlidir.  
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PRİMEFLEKS  nasıl kullanılır?  
Uygun kullanım ve doz/uygulama sıklığı için talimatlar : 
Sizin bu ilaca hangi miktarlarda ihtiyacınız olduğuna ve size ne zaman uygulanacağına 
doktorunuz karar verecektir. Bu sırada yaşınız, vücut ağırlığınız ve bu ilacın size uygulanma 
nedenini dikkate alacaktır. Doktorunuz size ayrı bir tavsiyede bulunmadıkça bu talimatları takip 
ediniz.  
İlacınızı zamanında almayı unutmayınız.  
Doktorunuz PRİMEFLEKS  ile tedavinizin ne kadar süreceğini size bildirecektir. Tedaviyi 
erken kesmeyiniz çünkü istenen sonucu alamazsınız.  
 
Uygulama yolu ve metodu : 
Toplardamarlarınıza uygun bir plastik boru (set) aracılığıyla kullanılır.  
 
Değişik yaş grupları:  
Çocuklarda kullanım ı: 
Çocuklar için, doz ve uygulama setinin boyutuna uygulamayı öneren doktor tarafından karar 
verilir.  
 
Yaşlılarda kullanımı:  
Erişkinlerdeki gibi kullanılır.  
 
 
 
 
 
 
 
Özel kullanım durumları:  
Böbrek/Karaciğer yetmezliği:  
Böbrek ve karaciğer yetmezliği durumunda doktorunuz hastalığınızın şiddetine bağlı olarak bu 
ilacı size uygulamayabilir; uygulamaya karar verdiği durumlarda ise sizi uygulama sırasında 
dikkatle izleyecektir.  
 
Eğer PRİMEFLEKS ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PRİMEFLEKS  kullandıysanız : 
PRİMEFLEKS ’ten kullanmanız gerekenden fazlasını kullanmışsanız, bir doktor veya eczacı ile 
konuşunuz.   
 
PRİMEFLEKS ’i kullanmayı unutursanız  
Unutulan dozları dengelemek için çift doz almayınız .  
 
PRİMEFLEKS  ile tedavi sonlandırıldığında ki oluşabilecek etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi PRİMEFLEKS ’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın 1’inden az, fakat 100 hastanın en az 1’inde görülebilir.  
Yaygın olmayan: 100 hastanın 1’inden az, fakat 1. 000 hastanın en az 1’inde görülebilir.  
Seyrek: 1.000 hastanın 1’inden az, fakat 10. 000 hastanın en az 1’inde görülebilir.  
Çok seyrek: 10.000 hastanın 1’ inden az görülebilir.  
Bilinmiyor: Eldeki verilerden hareketle tahmin edilemiyor.  
 
 
 
 
 
 
Aşağıdakilerden biri olursa, PRİMEFLEKS ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Yaygın ya da yerel bir kurdeşen (ürtiker) durumu, hırıltılı solunum, göğsünüzde sıkışma 
hissi, tansiyonunuzun düşmesi, yüksek ateş, hastalık hissi, midede ağrı ya da titreme/nezle 
benzeri belirtiler  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PRİMEFLEKS ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
- Vücudunuzdaki sıvı miktarının azalması ve vücudunuzu n susuz kalması (dehidratasyon)  
- Kanınızdaki iyon adı verilen maddelerin (potasyum, magnezyum, fo sfat vb) düzeylerinde 
azalmalar  
- Kan şeke rinizde yükselme (hiperglisemi)  
- Dolaşan kan  hacminin artması (hipervolemi)  
- İdrar miktarınızda artış  
- Uygulamanın yapıldı ğı bölgeden damar dışına sızma  
- Uygulamanın yapıldığı bölgenin çevresinde ağrı, kızarıklık, şişme  
- Uygulamanın yapıldığı bölgede iltihaplanma  
- Uygulaman ın yapıldığı damarlarda tahriş  
- Uygulamanın yapıldığı bölgeden başlayarak toplardamarl ar boyunca yayılan iltihaplanma  
- Uygulamanın yapıldığı bölgeden başlayarak toplardamarlarınızı tıkayan pıhtıların oluşumu  
 
Bunlar PRİMEFLEKS ’in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki  Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
 
 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PRİMEFLEKS ’in saklanması  
PRİMEFLEKS ’i çocukların göremeyeceği, erişemeyeceği yerlerde ve ambalajında saklayınız.  
25ºC’nin altındaki oda sıcaklığında, doğrudan ışık almayan bir yerde saklayınız.  
Her bir torbanın etiketinde son kullanma tarihi yazmaktadır. Bu tarih geçmişse size bu ilaç 
verilmeyecektir.  
Eğer çözelti  berrak değilse kullanmayınız.  
Yarım kalan çözeltileri  atınız. Kullanılmayan bölümü yeniden uygulamayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PRİMEFLEKS ’i kullanmayınız.  
Eğer üründe ve/veya ambalajı nda bozukluklar fark ederseniz PRİMEFLEKS ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:    
VEM İlaç San. ve Tic. A.Ş.  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri :   
VEM İlaç San. ve Tic. A.Ş. 
Çerkezköy Organize Sanayi Bölgesi  
Karaağaç Mah. Fatih Bulv.  
No: 38 Kapaklı/TEKİRDAĞ  
 
Bu kullanma talimatı 21/08/20 24 tarihinde onaylanmıştır.  
 
 
 
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
Kullanım öncesi çözelti kontrol edilmelidir.  
Uygulama steril setlerle intravenöz  yoldan yapılır.  
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.  
Uygulama seti ürüne iliştirildikten sonra uygulamaya en kısa sürede başlanmalıdır.  
Torbadaki rezidüel  havaya bağlı olarak meydana gelebilecek bir hava embolisini önlemek için, 
başka infüzyon sıvılarıyla seri bağlantı yapılmamalıdır.  
Çözelti steril uygulama seti aracılığıyla aseptik teknik kullanılarak uygulanmalıdır. Sisteme 
hava girmemesi için uygulama setinden, kullanım öncesi sıvı geçirilmelidir.  
Ek ilaçlar, aseptik koşullarda infüzyon ön cesi ve sırasında katılabilir. Oluşan son ürünün 
izotonisitesi parenteral uygulama yapılmadan önce belirlenmiş olmalıdır.  
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek 
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak 
üzere saklanmamalıdır.  
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna 
bağlı ateş reaksiyonuna neden olabilir. Advers reaksiyon görülmesi durumunda infüzyona 
hemen son verilmelidir.  
Tek kullanımlıktır.  
Kısmen kullanılmış çözeltiler saklanmamalıdır.  Kısmen kullanılmış torbalar yeniden 
hastaya uygulanan sistemlere bağlanmamalıdır.  
 
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj hasar gördüyse  
kullanmayınız.  
2. Koruyucu dış ambalajı yırtarak açını z. 
3. Koruyucu ambalaj içindeki torbanın sağlam olup olmadığını sıkarak kontrol ediniz. Torba 
içindeki çözeltinin berraklığını ve içinde yabancı madde içermediğini kontrol ediniz.  
 
Uygulama hazırlıkları:  
1. Torbayı asınız.  
2. Uygulama ucundaki koruyucu kapağ ı çıkarınız.  
3. Uygulama setinin spaykını, uygu lama ucuna sıkıca batırınız.  
4. Çözeltinin hastaya uygulanması için setin kullanım talimatına uyulmalıdır.  
 
 
 
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ürüne ekleme yapılacaksa, hastaya uygulamadan önce son karışımında geçimlilik 
kontrol edilmelidir.  
 
Uygulama öncesi ilaç ekleme  
1. İlaç uyg ulama ucu dezenfekte edilir.  
2. Eklenecek ilaç 19 -22 gauge  kalınlığındaki bir iğnesi olan enjektörle ilaç uygulama ucundan 
torba içine eklenir.  
3. Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurularak karışması sağlanır.  
Dikkat: İçine ek ilaç uygulanmış torbalar saklanmamalıdır.  
 
Uygulama sırasında ilaç ekleme   
1. Setin klempi kapatılır.  
2. İlaç uyg ulama ucu dezenfekte edilir.  
3. Eklenecek ilaç 19 -22 gauge  kalınlığındaki bir iğnesi olan enjektörle ilaç uygulama ucundan 
torba içine eklenir.  
4. Çözelti askısından  çıkarılır ve ters çevrilir.  
5. Bu pozisyondayken torbanın uygulama çıkışı ve enjeksiyon girişine hafifçe vurularak çözelti 
ve ek ilacın karışması sağlanır.  
6. Torbayı eski konumuna getirerek klemp açılır ve uygulamaya devam edilir.  
 
Kullanım sırasında  raf ömrü (Ek ilaçlar)  
Mikrobiyolojik açıdan, uygulamaya hazırlandıktan hemen sonra kullanılmalıdır. Hemen 
kullanılmadığı durumlarda saklama koşulunun ve süresinin belirlenmesi ilaç 
eklenmesi/seyreltmesini yapanın sorumluluğundadır ve bu süre; bu işlemin valide edilmiş 
aseptik k oşullarda yapılmadığı durumlarda normalde 2 -8ºC arasında 24 saatten uzun değildir.  
 
Ek ilaçların geçimsizliği  
Tüm parenteral çözeltilerde olduğu gibi PRİMEFLEKS ’e ilaç eklemeden önce bu ilaçların 
çözelti ile geçimli olup olmadığı değerlendirilmelidir.  
 
 
İlaç eklenmesi sonrası renk değişikliği ve/veya çökelme, çözünmeyen bileşiklerin ya da 
kristalleşmenin olup olmadığını kontrol ederek eklenen ilacın geçimli olup olmadığına karar 
vermek, uygulamayı yapan hekimin sorumluluğundadır. PRİMEFLEKS ’e eklenecek ilacın 
geçimli olup olmadığına eklenecek ilacın kullanma talimatından faydalanarak karar 
verilmelidir.  
Çözeltiye ilaç eklemeden önce PRİMEFLEKS ’in pH'sında çözünür ve stabil olduğu 
doğrulanmalıdır.  
PRİMEFLEKS , içine geçimli bir ilaç eklendikten hemen sonra kullanılmalıdır.  
Geçimsiz olduğu bilinen ilaçlar eklenmemelidir.  
 
