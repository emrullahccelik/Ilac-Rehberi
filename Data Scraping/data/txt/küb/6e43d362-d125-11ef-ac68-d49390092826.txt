KISA ÜRÜN BİLGİSİ
1. BEŞERİ TIBBİ ÜRÜNÜN ADI
KONAZOL % 2 Medikal Şampuan
2. KALİTATİF VE KANTİTATİF BİLEŞİM
Etkin madde:
KONAZOL etkin madde olarak her bir gramında 20 mg ketokonazol içerir.
Yardımcı maddeler:
Butil hidroksitoluen 0,25 mg
Metilparaben sodyum 3 mg
Yardımcı maddelerin tam bir listesi için, bölüm 6.1’e bakınız.
3. FARMASÖTİK FORM
Koyu pembe viskoz şampuan.
4. KLİNİK ÖZELLİKLER
4.1 Terapötik endikasyonlar
Pityriasis versicolor (lokalize), seboreik dermatit ve pityriasis capitis (kepeklenme) gibi
Malassezia mayalarının (önceleri Pityrosporum adı verilmekteydi) neden olduğu
enfeksiyonların profilaksisinde ve tedavisinde kullanılır.
4.2 Pozoloji ve uygulama şekli
Pozoloji, uygulama sıklığı ve süresi
Topikal uygulama içindir.
Erişkin ve adolesanlarda kullanım içindir.
Uygulama şekli
KONAZOL, deri ve saçlı derinin hastalıklı bölgesine uygulanır. 3-5 dakika bekletildikten sonra
su ile durulanır.
Tedavi:
Pityriasis versicolor: En fazla 5 gün süreyle günde 1 kez.
Seboreik dermatit ve pityriasis capitis (kepeklenme): 2-4 hafta süreyle haftada 2 kez.
Profilaktik kullanım:
Pityriasis versicolor: Yaz döneminden önce, tek bir tedavi kürü şeklinde, en fazla 3 gün süreyle
günde 1 kez.
Seboreik dermatit ve pityriasis capitis (kepeklenme): 1-2 haftada bir 1 kez.
4.3 Kontrendikasyonlar
Ketokonazole veya KONAZOL'ün bileşimindeki maddelerden herhangi birine karşı aşırı
duyarlı olduğu bilinen hastalarda kontrendikedir.
4.4 Özel kullanım uyarıları ve önlemleri
Uzun süreli topikal kortikosteroid tedavisi alan hastalarda KONAZOL kullanırken olası
rebound etkisinin önlenmesi için steroid tedavisi 2-3 haftada kademeli olarak kesilmelidir.
Diğer şampuanlarda olduğu gibi gözlerle temas ettirilmemelidir. Temas ettiğinde ise bol su ile
yıkanmalıdır.
1Yardımcı maddeler arasında bulunan bütil hidroksi toluen, topikal olarak uygulandığında lokal
deri reaksiyonlarına (örn., kontakt dermatite) ya da gözlerde ve mukoz membranlarda
irritasyona neden olabilir.Bu tıbbi ürün içerdiği metilparaben sodyum'dan dolayı alerjik
reaksiyonlara (muhtemelen gecikmiş) neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yürütülmemiştir.
4.6 Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlara özel öneri verilmesini destekleyen veriler yoktur.
Gebelik dönemi: Hayvanlar üzerinde yapılan çalışmalar, gebelik, fetal gelişim, doğum veya
doğum sonrası gelişim üzerindeki etkiler bakımından yetersizdir (Bkz. Bölüm 5.3). İnsanlara
yönelik potansiyel risk bilinmemektedir. Gebe kadınlarda yeterli ve iyi kontrollü çalışmalar
yürütülmemiştir.
Topikal ketokonazole sınırlı sayıda maruz kalan hamilelerden elde edilen veriler hamilelikte ya
da yeni doğanın sağlığı üzerinde herhangi bir advers etki göstermemiştir.
Hayvan çalışmaları ketokonazolün topikal uygulaması ile ilgili olmayan dozlarda üreme
toksisitesi bulunduğunu göstermiştir. Emzirilen yenidoğanlarda herhangi bir etki
beklenmemektedir (bkz: Bölüm 5.2). KONAZOL’ün gebe olmayan kadınlarda saçlı deriye
topikal uygulamasından sonra plazma ketokonazol konsantrasyonu saptanabilir düzeyde
değildir. KONAZOL’ün tüm vücuda topikal uygulamasından sonra plazma ketokonazol
konsantrasyonu saptanabilir düzeydedir.
Laktasyon dönemi: Emziren kadınlarda yeterli ve iyi kontrollü çalışmalar yürütülmemiştir.
KONAZOL’ün laktasyonda kullanımıyla ilişkili bilinen bir risk bulunmamaktadır.
Fertilite üzerine etkisi: KONAZOL’ün fertilite üzerine potansiyel riski bilinmemektedir.
4.7 Araç ve makine kullanımı üzerindeki etkiler
Araç ve makine kullanımı üzerindeki etkileri üzerine hiçbir çalışma yürütülmemiştir.
4.8 İstenmeyen etkiler
Klinik çalışma verileri:
KONAZOL’ ün güvenliliği, KONAZOL’ün saçlı deriye ve/veya cilde topikal olarak
uygulandığı 22 klinik çalışmaya katılan 2890 hasta üzerinde değerlendirilmiştir.
KONAZOL ile tedavi edilen hastaların ≥%1’ i için raporlanan advers ilaç reaksiyonu
bulunmamaktadır.
Klinik veriler ya da pazarlama sonrası deneyimde KONAZOL kullanımına ilişkin advers etkiler
aşağıda rapor edilmiştir.
Sıklık dereceleri aşağıdaki sınıflandırmaya dayanmaktadır:
Çok yaygın: ≥1/10
Yaygın: ≥1/100 ve < 1/10
Yaygın olmayan: ≥1/1,000 ve <1/100
Seyrek: ≥1/10,000 ve <1/1,000
Çok seyrek: <1/10,000, bilinmiyor (eldeki verilerden hareketle tahmin edilemiyor)
2Enfeksiyonlar ve Enfestasyonlar
Yaygın olmayan: Folikülit
Bağışıklık sistemi hastalıkları
Seyrek: Aşırı duyarlılık
Sinir sistemi hastalıkları
Seyrek: Disguzi
Göz hastalıkları
Yaygın olmayan: Artan lakrimasyon
Seyrek: Göz iritasyonu
Deri ve deri altı doku hastalıkları
Yaygın olmayan: Alopesi, cilt kuruluğu, saç dokusu anormalliği, döküntü, ciltte yanma hissi
Seyrek: Akne, kontakt dermatit, cilt bozukluğu, cilt eksfoliasyonu
Bilinmiyor: Anjioödem, ürtiker, saç renginde değişiklikler
Genel bozukluklar ve uygulama bölgesine ilişkin hastalıklar
Yaygın olmayan: Uygulama alanında eritem, uygulama alanında iritasyon, uygulama alanında
kaşıntı, uygulama alanında reaksiyon
Seyrek: Uygulama alanında aşırı duyarlılık, uygulama alanında püstül
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Yanlışlıkla ağız yolundan alınması durumunda, destekleyici ve semptomatik önlemler
alınmalıdır. Aspirasyonu önlemek amacıyla, kusturma veya mide lavajı uygulanmamalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: imidazol ve triazol türevleri
ATC kodu: D01AC08
Ketokonazol, Malassezia dahil mayalara ve dermatofitlere karşı aktif bir imidazol dioksilan
türevi antimikotiktir. Geniş spektrumlu aktivitesi de iyi bilinmektedir.
5.2 Farmakokinetik özellikler
KONAZOL saçlı deriye uygulandıktan sonra, plazma ketokonazol konsantrasyonları
saptanabilir düzeyde değildir. KONAZOL tüm vücut yüzeyine uygulandıktan sonra plazmada
saptanmıştır.
35.3 Klinik öncesi güvenlilik verileri
Klinik dışı çalışmalardaki etkiler yalnızca, klinik kullanım açısından düşük bir uygunluk
gösteren maksimum düzeydeki insan maruziyetinin yeteri kadar üzerinde kabul edilen
maruziyetlerde gözlemlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Eritrosin (E127), bütil hidroksitoluen (E321), EDTA disodyum, sodyum metabisülfit (E223),
esans, hidroklorik asit (%37’lik), PEG-75 lanolin (yapağı yağı), kokoamid DEA, laureth fatty
alkol poliglikoleter sülfosüksinat, sodyum lauril eter sülfat, PEG-200 hidrojene gliseril palmate
,PEG-7 gliseril kokoat, sodyum hidroksit (% 5’lik) , metilparaben sodyum, deiyonize su
6.2 Geçimsizlikler
Bilinen bir geçimsizlik mevcut değildir.
6.3 Raf ömrü
24 ay
6.4 Saklamaya yönelik özel tedbirler
25oC’nin altındaki oda sıcaklığında saklayınız.
6.5 Ambalajın niteliği ve içeriği
KONAZOL karton kutu içerisinde her bir gramı 20 mg ketokonazol içeren 100 ml’lik plastik
şişe
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
KONAZOL, derinin enfekte bölgeleri üzerine uygulanır. 3-5 dakika bekletildikten sonra su ile
durulanır. Sadece saçlar değil, deri de iyice yıkanmalıdır.
7. RUHSAT SAHİBİ
Kurtsan İlaçları A.Ş. İstoç Otomarket A-2 Blok Burak Plaza 7 Bağcılar 34218 İstanbul
Tel no 0 212 481 30 50
Fax no 0 212 481 59 14-15
8. RUHSAT NUMARASI
176/ 97
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 18.01.1996
Ruhsat yenileme tarihi: 06.03.2014
10. KÜB’ÜN YENİLENME TARİHİ
4