KISA ÜRÜN BİLGİSİ
1. BEŞERİ TIBBİ ÜRÜNÜN ADI
İBAMİN D 150 mg/2800 IU film kaplı tablet
3
2. KALİTATİF VE KANTİTATİF BİLEŞİM
Etkin maddeler:
İbandronat sodyum 168,78 mg*
Vitamin D3 28,000 mg**
*150 mg ibandronik asite eşdeğer ibandronat sodyum
** 2800 IU vitamin D ’e eşdeğer
3
Yardımcı maddeler:
Laktoz 271,62 mg
Lesitin (soya) (E322) 0,70 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Bir yüzeyi düz, diğer yüzeyi çentikli beyaz film kaplı kapsül şeklinde bikonveks tabletler.
4. KLİNİK ÖZELLİKLER
4.1. Terapötik endikasyonlar
İBAMİN D3, kırık riski yüksek postmenopozal kadınlarda kırıkların önlenmesi için
osteoporoz tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Tavsiye edilen doz ayda bir defa bir film kaplı tablet (150 mg/2800 IU)’dir. İBAMİN D3
tercihen her ay aynı tarihte alınmalıdır.
Uygulama şekli:
Oral yolla kullanılır.
1İBAMİN D3, bir gece boyu açlıktan sonra (en az 6 saat), günün ilk yiyecek ya da (içme suyu
dışında) günün içilen ilk sıvısından (bkz. bölüm 4.5) ya da herhangi bir oral yolla alınan ilaç
ya da destekleyiciden (kalsiyum dahil olmak üzere) 60 dakika önce alınmalıdır:
 Tabletler hasta otururken ya da dik dururken bir bardak içme suyu ile (180 ila 240 mL)
bütün halde yutulmalıdır. Hastalar İBAMİN D3 aldıktan sonra 60 dakika süreyle dik
pozisyonda kalmalı, yatmamalıdırlar.
 İBAMİN D3 sadece içme suyuyla alınmalıdır. Bazı maden sularının yüksek kalsiyum
konsantrasyonuna sahip olduklarını ve dolayısıyla İBAMİN D3 ile birlikte
kullanılmaması gerektiğini unutmayınız.
 Orofarengeal ülserasyon potansiyeli nedeniyle hastalar tableti çiğnememeli ya da
emmemelidirler.
Günlük alımın yetersiz olduğu durumlarda hastalar destekleyici kalsiyum almalıdırlar.
Bir dozun atlanması durumunda, planlanmış olan bir sonraki doz takip eden 7 gün içinde
olmadığı sürece, hastalar bunun farkına varmalarından sonraki sabah bir İBAMİN D3 150
mg/2800 IU film kaplı tablet almalıdırlar. Bunun ardından hastalar ayda bir dozlarını
başlangıçta belirlenen tarihte almaya devam etmelidir.
Eğer bir sonraki doz takip eden 7 gün içinde ise, hastalar bu süreyi bekleyip, dozlarını
planlanan tarihte almalı ve bunun sonrasında da ilk planlanan şekilde ayda bir film kaplı tablet
kullanmaya devam etmelidirler. Hastalar aynı hafta içinde iki tablet almamalıdır.
Özel popülasyonlara ilişkin ek bilgiler:
Böbrek yetmezliği:
Kreatinin klerensi ≥ 30 mL/dk olan hafif ya da orta dereceli böbrek yetmezliği olan hastalarda
doz ayarlaması gerekli değildir.
Kreatinin klerensi 30 mL/dk‘nın altındaki hastalarda klinik deneyimin sınırlı olması
nedeniyle, İBAMİN D3 uygulaması önerilmemektedir.
Karaciğer yetmezliği:
Doz ayarlaması gerekli değildir (Bkz. Bölüm 5.2.).
Pediyatrik popülasyon:
18 yaşın altındaki hastalarda İbamin D3’ün güvenlilik ve etkililiği araştırılmamıştır. Bu
nedenle 18 yaşın altındaki hastalarda İBAMİN D3 kullanımı önerilmemektedir.
2Geriatrik popülasyon:
Yaşlı hastalarda doz ayarlaması gerekli değildir.
4.3. Kontrendikasyonlar
– İBAMİN D3, içeriğinde bulunan ibandronat sodyum, vitamin D veya ilacın içerdiği
3
yardımcı maddelerden herhangi birine karşı aşırı duyarlılık gösteren hastalarda
kontrendikedir.
– İBAMİN D3, tedavi edilmeyen hipokalsemisi bulunan hastalarda kontrendikedir. Diğer
tüm bifosfonatlarda olduğu gibi, İBAMİN D3’ün içeriğindeki ibandronattan dolayı,
osteoporoz tedavisinde İBAMİN D3 kullanmaya başlamadan önce, önceden var olan
hipokalsemi tedavi edilmelidir.
– Birçok bifosfonatta olduğu gibi İBAMİN D3, içeriğindeki ibandronat sodyumdan dolayı,
özofagus darlığı veya akalazia gibi, özofagusun boşalmasını geciktiren özofagus
anormalilerinde (Bkz. Bölüm 4.4.) kontrendikedir.
– İBAMİN D3, en az 60 dakika ayakta duramayan veya dik oturamayan hastalarda
kontrendikedir (Bkz. Bölüm 4.2. ve 4.4.).
– Hipervitaminöz D
– Hiperkalsemi, hiperkalsiüri
– Nefrolitiazis
– Nefrokalsinozis
İBAMİN D3 0,7 mg lesitin (soya yağı) ihtiva eder. Eğer fıstık ya da soyaya alerjiniz varsa bu
tıbbi ürünü kullanmayınız.
4.4. Özel kullanım uyarıları ve önlemleri
İbandronat sodyum
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle
Barrett özofagusu veya gastroözofageal reflü gibi zemininde artmış özofagus kanser
riski olan hastalarda bu ilaçların kullanımından kaçınılmalıdır.
Atipik femur kırığı
Bifosfonat ile tedavi edilen hastalarda atipik bölgelerde (subtrokanterik ve femur şaft) kırıklar
görülebilir. Bu kırıklar genellikle travma olmaksızın ya da minimal travma ile gelişmektedir.
3Bifosfonat kullanan ve uyluk ya da kasık ağrısı ile başvuran hastalar atipik kırık şüphesi ile
değerlendirilmelidir. Bu hastalarda bireysel risk/yarar analizine göre bifosfonat tedavisinin
kesilmesi gündeme gelebilir.
Hipokalsemi
Hipokalsemi ve diğer kemik ve mineral metabolizma rahatsızlıkları İBAMİN D3 tedavisine
başlamadan önce etkili şekilde tedavi edilmelidir. Bütün hastalar için yeterli miktarda
kalsiyum ve D vitamini alımı önemlidir.
Gastrointestinal iritasyon
Oral yoldan uygulanan bifosfonatlar üst gastrointestinal mukozada lokal iritasyona neden
olabilirler. Tahriş edici olabilecek bu etkiler ve altta yatan hastalığın kötüleşme potansiyeli
nedeniyle, İBAMİN D3 aktif üst gastrointestinal sorunları (örn. bilinen Barrett özofagusu,
disfaji, diğer özofajiyal hastalıklar, gastrit, duodenit veya ülserler) olan hastalara verilirken
dikkatli olunmalıdır.
Oral bisfosfonatlarla tedavi gören hastalarda, bazıları ciddi olan ve hastaneye yatırılmayı
gerektiren, nadiren kanamayla veya ardından özofagus darlığı veya yırtılmasıyla seyreden,
özofajit, özofagus ülseri ve özofagus erozyonu gibi advers olaylar bildirilmiştir. Ciddi
özofagus advers olay yaşama riskinin, doz talimatlarına uymayan ve/veya özofagus
iritasyonunu düşündürecek semptomlar geliştirdikten sonra oral bisfosfonatlar almaya devam
eden hastalarda daha yüksek olduğu görülmektedir. Hastaların doz talimatlarına özellikle
dikkat etmesi ve bunlara uyabilmesi gerekir (bkz. bölüm 4.2).
Hekimler olası özofagus reaksiyonuna işaret eden belirti ve semptomlara karşı dikkatli
olmalıdır, hastalara da disfaji, odinofaji, retrosternal ağrı veya yeni ya da kötüleşen mide
yanması olursa İBAMİN D3 tedavisini kesip tıbbi yardım almaları gerektiği belirtilmelidir.
Kontrollü klinik çalışmalarda artan risk gözlenmemiş olsa da, pazarlama sonrasında oral
bisfosfonat kullanımıyla bazıları ciddi ve komplikasyonla birlikte seyreden gastrik ve
duodenum ülserleri rapor edilmiştir.
NSAİİ’lar (Non-steroid Antiinflamatuvar İlaçlar) ve bifosfonatlar gastrointestinal rahatsızlıkla
ilişkilendirildiğinden bunların İBAMİN D3 ile birlikte uygulanması sırasında dikkatli
olunmalıdır.
4Çene osteonekrozu
Bisfosfonatlarla tedavi edilen hastalarda çene osteonekrozu vakaları rapor edilmiştir. Bu
vakalar çoğunlukla dental tedavi gören kanser hastalarında görülmekle birlikte, bazıları da
postmenopozal osteoporoz hastalarında ve diğer vakalarda görülmüştür. Kanser teşhisi,
birlikte sürdürülen tedaviler (örn. kemoterapi, radyoterapi, kortikosteroidler) ve birlikte
görülen hastalıklar (örn. anemi, koagülopati, enfeksiyon, önceden var olan dental rahatsızlık)
çene osteonekrozu için bilinen risk faktörleridir. Vakaların büyük çoğunluğu intravenöz
bifosfonatlarla tedavi gören hastalarda raporlanmıştır ancak bazıları oral tedavi gören
hastalarda da görülmüştür.
Bifosfonat tedavisi sırasında çene osteonekrozu gelişen hastalarda, dental ameliyat durumu
kötüleştirebilir. Dental prosedürlere ihtiyaç duyan hastalarda bifosfonat tedavisinin
kesilmesinin çene osteonekrozu riskini azalttığına dair veri bulunmamaktadır. Tedaviyi
sürdüren hekim, her hasta için yarar/risk değerlendirmesini yaparak tedavi planına karar
vermelidir.
Vitamin D (Kolekalsiferol)
3
Sarkoidozu olan hastalarda, vitamin D'nin aktif formuna metabolizasyonunda artış riski
nedeniyle vitamin D dikkatle reçete edilmelidir. Bu hastaların serum ve idrardaki kalsiyum
değerleri izlenmelidir.
Uzun süreli tedavilerde serum kalsiyum seviyeleri ve serum kreatini ölçümü ile böbrek
fonksiyonları kontrol edilmelidir. Bu kontroller özellikle yaşlı hastalarda ve kardiyak
glikozidleri veya diüretikler ile eş zamanlı tedavide ve böbrek taşı geçmişi olan hastalarda
önemlidir. Hiperkalsüri (300 mg’ı aşan (7.5 mmol)/24 saat) veya azalmış renal fonksiyon
semptomlarında doz mutlaka azaltılmalıdır veya tedavi ertelenmelidir.
Renal fonksiyon yetersizliği olan hastalarda İBAMİN D3 dikkatli kullanılmalıdır ve kalsiyum
ile fosfat seviyelerine etkisi mutlaka izlenmelidir. Yumuşak doku kireçlenmesi göz önünde
bulundurulmalıdır. Ağır renal yetmezliği olan hastalarda kolekalsiferol formundaki vitamin D
normal olarak metabolize olmaz ve bundan dolayı farklı bir vitamin D formu kullanılmalıdır.
İBAMİN D3, vitamin D içeren diğer ilaçlar ile reçete edildiğinde İBAMİN D3’ün içeriğindeki
vitamin D miktarı dikkate alınmalıdır. Medikal uzman gözetiminde ek doz vitamin D
verilmelidir. Böyle durumlarda serum kalsiyum ve idrar kalsiyum atılımı sürekli olarak
gözlenmelidir.
İBAMİN D3’ün çocuklarda kullanımı önerilmemektedir.
5Laktoz uyarısı
İBAMİN D3 her dozunda 271,62 mg laktoz monohidrat içermektedir. Nadir kalıtımsal
galaktoz intoleransı, Lapp laktoz yetmezliği ya da glikoz-galaktoz malabsorpsiyon problemi
olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
İbandronat sodyum
İlaç-Gıda Etkileşmeleri
Kalsiyum ve diğer multivalent katyonları içeren ürünler (alüminyum, magnezyum, demir
gibi) süt ve gıda dahil olmak üzere, yapılan hayvan çalışmalarıyla tutarlı olarak, ibandronatın
absorpsiyonu ile etkileşebilmektedir. Bu nedenle, hastalar İBAMİN D3’ü bir gece önceden en
az 6 saat aç olarak alınmalı ve alımını takiben gıda alımı 60 dakika süresince ertelenmelidir.
İlaç-ilaç Etkileşmeleri
Kalsiyum destekleyicileri, antiasitler ve multivalent katyonlar
Kalsiyum destekleyicileri, antiasitler ve multivalent katyonlar (alüminyum, magnezyum,
demir gibi) içeren bazı oral tıbbi ürünler ibandronatın absorpsiyonuyla etkileşebilirler. Bu
nedenle, hastalar İBAMİN D3 almadan en az 6 saat önce ve aldıktan sonra 60 dakika süreyle
başka oral bir ilaç almamalıdırlar.
Postmenopozal kadınlarda yapılan farmakokinetik etkileşim çalışmaları tamoksifen ya da
hormon replasman tedavisinin (östrojen) etkileşim potansiyelinin olmadığını kanıtlamıştır.
Multipl miyeloma hastalarında melfalan/prednisolon ile birlikte uygulandığında etkileşim
görülmemiştir.
Sağlıklı erkek gönüllülerde ve postmenopozal kadınlarda ranitidinin intravenöz uygulaması,
muhtemelen azalan gastrik asidite sebebiyle, ibandronatın biyoyararlanımında %20 oranında
artışa neden olmuştur. Ancak bu artış ibandronatın biyoyararlanımında normal değişkenliği
içinde olduğundan İbamin D3’ün H -antagonistleri ya da gastrik pH artıran diğer etkin
2
maddelerle uygulanmasında doz ayarlanmasına gerek görülmemiştir.
İbandronat insan hepatik P450 izoenzimlerini inhibe etmediğinden ve sıçanlarda hepatik
sitokrom P450 sistemini uyardığı gösterilmediğinden, klinik olarak anlamlı ilaç etkileşimleri
olası görünmemektedir (Bkz. Bölüm 5.2.). Ayrıca, plazma proteinlerine bağlanması terapötik
konsantrasyonlarda düşüktür ve bu nedenle diğer ilaçlarla yer değiştirmesi beklenmez.
İbandronat yalnızca renal atılımla elenir ve herhangi bir biyotransformasyondan geçmez.
6Atılım yolu, diğer ilaçların atılımında yer aldığı bilinen asidik ya da bazik transport
sistemlerini içermemektedir.
Asetilsalisilik asit ve NSAİİ’lar
Osteoporozlu postmenopozal kadınlardaki iki-yıllık bir çalışmada (BM16549), eş zamanlı
olarak aspirin veya NSAİİ’lar kullanan hastalardaki üst gastrointestinal olaylar insidansı,
günlük olarak 2.5 mg ibandronat veya ayda bir 150 mg kullanan hastalar arasında bir veya iki
yıl sonra benzer olmuştur.
Histamin (H ) blokörleri veya proton pompa inhibitörleri
2
İbandronik asidin aylık kullanımını günlük doz rejimi ile karşılaştırılan BM16549 çalışmasına
katılan 1500’den fazla hastanın %14’ü ve %18’i bir veya iki yıl sonra histamin (H ) blokerleri
2
veya proton pompa inhibitörleri kullanmıştır. Bu hastalar arasında ayda bir kez
150 mg ibandronat ile tedavi edilen hastalardaki üst gastrointestinal olaylar görülme sıklığı,
günlük 2.5 mg ibandronat ile tedavi edilen hastalardaki ile benzer olmuştur.
Vitamin D (Kolekalsiferol)
3
Tiyazid diüretikler kalsiyumun üriner atılımını azaltır. Hiperkalsemi riski artabileceğinden
dolayı, tiyazid diüretikler ile kullanımı sırasında serum kalsiyum seviyeleri düzenli olarak
izlenmelidir.
Fenitoin veya barbitüratlar ile birlikte kullanımı vitamin D’nin metabolizmasını artırırken,
etkisini azaltabilir.
Yüksek dozda Vitamin D hiperkalsemiye neden olabilir, aditif inotropik etkilerinden dolayı
dijital toksisite ve ciddi aritmi riski artabilir. Hastanın EKG’si ve serum kalsiyum seviyeleri
yakından izlenmelidir.
Glukokortikoid steroidler vitamin D’nin metabolizmasını ve eliminasyonunu azaltabilir. Eş
zamanlı tedavi sürecinde vitamin D dozunun artırılması gerekebilir.
Kolestiramin gibi iyon değiştirici reçineler veya parafin yağı gibi laksatif ile tedavi, vitamin
D’nin gastrointestinal emilimini azaltabilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
İBAMİN D3 pediyatrik popülasyonda endike olmadığından, herhangi bir etkileşim çalışması
yapılmamıştır.
74.6. Gebelik ve laktasyon
Genel tavsiye
Gebelik kategorisi: C
Emniyeti ve etkililiği gösterilmediğinden gebelerde kullanılmamalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
İBAMİN D3’ün içeriğindeki ibandronatın gebe kadınlarda kullanımına ilişkin yeterli veri
mevcut değildir. Sıçanlarla yapılan çalışmalarda üreme toksisitesi görülmüştür. İnsanlardaki
potansiyel riski bilinmemektedir.
Gebelik döneminde sadece vitamin D eksikliği olduğu durumlarda vitamin D kullanılmalıdır.
Gebelik döneminde vitamin D eksikliği olmayan hastalarda günlük 600 IU dozdan daha fazla
alınması önerilmemektedir. Hayvan çalışmalarında yüksek doz vitamin D ile üreme toksisitesi
görülmüştür. İnsanlarda terapötik dozlarda teratojenite gözlenmemiştir.
İBAMİN D3 gebelik döneminde kullanılmamalıdır.
Laktasyon dönemi
0.08 mg/kg/gün i.v. ibandronat ile tedavi edilen emziren sıçanlarda, anne sütündeki en yüksek
ibandronat konsantrasyonu 8.1 ng/ml’dir ve i.v. uygulamadan sonraki ilk 2 saat içinde
görülmüştür. 24 saat sonra, süt ve plazmadaki konsantrasyon benzerdir ve 2 saat sonra ölçülen
konsantrasyonun yaklaşık %5’i kadardır.
İbandronatın insanlarda süte geçip geçmediği bilinmemektedir.
İBAMİN D3’ün içeriğindeki vitamin D süte geçer. Bebeğe ek vitamin D verileceği zaman,
3
bu dikkate alınmalıdır.
Emzirme dönemi boyunca kullanılmamalıdır.
Üreme yeteneği/Fertilite
İBAMİN D3’ün içeriğindeki ibandronat sodyumun üreme toksisite çalışmalarında,
sıçanlardaki vücut ağırlığının azalması dışındaki advers etkileri, bir sınıf olarak
bifosfonatlarda gözlenenlerdir. Bunlar implantasyon bölgelerinin sayısındaki düşüş, doğal
doğumun engellenmesi (distosi) ve visseral varyasyonlardaki artıştır (renal pelvis üreter
sendromu). Aylık rejim için özel çalışmalar yapılmamıştır.
8Vitamin D’nin fertiliteyi etkilediğine dair veri yoktur. Bununla birlikte, vitamin D’nin normal
endojen değerlerinin fertilite üzerine olumsuz herhangi bir etki oluşturması
beklenmemektedir.
4.7. Araç ve makine kullanımı üzerindeki etkiler
İBAMİN D3’ün içeriğindeki ibandronat sodyumun araç ve makine kullanımı üzerine etkisi ile
ilgili yapılmış herhangi bir çalışma bulunmamaktadır. Vitamin D3’ün araç ve makine
kullanımı üzerine bilinen herhangi bir etkisi yoktur.
4.8. İstenmeyen etkiler
Güvenlilik profili özeti
İBAMİN D3’ün içeriğindeki ibandronat sodyumun güvenlilik güvenlilik profili yapılan
kontrollü klinik çalışmalardan ve pazarlama sonrası deneyimlerden elde edilmiştir. En sık
bildirilen advers reaksiyonlar artralji ve grip-benzeri semptomlardır. Bu semptomlar tipik
olarak ilk dozla ilişkili olup genellikle kısa süreli, hafif veya orta şiddettedir ve tedavinin
devam etmesiyle kendiliğinden iyileşir. Advers etkilerin tablolaştırılmış listesi
Tablo 1'de advers etkiler hakkında genel bilgi sunulmuştur.
Günlük 2.5 mg ibandronatın güvenliliği 4 plasebo kontrollü klinik çalışmada tedavi edilen
1251 hastada değerlendirilmiştir; bu hastaların %73’ü pivotal üç-yıllık tedavi çalışmasından
(MF 4411) gelmektedir. Günlük ibandronik asit 2.5 mg’nin genel güvenlilik profili tüm bu
çalışmalarda plasebo ile benzer olmuştur. Bir advers ilaç reaksiyonu, yani çalışma ilacı ile
olası veya muhtemel ilişki içindeki advers olay yaşayan hastaların oranı pivotal tedavi
çalışmasında (MF 4411) ibandronik asit için %19.8 ve plasebo için %17.9 olmuştur.
Osteoporozlu postmenopozal kadınlarda yapılan iki yıllık pivotal çalışmada (BM16549) ayda
bir 150 mg ibandronat ile günlük 2.5 mg ibandronatın genel güvenliliklerinin benzer olduğu
gösterilmiştir. Bir advers ilaç reaksiyonu, yani çalışma ilacı ile olası veya muhtemel ilişki
içindeki advers olay yaşayan hastaların oranı, bir yıl ve iki yıl sonra ayda bir 150 mg
ibandronik asit için sırasıyla %22.7 ile %25 iken, günlük 2.5 mg oral ibandronik asit için
sırasıyla %21.5 ile %22.5 olmuştur. Advers ilaç reaksiyonlarının çoğunluğu şiddet açısından
hafif ile orta şiddette olmuştur. Çoğu vakada tedavinin kesilmesine gerek olmamıştır.
D vitaminin normal dozlar ve sürelerde yan etki olasılığı azdır. D vitamininin yüksek
3 3
dozlarda verilmesi ve tedavi süresinin kontrolsüz bir şekilde uzatılması sonucu istenmeyen
etkiler gelişebilir.
9Tablo 1: Faz III osteoporoz çalışmalarında araştırmacının muhtemelen veya olasılıkla tedavi
ile bağlantılı olduğunu düşündüğü, yaygın görülen advers ilaç reaksiyonları (>1/100, ≤ 1/10)
– BM 16549’dan elde edilen bir yıllık veriler ve plasebo kontrollü kırığa karşı çalışması MF
4411’den elde edilen üç yıllık veriler ve vitamin D ilemeydana gelen advers reaksiyonlar
3
Advers reaksiyonlar MedDRA sistem organ sınıfına ve sıklığa göre listelenmektedir.
Aşağıdaki sıklık kategorileri kullanılmıştır:
çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor). Her sıklık grubunda advers reaksiyonlar azalan şiddete göre
sunulmaktadır.
Sistem-Organ Yaygın Yaygın Seyrek Çok seyrek Bilinmiyor
Sınıfı olmayan
Bağışıklık Aşırı Anafilaktik Anjiyoödem
sistemi duyarlılı reaksiyon/şok* § laringeal
hastalıkları k † ödem
reaksiyo
nu
Metabolizma ve Hiperkalse
beslenme mi§,
hastalıkları hiperkalsüri
Sinir sistemi Baş ağrısı Baş
hastalıkları dönmesi
Göz hastalıkları Göz
inflamasyonu*†
Özofajit, Özofajiyal
Gastrointestinal gastrit, ülser ve Duodenit
hastalıklar gastro- benzeri
özofajeal reflü, oluşumlar
dispepsi, ile disfaji
diyare, dahil
abdominalağrı, özofajit,
bulantı kusma,
şişkinlik
Deri ve deri altı Kaşıntı Ürtiker, Anjiyoödem,
doku döküntü yüz ödemi
hastalıkları
Atipik
Kas-iskelet Artralji, Sırt ağrısı subtroka Çene kemiği
bozukluklar, miyalji, -kas- nterik osteonekrozu
bağ doku ve iskelet ağrıları, ve *†
kemik kas krampı, diafizeal
10hastalıkları kas iskelet femoral
sertliği, kırıklar†
Genel Grip benzeri Yorgunluk
bozukluklar ve semptomlar
uygulama
bölgesine ilişkin
hastalıkları
* Daha fazla bilgi için alt kısımlara bakınız.
†Pazarlama sonrası deneyimlerde belirlenmiştir.
§ D vitaminine bağlı istenmeyen etkiler.
Belli advers reaksiyonların tanımı
Gastrointestinal advers reaksiyonlar
Yakın zamanda kanama veya hastaneye yatış öyküsü bulunmayan peptik ülserli hastalar da
dahil olmak üzere, geçirilmiş gastrointestinal hastalık öyküsü bulunan hastalar ve ilaçlarla
kontrol altında olan dispepsi ve reflüsü bulunan hastalar ayda bir kez tedavi çalışmasına dahil
edilmiştir. Bu hastalarda, üst gastrointestinal advers olaylar görülme sıklığı açısından, 2.5 mg
günlük tedavi rejimi ile karşılaştırıldığında ayda bir kez 150 mg ile bir farklılık
gözlenmemiştir.
Grip-benzeri semptomlar
Grib benzeri hastalık, akut faz reaksiyonu veya kas ağrısı, eklem ağrısı, ateş, titreme,
yorgunluk, bulantı, iştah kaybı veya kemik ağrısı gibi belirtiler olarak rapor olayları içerir.
Çene kemiği osteonekrozu
Bifosfonatlar ile tedavi edilen hastalarda çene kemiği osteonekrozu bildirilmiştir. Raporların
çoğunluğu kanser hastalarına aittir, ancak benzer olaylar osteoporoz tedavisi gören hastalarda
da bildirilmiştir. Çene osteonekrozu genellikle diş çekimi ve/veya lokal enfeksiyon
(osteomiyelit dahil) ile ilişkilidir. Kanser tanısı, kemoterapi, radyoterapi, kortikosteroidler ve
kötü ağız hijyeni de risk faktörleri olarak kabul edilir.
Göz bozuklukları
İbandronik asit dahil bifosfonatlarla tedavi sırasında, üveit, episklerit, sklerit gibi oküler
enflamasyon vakaları bildirilmiştir. Bazı vakalarda bifosfonat kullanımı sonlandırılmadan bu
olaylar düzelmemiştir.
11Anafilaktik reaksiyon / şok
İntravenöz ibandronat ile tedavi edilen hastalarda ölümcül olaylar da dahil olmak üzere
anafilaktik reaksiyon/şok vakaları bildirilmiştir.
Astım alevlenmesini içeren alerjik reaksiyonlar rapor edilmiştir.
4.9. Doz aşımı ve tedavisi
İbandronat sodyum
İBAMİN D3’ün içeriğindeki ibandronat sodyum ile tedavide doz aşımı ile ilgili özel bir bilgi
bulunmamaktadır.
Ancak bu bileşik sınıfı hakkındaki bilgiler doğrultusunda oral doz aşımı üst gastrointestinal
advers reaksiyon (mide bozukluğu, dispepsi, özofajit, gastrit ya da ülser) ile sonuçlanabilir.
İbandronatı bağlamak için süt ya da antasitler verilmelidir. Özofajiyal iritasyon riski
dolayısıyla hasta kusturulmamalı ve tamamen dik durumda kalmalıdır.
Vitamin D (Kolekalsiferol)
3
Aşırı doz hiper-vitaminöz D’ye neden olabilir. Vitamin D fazlalığı kanda anormal derecede
yüksek seviyede kalsiyum bulunmasına neden olur ve dolayısıyla yumuşak doku ve
böbreklere zarar görebilir. Vitamin D ’ün (kolekalsiferol) tolere edilebilen en üst seviyesi
3
günlük 4000 IU (100 µg)’dır. Vitamin D aktif metabolitleri ile karıştırılmamalıdır.
3
Hiperkalseminin belirtileri anoreksiya, susama, kusma, bulantı, kabızlık, nefrokalsinozis,
karın ağrısı, kas güçsüzlüğü, yorgunluk, bilinç bulanıklığı, polidipsi, poliüri, kemik ağrısı,
böbrek taşı oluşumu ve bazı şiddetli vakalarda kardiyak aritmilerdir. Aşırı hiperkalsemi koma
ve ölüm ile sonuçlanabilir. Sürekli yüksek kalsiyum değerleri geri dönüşümsüz böbrek
hasarına ve yumuşak doku kalsifikasyonuna neden olabilir.
Hiperkalsemi tedavisi: Vitamin D tedavisi kesilmelidir. Ayrıca, tiyazid diüretikler, lityum,
vitamin A ve kardiyak glikozid tedavileri de kesilmelidir. Rehidrasyon ve, durumun
ciddiyetine göre, loop diüretikler, bifosfonatlar, kalsitonin ve kortikosteroidler ile izole veya
kombinasyon tedavi düşünülmelidir. Serum elektrolitleri, renal fonksiyon ve diürezis
izlenmelidir. Ciddi vakalarda EKG ve CVP takip edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Bifosfonatlar ve Kalsiyum (Ardışık Preparatlar)
ATC kodu: M05BB
12İbandronat sodyum
Etki Mekanizması:
İbandronat, bifosfonatların nitrojen içeren grubuna ait olan çok güçlü bir bifosfonattır, kemik
dokuları üzerinde seçici olarak etki eder ve kemik oluşumunu direkt olarak etkilemeden özel
olarak osteoklast etkinliğini inhibe eder. Osteoklast aktivitesi azalırken kemik oluşumu
etkilenmez. İbandronatın kemik dokusu üzerindeki seçici etkisi, bu bileşiğin kemiğin mineral
matriksini gösteren hidroksiapatit için olan yüksek afinitesine dayanmaktadır.
İbandronat, kemik oluşumu üzerinde doğrudan bir etkisi olmaksızın kemik yıkımını azaltır.
Postmenopozal kadınlarda, artmış kemik döngüsünü premenopozal seviyelere düşürür ve
kemik kütlesinde progresif bir net kazanç sağlar.
Günlük veya aralıklı ibandronat uygulaması, serum ve üriner kemik döngüsü biyokimyasal
gösterge seviyelerinde azalma, artmış kemik mineral yoğunluğu (KMY; BMD: Bone mineral
density) ve kırık insidansında düşme ile kendini gösteren azalmış kemik yıkımı ile sonuçlanır.
Farmakodinamik etkiler:
İbandronatın farmakodinamik etkisi, kemik yıkımının inhibisyonudur. Deneysel in vivo
çalışmalarda, ibandronat, gonadal fonksiyonun durmasından, retinoidler, tümör ya da tümör
kaynaklı ürünlerden kaynaklanan kemik hasarı engellemiştir. Genç (hızlı büyüyen) sıçanlarda
da endojen kemik hasarı veya rezorpsiyonu inhibe edilmiştir, bu da tedavi edilmeyen
hayvanlara kıyasla artan normal kemik kütlesiyle sonuçlanmıştır.
Hayvan modelleri, ibandronatın osteoklastik etkinliğin son derecede güçlü bir inhibitörü
olduğunu doğrulamaktadır. Gelişmekte olan sıçanlarda, osteoporoz tedavisinin gerektirdiği
dozun 5.000 katı olan dozlarda bile mineralizasyon bozulmamıştır.
İbandronatın yüksek potensi ve terapötik alanı doz ayarlamalarında daha esnek olabilmeye ve
nispeten düşük dozlarda ve uzun ilaçsız dönemleri olan aralıklı tedavi uygulanmasına imkan
sağlamaktadır.
Sıçanlarda, köpeklerde ve maymunlarda günlük ve aralıklı (uzamış dozsuz aralıklarla) uzun
dönem ilaç uygulaması, toksik seviyeler dahil olmak üzere farmakolojik olarak planlanmış
dozlardan daha yüksek dozlarda bile, normal kalitede ve/veya mekanik gücü artmış yeni
kemik oluşumuna neden olmuştur. İnsanlarda günlük ve 9-10 haftaya varan dozsuz aralıklarla
ibandronat uygulamasının her ikisinde de ibandronatın kırık azaltıcı etkililik gösterdiği, klinik
çalışma (MF 4411) ile doğrulanmıştır.
13Postmenopozal kadınlarda hem günlük hem de aralıklı (üç ay başına 9-10 haftalık ilaçsız bir
dönemi olan) oral ibandronat dozları, kemik hasarı idrar biyokimyasal göstergelerinin doza
bağımlı olarak azaltılmasına (deoksipiridinolin ve tip I kollajenin çapraz bağlı C (CTX) ve N
telopeptidlerinde) sebep olmuştur.
Tedavinin kesilmesinin ardından, postmenopozal osteoporozla ilişkili olarak, tedavi öncesi
patolojik yüksek kemik yıkımı oranlarına dönüş olmuştur.
Postmenopozal kadınlarda iki ve üç yıllık tedaviden sonra yapılan kemik biyopsilerinin
histolojik analizleri, kemiklerin normal kalitede olduğunu göstermiştir ve mineralizasyon
bozukluğu belirtisi bulunmamıştır.
Toplam dört doz olmak üzere, her 28 günde bir oral olarak 150 mg verilen 72 postmenopozal
kadında gerçekleştirilen bir faz I biyoeşdeğerlilik çalışmasında ilk dozu takiben serum
CTX’inde inhibisyon henüz daha dozun 24 saat sonrasında gözlenmiş (ortalama inhibisyon
%28) ve ortalama azami inhibisyon (%69) bunun 6 gün sonrasında görülmüştür. Üçüncü ve
dördüncü dozları takiben, doz sonrası 6. gündeki ortalama azami inhibisyon %74 olurken,
dördüncü doz sonrasındaki 28. günde ortalama inhibisyon %56’ya düşmüştür. Dozlara devam
edilmemesi ile kemik yıkımı biyokimyasal işaretlerinin baskılanmasında bir kayıp
görülmüştür.
Klinik Etkililik
Postmenopozal osteoporoz tedavisi
Günlük 2.5 mg ibandronat:
İlk üç-yıllık, randomize, çift-kör, plasebo kontrollü, kırık çalışmasında (MF 4411) yeni
radyografik morfometrik ve klinik vertebral kırık insidansında, istatistiksel olarak anlamlı,
tıbbi olarak da uygun bir düşüş ortaya konmuştur. Bu çalışmada, ibandronat oral olarak
günlük 2.5 mg ve deneysel bir rejim olarak aralıklı 20 mg (her 3 aylık siklüs boyunca 12 doz
boyunca her iki günde bir 20 mg, 9-10 haftalık ilaçsız bir dönemi olan) dozunda
değerlendirilmiştir. İbandronat sabah günün ilk yiyecek veya içeceğinden 60 dakika önce
alınmıştır (doz sonrası perhiz periyodu). Çalışmada, 55 ila 80 yaşları arasında, en az 5 yıldır
postmenopozal dönemdeki, KMY lomber omurgada en az bir vertebrada (L - L ) menopoz
1 4
öncesi ortalamanın (T - skoru) 2 ila 5 SD (standart sapma) altında olan ve bir ila dört yaygın
vertebral kırığı olan 2946 kadında (etkinlik için 2928 hasta uygundur) uygulanmıştır. Bütün
hastalar günde 500 mg kalsiyum ve 400 IU D vitamini almıştır.
14Günlük uygulanan ibandronat, test edilen her iki tedavi rejiminde de, yeni vertebral kırıkların
sıklığında istatistiksel olarak anlamlı ve tıbbi olarak uygun bir azalma göstermiştir. Günlük
2.5 mg’lık rejim, çalışmanın üç yıllık süresi boyunca yeni radyografik vertebral kırıkların
oluşumunu %62 oranında düşürmüştür.
Klinik vertebral kırıkların sıklığı da %49 oranında azaltılmıştır. Vertebral kırıkların
üzerindeki güçlü etkisi vertebral uzunluk kaybında plaseboya kıyasla istatistiksel olarak
dikkate değer bir azalmayla kendini göstermiştir.
Kırık oluşumunu engelleyici etkisi çalışma boyunca tutarlı kalmıştır. Etkinin zamanla
zayıflamasına dair bir belirti görülmemiştir.
İbandronat için klinik kırık çalışması vertebra dışı kırıklardaki kırık etkinliğini ortaya koyacak
şekilde tasarlanmamasına rağmen, vertebral kırıklarda olduğu gibi, yüksek kırık riski bulunan
(femoral boyun KMY T-skoru <-3.0 SD) yüksek-risk alt gruplarında vertebra dışı kırıklarda
da göreceli olarak benzer oranda (%69) risk azalması gözlenmiştir. Klinik çalışma verileriyle,
yüksek risk alt gruplarında vertebra dışı kırıklardaki etkinliğinin, diğer bisfosfonatlarla tutarlı
olduğu gözlenmiştir.
Günlük dozun plaseboya kıyasla üç yıllık lomber omurga KMY artışı %5.3’tür. Baz çizgisine
kıyasla bu artış %6.5’tir.
Kemik döngüsünün biyokimyasal işaretleri (üriner CTX ve serum Osteokalsin gibi)
premenopozal düzeylere düşüş göstermiş ve 3-6 aylık bir dönem içinde maksimum düşüşe
ulaşmıştır. Kemik döngüsünün biyokimyasal işaretlerinin sırasıyla %50 ve %78 oranlarındaki
klinik olarak anlamlı düşüşü ibandronat 2.5 mg ve aralıklı 20 mg ile tedaviye başlanmasından
bir ay sonra görülmüştür. Kemik döngüsünün biyokimyasal işaretlerindeki düşüş tedaviye
başladıktan 7 gün sonra belirgin olmuştur.
Ayda bir kez 150 mg ibandronat
Kemik mineral yoğunluğu (KMY):
Osteoporozlu (başlangıçtaki lomber omurga KMY T-skoru -2.5 SD’nin altında)
postmenopozal kadınlarla yapılan iki yıllık, çift kör, çok merkezli bir çalışmada (BM 16549)
ayda bir kez 150 mg ibandronatın KMY’yi arttırmada en az günlük 2.5 mg ibandronat kadar
etkili olduğu gösterilmiştir. Bu durum, hem bir yıllık sonlanım noktasında yapılan birincil
analizde, hem de iki yıllık sonlanım noktasında yapılan doğrulayıcı analizde ispatlanmıştır
(Tablo 2).
15Tablo 2: BM 16549 çalışmasında bir yıllık (primer analiz) ve iki yıllık tedavi (uygun
protokol popülasyonu) sonunda, lomber omurga, total kalça, femoral boyun ve trokanter
KMY’sinde başlangıçtan itibaren görülen ortalama bağıl değişme
Çalışma BM 16549’dan elde Çalışma BM 16549’dan elde
edilen edilen
bir yıllık veriler iki yıllık veriler
Başlangıçtan itibaren Günlük 2.5 Ayda bir 150 Günlük 2.5 Ayda bir 150
ortalama bağıl değişme % mg mg mg mg
[%95 GA] ibandronat ibandronat ibandronat ibandronat
(N=318) (N=320) (N=294) (N=291)
Lomber omurga L -L
2 4
3.9 [3.4, 4.3] 4.9 [4.4, 5.3] 5.0 [4.4, 5.5] 6.6 [6.0, 7.1]
KMY’si
Total kalça KMY’si 2.0 [1.7, 2.3] 3.1 [2.8, 3.4] 2.5 [2.1, 2.9] 4.2 [3.8, 4.5]
Femoral boyun KMY’si 1.7 [1.3, 2.1] 2.2 [1.9, 2.6] 1.9 [1.4, 2.4] 3.1 [2.7, 3.6]
Trokanter KMY’si 3.2 [2.8, 3.7] 4.6 [4.2, 5.1] 4.0 [3.5, 4.5] 6.2 [5.7, 6.7]
Ayrıca yapılan prospektif planlı bir analizde, ayda bir uygulanan 150 mg ibandronat
uygulamasının, lomber omurga KMY’sindeki artışlar açısından, günlük uygulanan oral 2.5
mg ibandronattan üstün olduğu kanıtlanmıştır, p=0.002 ve iki yılda p<0.001.
Bir yılda (birincil analiz), ayda bir 150 mg ibandronat alan hastaların %91.3’ünde (p=0.005),
günlük 2.5 mg ibandronat alan hastaların ise %84.0’ında, lomber omurga KMY’sinde
başlangıcın üstünde veya başlangıca eşit artış (KMY yanıt verenler) görülmüştür. İki yılda,
ayda bir 150 mg ibandronat alan veya günlük 2.5 mg ibandronat alan hastaların, sırasıyla,
%93.5’i (p=0.004) ve %86.4’ü tedaviye yanıt vermiştir.
Bir yılda, ayda bir 150 mg ibandronat alan hastaların %90.0'ının (p<0.001), günlük olarak 2.5
mg ibandronat alan hastaların ise %76.7’sinin total kalça KMY’sinde, başlangıcın üzerinde
veya başlangıca eşit artış görülmüştür. İki yılda, ayda bir 150 mg ibandronat alan hastaların
%93.4'ünün (p<0.001), günlük olarak 2.5 mg ibandronat alan hastaların ise %78.4’ünün total
kalça KMY’sinde, başlangıcın üzerinde veya başlangıca eşit artış görülmüştür. Hem lomber
omurga hem de total kalça KMY’sini birleştiren daha zorlu bir kriter düşünüldüğünde, bir
yılda, ayda bir 150 mg ibandronat alan veya günlük 2.5 mg ibandronat alan hastaların,
sırasıyla, %83.9’u (p<0.001) ve %65.7’si tedaviye yanıt vermiştir. İki yılda, aylık 150 mg ve
günlük 2.5 mg kollarındaki hastaların, sırasıyla, %87.1’i (p<0.001) ve %70.5’i bu kriteri
karşılamıştır.
16Kemik döngüsü biyokimyasal göstergeleri:
Ölçülen tüm zaman noktalarında, yani 3, 6, 12 ve 24 ayda serum CTX seviyelerinde klinik
olarak anlamlı azalmalar gözlenmiştir. Bir yılda (birincil analiz), başlangıçtan itibaren görülen
ortalama bağıl değişmeler, ayda bir defa 150 mg ibandronat için –%76, günlük 2.5 mg
ibandronat için –%67’dir. İki yılda, aylık 150 mg ve günlük 2.5 mg ibandronat kollarındaki
ortalama bağıl değişme, sırasıyla, -%68 ve -%62’dir.
Bir yılda, ayda bir 150 mg ibandronat alan hastaların %83.5’i (p=0.006), günlük olarak 2.5
mg ibandronat alan hastaların ise %73.9’u tedaviye yanıt veren (başlangıçtan itibaren ≥%50
azalma olarak tanımlanmaktadır) olarak değerlendirilmiştir. İki yılda, aylık 150 mg ve günlük
2.5 mg kollarındaki hastaların, sırasıyla, %78.7’si (p=0.002) ve %65.6’sı tedaviye yanıt veren
olarak değerlendirilmiştir. Çalışma BM 16549 çalışmasının sonuçlarına dayanılarak, ayda bir
uygulanan 150 mg ibandronatın, kırılmaları önlemede en az günlük 2.5 mg ibandronat kadar
etkin olması beklenmektedir.
Vitamin D (Kolekalsiferol)
3
Kolekalsiferol (Vitamin D ) insanlarda serum fosfat ve kalsiyum konsantrasyonlarını, esas
3
olarak emilimlerini arttırarak yükseltir. Kalsiyumun kemiklerde oluşmasını sağlar.
Kalsiyumun ve fosfatın tübüler hücreleri tarafından reabsorpsiyonunu arttırır böylece
kalsiyum ve fosfat itrahını azaltır. Paratiroid hormonla birlikte kalsiyum ve fosforun normal
seviyelerde kalmasını sağlar. Kolekalsiferol ayrıca kemik rezorbsiyonunu uyarır ve kemiğin
normal mineralizasyonu için gereklidir. Kolekalsiferol fizyolojik dozlarda kalsiyumun
böbreklerden geri emilimini de arttırır. İndirekt olarak barsaktan artan kalsiyum absorbsiyonu
aracılığıyla, paratiroid hormon (PTH) sekresyonunu inhibe eder. Vücudun normaldeki günlük
gereksinimi 400 - 800 I.U. arasındadır.
5.2. Farmakokinetik özellikler
İbandronat sodyum
Genel özellikler
İbandronatın farmakolojik etkileri, direkt olarak gerçek plazma konsantrasyonlarıyla ilişkili
değildir. Bu hayvanlarda ve insanlarda yapılan çeşitli çalışmalarla gösterilmiştir; bu
çalışmalarda uygulanan toplam doz aynı olmak şartıyla, günlük rejim veya birkaç haftalık
ilaçsız bir dönemin yer aldığı (sıçanlarda en az 6 hafta, köpeklerde en az 11 hafta,
maymunlarda en az 30 gün ve insanlarda en az 9.5 hafta) aralıklı rejimden sonra ibandronat
etkinliğinin eşdeğer olduğu gösterilmiştir.
17Emilim:
İbandronatın oral uygulamadan sonra üst gastrointestinal kanalda absorpsiyonu hızlıdır ve
plazma konsantrasyonları 50 mg oral alıma kadar dozla orantılı olarak artarken, bu dozun
üzerinde doza-orantılı artıştan daha yüksek artışlar görülmüştür. Gözlenen maksimum plazma
konsantrasyonları aç karnına 0.5 ila 2 saat arasında (ortalama 1 saat) elde edilmiştir ve mutlak
biyoyararlanımı yaklaşık olarak %0.6’dır. İçecek (içme suyu dışında) ya da yiyecek ile
alındığında absorpsiyonun derecesi zayıflamıştır. Biyoyararlanım, ibandronat standart
kahvaltı ile uygulandığında açlık durumundaki deneklerdeki biyoyararlanıma kıyasla yaklaşık
%90 oranında düşer. İbandronat gıda alımından 60 dakika önce alındığında biyoyararlanımda
anlamlı bir düşüş olmaz. İbandronat alındıktan sonra, 60 dakikadan daha az süre içerisinde
yiyecek ya da içecek alındığında hem biyoyararlanım hem de KMY kazanımları düşer.
Dağılım:
İlk sistemik maruziyetten sonra ibandronat hızla kemiğe bağlanır ya da idrarla atılır.
İnsanlarda dağılım hacmi en az 90 L’dir ve kemiğe ulaşan doz miktarı dolaşıma giren dozun
%40-50’si olarak hesaplanmıştır. İnsan plazmasında protein bağlanması terapötik
konsantrasyonlarda yaklaşık %85 olarak belirlenmiştir ve bu nedenle ilaç-ilaç etkileşim
potansiyeli düşüktür.
Biyotransformasyon:
Hayvanlarda veya insanlarda ibandronatın metabolize olduğuna dair bir bulgu yoktur.
Eliminasyon:
İbandronatın emilen kısmı kemik absorpsiyonu ile dolaşımdan uzaklaştırılır (%40-50) ve geri
kalanı böbrekler tarafından değişmeden elimine edilir. İbandronatın absorbe edilmemiş kısmı
dışkı ile değişmemiş olarak atılır.
Yarılanma ömrü aralığı geniştir ve doz ve analiz duyarlılığına bağlıdır ancak eliminasyon
yarılanma ömrü genellikle 10-72 saat aralığındadır. Erken plazma düzeyleri intravenöz ya da
oral uygulamanın sırasıyla 3 ve 8 saat ardından hızla pik değerlerin %10’una düşmektedir.
İbandronatın total klerensi 84-160 mL/dk aralığındaki ortalama değerlerle düşüktür. Renal
klerens (sağlıklı postmenopozal kadınlarda yaklaşık 60 mL/dk), total klerensin %50-60’ına
denk gelir ve kreatinin klerensiyle ilgilidir. Görünen total ve renal klerens arasındaki farkın
kemik tarafından tutulumu yansıttığı kabul edilmektedir.
18Hastalardaki karakteristik özellikler
Cinsiyet:
İbandronatın biyoyararlanım ve farmakokinetiği kadınlarda ve erkeklerde benzerdir.
Irk:
İbandronatın mevcut klinik bulgularında Asyalı ile Kafkas etnik gruplar arası fark olduğuna
dair bir kanıt yoktur. Afrika kökenli hastalar ile ilgili çok az veri bulunmaktadır.
Böbrek yetmezliği:
Farklı derecelerde böbrek yetmezliği olan hastalarda ibandronatın renal klerensi, kreatinin
klerensi ile doğrusal olarak ilişkilidir.
Hastaların büyük çoğunluğunun bu kategorilere girdiği BM 16549 çalışmasında gösterildiği
üzere, hafif ya da orta derecede böbrek yetmezliği olan hastalarda doz ayarlaması gerekli
değildir (kreatinin klerensi 30 mL/dk’ya eşit ya da daha yüksek).
Ağır böbrek yetmezliği olan hastalarda (kreatinin klerensi 30 mL/dk’dan az) 21 gün boyunca,
günlük 10 mg oral uygulama alımı, normal renal fonksiyona sahip olan hastalardan 2-3 kat
daha yüksek plazma konsantrasyonları göstermiştir (toplam klerens= 44 mL/dk). Ağır böbrek
yetmezliği olan hastalarda ibandronatın total klerensi 44 mL/dk’ya düşmüştür. 0.5 mg
intravenöz uygulamadan sonra ağır böbrek yetmezliği olan hastalarda toplam, renal ve non-
renal klerensler sırasıyla %67, %77 ve %50 oranında düşmüştür ancak tolere edilebilirlikte
maruziyetin artmasıyla ilişkili bir azalma olmamıştır. Sınırlı klinik deneyime bağlı olarak,
İBAMİN D3 ciddi böbrek yetmezliğinde önerilmez.
Karaciğer yetmezliği:
Karaciğer yetmezliği olan hastalarda ibandronatın farmakokinetiği ile ilgili veri yoktur.
İbandronatın klerensinde karaciğerin özel bir rolü yoktur ancak renal atılım ve kemikte
tutulum yoluyla temizlenir. Bu nedenle karaciğer yetmezliği olan hastalarda doz ayarlaması
gerekli değildir. Buna ilaveten terapötik konsantrasyonlarda ibandronatın proteine bağlanma
oranı %85 olduğu için, ağır karaciğer yetmezliğinde görülen hipoproteinemi, serbest plazma
konsantrasyonlarında klinik olarak anlamlı bir artışa yol açmaz.
Pediyatrik popülasyon:
18 yaşın altındaki hastalarda İbamin D3’ün güvenlilik ve etkililiği araştırılmamıştır.
19Geriyatrik popülasyon:
Çok değişkenli bir analizde yaşın, çalışılan farmakokinetik parametrelerin herhangi birinin
bağımsız bir faktörü olduğu bulunmamıştır. Renal fonksiyon yaşla birlikte zayıfladığından
dikkate alınması gereken tek faktör budur (Bkz. Bölüm 5.2.).
Vitamin D (Kolekalsiferol)
3
Emilim:
Kolekalsiferol, gastrointestinal kanaldan iyi absorbe olur.
Dağılım:
Kana geçen vitamin D ve metabolitleri spesifik bir globuline bağlanır. Vitamin D adipoz
dokusunda ve kas dokusunda uzun bir süre için depo edilebilir ve bu depolama yerlerinden
yavaş olarak salınır. Kolekalsiferol yavaş başlangıçlı fakat uzun süreli etkiye sahiptir.
Yarılanma ömrü 19-25 saattir.
Biyotransformasyon:
Kolekalsiferol karaciğerde mitokondride 25-hidroksilaz enzimi vasıtası ile 25-hidroksi
türevine çevrilir. Bu metabolit böbreklerde vitamin D 1-a hidroksilaz enzimi vasıtası ile bir
kez daha hidroksillenir ve aktif hale gelir. 1-25 hidroksilli metabolit konsantrasyonu yeterli
düzeye ulaştığında, böbreklerde 24, 25 hidroksilli biyolojik aktivitesi minimal düzeydeki
metabolitine dönüştürülür.
Eliminasyon:
Vitamin D bileşikleri ve metabolitleri esas olarak safra ve dışkı ile atılırlar. Küçük miktarda
idrarla atılırlar. İdrarla atılan ana metabolit kalsitroik asittir.
Doğrusallık/Doğrusal olmayan durum:
Herhangi bir çalışma bulunmamaktadır.
Hastalardaki karakteristik özellikler
Veri mevcut değildir.
5.3. Klinik öncesi güvenlilik verileri
İbandronat sodyum
Hayvanlarda toksik etkiler yalnızca maksimum insan maruziyetinin yeterince üzerinde olduğu
kabul edilen maruziyette gözlenmiş olup, klinik kullanım için çok az anlam ifade etmektedir.
Karsinojenik ve genotoksik potansiyele ait belirtiler gözlenmemiştir.
20Vitamin D (Kolekalsiferol)
3
Hamilelik boyunca vitamin D doz aşımı farelerde, sıçanlarda ve tavşanlarda malformasyona
3
sebep olur (iskelet ile ilgili bozukluklar, mikrosefali, kardiyak malformasyonu).
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir.
6. FARMASÖTİK ÖZELLİKLERİ
6.1. Yardımcı maddelerin listesi
Laktoz monohidrat
Mikrokristalin selüloz
Krospovidon
Povidon
Magnezyum stearat
Opadry II 85G18490 White
 Polivinil alkol
 Titanyum dioksit (E 171)
 Talk
 Polietilen glikol
 Lesitin (soya) (E 322)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
3 film kaplı tablet Alüminyum / Alüminyum Blister ambalaj içinde kullanma talimatıyla
beraber karton kutuda ambalajlanmıştır.
216.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler / İSTANBUL
Telefon: 0 850 201 23 23
Faks: 0 212 482 24 78
e-mail: info@celtisilac.com.tr
8. RUHSAT NUMARASI (LARI)
2014/27
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.01.2014
Ruhsat yenileme tarihi:
10. KÜB’ÜN YENİLENME TARİHİ
22