KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOPOXİN 4 mg I.V. infüzyonluk çözelti hazırlamak için liyofilize toz
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon;
Topotekan …………………………………….. 4 mg (4,35 mg topotekan hidroklorür olarak)
Yardımcı maddeler:
Sodyum hidroksit …………………………….. y.m
Yardımcı maddeler için 6.1’e bakınız.
3. FARMASÖTİK FORM
İnfüzyonluk çözelti hazırlamak için liyofilize toz
Sarı liyofilizat
4. KLİNİK ÖZELLİKLER
4.1. Terapötik endikasyonlar
Topotekan monoterapi halinde aşağıdaki tedaviler için endikedir.
 Metastatik over kanserinde birinci basamak tedavisi veya izleyen kemoterapinin başarısız
olduğu hastalıkta.
 Birinci basamak tedavi ile yeniden tedavinin uygun bulunmadığı relaps küçük hücreli
akciğer kanseri hastalarında.
Radyoterapi sonrası nüks eden serviks kanseri hastaları ve Evre IVB hastalığı olanlarda
topotekanın sisplatin ile kombinasyon halinde kullanımında endikedir. Öncesinde sisplatin
maruziyeti olan hastalarda, bu kombinasyon ile tedavinin uygunluğunun doğrulanması için
tedavisiz uzun süreli bir ara verilmesi gerekir (bkz. Bölüm 5.1).
1 / 164.2. Pozoloji ve uygulama şekli
Pozoloji/uygulama sıklığı ve süresi:
TOPOXİN sitotoksik kemoterapi uygulamasında uzmanlaşmış birimlerce ve sadece kemoterapi
kullanımında deneyimli bir doktor gözetiminde uygulanmalıdır (bkz. Bölüm 6.6).
Pozoloji:
Sisplatin ile kombinasyon halinde uygulandığında sisplatinin Kısa Ürün Bilgisine
başvurulmalıdır.
TOPOXİN’in ilk kürünün uygulamasından önce, hastaların başlangıç nötrofil sayısı ≥
1,5x109/L, trombosit sayısı ≥ 100x109/L ve hemoglobin seviyesi ≥ 9 g/dL olmalıdır (gerekirse
transfüzyondan sonra)
Over ve küçük hücreli akciğer kanseri
Başlangıç dozu:
TOPOXİN’in (topotekan hidroklorür) önerilen dozu, 21 günlük kürün birinci günü başlamak
üzere 5 gün süreyle, 30 dakika süreyle intravenöz infüzyon yolu ile uygulanan günlük doz 1,5
mg/m2’dir. İyi tolere edilirse, tedaviye hastalık progresyonuna kadar devam edilebilir (bkz.
Bölüm 4.8 ve 5.1).
İzleyen dozlar
Nötrofil sayısı ≥1 x 109/L, trombosit sayısı ≥100 x 109/L ve hemoglobin seviyesi ≥9 g/dL
(gerekirse transfüzyondan sonra) olmadıkça topotekan tekrar uygulanmamalıdır.
Nötropeni yönetimi için standart onkoloji uygulaması ya topotekanı diğer tıbbi ürünlerle
(örneğin, G-CSF) uygulamak ya da nötrofil sayısının korunması için dozu azaltmaktır.
Yedi gün veya daha fazla süre şiddetli nötropeni (nötrofil sayısı <0,5 x 109/L) veya ateş veya
enfeksiyonla birlikte şiddetli nötropeni geçiren veya nötropeni nedeniyle tedavisi geciktirilmiş
hastalar için dozu azaltmak seçilmişse doz, günde 0,25 mg/m2 azaltılarak günde 1,25 mg/m2'ye
(veya daha sonra gerekirse günde 1,0 mg/m2'ye) düşürülmelidir.
Trombosit sayısı 25 x 109/L'nin altına düşerse, dozlar benzer şekilde azaltılmalıdır. Klinik
çalışmalarda, doz günde 1,0 mg/m2'ye düşürüldüğünde ve advers etkileri yönetmek için ilave
bir doz azaltımı gerektiğinde topotekan kesilmiştir.
2 / 16Serviks kanseri
Başlangıç dozu
Topotekanın önerilen dozu, birinci, ikinci ve üçüncü günlerde günlük 30 dakika intravenöz
infüzyon yoluyla uygulanan 0,75 mg/m2/gün’dür. Sisplatin topotekan dozunu takiben ve birinci
günde uygulanan 50 mg/m2/gün dozunda intravenöz infüzyon şeklinde uygulanır. Bu tedavi
şeması 6 kür ya da hastalık progresyonuna kadar her 21 günde tekrarlanır.
İzleyen dozlar
Nötrofil sayısı ≥1,5 x 109/L, trombosit sayısı ≥100 x 109/L ve hemoglobin seviyesi ≥9 g/dL
(gerekirse transfüzyondan sonra) olmadıkça topotekan tekrar uygulanmamalıdır.
Nötropeni yönetimi için standart onkoloji yaklaşımı ya diğer tıbbi ürünlerle (örneğin, G-CSF)
birlikte topotekan kullanmak ya da nötrofil sayısını korumak üzere dozu azaltmaktır.
Yedi gün veya daha fazla süre şiddetli nötropeni (nötrofil sayısı <0,5 x 109/L) veya ateş ya da
enfeksiyonla ilişkili şiddetli nötropenisi olan veya nötropeni nedeniyle tedavisi ertelenmiş
hastalarda dozun azaltması seçilmişse doz, sonraki kürlerde %20 azaltılarak günde 0,60
mg/m2'ye (veya daha sonra gerekirse günde 0,45 mg/m2'ye) düşürülmelidir.
Trombosit sayısı 25 x 109/L'nin altına düşerse, dozlar benzer şekilde azaltılmalıdır.
Uygulama şekli:
Her bir flakon, 4 ml enjeksiyonluk steril su ile kullanıma hazır hale getirilir. Kullanıma hazır
hale getirilen çözeltinin gerekli miktarı, intravenöz %0.9 sodyum klorür infüzyonu ya da
intravenöz %5 dekstroz infüzyonu içinde uygulamadan önce seyreltilir. Liyofilize formu
antibakteriyel koruyucu içermediğinden, hazırlanan çözelti hemen kullanılmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek yetmezliği:
Monoterapi (over ve küçük hücreli akciğer karsinomu):
Böbrek fonksiyonu ciddi şekilde bozulmuş (kreatinin klirensi <20 mL/dak) hastalarda
topotekan kullanımı konusunda deneyim yetersizdir. Bu hasta grubunda topotekan kullanımı
önerilmemektedir (bkz. Bölüm 4.4).
3 / 16Sınırlı veri, orta derecede böbrek yetmezliği olan hastalarda dozun azaltılması gerektiğini
göstermektedir. Over veya küçük hücreli akciğer karsinomu ve kreatinin klirensi 20 ila 39
ml/dak olan hastalarda önerilen monoterapi dozu art arda beş gün boyunca günde 0,75
mg/m2'dir.
Kombinasyon tedavisi (Serviks kanseri)
Serviks kanserinin tedavisi için sisplatin ile kombinasyon halinde topotekan ile yapılan klinik
çalışmalarda, tedavi yalnızca serum kreatinin düzeyi 1,5 mg/dL'den düşük veya ona eşit olan
hastalarda başlamıştır. Topotekan/sisplatin kombinasyon tedavisi sırasında serum kreatinin
seviyesi 1,5 mg/dL'yi aşarsa, sisplatin dozunun azaltılması/sürdürülmesi ile ilgili herhangi bir
tavsiye için kısa ürün bilgilerine başvurulması önerilir. Sisplatin kesilirse, serviks kanseri
hastalarında topotekan ile monoterapiye devam edilmesine ilişkin yeterli veri yoktur.
Karaciğer yetmezliği:
Karaciğer yetmezliği olan az sayıda hastaya (serum bilirubin düzeyi 1.5 ile 10 mg/dL arası),
her üç haftada bir beş gün boyunca günde 1,5 mg/m2 intravenöz topotekan verildi. Topotekan
klirensinde bir azalma gözlendi. Bununla birlikte, bu hasta grubuna yönelik doz önerisinde
bulunmak için yeterli veri yoktur (bkz. Bölüm 4.4).
Siroza bağlı ağır karaciğer fonksiyon bozukluğu (serum bilirubin ≥10 mg/dL) olan hastalarda
topotekan kullanımı konusunda deneyim yetersizdir. Topotekanın bu hasta grubunda kullanımı
önerilmemektedir (bkz. Bölüm 4.4).
Pediyatrik popülasyon:
Veriler sınırlı olduğu için çocuklarda kullanımı tavsiye edilmemektedir.
Geriyatrik popülasyon:
65 yaş üstü hastalar ve daha genç hastalar arasında etkinlik yönünden önemli bir farklılık
bulunmamaktadır.
4.3. Kontrendikasyonlar
TOPOXİN,
• Topotekan veya bileşenlerden herhangi birine karşı şiddetli aşırı duyarlılık gösteren
hastalarda,
4 / 16• Süt veren annelerde (Bkz. Bölüm 4.6),
• Gebelikte,
• İlk küre başlamadan önce ciddi kemik iliği depresyonu olan kişilerde (nötrofil sayısı 1.5 x
109/l ‘den az ve/veya trombosit sayısı 100 x 109/L) kontrendikedir.
4.4. Özel kullanım uyarıları ve önlemleri
Hematolojik toksisite doza bağlıdır ve trombosit dahil tam kan hücresi sayımı düzenli olarak
izlenmelidir (Bkz. Bölüm 4.2).
Diğer sitotoksik ilaçlar gibi, TOPOXİN de ciddi miyelosupresyona neden olabilir. Topotekan
ile tedavi gören hastalarda miyelosüpresyona bağlı sepsis ve ölüm vakaları rapor edilmiştir.
(Bkz. Bölüm 4.8)
Topotekana bağlı gelişen nötropeni, nötropenik kolitlere neden olabilir. Topotekanla yapılan
klinik çalışmalarda nötropenik kolitlere bağlı ölümler rapor edilmiştir. Hastalarda ateşin eşlik
ettiği, nötropeni, karın ağrısı, nötropenik kolit ihtimali göz önünde bulundurulmalıdır.
Topotekan, bazıları ölümcül olabilen interstisyel akciğer hastalığı (ILD) ile ilişkilendirilmiştir
(Bkz. Bölüm 4.8). Altta yatan risk faktörleri, ILD hikayesi, pulmoner fibrozis, akciğer kanseri,
toraksın radyasyona maruz kalması, ve pnömotoksik ilaç ve/veya kolon stimüle faktör
kullanımını içerir. Hastalar ILD’nin baş gösteren pulmoner semptomları (örn; öksürük, ateş,
dispne ve/veya hipoksi) yönünden gözetim altında tutulmalıdırlar ve eğer ILD’nin belirtisi teyit
edilmişse, topotekan kullanımından vazgeçilmelidir.
Topotekan monoterapisi ve sisplatin ile kombine halde alınan topotekan tedavisi genellikle
klinik olarak trombosiopeni ile ilişkilendirilmiştir. Bu durum, örn. hastanın tümör kanamaları
açısından yüksek risk altında olduğu düşünülüyorsa, TOPOXİN reçete edilirken göz önünde
bulundurulmalıdır.
Beklenebileceği üzere, performans durumu iyi olmayan hastalarda (PS>1) tedaviye cevap daha
düşüktür ve ateş, enfeksiyon ve sepsis (Bkz. Bölüm 4.8) gibi komplikasyonlar açısından daha
yüksek bir insidansa sahiptir. Hastaların PS 3’e kadar ağırlaşmadığından emin olmak için,
tedavi uygulandığı sırada performans durumunun doğru bir şekilde değerlendirilmesi çok
önemlidir.
5 / 16Şiddetli böbrek fonksiyon bozukluğu (kreatin klerensi < 20 ml/dak) veya siroza bağlı şiddetli
hepatik fonksiyon bozukluğu (serum bilirubin ≥ 10 mg/dL) olan hastalarda topotekan
kullanımına dair yetersiz veri bulunmaktadır. Bu hasta gruplarında topotekan kullanımı
önerilmemektedir (Bkz. Bölüm 4.2)
Karaciğer yetmezliği olan (serum bilirubin miktarı 1,5 ve 10 mg/dL arasında) az sayıda hastaya
her üç haftada, beş gün boyunca 1,5 mg/m2/gün intravenöz topotekan verilmiştir. Topotekan
klerensinde bir düşüş gözlemlenmiştir. Ancak, bu hasta grubuna doz önerisi bulunmak için
yeterli veri mevcut değildir (Bkz. Bölüm 4.2).
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
İn vivo insan farmakokinetik etkileşim çalışmaları yürütülmemiştir.
Topotekan insan sitokrom P450 enzimlerini inhibe etmez (Bkz. Bölüm 5.2). Popülasyon
çalışmalarında, granisetron, ondasetron, morfin veya kortikosteroidlerin ortak uygulamalarında
(farklı yollarla) topotekanın (aktif ve inaktif form) i.v. uygulamasının farmakokinetiğinde
anlamlı bir fark görülmemiştir.
Diğer miyelosupresif sitotoksik ajanlarda olduğu gibi, diğer sitotoksik ajanlarla (örn;
paklitaksel, etoposide) kombinasyon halinde kullanıldığında olası miyelosupresyon görülme
ihtimali daha fazladır, bu nedenle dozun azaltılması gerekmektedir. Bununla birlikte, platin
ajanları (örn: sisplatin, karboplatin) ile birlikte kullanımında, günde 1 veya 5 doz topotekan
dozunun verilip verilmediğine bağlı olarak sekans-ilişkili bir etkileşim olduğu katidir. Eğer
platin ajanı ile birlikte günde 1 topotekan dozu verilirse, günde 5 kez verilen topotekan
dozlarına nazaran her iki ilacın daha düşük dozlarının verilmesi gerekmektedir.
Over kanserli 13 hastada topotekan (birbirini izleyen 5 gün için 0.75 mg/m2/gün) ve sisplatin
(1 günde 60 mg/m2/gün) uygulandığında, 5. günde AUC (%12, n=9) ve Cmaks (%23, n=11)
değerlerinde hafif bir artış not edilmiştir. Bu artışın klinik olarak anlamlı olmadığı kabul
edilmiştir.
Özel popülasyonlara ilişkin ek bilgiler
Veri yoktur.
6 / 16Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Preklinik çalışmalarda topotekanın embriyo-fötal letalite ve malformasyonlara neden olduğu
gözlemlenmiştir (Bkz. Bölüm 5.3). Diğer sitotoksik ilaçlarda olduğu gibi, topotekan hamile
kadınlarda kullanıldığında fötal zarara neden olabilir ve bu nedenle hamilelik sırasında
kontrendikedir. Kadınlar topotekan tedavisi sırasında hamile kalmaktan kaçınmaları tavsiye
edilir.
Tüm sitotoksik tedavilerde olduğu gibi, topotekan ile tedavi edilen hastalar veya partnerleri
etkili bir doğum kontrol yöntemi kullanmalıdır.
Gebelik dönemi
TOPOXİN’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
TOPOXİN gerekli olmadıkça gebelik döneminde kullanılmamalıdır.
Eğer hamilelik sırasında topotekan kullanıldıysa veya hasta topotekan tedavisi sırasında hamile
kaldıysa, hasta olası fetal hasarlara karşı uyarılmalıdır.
Laktasyon dönemi
Emzirme süresince topotekanın kullanımı kontrendikedir (Bkz. Bölüm 4.3). Topotekanın anne
sütüne geçip geçmediği bilinmese de, tedavi başladığında emzirme kesilmelidir.
Üreme yeteneği / Fertilite
Sıçanlar üzerinde yapılan üreme toksisite çalışmalarında erkek ve dişi fertilitesi üzerinde
herhangi bir etki görülmemektedir (Bkz. Bölüm 4.3). Ancak, diğer sitotoksik ilaçlarda olduğu
gibi, topotekan genotoksik olup erkek fertilitesi de dahil fertilite üzerine etkisi gözardı
edilmemelidir.
7 / 164.7.Araç ve makine kullanımı üzerindeki etkiler
Araç ve makine kullanımı üzerinde etkilere dair bir çalışma yürütülmemiştir. Ancak, eğer
devam eden yorgunluk ve asteni durumu varsa araç ve makine kullanımından kaçınılmalıdır.
4.8. İstenmeyen etkiler
Tekrarlayan over kanserli 523 hastanın ve tekrarlayan küçük hücreli akciğer kanserli 631
hastanın dahil edildiği doz araştırma çalışmalarında topotekan monoterapisinin doz sınırlayan
toksisitesinin hematolojik olduğu gösterilmiştir. Toksisite tahmin edilebilir ve geri dönüşlü
olmuştur. Kümülatif hematolojik veya non-hematolojik toksisite ile ilgili hiçbir belirti
olmamıştır.
Serviks kanseri klinik çalışmalarında topotekanın sisplatinle birlikte kombinasyon olarak
verildiğinde ortaya çıkan advers olay profili topotekanın monoterapi olarak verildiğinde ortaya
çıkanlarla tutarlılık göstermektedir. Topotekan monoterapisiyle karşılaştırıldığında sisplatinle
kombine edilen topotekanla tedavi edilen hastalardaki genel hematolojik toksisite oranı daha
düşüktür ancak sadece sisplatinle tedavi edilenlerden daha yüksektir.
Topotekan sisplatinle kombine edilerek verildiğinde ilave advers olaylar görülür, ancak, bunlar
sisplatin monoterapisinde de görülür ve topotekana dayandırılamaz. Sisplatin kullanımıyla
ilişkili advers olayların tam listesi için sisplatin ürün bilgisine bakılmalıdır.
Topotekan monoterapisi için güvenlilik verileri aşağıda verilmektedir.
Listelenen advers reaksiyonlar sistem organ sınıfına ve mutlak sıklığa (tüm raporlanan advers
olaylar) göredir.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ile < 1/10); yaygın olmayan (≥1.000 ile < 1/100); seyrek
(≥1/10.000 ile < 1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Her sıklık gruplamasında, beklenmeyen etkiler ciddiyetteki azalışa göre sunulmaktadır.
Enfeksiyonlar ve enfestasyonlar
Çok yaygın: Enfeksiyon
Yaygın: Sepsis1
8 / 16Kan ve lenf sistemi hastalıkları
Çok yaygın: Anemi, febril nötropeni, lökopeni, nötropeni (Bkz: Gastrointestinal hastalıklar),
trombositopeni
Yaygın: Pansitopeni
Bilinmiyor: Ciddi kanamalar (trombositopeniyle alakalı)
Bağışıklık sistemi hastalıkları
Yaygın: Döküntü dahil aşırı duyarlılık reaksiyonları
Seyrek: Anafilaktik reaksiyon, anjiyoödem, ürtiker
Metabolizma ve beslenme hastalıkları
Çok yaygın: Anoreksi (ciddi olabilen)
Solunum, göğüs bozuklukları ve mediastinal hastalıkları
Seyrek: İnterstisyel akciğer hastalığı (bazı vakalarda ölümcül olabilen)
Gastrointestinal hastalıkları
Çok yaygın: Bulantı, kusma, diyare (çoğunlukla ciddi olabilen), karın ağrısı2, konstipasyon ve
mukozit
Bilinmiyor: Gastrointestinal perforasyon
Hepato-bilier hastalıkları
Yaygın: Hiperbilirubinemi
Deri ve deri altı doku hastalıkları
Çok yaygın: Alopesi
Yaygın: Prurit
Genel bozukluklar ve uygulama bölgesine ilişkin hastalıklar
Çok yaygın: Asteni, yorgunluk, pireksi
Yaygın: Malazi
Çok seyrek: Ekstravazasyon3
Bilinmiyor: Mukozal inflamasyon
9 / 161 Topotekanla tedavi edilen hastalarda sepsise bağlı ölümler bildirilmiştir (Bkz. Bölüm 4.4).
2Ölümcül nötropenik kolit de dahil topotekan kaynaklı nötropeni komplikasyonu olarak
nötropenik kolit meydana geldiği bildirilmiştir (Bkz. Bölüm 4.4).
3Ekstravazasyon ile ilişkili reaksiyonlar hafif olmuştur ve genellikle spesifik tedavi
gerektirmemiştir.
Yukarıda listelenen advers olayların performans durumu iyi olmayan hastalarda ortaya çıkma
potansiyeli daha yüksektir.
Aşağıda listelenmekte olan hematolojik ve non-hematolojik advers olaylar ile ilişkili görülme
sıklıkları, topotekan tedavisi ile ilişkili olan/ilişkili olma ihtimali olan advers olay raporları
dikkate alınarak belirlenmiştir.
Hematolojik
Nötropeni
1. kür sırasında hastaların %55’inde şiddetli ( nötrofil sayısı <0,5 x 109/l), bunların %20’sinde
7 günden daha uzun süren ve toplamda hastaların %77’sinde (kürlerin %39’u) nötropeni
görülmüştür. Şiddetli nötropeni ile ilişkili olarak, 1. kür sırasında hastaların %16’sında ve
toplamda %23’ünde (kürlerin %6’sı) ateş ve enfeksiyon ortaya çıkmıştır. Şiddetli nötropeninin
ortalama başlangıç süresi 9 gün olup, yaklaşık 7 gün devam etmiştir. Şiddetli nötropeni tüm
kürlerin %11’inde 7 günden daha uzun sürmüştür. Klinik çalışmalarda tedavi edilen tüm
hastaların (şiddetli nötropenisi olan ve şiddetli nötropeni geliştirmeyen hastalar da dahil olmak
üzere) %11’inde (kürlerin %4’ü) ateş, %26’sında (kürlerin %9’u) enfeksiyon gelişmiştir. Ek
olarak, tedavi edilen tüm hastaların (kürlerin %1’i) %5’inde sespsis gelişmiştir (Bkz. Bölüm
4.4).
Trombositopeni
Hastaların %25’inde (kürlerin %8’i) şiddetli (trombosit sayısı <25 x 109/l); %25’inde (kürlerin
%15’i) orta (trombosit sayısı 25,0 ve 50.0 x 109/l arasında) seviyede trombositopeni
görülmüştür. Şiddetli trombositopeninin ortalama başlangıç zamanı tedavinin 15.günü olmuş
ve yaklaşık 5 gün devam etmiştir. Kürlerin %4’ünde trombosit transfüzyonu yapılmıştır.
Trombositopeni ile ilişkili, tümör kanamalarına bağlı ölümler de dahil belirgin sekel raporları
nadiren bildirilmiştir.
10 / 16Anemi
Hastaların %37’sinde (kürlerin %14’ü) orta-ciddi (Hb ≤8.0 g/dl) seviyede anemi görülmüştür.
Hastaların %52’sine (kürlerin %21’i) kırmızı hücre transferi yapılmıştır.
Non-hematolojik
En sık raporlanan non-hematolojik etkiler; bulantı (%52), kusma (%32), diyare (%18),
konstipasyon (%9) ve mukozit (%14) gibi gastrointestinal etkiler olmuştur. Şiddetli (Grade 3
veya 4) bulantı, kusma, diyare ve mukozit insidansı sırasıyla %4,%3,%2 ve %1’dir.
Hastaların %4’ünde hafif karın ağrısı raporlanmıştır.
Topotekan alan hastaların yaklaşık %25’inde yorgunluk, %16’sında asteni gözlemlenmiştir.
Şiddetli (Grade 3 veya 4) yorgunluk ve asteni %3’lük insidans ile meydana gelmiştir.
Total veya belirgin alopesi hastaların %30’unda, kısmi alopesi hastaların %15’inde
gözlemlenmiştir.
Topotekan tedavisi ile ilişkili olan veya ilişkili olabileceği düşünülerek kaydedilen diğer
şiddetli reaksiyonlar anoreksi (%12), malazi (%3) ve hiperbilirunemidir (%1).
Döküntü, ürtiker, anjioödem ve anaflaktik reaksiyonlar gibi aşırı duyarlılık reaksiyonları
nadiren bildirilmiştir. Klinik çalışmalarda, döküntü hastaların %4’ünde ve prurit hastaların
%1,5’inde raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İntravenöz topotekan ile tedavi edilen hastalarda doz aşımları bildirilmiştir (önerilen dozun 10
katına kadar). Doz aşımı sonrasında gözlenen işaret ve semptomlar, topotekan ile ilişkili,
bilinen advers reaksiyonlar ile uyumludur (Bkz. Bölüm 4.8). Doz aşımının başlıca
11 / 16komplikasyonları kemik iliği baskılanması ve mukozittir. Bunlara ek olarak, doz aşımını
takiben karaciğer enzimlerinde yükselme bildirilmiştir.
Topotekan ile doz aşımı için bilinen bir antidot bulunmamaktadır. Ek tedavi, klinik durumun
gerektirdiği gibi ya da, mevcut olduğu durumlarda, Refik Saydam Hıfzıssıhha Merkezi
Başkanlığı Ulusal Zehir Danışma Merkezi’nin önerileri doğrultusunda olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ilaçlar
ATC kodu: L01CE01
TOPOXİN (topotekan hidroklorür) kamptotesinin semi-sentetik bir türevidir ve topoizomeraz
I-inhibitör aktivitesi olan anti-tümör bir ilaçtır.
Topoizomeraz I, DNA’da reversibl tek sarmal kırılımlarını indükleyerek DNA’nın ekseni
etrafındaki gerilimi ortadan kaldırır. Topotekan, topoizomeraz I-DNA kompleksine bağlanır ve
tek sarmal kırılımlarını engeller. Topotekanın sitotoksisitesinin, DNA sentezi esnasında
topotekan, topoizomeraz I ve DNA tarafından oluşturulan tersiyer kompleks ile replikasyon
enzimleri etkileştiğinde meydana gelen çift sarmal DNA hasarına bağlı olduğu
düşünülmektedir. Memeli hücreleri, bu çift sarmal kırılımlarını yeterli şekilde tamir
edememektedirler.
5.2. Farmakokinetik özellikler
Genel özellikler
Emilim:
İ.V. formları için uygulanabilir değildir.
Dağılım:
Topotekan yüksek bir dağılım hacmine sahiptir ki (yaklaşık 132 L) bu değer yaklaşık olarak
total vücut sıvısının 3 katı kadardır.
Topotekanın farmakokinetiği, kanser hastalarına 30 dakikalık bir infüzyon halinde 0.5 - 1.5
mg/m2 dozunda uygulanarak saptanmıştır. Topotekan 2-3 saat olan terminal yarı-ömrü ile
multieksponansiyel farmakokinetik gösterir. Eğri altındaki alan (area under the curve – AUC)
yaklaşık doz ile orantılıdır. Topotekan plazma proteinlerine yaklaşık % 35 oranında bağlanır.
Plazma klerensi ve dağılım hacminin erkeklerde, kadınlardan azda olsa daha yüksek olduğu
12 / 16bulunmuştur. Bununla birlikte, farklılıkların vücut yüzey alanı farklılıkları ile benzer olduğu
görülmüştür.
Biyotransformasyon:
Topotekan inaktivasyonundaki major yol, pH değerine bağlı ve reversibl olarak inaktif
karboksilat formunun halkasının açılmasıdır.
Metabolizma topotekan eliminasyonunun %10 için açıklanır. N- desmetil metaboliti, feçeste,
plazmada ve idrarda bulunmuştur. İ.V. uygulamadan sonraki metabolit: ana ilaç EAA oranı,
total topotekan ve topotekan laktonun her ikisi de %10 ‘dan daha azdır. Topotekanın O-
glukuronid ve N-desmetil metabolitleri idrarda tespit edilmiştir. İn vitro olarak, topotekan ne
insan sitokrom P450 enzimlerini CYP1A2, CYP2A6, CYP2C8/9, CYP2C19, CYP2D6,
CYP2E, CYP3A, veya CYP4A ne de sitosolik enzimler dihidroprimidine dehidrogenez veya
ksantin oksidazı inhibe etmez.
Eliminasyon:
İnsanlarda, dozun yaklaşık % 30’u idrarla atılır ve topotekanın atılımını tayinde renal klerens
önemli bir yer tutar. (Özel popülasyonlara bakınız.)
Hastalardaki karekteristik özellikler
İ.V. topotekan ile yapılan ve yaş, kilo v.b. faktörleri içeren bir popülasyon çalışmasına göre
klerenste anlamlı etki yoktur.
5.3. Klinik öncesi güvenlilik verileri
Karsinojenez, mutajenez
Topotekanın karsinojenez potansiyeli üzerine çalışılmamıştır. Diğer sitotoksik ajanların
birçoğuyla ortak olarak, ve etki mekanizmasından sonuçla, topotekan in vitro olarak meme
hücreleri ve in vivo olarak fare kemik iliği hücreleri üzerine genotoksiktir.
Karsinojenez, Mutajenez, Fertilitenin Bozulması: Topotekanın karsinojenite testi
yapılmamıştır. Ancak topotekanın memeli hücreleri için genotoksik olduğu bilinmektedir ve
olası karsinojeniktir. Topotekan, L5178Y sıçan lenfoma hücrelerine mutajenik ve metabolik
aktivasyonu olan veya olmayan insan lenfosit kültürlerine klastojeniktir. Aynı zamanda sıçan
kemik iliğine de klastojenik olmuştur. Topotekan bakteri hücrelerinde mutasyona sebep
olmamıştır.
13 / 16Üreme toksikolojisi
Diğer sitotoksik ilaçlarda olduğu gibi, insanlara i.v. olarak verilen dozdan(1.5 mg/m2/gün) daha
az dozlarda verildiğinde sıçanlara (0.59 mg/m2/gün) ve tavşanlara (1.25 mg/m2/gün)
topotekanın fetal-embriyo toksisiteye neden olduğu gösterilmiştir. 0.59 mg/m2/gün’lük bir doz
sıçanlarda teratojeniktir (genelde etkiler göz, beyin, kafatası ve vertebra üzerinedir).
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Tartarik asit
Sodyum hidroksit
*Hidroklorik asit
Enjeksiyonluk su
*Gerektiği takdirde hidroklorik asit kullanılır.
6.2. Geçimsizlikler
Bilinmemektedir.
6.3. Raf ömrü
24 ay
6.4. Saklamaya yönelik özel uyarılar
TOPOXİN, 25°C altında ışıktan uzak bir yerde orijinal ambalajında saklandığı takdirde ambalaj
üzerinde belirtilen tarihe kadar stabildir. Flakonlar koruyucu ihtiva etmediği için, kullanıma
hazır hale getirildikten sonra içerikler hemen kullanılmalıdır.
Sulandırma ve seyreltme aseptik koşullarda yapıldığı takdirde ürün, flakonun ilk açılmasından
sonra 2-8°C sıcaklıklarda 24 saat veya oda sıcaklığında 24 saat içerisinde kullanılmalıdır.
Konsantre, enjeksiyonluk %0.9 (9 mg/ml) sodyum klorür çözeltisi veya infüzyonluk %5 (50
mg/ml) dekstroz çözeltisi ile seyreltildikten sonra elde edilen çözeltinin kimyasal ve fiziksel
stabilitesinin normal ışık koşullarında 25±2C’de 4 saat süreyle korunduğu gösterilmiştir.
Işıktan uzak bir yerde orijinal ambalajında, 25°C’nin altında oda sıcaklığında saklayınız.
14 / 166.5. Ambalajın niteliği ve içeriği
TOPOXİN 4 mg liyofilize toz içeren, 10 mL kapasiteli, tip I renksiz cam flakonlarda kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık mateyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Hazırlanması
Kullanılmadan önce hızlı bir şekilde dilüe edilmelidir.
Topotekan 4 mg’lık flakonlar 4 ml steril enjeksiyonluk su ile kullanıma hazırlanmalıdır.
Kullanıma hazır hale getirilen çözeltinin gerekli miktarı, intravenöz %0.9 sodyum klorür
infüzyonu ya da intravenöz %5 dekstroz infüzyonu içinde uygulamadan önce seyreltilir ve final
konsantrasyonları 25-50 mikrogram/ml arasında olan infüzyonların elde edilmesi istenir.
Antikanser ilaçlarının uygun bir şekilde hazırlanması ve imha edilmesi için;
 İlaçların hazırlanması için personellerin yetiştirilmesi,
 Hamile olan personellerin bu ilaçla çalışmanın dışında bırakılması,
 İlacı hazırlayan personelin koruyucu kıyafet giymesi (maske, eldiven, gözlük)
 Uygulama veya imha için gerekli tüm malzemelerin hazır bulunması
 Kazara deri veya gözlerle temas halinde acilen bol miktarla suyla tedavi edilmesi
gerekmektedir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2022/310
15 / 169. İLK RUHSAT TARİHİ/RUHSAT YENİLEME TARİHİ
Ruhsat tarihi: 03.06.2022
Ruhsat yenileme tarihi:
10. KÜB’ÜN YENİLENME TARİHİ
03.06.2022
16 / 16