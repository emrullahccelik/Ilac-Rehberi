KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
LIV-GAMMA SN 5 g/100 mL IV infüzyonluk çözelti
Steril, apirojen
2. KALİTATİF VE KANTİTATİF BİLEŞİM
İnsan normal immünoglobülini (IVIg)
1 ml Çözelti içinde;
İnsan normal immünoglobülini …… .50 mg
(en az % 95 IgG saflığında)
Her bir 100 ml’lik flakon 5 g insan normal immünoglobülini içerir.
IgG alt sınıflarının dağılımı (yaklaşık değer):
IgG % 63
1
IgG % 32
2
IgG % 5
3
IgG % 0,6
4
Maksimum IgA içeriği 9 μg / ml'dir
İnsan donörlerin plazmasından üretilir.
Yardımcı madde (ler);
Yardımcı maddeler için bölüm 6.1’e bakınız.
3. FARMASÖTİK FORM
İntravenöz infüzyon için çözelti
Çözelti berrak veya hafif opak ve renksiz veya soluk sarımsı renktedir.
4. KLİNİK ÖZELLİKLER
4.1. Terapötik Endikasyonlar
1. İmmün yetmezlik durumlarında replasman tedavisi için;
a) Antikor üretiminin bozulduğu primer (Konjenital) immün yetmezliklerde,b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı
vekanıtlanmış spesifik antikor yetmezliği (SAE)* olan ya da serum IgG düzeyi <4 g/L olan
hastalarda sekonder immün yetmezliklerde (SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuar etki için;
a) Kanama riski yüksek olan veya cerrahi müdahale öncesi trombosit sayısının yükseltilmesi
gereken immün trombositopeni (ITP) olgularında,
b) Guillain-Barre sendromunda,
c) Kawasaki hastalığında,
d) Multifokal Motor Nöropati (MNN) hastalığında,
e) Kronik Enflamatuar Demiyenilizan Polinoröpatinin akut tedavisinde (KIDP)
f) Bulber tutulumu olan Miyastenia Gravis tedavisinde uygulanır.
4.2.Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin denetiminde
başlatılmalı ve izlenmelidir.
Pozoloji ve uygulama sıklığı endikasyona göre değişir.
Replasman tedavisinde hastadaki farmakokinetik ve klinik yanıta bağlı olarak dozun bireysel
olarak ayarlanması gerekebilir.
Primer immun yetmezliklerde replasman tedavisi:
Doz, bir sonraki infüzyondan önce ölçülen serum IgG düzeyinin en az 500-600 mg/dL düzeyinde
kararlı olarak sürdürülmesini sağlayacak şekilde ayarlanmalıdır. Bu dengenin sağlanabilmesi için
tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg'dır.
Serum immünoglobulin düzeyinin 500-600 mg/dL olacak şekilde sabit tutulabilmesi için gereken
doz ortalama 0,2-0,8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.Klinik yanıta bağlı olarak (ör. enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir uygulanan
0,2-0,4 g/kg’dır.
Primer immün trombositopenide:
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir veya
• 2-5 gün süreyle 0,4 g/kg/gün dozunda uygulanır.
Relaps olduğunda tedavi tekrarlanabilir.
Guillain Barré Sendromu:
5 gün süreyle 0,4 g/kg/gün dozunda uygulanır.
Kawasaki Hastalığı:
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığında:
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu: 2-6 haftada bir 1-2 g/kg
Kronik inflamatuvar demiyelinizan polinöropati (KIDP):
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: Başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En düşük
etkin idame dozu belirlenene kadar doz azaltılır ve uygulama sıklığı ayarlanır.
Miyastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda uygulanır.
Pediyatrik popülasyon:
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.Uygulama Şekli:
İntravenöz yoldan uygulanır.
Azami infüzyon hızı her bir ürün için klinik çalışma protokollerine göre belirlenmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
IVIg tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIg preparatları uygulanabilir en düşük infüzyon hızında ve
dozda kullanılmalıdır (bkz. Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiği için, çocuklarda ve adölesanlarda (0-18 yaş) pozoloji değişmez.
Geriyatrik popülasyon:
IVIg tedavisi uygulanan hastalarda akut böbrek yetmezliği vakaları bildirilmiştir. Bu vakaların
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir.
Ayrıca IVIg uygulaması ile yüksek riskli hastalarda tromboembolik olaylar arasında bağlantıyı
gösteren klinik kanıtlar mevcuttur. Bu nedenle ileri yaş dahil trombotik olay açısından risk
faktörlerini taşıyan hastalarda IVIg reçetelenip infüzyonu uygulanırken dikkatli hareket edilmeli,
uygulanabilir en düşük infüzyon hızında ve dozda kullanılmalıdır (bkz. Bölüm 4.4).
4.3. Kontrendikasyonlar
Etken madde ya da yardımcı maddelerden herhangi birine karşı aşırı hassasiyet (bkz. Bölüm 4.4
ve 6.1).
Selektif IgA eksikliği olan hastalarda IgA’ya karşı antikor oluştuğu durumlarda IgA içeren ürün
uygulaması anafilaksi ile sonuçlanabilir.4.4. Özel kullanım uyarıları ve önlemleri
Virüs güvenliği
LIV-GAMMA SN, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli hastalıklara
yol açabilen enfeksiyon yapıcı ajanlar içerebilirler. LIV-GAMMA SN’nde Varyant
Creutzfeldt-Jacob hastalığının bulaşma riski teorik olarak minimumken, klasik Creutzfeldt-
Jacob hastalığının bulaşma riski hiçbir kanıtla desteklenmez. Alınan önlemlere rağmen, bu
tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya inaktivasyonu
ile azaltılmıştır. Bütün bu önlemlere rağmen, bu ürünler hala potansiyel olarak hastalık
bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin
içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere karşı
alınan tedbirler sınırlı sayıda olabilir. Parvovirüs B19 enfeksiyonu, gebelik (fetal enfeksiyon)
ve immün yetmezlik ya da kırmızı kan hücre üretiminde artış olan hastalarda tehlikeli
olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
LIV-GAMMA SN kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B, vb.) yaptırılması önerilebilir.
Hastalar açısından LIV-GAMMA SN her uygulandığında, hastayla ürünün seri numarası
arasındaki bağlantının korunabilmesi için, ürünün adı ve seri numarası kaydedilmelidir.
Multifokal Motor Nöropati (MNN) tanısına ve tedavide kullanılacak dozaja, ilgili uzman
hekimlerince karar verilmelidir.
İnfüzyon reaksiyonu:
Bazı şiddetli advers ilaç reaksiyonları (baş ağrısı, kızarma, titreme, miyalji, hırıltı, taşikardi, alt
sırt ağrısı, bulantı ve hipotansiyon) infüzyon hızıyla ilişkili olabilir. “4.2. Pozoloji ve uygulama
şekli” bölümünde infüzyon hızı ile ilgili önerilere mutlak suretle uyulmalıdır. Hastalar infüzyon
süresince yakından izlenmeli ve herhangi bir semptom olup olmadığı dikkatle gözlenmelidir.Bazı advers reaksiyonlar daha sık görülebilir:
• Yüksek infüzyon hızı durumunda,
• İnsan normal immünoglobulinini ilk kez alan hastalarda veya daha nadir durumlarda, insan
normal immünoglobulin ürünü değiştirildiğinde veya önceki infüzyondan bu yana uzun bir
aralık olduğunda,
• Tedavi edilmemiş enfeksiyonu veya altta yatan kronik iltihabı olan hastalarda.
Potansiyel komplikasyonlar genellikle şu şekilde önlenebilir:
- Normal immünoglobuline duyarlılığı olmayan hastalarda başlangıç infüzyonunun yavaş enjekte
edilmesi (0,01 ml/kg/dak)
- İnfüzyon süresince hasta herhangi bir semptom açısından dikkatle izlenmelidir. Özellikle, daha
önce insan normal immünoglobulini kullanmamış hastalar, alternatif bir IVIg ürününü
kullanmakta olduğu ürünle değiştiren veya son infüzyon tarihi üzerinden uzun süre geçmiş
hastalar, olası yan etki belirtilerini tespit edebilmek için ilk infüzyon süresince ve infüzyondan
sonraki ilk saat boyunca dikkatle izlenmelidir. Diğer tüm hastalar da uygulamadan sonra en az 20
dakika süreyle izlenmelidir.
- LIV-GAMMA SN, mL de 100 mg maltoz içermektedir. Maltozun kan glukoz ölçümleriyle
etkileşimi, glukoz ölçümlerinde hatalı yüksek sonuçlara neden olabilir ve dolayısıyla gerekenden
fazla insülin uygulanmasına ve hayatı tehdit eden hipoglisemilerin gelişmesine veya ölüme neden
olabilir. Ayrıca, tedavi gerektiren gerçek hipoglisemi durumlarının yalancı yüksek glukoz
ölçümleriyle maskelenerek gözden kaçmasına neden olabilir. Akut böbrek yetersizliği için aşağıya
bakınız.
Aşırı duyarlılık:
Gerçek anlamda aşırı duyarlılık reaksiyonları seyrektir.
Aşağıdaki hastalarda anafilaksi gelişebilir:
Anti-IgA antikorlarına sahip, saptanamayan IgA’sı olan hastalarda,
- Nadiren, insan normal immünoglobulini, daha önce insan normal immünoglobulin tedavisi almış
ve iyi tolere etmiş hastalarda bile anafilaktik reaksiyon ile birlikte kan basıncında düşmeye neden
olabilir.
Şok durumunda, şok için standart tıbbi tedavi uygulanmalıdır.
Tromboembolizm:
IVIg uygulaması ile miyokard infarktüsü, inme, pulmoner emboli ve immünoglobulinin yüksek
akış hızı nedeniyle kan viskozitesinde görülen rölatif artışa bağlı olduğu sanılan, derin ven
trombozu gibi tromboembolik vakalar arasındaki bağlantıyı gösteren klinik kanıtlar mevcuttur.Obez hastalarda ve trombotik olaylar için önceden mevcut risk faktörleri bulunan hastalarda
(ilerlemiş yaş, hipertansiyon, diabetes mellitus ve damar hastalıkları veya trombotik epizod
hikayesi olan, edinilmiş ve kalıtımsal trombofilik bozukluğu olan hastalar, immobilizasyon
periyodu uzamış hastalar, ciddi hipovolemik hastalar, kan viskozitesini artıran bir hastalığı olan
hastalar gibi) IVIg reçete edilirken veya uygulanırken dikkatli olunmalıdır.
Tromboemboli riski taşıyan hastalarda, IVIg ürünü minimum hızda ve dozda uygulanmalıdır.
Aseptik menenjit sendromu (AMS):
IVIg tedavisi uygulamasında Aseptik Menenjit Sendromu (AMS) rapor edilmiştir. Tedavinin
kesilmesiyle herhangi bir sekel oluşmadan birkaç gün içinde AMS remisyonu gerçekleşmiştir.
Sendrom genellikle IVIg tedavisini takiben birkaç saat ile iki gün içinde görülür. Serebrospinal
sıvı çalışmaları, çoğunlukla granülositik serilerde, mm3 başına birkaç bin hücre pleositosis ile ve
birkaç yüz mg/dl düzeylerine yükselmiş protein seviyeleri ile çoğunlukla pozitiftir.
Bu gibi belirti ve semptomları gösteren hastalar, menenjitin diğer nedenlerini ekarte etmek için
beyin omurilik sıvısı (BOS) incelemeleri de dahil olmak üzere kapsamlı bir nörolojik muayeneden
geçirilmelidir.
AMS çoğunlukla yüksek doz (2 g/kg) IVIg tedavisi ile ilişkili olarak meydana gelebilir.
Hemolitik anemi:
IVIg ürünleri, hemolizinler gibi davranan kan grup antikorları içerebilir ve pozitif direkt
antiglobulin reaksiyona (Coombs testi) ve seyrek olarak hemolize neden olan kırmızı kan
hücrelerinin in vivo olarak immunoglobulin ile kaplanmasına neden olur. Artmış kırmızı kan hücre
göllenmesi nedeniyle IVIg tedavisine bağlı olarak hemolitik anemi gelişebilir. IVIg tedavisi alan
hastalar, hemolizin klinik belirtileri ve semptomları açısından gözlemlenmelidir.
Nötropeni /Lökopeni:
IVIg ile tedaviden sonra nötrofil sayısında ve/veya bazen şiddetli olan nötropeni epizodlarında
geçici bir azalma bildirilmiştir. Bu tipik olarak IVIg uygulamasından sonraki saatler veya günler
içinde ortaya çıkar ve 7 ila 14 gün içinde kendiliğinden düzelir.
Transfüzyonla ilişkili akut akciğer hasarı (TRALI):
IVIg alan hastalarda, akut kardiyojenik olmayan akciğer ödemi [transfüzyona bağlı akut akciğer
hasarı (TRALI)] ile ilgili bazı vakalar rapor edilmiştir. TRALI, ağır hipoksi, dispne, taşipne,
siyanoz, ateş ve hipotansiyon ile karakterizedir. TRALI semptomları tipik olarak transfüzyon
sırasında veya 6 saat içinde, sıklıkla 1-2 saat içinde gelişir. Bu nedenle IVIg alan hastalar izlenmeli
ve bir pulmoner advers reaksiyon durumunda IVIg infüzyonu derhal durdurulmalıdır. TRALI, acil
yoğun bakım tedavisi gerektiren, hayatı tehdit edici bir durumdur.Serolojik testlerle etkileşim:
İmmün globulin enjeksiyonundan sonra, hastalarda, pasif olarak transfer edilen farklı antikorların
geçici olarak yükselmesi ile serolojik testlerde yanıltıcı pozitif sonuçlar elde edilebilir.
Eritrosit antijenlerine (örneğin; A, B, D) antikorların pasif aktarımı, direkt antiglobulin testi (DAT,
direkt Coomb’s testi) gibi kırmızı hücre antikorlarının bazı serolojik testlerini etkileyebilir.
Eritrosit sedimentasyon hızında (hatalı) yükselme:
Tedavide IVIg kullanan hastalarda eritrosit sedimentasyon hızı hatalı olarak yüksek çıkabilir
(enflamatuvar olmayan yükselme).
Dolaşım (hacim) aşırı yüklenmesi:
İnfüze edilen IVIg’in (veya herhangi bir başka kan veya plazma kaynaklı ürünün hacmi) ve diğer
eşzamanlı infüzyonlar akut hipervolemiye ve akut pulmoner ödeme yol açtığı zaman, dolaşım
(hacim) aşırı yüklenmesi ortaya çıkabilir.
Lokal enjeksiyon yeri reaksiyonları:
Enjeksiyon yerinde lokal reaksiyonlar tanımlanmıştır. Bu reaksiyonlar arasında ekstravazasyon,
infüzyon yerinde eritem, infüzyon yerinde prurit ve benzer semptomlar bulunabilir.
Akut böbrek yetmezliği:
IVIg tedavisi uygulanan hastalarda akut böbrek yetmezliği vakaları bildirilmiştir. Vakaların
çoğunluğunda, önceden var olan böbrek yetmezliği, diabetes mellitus, hipovolemi, aşırı kilo,
nefrotoksik ilaçların birlikte kullanımı veya 65 üzeri yaş gibi risk faktörleri tanımlanmıştır.
Renal parametreler, özellikle akut böbrek yetmezliği gelişme riski yüksek olan hastalarda, IVIg
infüzyonundan önce ve sonrasında da uygun aralıklarla tekrar değerlendirilmelidir. Böbrek
fonksiyon bozukluğu gelişmesi durumunda IVIg infüzyonunun durdurulması düşünülmelidir.
Böbrek fonksiyon bozukluğu ve akut böbrek yetmezliği raporları, sukroz, glukoz ve maltoz gibi
yardımcı maddeleri içeren birçok ruhsatlı IVIg ürününün kullanımı ile ilişkilendirilmesine rağmen,
stabilizör olarak sukroz içerenler toplam sayının büyük kısmını oluşturmaktadır. Risk altındaki
hastalarda, bu yardımcı maddeleri içermeyen preparatların kullanımı düşünülmelidir.
LIV-GAMMA SN, 100 mg/mL maltoz içerir. Maltozun kan glukoz ölçümleriyle etkileşimi,
glukoz ölçümlerinde hatalı yüksek sonuçlara neden olabilir ve dolayısıyla gerekenden fazla insülin
uygulanmasına ve hayatı tehdit eden hipoglisemilerin gelişmesine veya ölüme neden olabilir.
Ayrıca, tedavi gerektiren gerçek hipoglisemi durumlarının yalancı yüksek glukoz ölçümleriyle
maskelenerek gözden kaçmasına neden olabilir.Akut böbrek yetmezliği riski altında olan hastalarda, IVIg ürünleri minimum infüzyon hızı ve
dozda kullanılmalıdır.
Tüm hastalarda, IVIg kullanımı şunları gerektirir:
• IVIg infüzyonuna başlamadan önce yeterli hidrasyon
• İdrar çıkışının izlenmesi
• Serum kreatinin seviyelerinin izlenmesi
• Kıvrım diüretikleri ile birlikte kullanımından kaçınılması.
İstenmeyen etki görülmesi halinde, uygulama hızı azaltılmalı ya da uygulama durdurulmalıdır.
İstenmeyen etkinin tipine ve şiddetine göre tedavi gerekebilir. Şok gelişmesi durumunda, standart
tıbbi şok tedavisi uygulanmalıdır.
Pediyatrik popülasyon:
Yetişkinler için belirtilen özel kullanım uyarıları ve önlemleri, pediyatrik popülasyon için de
dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
İmmünoglobulin kullanımı, kızamık, kızamıkçık, kabakulak ve suçiçeği gibi canlı zayıflatılmış
virüs aşılarının etkisini en az 6 haftadan başlamak üzere, 3 aya kadar bir süre azaltabilir. Bu ürün
kullanıldıktan sonra, canlı zayıflatılmış virüs aşıları ile aşılanma için en az 3 aylık bir süre
geçmelidir. Kızamık durumunda, bu zayıflatıcı etki 1 yıla kadar sürebilir. Bu nedenle kızamık aşısı
uygulanan hastalarda antikor düzeyleri kontrol edilmelidir. Ayrıca, idiyopatik trombositopenik
purpura ve Kawasaki hastalığı olan hastalarda yüksek doz tedaviden (200 mg / kg'dan fazla) sonra
aşılama durumunda, prensip olarak, canlı aşılama 6 aydan daha uzun bir süre sonrasına
ertelenmelidir (Düşük kızamık enfeksiyonu riski durumunda, kızamık aşısı 11 aydan daha uzun
bir süre sonrasına ertelenmelidir).
Loop diüretikleri:
Loop diüretiklerin birlikte kullanımından kaçınılmalıdır.
Kan glukoz testleri:
Bazı tip kan glukozu test sistemleri (örneğin, glukoz dehidrojenaz pirrokinolin kinon (GDH-PQQ)
veya glukoz dioksireduktaz yöntemlerine dayalı olanlar) LIV-GAMMA SN’deki maltozu (100
mg/mL) hatalı olarak, glukoz olarak algılamaktadır. Bu durum, infüzyon sırasında ve infüzyonun
bitiminden sonra yaklaşık 15 saat süreyle hatalı yüksek glukoz ölçümlerine ve dolayısı ile hayati
tehlike taşıyan hipoglisemi ile sonuçlanacak yanlış insülin uygulamasına sebep olabilmektedir.Ayrıca, hipoglisemik durumun, hatalı yüksek glukoz yorumu ile maskelenmesi durumunda da,
gerçek hipoglisemi vakalarında tedavi uygulanmamasına sebep olabilir. Buna bağlı olarak, LIV-
GAMMA SN veya maltoz içeren diğer parenteral ürünler uygulandığında, kan glukozu ölçümü,
glukoza özgün bir yöntemle yapılmalıdır. Kan glukozu test sisteminin, test stripleri de dahil olmak
üzere, ürün bilgisi maltoz içeren parenteral ürünlerle kullanım için uygun olup olmadığının
belirlenmesi açısından dikkatle incelenmelidir. Herhangi bir şüphe olduğunda, test sisteminin
üreticisi ile temasa geçilerek maltoz içeren parenteral ürünlerle kullanımının uygun olup olmadığı
tespit edilmelidir.
Özel popülasyonlara iliskin ek bilgiler:
Pediyatrik popülasyon:
Yetişkinler için bahsedilen aynı etkileşimin pediyatrik popülasyonda da gerçekleşmesi
beklenmektedir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
LIV-GAMMA SN’nin çocuk doğurma potansiyeli bulunan kadınlarda kullanıma ilişkin yeterli
veri mevcut değildir.
Gebelik dönemi
LIV-GAMMA SN için gebelikte maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik/embriyonal/fetal gelişim/doğum ya da doğum sonrası gelişim
üzerindeki etkiler bakımından yeterli veri bulunmamaktadır (bkz. Bölüm 5.3). IVIg ürünlerin,
üçüncü trimesterde plasentayı giderek daha fazla geçtikleri gösterilmiştir.
Bu ilacın uygulanmasında İnsan Parvovirus B19 enfeksiyon riski olasılığı göz ardı
edilememektedir. Fetüste, enfekte olduğunda bazı sorunlar (düşük, hidrops fetalis, fetal ölüm)
gelişebildiği için bu ilaç, hamile veya hamile olma olasılığı olan hastalara, yalnızca tedavinin
yararları olası risklerden daha ağır basarsa uygulanmalıdır.
Laktasyon dönemi
LIV-GAMMA SN anne sütü ile atılmaktadır (süte geçmektedir). Ancak LIV-GAMMA SN’nin
tüm dozlarında, emzirilen çocuk üzerinde herhangi bir olumsuz etki öngörülmemektedir. Aksine,
anne sütüne geçerek yenidoğana koruyucu antikorların geçmesine katkıda bulunabilir.Üreme yeteneği / Fertilite
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip
etkilemediği bilinmemektedir.
4.7. Araç ve makine kullanımı üzerindeki etkileri
Araç ve makine kullanma kabiliyeti, LIV-GAMMA SN enjeksiyonu ile ilişkili bazı advers
reaksiyonlar tarafından bozulabilir. Tedavi sırasında advers reaksiyon yaşayan hastalar, araç ve
makine kullanmadan önce bunların düzelmesini beklemelidir.
4.8. İstenmeyen etkiler
Güvenlilik profilinin özeti
Şok: Hastalar şok belirtileri gösterebilir. Dispne, hırıltı, göğüs ağrısı, kan basıncında düşme ve
akrotizm gibi semptomlar gözlendiğinde derhal uygulama durdurulmalı ve 0,1 ~ 0,5mL epinefrin
(1: 1.000) veya kortizon gibi uygun tedavi uygulanmalıdır.
Dolaşım sistemi: Hızlı enjeksiyon kan basıncını düşürebilir (Hipo- ve agammaglobülinemili
hastalara uygulanırken dikkat edilmelidir).
Karaciğer: Hastalarda, ALT, AST'de belirgin artış ile birlikte disepati ve sarılık görülebilir.
Dikkatli muayenelerde anormallikler belirlendiğinde uygun önlemler alınmalıdır.
Böbrek: Akut böbrek yetmezliği vakaları bildirilmiştir. Bu nedenle, uygulamadan önce
dehidrasyon seviyelerinin belirlenmesi gerekir. İdrar miktarında azalma, kreatinin artışı ve
BUN'da artış gibi semptomlar görülürse uygulama durdurulmalı ve uygun önlemler alınmalıdır.
Ayrıca, akut böbrek yetmezliği riski yüksek olan hastalar için enjeksiyon hacmi ve enjeksiyon hızı
mümkün olduğunca azaltılmalıdır.
Merkezi sinir sistemi: Yüksek doz enjeksiyona bağlı aseptik menenjit (ense sertliği, ateş, baş
ağrısı, bulantı, kusma veya koma) vakaları bildirilmiştir. Bu durumda, uygulama durdurulmalı ve
semptomlar gözlendiğinde uygun önlemler alınmalıdır.
Kan sistemi: Uygulama trombositopeniye neden olabileceği için hasta dikkatli bir şekilde
gözlemlenmelidir. Trombositopeni vakalarında uygun tedavi uygulanmalıdır.
Diğer: Uyuşukluk, titreme, göğüs ağrısı, torasik sırt ağrısı, kalça ağrısı ve anksiyete görülebilir.
Advers reaksiyonun tablo halinde listesi
LIV-GAMMA SN ile primer immün trombositopenisi (ITP) olan hastaları içeren bir klinik çalışma
yapılmıştır. Bu çalışmada 37 hasta yer almış ve LIV-GAMMA SN ile tedavi edilmiştir.Faz III'te rapor edilen toplam advers olayların (AE) sayısı, ITP çalışmasında 27 hastada 56 AE
meydana gelmiştir. Faz III, ITP çalışmasında en sık bildirilen advers olay, 37 hastanın 15'inde (%
40,54) meydana gelen sinir sistemi bozukluklarıdır. Faz III'te meydana gelen toplam advers ilaç
reaksiyonu (ADR) sayısı, ITP çalışmasında 24 hastada meydana gelen 47 ADR’dir.
En sık gözlenen ADR, 14 hastada (18 vakada, % 37,84) meydana gelen "sinir sistemi bozuklukları"
dır.
Aşağıdaki tablo, MedDRA Sistem Organ Sınıfı (SOC), Tercih Edilen Terim Düzeyi (PT) ve sıklığa
göre sınıflandırılan klinik çalışmadaki gözlemlenen ADR'lere genel bir bakışı göstermektedir.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
MedDRA Sistem Organ Yan etkiler Hasta başına sıklık
Sınıfı
Metabolizma ve İştah azalması Yaygın
beslenme hastalıkları
Sinir sistemi hastalıkları Baş ağrısı Çok Yaygın
Baş dönmesi Yaygın
Solunum, göğüs Ağız ve farinks bölgesinde ağrı Yaygın
bozuklukları ve
mediastinal hastalıkları
Gastrointestinal Bulantı Yaygın
hastalıklar
Deri ve deri altı doku Ürtiker Yaygın
hastalıkları Kaşıntı Yaygın
Akneye benzer dermatit Yaygın
Kas-iskelet bozuklukları, Miyalji Çok yaygın
bağ doku ve kemik
hastalıkları
Genel bozukluklar ve Ateş Yaygın
uygulama bölgesine Yorgunluk Yaygın
ilişkin hastalıklar Sıcaklık hissi Yaygın
Araştırmalar Nötrofil sayısında azalma Yaygın
C-reaktif protein düzeyinde Yaygın
artış
Kilo artışı Yaygın
Pazarlama Sonrası Gözlem, 4 yıl süreyle devam etmiş ve aşağıdaki endikasyonlardan biri olarak
teşhis edilen toplam 675 hasta kaydedilmiştir; agammaglobulinemi, hipogamaglobinemi, primer
immün trombositopeni, Guillain-Barre sendromu, Kawasaki hastalığı veya ciddi bulaşıcı
hastalıkta antibiyotiklerle kombinasyon tedavisi.Çalışma süresi boyunca bildirilen advers olayların (AE) ve advers ilaç reaksiyonlarının (ADR)
özeti aşağıdaki tablolarda sunulmaktadır. LIV-GAMMA SN uygulandıktan sonra 36 kişiden
34'ünde (% 94,44) toplam 444 AE vakası ortaya çıkmıştır. 33 kişide (% 91,67), AE LIV- GAMMA
SN ile ilişkisi dışlanamayan 436 ADR vakası görülmüştür.
Aşağıdaki tablo, MedDRA Sistem Organ Sınıfı (SOC), Tercih Edilen Terim Düzeyi (PT) ve sıklığa
göre sınıflandırılan pazarlama sonrası gözlem çalışmasında belirlenen ADR'lere genel bir bakışı
göstermektedir.
Sıklıklar aşağıdaki kurallara göre değerlendirilmiştir: Çok yaygın (≥1 /10), Yaygın (≥1 / 100 ila
<1/10), Yaygın olmayan (≥1 / 1.000 ila <1/100), Seyrek (≥1 / 10.000 <1 / 1.000), Çok seyrek (<1
/ 10.000).
MedDRA Sistem Yan etkiler Sıklık
Organ Sınıfı
Kan ve lenf sistemi Trombositopeni Yaygın olmayan
hastalıkları
Sinir sistemi Uyuşukluk, yarı uyku hali Yaygın olmayan
hastalıkları
Hepatobiliyer Bozulmuş hepatik fonksiyon Yaygın olmayan
bozukluklar
Deri ve deri altı doku Kaşıntı Yaygın olmayan
hastalıkları
Kas-iskelet sistemi ve Sırt ağrısı Yaygın olmayan
bağ dokusu hastalıkları
Genel bozukluklar ve Ateş Yaygın olmayan
uygulama bölgesine
ilişkin hastalıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0800 314 00 08; faks: 0 312 218 35 99)
4.9 Doz aşımı ve tedavisi
Doz aşımı, özellikle yaşlı hastalar veya kalp ya da böbrek yetmezliği olan hastalar dahil risk
altındaki hastalarda aşırı sıvı yüklenmesine ve hiperviskoziteye neden olabilir.5.FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmün serum ve immünoglobulinler: İntravenöz uygulama için normal
insan immünglobulinleri
ATC kodu: J06BA02
İnsan normal immünoglobülini, esas olarak enfeksiyöz ajanlara karşı geniş bir antikor
spektrumuna sahip olan immünoglobulin G (IgG) içerir.
İnsan normal immünoglobülini, normal popülasyonda bulunan IgG antikorlarını içerir. Genellikle
en az 1000 bağıştan birleştirilmiş plazmadan hazırlanır. Doğal insan plazması ile benzer oranda
bir immünoglobulin G alt sınıfı dağılımına sahiptir. Bu tıbbi üründen uygulanacak yeterli doz,
anormal derecede düşük immünoglobulin G seviyelerini normal aralığa geri getirebilir.
Replasman tedavisi dışındaki endikasyonlardaki etki mekanizması tam olarak açıklanmamıştır,
ancak immünomodülatör etkileri vardır.
5.2 Farmakokinetik özellikler
Genel özellikler
Genel olarak, insan normal immünoglobulin, intravenöz uygulamadan sonra alıcının dolaşımında
derhal ve tamamen biyoyararlı hale gelir.
Emilim:
İntravenöz uygulama sonrası biyoyararlanım tam ve hızlıdır.
Dağılım:
Plazma ve ekstravasküler sıvı arasında nispeten hızlı bir şekilde dağılır, intravasküler
kompartmanlar arasında yaklaşık 3-5 gün sonra dengeye ulaşılır.
Biyotransformasyon:
IgG ve IgG-kompleksleri retiküloendoteliyal sistem hücrelerinde yıkıma uğrarlar.
Eliminasyon:
IVIG'in yarı ömrü genellikle 26 ila 41 gün olarak bilinir. Yarı ömür, özellikle primer immün
yetmezlikte olmak üzere hastadan hastaya değişebilir.
Doğrusallık/ Doğrusal olmayan durum:
Bilgi bulunmamaktadır.5.3. Klinik öncesi güvenlilik verileri
Bulunmamaktadır.
İmmünoglobulinler insan vücudunun normal bileşenleridir ve bu nedenle hayvanlarda yürütülen
klasik preklinik toksisite testi; akut toksisite testinde dolaşıma aşırı yükleme yapıldığı için ve
tekrarlı doz çalışmalarında antikor indüksiyonuna neden olması sebebiyle uygun değildir. Klinik
deneyim, immünoglobulinlerin karsinojenik veya mutajenik potansiyeline ilişkin hiçbir kanıt
sağlamadığı için, heterolog türler üzerinde hiçbir deneysel çalışma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Maltoz hidrat
Enjeksiyonluk su
6.2. Geçimsizlikler
Geçimlilik çalışmaları bulunmadığı için, bu tıbbi ürün diğer tıbbi ürünlerle ve diğer IVIg ürünleri
ile karıştırılmamalıdır.
6.3. Raf ömrü
24 ay
6.4 Saklamaya yönelik özel tedbirler
2~8°C’de saklayınız.
Dondurmayınız. Işıktan koruyunuz. Donmuş ürünü çözüp kullanmayınız.
6.5 Ambalajın niteliği ve içeriği
Kauçuk tıpalı cam flakon içerisinde 100 mL’lik çözelti.
6.6 Beşeri tıbbi üründen arta kalan maddelerin imhası ve diğer özel önlemler
İğne kauçuk tıpaya gevşek veya bükülmüş bir pozisyonda enjekte edilirse, ilaç çözeltisine kauçuk
partikülünün karışması riski vardır ve bu nedenle iğne, kauçuk tıpaya dik ve yavaşça takılmalıdır.
Bir kauçuk tıpa partikülü ilaç çözeltisine karışırsa bu ürün kullanılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ARVATERA İlaç San ve Tic. A.Ş.Sarıyer/İstanbul
8.RUHSAT NUMARASI
2022/618
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi :28.10.2022
Ruhsat yenileme tarihi:
10.KÜB’ ÜN YENİLENME TARİHİ