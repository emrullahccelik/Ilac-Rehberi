Sayfa 1 / 6 
  
KULLANMA TALİMATI 
 
 
CRAMPTİNE 1 g/5 ml I.M/I.V. enjeksiyonluk çözel ti 
Steril 
Kas içine veya damar içine uygulanır. 
 
 
Etkin madde:  Her bir 5 ml’lik ampul 1 g Levokarnitin içerir. 
 
Yardımcı maddeler:  Hidroklorik asit, enjeksiyonluk su  
 
 
Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde bu il acı 
kullandığınızı doktorunuza söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışınd a 
 yüksek veya düşük  doz kullanmayınız.  
 
 
 
Bu Kullanma T alimatında: 
1.  CRAMPTİNE nedir ve ne için k ullanılır? 
2.  CRAMPTİNE’i kullanmadan önce dikkat edilmesi ge rekenler 
3.  CRAMPTİNE nasıl k ullanılır? 
4.  Olası yan etkiler nelerdir? 
5.  CRAMPTİNE’in s aklanması 
 
 
Başlıkları yer almaktadır. 
 
1.    CRAMPTİNE nedir ve ne için kullanılır? 
CRAMPTİNE, Levokarnitin adlı etkin maddeyi içeren bir ilaçtır.  Levokarnitin, memelilerin enerji 
metabolizması için zorunlu olan doğal bir maddedir. Özellikle kalp kası ve iskelet kasları gibi   dokular   
için   gerekli   olan   enerji   üretimini   sağlamak   üzere   yağ   asitlerinin mitokondri (bir hücre içi 
organeli) girişini kolaylaştırır. 
 
CRAMPTİNE, 5 ml’lik amber renkli ampullerde sunulur. Berrak, renksiz, pratik olarak partikülsüz 
çözelti görünümündedir. 
 
CRAMPTİNE, aşağıdaki durumların tedavisinde kullanılır: 
 Birincil karnitin yetersizliği, 
  İkincil    karnitin   yetmezliği (hemodiyaliz    uygulanan    hastalarda    görülen    karnitin 
yetmezliği dahil). 
 
Sayfa 2 / 6 
 2.    CRAMPTİNE’i kullanmadan önce dikkat edilmesi gerekenler  CRAMPTİNE’i 
aşağıdaki durumlarda KULLANMAYINIZ 
 Eğer CRAMPTİNE’in herhangi bir bileşenine karşı aşırı duyarlıysanız. 
 
 
CRAMPTİNE’i aşağıdaki durumlarda DİKKATLİ KULLANINIZ  
 İnsulin veya oral hipoglisemik tedavi (ağız yoluyla alınan kan şekerini düşürücü tedavi) alan  
şeker hastalarında  Levokarnitin  uygulanması  hipoglisemiye  (kan  şekeri  düşüklüğü) yol 
açabilir. Bu hastalarda kan şekeri düzeyleri düzenli olarak izlenmelidir. 
 Damar yoluyla CRAMPTİNE tedavisi, akut yetmezliğiniz varsa ve/veya ağızdan ilaç alamayacak 
durumda iseniz uygulanır.  Durumunuz elverince hemen ağızdan tedaviye geçilir. 
 CRAMPTİNE ile tedaviniz sırasında doktorunuz ilaca verdiğiniz klinik cevabı, hayati 
belirtilerinizi, kan kimyanızı, plazma ve idrar karnitin konsantrasyonlarınızı periyodik olarak 
kontrol edebilir ve gerekirse dozaj ayarlaması yapabilir, 
 Diyaliz   hastasıysanız   veya ağır böbrek yetersizliğiniz varsa, CRAMPTİNE’in atılımı böbrekler 
yoluyla gerçekleşemeyeceğinden, ilacın esas parçalanma ürünlerinin (trimetilamin [TMA] ve 
trimetilamin-N-oksit [TMAO]) kanda birikmesi nedeniyle ağız yoluyla uygulanan 
formülasyonları yüksek dozlarda uzun süre kullanmamanız gerekir. Böyle bir birikim, idrarda, 
nefeste ve terde ağır bir balık kokusuna sebep olan trimetilamin birikimine yol açar. Bu durum, 
damar yoluyla uygulamada gözlenmez. 
 CRAMPTİNE ile birlikte kan pıhtılaşmasını engelleyen ilaç (kumarinik ilaçlar; örn: varfarin) 
kullanıyorsanız, INR değerlerinizde (kan pıhtılaşma değerleri) artış görülebilir. Bu nedenle, 
değerleriniz normale dönene kadar kan testlerinizin (pıhtılaşma testleri ve diğer testlerin) 
başlangıçta haftalık, sonraki dönemde aylık  olarak kontrol edilmesi gerekmektedir. 
 
“Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.” 
 
CRAMPTİNE’in yiyecek ve içecek ile kullanılması 
Veri yoktur. 
 
  Hamilelik  
İlacı kullanmadan önce doktorunuza veya eczacınıza danışınız. 
 
Çocuk doğurma potansiyel bulunan kadınların uygun bir doğum kontrolü uygulamaları tavsiye 
edilmektedir. 
 
Levokarnitin hamile kadınlarda yalnızca, yararın doğacak bebekte oluşabilecek olası risklerden üstün 
olması durumunda kullanılmalıdır. CRAMPTİNE gerekli olmadıkça gebelik döneminde 
kullanılmamalıdır. 
 
Tedavi sırasında   hamile  olduğunuzu  fark  ederseniz  hemen  doktorunuza  veya  eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 
Sayfa 3 / 6 
 Levokarnitin emziren kadınlarda yalnızca, anneye olan yararın bebekte oluşabilecek olası risklerden 
üstün olması durumunda kullanılmalıdır. 
 
Araç ve makine kullanımı 
CRAMPTİNE, araç veya makine kullanma becerinizi olumsuz yönde etkilemez. 
 
 
Diğer ilaçlar ile birlikte kullanımı 
İnsülin ile veya oral hipoglisemik tedavi (ağız yoluyla alınan kan şekerini düşürücü tedavi) alan 
şeker hastalarında CRAMPTİNE uygulaması hipoglisemiye (kan şekerinin aşırı düşmesi) yol 
açabilir. Bu nedenle şeker hastası iseniz doktorunuza danışınız. 
 
CRAMPTİNE ile birlikte kan pıhtılaşmasını  engelleyen  ilaç (kumarinik  ilaçlar; örn:  varfarin) 
kullanıyorsanız,  INR  değerlerinizde (kan  pıhtılaşma değerleri)  artış  görülebilir.  Bu   nedenle, 
değerleriniz normale dönene kadar kan testlerinizin (pıhtılaşma testleri ve diğer testlerin) başlangıçta 
haftalık, sonraki dönemde aylık olarak kontrol edilmesi gerekmektedir. 
 
Eğer reçeteli ya da reçetesiz herhangi bir ilacı şu anda  kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
 
3.  CRAMPTİNE nasıl kullanılır? 
 Uygun kullanım ve doz/uygulama sıklığı için talimatlar: 
Damar yoluyla CRAMPTİNE tedavisi, ani yetmezliğiniz varsa ve/veya ağızdan ilaç  alamayacak 
durumda iseniz uygulanır. Durumunuz elverince hemen ağızdan tedaviye geçilir. 
 
Doktorunuz size verilmesi gereken CRAMPTİNE enjeksiyon miktarını dikkatli bir şekilde 
hesaplayacaktır ve bu doz tedaviye vereceğiniz yanıta göre çeşitlilik gösterebilir. Doktorunuz, 
vücudunuzdaki ilaç miktarını takip etmek için sizden kan ve idrar örneği alabilir. 
 
Uygulama yolu ve metodu: 
CRAMPTİNE kas ve damar içine uygulanır. 
 
CRAMPTİNE, damar içine, 2-3 dakikada yavaş olarak veya damla damla uygulanır. İlaç,  gün 
boyunca 3-4 saat ara ile uygulanmalıdır. 
 
Değişik yaş grupları:  Çocuklarda kullanımı: 
Çocuk ve bebeklerde, günlük doz, kg başına 50-100 mg Levokarnitin’dir. Günde en çok 3 g’a 
kadar çıkılabilir. 
 
 
Yaşlılarda kullanımı: 
Yaşlı hastalarda kullanımına ilişkin özel bir durum bulunmamaktadır. 
 
 
Özel kullanım durumları:  
Böbrek yetmezliği: 
Hemodiyaliz uygulanan hastalarda, her diyaliz seansından sonra damar içine 1 ampul (1 g 
Levokarnitin) CRAMPTİNE (haftada 3 defa) yeterlidir. 
Sayfa 4 / 6 
  
 
Karaciğer yetmezliği: 
Karaciğer yetmezliği olan hastalarda kullanımına ilişkin özel bir durum bulunmamaktadır. 
 
 
Kullanmanız gerekenden daha fazla CRAMPTİNE kullandıysanız 
CRAMPTİNE ile aşırı doza bağlı bir etkilenme bildirilmemiştir. Aşırı doz ishale sebep olabilir. Bu 
durumda doz azaltılmalı ve destekleyici tedavi uygulanmalıdır. 
 
CRAMPTİNE ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
CRAMPTİNE’i kullanmayı unutursanız 
Unutulan dozları dengelemek için çift doz almayınız. 
 
CRAMPTİNE ile tedavi sonlandırıldığında oluşabilecek etkiler 
Levokarnitin fizyolojik bir üründür ve bu sebeple alışkanlık ya da bağımlılık riski göstermez. 
 
 
4.  Olası yan etkiler nelerdir? 
Tüm ilaçlar gibi CRAMPTİNE’in içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden herhangi birini fark ed erseniz,  hemen  doktorunuza  bildiriniz veya  
size en yakın hastanenin acil bölümüne  başvurunuz. 
 Nöbet (bilinç kaybı, vücutta kasılmalar, nefes almada zorlaşma)  Bunların hepsi ciddi  yan 
etkilerdir. Acil tıbbi müdahale gerekebilir. 
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın            : 10 hastanın en az 1'inde görülebilir. 
Yaygın                   :  10  hastanın  birinden  az,  fakat  100  hastanın  birinden  fazla  görülebilir. 
Yaygın olmayan    : 100 hastanın birinden az, fakat 1.000 hastanın birinden fazla görülebilir. 
Seyrek                   : 1.000 hastanın birinden az, fakat 10.000 hastanın birinden fazla  görülebilir. 
Çok seyrek            : 10.000 hastanın birinden az görülebilir. 
Bilinmiyor             : Eldeki verilerden hareketle tahmin edilemiyor. 
 
Çok seyrek: 
 Bulantı 
 Kusma 
 İshal 
 Mide krampları 
 Balık  kokusuna  benzer  vücut  kokusu  (dozun  azaltılmasıyla  hafifleyebilir  veya  ortadan 
kalkabilir) 
 INR değerlerinde artış (kan pıhtılaşma yeteneğini gösteren bir test) 
 
Bilinmiyor : 
 Hafif kas güçsüzlüğü belirtileri (kandaki üre oranı normalin üzerinde olan hastalarda) 
 
Eğer bu kullanma talimatında   bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Sayfa 5 / 6 
  
Yan etkilerin raporlanması  
Kullanma Talimatında yer  alan  veya  almayan  herhangi  bir  yan  etki  meydana  gelmesi durumunda  
hekiminiz,  eczacınız  veya  hemşireniz  ile  konuşunuz.  Ayrıca  karşılaştığınız  yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana  gelen yan  etkileri  bildirerek  kullanmakta  olduğunuz  ilacın 
güvenliliği hakkında  daha fazla bilgi edinilmesine katkı sağlamış olacaksınız. 
 
 
5. CRAMPTİNE’in saklanması 
CRAMPTİNE’i çocukların göremeyeceği, erişemeyeceği yerlerde ve ambalajında saklayınız. 
25ºC’nin altındaki oda sıcaklığında saklanmalıdır. 
 
Son kullanma tarihiyle uyumlu olarak kullanınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Kutu üzerinde yazılı olan son kullanma tarihinden sonra CRAMPTİNE’i kullanmayınız. 
 
Eğer  CRAMPTİNE’in etkisinin  çok  güçlü  veya  zayıf  olduğuna  dair  bir  izleniminiz var  ise 
doktorunuz veya eczacınız ile konuşunuz. 
 
Ruhsat sahibi: Diapharma İlaç San. Tic. Ltd. Şti. 
Eğitim Mah. Ömerbey Çıkmazı Sokak Koçulu İş Merkezi Apt. No: 1/9   
Kadıköy/İstanbul 
 
 
Üretim yeri : Mefar İlaç San. A.Ş. 
Ramazanoğlu Mah. Ensar Cad., No:20 
Kurtköy-Pendik / İstanbul 
 
Bu kullanma talimatı 28.08.2024 tarihinde on aylanmıştır. 
 
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR:  
Birincil karnitin e ksikliği 
Genellikle önerilen günlük doz, vücut ağırlığınızın her kilogramı için 100 mg’dır. Günlük doz 
size 3-4 doza bölünmüş şekilde verilecektir. 
 
 
Hemodiyaliz (kan diyalizi) hastalarında ikincil karnitin eksikliği: 
Her   bir   diyaliz   seansının   ardından   (haftada   3   seans   olduğunu   varsayarsak),   yukarıda 
anlatıldığı şekilde vücut ağırlığınızın her bir kilogramı başına 20 mg’lık doz uygulanmalıdır. Tedavi 
en az 3 ay sürmelidir. Bu, serbest karnitinin normal kas seviyelerine yeniden ulaşması için gerekli 
olan süredir. İntravenöz CRAMPTİNE’in ilk tedavi programında önemli  derecede klinik  yarar elde 
edilirse, devam eden tedavi olarak günlük 1 g CRAMPTİNE oral  solüsyon kullanılabilir. Diyaliz 
gününde, CRAMPTİNE oral solüsyon seansın sonunda  uygulanmalıdır. 
 
Sayfa 6 / 6 
 Uygulama yolu ve metodu: 
CRAMPTİNE kas ve damar içine uygulanır. 
 
 
CRAMPTİNE, damar içine, 2-3 dakikada yavaş olarak veya damla damla uygulanır. İlaç,  gün 
boyunca 3-4 saat ara ile uygulanmalıdır. 
 
 
Değişik yaş grupları:  
Çocuklarda kullanımı: 
Çocuk ve bebeklerde, günlük doz, kg başına 50-100 mg  Levokarnitin’dir. Günde en çok 3 g’a 
kadar çıkılabilir. 
 
 
Yaşlılarda kullanımı: 
Yaşlı hastalarda kullanımına ilişkin özel bir durum bulunmamaktadır. 
 
 
Özel kullanım durumları:  
Böbrek yetmezliği: 
Hemodiyaliz uygulanan hastalarda, her diyaliz seansından sonra damar içine 1 ampul (1 g 
Levokarnitin) CRAMPTİNE (haftada 3 defa) yeterlidir. 
 
 
Karaciğer yetmezliği: 
Karaciğer yetmezliği olan hastalarda kullanımına ilişkin özel bir durum bulunmamaktadır. 
