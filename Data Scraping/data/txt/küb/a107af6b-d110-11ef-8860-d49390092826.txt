KISA ÜRÜN BİLGİSİ
1. BEŞERİ TIBBİ ÜRÜNÜN ADI
REXOMEGA-3 10 g/100 mL infüzyonluk emülsiyon
Steril
2. KALİTATİF VE KANTİTATİF BİLEŞİM
Etkin madde:
100 mL infüzyonluk emülsiyon
Yüksek derecede rafine edilmiş balık yağı içeriği 10 g:
Eikozapentaenoik asit (EPA) 1,25-2,82 g
Dokozahekzaenoik asit (DHA) 1,44-3,09 g
Toplam enerji : 470 kJ/100 mL= 112 kcal/100 mL
pH : 7,5-9
Titrasyon Asiditesi : < 1 mmol HCl/L
Osmolalite : 308-376 mOsmol/kg
Teorik osmolarite : 273 mOsmol/L
Yardımcı madde(ler):
Her 100 mL emülsiyon;
Sodyum hidroksit 0-0,002 g (pH ayarlayıcı)
Sodyum oleat 0,003 g (emülsifiyan)
DL-α-tokoferol 0,015-0,03 g
Gliserol 2,5 g
Saflaştırılmış yumurta fosfolipidleri 1,2 g içermektedir.
Bileşimindeki yumurta fosfolipidlerinden kaynaklı 0,015 mmol/mL Fosfat içerir.
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyon için emülsiyon
Beyaz veya hafif sarı renkli, homojen emülsiyon.
4. KLİNİK ÖZELLİKLER
4.1. Terapötik endikasyonlar
Oral ve enteral beslenmenin mümkün olmadığı, yetersiz veya kontrendike olduğu durumlarda
uzun zincirli omega-3-yağ asitleri (özellikle eikozapentaenoik ve dokozahekzaenoik asit) içeren
parenteral beslenme destekleyicisidir.
1/94.2. Pozoloji ve uygulama şekli
Pozoloji/Uygulama sıklığı ve süresi:
Günlük doz
1 mL - 2 mL (maks) REXOMEGA-3 /kg vücut ağırlığı (v.a.)
= 0,1 g - 0,2 g (maks) balık yağı/kg v.a.
= 70 mL - 140 mL (maks) REXOMEGA-3 (70 kg vücut ağırlığındaki bir hasta için)
Maksimum infüzyon hızı
İnfüzyon hızı 0,05 g balık yağı/kg v.a./saat’e karşılık gelen 0,5 mL REXOMEGA-3/kg
v.a./saat’i aşmamalıdır.
Maksimum infüzyon hızına tam olarak bağlı kalınmalıdır, aksi takdirde serum trigliserid
konsantrasyonunda ciddi bir artış gözlenebilir.
REXOMEGA-3 diğer yağ emülsiyonları ile birlikte verilmelidir. Tavsiye edilen total günlük
lipid alımı 1 - 2 g/kg v.a. olarak baz alındığında REXOMEGA-3’ün balık yağı içeriği bu alımın
%10 – 20’sini oluşturmalıdır.
Uygulama sıklığı
Kullanım süresi 4 haftayı aşmamalıdır.
Uygulama şekli:
Santral veya periferal ven aracılığı ile infüzyon
REXOMEGA-3 by-pass veya y-tüp aracılığıyla diğer infüzyon çözeltileri (aminoasit,
karbonhidrat vb.) ile birlikte verildiğinde geçimlilik durumunun mutlaka doğrulanmış olması
gerekir.
Özel popülasyonlara ilişkin ek bilgiler:
Böbrek/Karaciğer yetmezliği:
Ciddi karaciğer ve böbrek yetmezliği olan hastalarda REXOMEGA-3 kullanımı ile ilgili
deneyim olmamasından dolayı bu hastalarda kullanılmamalıdır.
Pediyatrik popülasyon:
Prematüre bebekler, yeni doğanlar, bebekler ve çocuklarda kısıtlı sayıda deneyim olmasından
dolayı REXOMEGA-3 kullanılmamalıdır.
Geriyatrik popülasyon:
Yaşlı hastalara özel herhangi bir veri bulunmamaktadır.
4.3. Kontrendikasyonlar
Ciddi hemorajik bozukluklar,
Balık veya yumurta proteinlerine ya da bölüm 6.1’de listelenen yardımcı maddelerden herhangi
birisine aşırı duyarlılık durumunda kontrendikedir.
2/9Aşağıdaki akut ve hayatı tehdit edici durumlarda;
- Kollaps ve şok,
- Yeni kalp enfarktüsü,
- İnme,
- Emboli,
- Tanımlanamayan koma durumu.
Parenteral beslenme için genel kontrendikasyon teşkil eden şu hallerde kullanımı önerilmez:
- Hipokalemi,
- Hiperhidrasyon,
- Hipotonik dehidratasyon,
- Stabil olmayan metabolizma,
- Asidoz.
4.4. Özel kullanım uyarıları ve önlemleri
REXOMEGA-3 lipid metabolizma bozukluğu ve kontrol altında olmayan diabetes mellitus
durumlarında dikkatle verilmelidir. Serum trigliserid düzeyi günlük olarak izlenmelidir. Kan
glukoz profilleri, asit baz metabolizması, serum elektrolitleri, sıvı dengesi, kan sayımı ve
antikoagülanlarla tedavi edilen hastalarda kanama süresi düzenli olarak kontrol edilmelidir.
Yağ emülsiyonlarının infüzyonu sırasında serum trigliserid konsantrasyonu 3 mmol/L’yi
aşmamalıdır. Hiperglisemili hastalarda eksojen insülin verilmesi gerekli olabilir.
Dolaşımdaki kanda bulunan yağlar yeterince arıtılmadan kan örneği alınırsa, REXOMEGA-
3’ün yağ içeriği belirli laboratuvar ölçümlerini (örneğin bilirubin, laktat dehidrojenazı, oksijen
doyumu, hemoglobin) etkileyebilir. Çoğu hastada kan, lipid uygulanmayan 5-6 saatlik bir
aralıktan sonra yağlardan arınmış olur.
REXOMEGA-3’ün her dozu 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
REXOMEGA-3 infüzyonu kanama süresini uzatabilir ve platelet agregasyonunu inhibe
edebilir.
Bu nedenle, REXOMEGA-3 antikoagülan ve antiagreganlarla tedavi görenlerde antikoagülan
veya antiagregan dozunun azaltılmasını gerektirebileceği göz önüne alınarak dikkatle
verilmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin herhangi bir etkileşim çalışması yapılmamıştır.
3/9Geriyatrik popülasyon:
Geriyatrik popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ve doğum kontrolü üzerine etkilerine
ilişkin veri bulunmamaktadır.
Gebelik dönemi
Gebelerde REXOMEGA-3 kullanımına ilişkin bir veri bulunmamaktadır. Gebelik sırasında
parenteral beslenme gerekebilir. REXOMEGA-3, gerekli olmadıkça gebelik döneminde
kullanılmamalıdır.
Laktasyon dönemi
Emziren kadınlarda REXOMEGA-3 kullanımına ilişkin bir veri bulunmamaktadır. Emzirme
sırasında parenteral beslenme gerekebilir. REXOMEGA-3, emziren kadınlara ancak dikkatli
bir değerlendirmeden sonra verilmelidir.
Üreme yeteneği/Fertilite
Hayvanlar üzerinde üreme toksisitesine dair çalışma bulunmamaktadır (Bkz. Bölüm 5.3).
İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerinde herhangi bir etki beklenmemektedir.
4.8. İstenmeyen etkiler
Advers etkilerin değerlendirilmesi aşağıdaki görülme sıklıklarına dayanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Seyrek: Uzayan kanama zamanı ve trombosit birikiminde inhibisyon. Klinik olarak ilgili
anormallikler görülmez.
Çok seyrek: Trombositopeni, hemoliz, retikülositoz
Bağışıklık sistemi hastalıkları
Çok seyrek: Anaflaktik reaksiyon
4/9Metabolizma ve beslenme hastalıkları
Yaygın: Hipertrigliseridemi
Bilinmiyor: İştah azalması
Sinir sistemi hastalıkları
Yaygın: Baş ağrısı
Vasküler hastalıklar
Çok seyrek: Sirkülasyon etkileri (hiper/hipo tansiyon)
Solunum, göğüs bozuklukları ve mediastinal hastalıkları
Bilinmiyor: Göğüste ağrı, nefes darlığı
Gastrointestinal hastalıklar
Yaygın: Mide bulantısı, kusma, abdominal ağrı
Seyrek: Ağızda balık tadı
Deri ve deri altı hastalıkları
Çok seyrek: Kızarıklık, ürtiker
Üreme sistemi hastalıkları
Çok seyrek: Priapizm
Genel bozukluklar ve uygulama bölgesine ilişkin hastalıklar
Yaygın: Vücut sıcaklığında artış, üşüme, titreme, yorgunluk
Laboratuvar bulguları:
Seyrek: REXOMEGA-3 infüzyonu kanama zamanının uzamasına ve platelet agregasyonunun
inhibisyonuna yol açabilir. Klinik olarak ilgili anormallikler görülmez.
Çok seyrek: Karaciğer fonksiyon testlerinde geçici yükselme
Yağ emülsiyonu uygulanması sırasında gözlenen istenmeyen etkiler:
Bebeklerde uzun süreli yağ emülsiyonu ile tedaviye bağlı olarak trombositopeni rapor
edilmiştir.
Metabolik aşırı yüklenme bulguları gözden kaçırılmamalıdır. Sebep genetik olabilir (farklı
bireysel metabolizmalar) ve farklı dozları takiben çeşitli sıklıklarda ortaya çıkabilir. Ancak esas
olarak pamuk tohumu bazlı yağ emülsiyonlarının kullanılması ile ortaya çıkmaktadır.
Metabolik aşırı yüklenme aşağıdaki semptomları verebilir:
- Sarılıkla birlikte veya sarılık olmaksızın görülen karaciğer büyümesi
- Bazı koagülasyon parametrelerinin (kanama süresi, koagülasyon süresi, protrombin zamanı,
platelet sayısı) azalması veya değişmesi
- Dalak büyümesi
5/9- Anemi, lökopeni, trombositopeni
- Kanamalar ve kanamaya eğilim
- Patolojik karaciğer fonksiyon testleri
- Ateş
- Hiperlipidemi
- Baş ağrısı, karın ağrısı, yorgunluk hissi
- Hiperglisemi
Bu yan etkiler oluşur veya lipid infüzyonu sırasında trigliserid düzeyi 3 mmol/L’nin üzerine
çıkarsa, lipid infüzyonu kesilmeli ve gerekirse dozu azaltılarak tedaviye devam edilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;e- posta:
tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Aşırı yağ yükleme sendromuna neden olan doz aşımı veya hastanın klinik koşullarındaki
değişiklik ile (örn. renal fonksiyon bozukluğu veya enfeksiyonu) ilişkili belirtilen infüzyon
oranlarında kronik olarak, çok hızlı infüzyon sonucunda, lipid infüzyonu sırasında trigliserid
seviyesi 3 mmol/L’e yükseldiğinde görülür.
Doz aşımı yan etkilere neden olabilir (Bkz. Bölüm 4.8).
Bu durumlarda, lipid infüzyonu durdurulmalı veya gerekirse azaltılmış dozda devam
edilmelidir.
Yağ uygulaması, kan glukoz seviyesinde REXOMEGA-3 infüzyonu sırasında artış gözlenirse
durdurulmalıdır. Aşırı dozda REXOMEGA-3, bir karbonhidrat çözeltisi ile aynı anda
uygulanmadığı durumda metabolik asidoza yol açabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parenteral beslenme çözeltileri, yağ emülsiyonları
ATC kodu: B05BA02
REXOMEGA-3’deki uzun zincir omega-3 yağ asitleri kısmi olarak plazma ve doku lipidlerine
katılırlar. Eikozapentaenoik asit eikozanoidlerin özel bir sınıfının (prostaglandinler,
tromboksanlar, lökotrienler ve diğer lipid mediyatörleri) sentezinde prekürsör olarak yer
alırken, dokozahekzoanoik asit membran fosfolipidleri için önemli bir yapısal element olarak
görev yapar.
6/9Bu eikozapentaenoik asitlerden derive edilen medyatör maddelerin sentezindeki artış
antiagregan ve anti-inflamatuar etkilerin artmasına yardımcı olabilir ve immünomodülatör
etkilerle ilişkilidirler.
REXOMEGA-3’deki gliserol içeriği, glikoliz yoluyla enerji üretiminde kullanılmak ya da
karaciğerde serbest yağ asitleriyle reesterifikasyona girerek trigliserid oluşturmak için
eklenmiştir.
REXOMEGA-3 ayrıca yumurta fosfolipidleri de içerir. Bunlar hidrolizasyona uğrar veya hücre
membranları içine alınırlar. Yumurta fosfolipidleri membran bütünlüğünün sürekliliği için
esansiyel nitelik taşırlar.
5.2. Farmakokinetik özellikler
Genel özellikler
Emilim:
Ürün I.V. yola verildiği için uygulanabilir değildir.
Dağılım:
REXOMEGA-3 endojen şilomikronlarınkine benzer biyolojik özelliklere sahiptir.
Biyotransformasyon:
Bu konu ile ilgili yeterli veri mevcut değildir.
Eliminasyon:
REXOMEGA-3 endojen şilomikronlara benzer şekilde elimine olur. Sağlıklı erkek
gönüllülerde REXOMEGA-3 için trigliserit yarılanma ömrü 54 dakika olarak ölçülmüştür.
Doğrusallık/doğrusal olmayan durum:
Bu konu ile ilgili yeterli veri mevcut değildir.
5.3. Klinik öncesi güvenlilik verileri
Akut ve tekrarlanan doz toksisitesi, güvenlilik farmakolojisi ve genotoksisiteye ilişkin
geleneksel çalışmalara dayanan preklinik veriler, insanlar için özel bir risk ortaya
koymamaktadır. Üreme toksisitesini değerlendirmek için hayvan çalışmaları yürütülmemiştir.
Duyarlılık testleri
Gine domuzlarında yapılan testlerde (Maksimizasyon testi), REXOMEGA-3 orta derecede
dermal duyarlılık göstermiştir. Sistemik antijen testi, REXOMEGA-3’ün anaflaktik
potansiyeline delil oluşturmamıştır.
7/96. FARMASÖTİK ÖZELLİKLER
6.1. Yardımcı maddelerin listesi
DL-alfa-tokoferol (Vitamin E) asetat
Yumurta fosfolipidleri (Tavuk yumurtası sarısı tozundan elde edilen)
Gliserol
Sodyum oleat
Sodyum hidroksit
Enjeksiyonluk Su
6.2. Geçimsizlikler
Kalsiyum gibi polivalan katyonların ilave edilmesiyle, özellikle de heparinle kombine
edildiğinde geçimsizlik meydana gelebilir.
6.3. Raf ömrü
24 ay.
İlk açıldıktan sonraki raf ömrü: REXOMEGA-3, açıldıktan hemen sonra steril transfer setleri
ile kullanılmalıdır.
Kullanma talimatına göre seyreltme veya hazırlamadan sonraki raf ömrü:
REXOMEGA-3 içeren karışımların kimyasal ve fiziksel kullanım stabilitesi, 25°C’de 24
saattir. Mikrobiyolojik açıdan, yağ emülsiyonu içeren karışımlar veya yağda çözünen
vitaminleri içeren yağ emülsiyonları hemen kullanılmalıdır.
Hemen kullanılmazsa, kullanım öncesi saklama süresi ve koşulları kullanıcının
sorumluluğundadır. Sadece, bileşim kontrollü ve valide edilmiş aseptik koşullarda yer alırsa,
saklama koşulları üretici stabilite verilerine dayandırılabilir. Mikrobiyolojik açıdan, kontrolsüz
ve valide edilmeyen koşullarda karışım bileşimi, infüzyon zamanını da içerecek şekilde 24
saatte tüketilmelidir (Bkz. Bölüm 6.6).
6.4. Saklamaya yönelik özel tedbirler
25°C altındaki oda sıcaklığında saklayınız. Dondurmayınız.
6.5. Ambalajın niteliği ve içeriği
Oksijen geçirmeyen alüminyum folyodan yapılmış dış torba içerisinde 100 mL’lik, şeffaf, çok
katmanlı plastikten üretilmiş, SFC kapak ile kapatılmış polipropilen (PP) iç torba bulunmaktadır.
PP iç torbada enjeksiyon için SFC port bulunmaktadır ve dış torba ile iç torba arasında oksijen
absorbanı içeren bir saşe yer almaktadır.
6.6. Beşeri tıbbi üründen arta kalan maddelerin imhası ve diğer özel önlemler
Emülsiyon homojen ve ambalaj hasar görmemişse kullanınız.
8/9REXOMEGA-3 yağda çözünen vitaminler gibi yağ emülsiyonları ile aseptik olarak
karıştırılabilir. Diğer yağ emülsiyonları ile eş zamanlı uygulanacağı zaman, karıştırılır veya
uygulama öncesi seyreltilir (Bkz. Bölüm 6.2 ve 6.3), REXOMEGA-3 balık yağı oranı toplam
yağ alımının %10-20’sini oluşturmalıdır.
Kullanıma İlişkin Uyarılar:
REXOMEGA-3 yağ emülsiyonları veya yağda eriyebilir vitamin içeren yağ emülsiyonları ile
dilüe edilip oda sıcaklığında saklanıldığında 24 saat stabil kalır.
REXOMEGA-3 açıldıktan sonra vakit geçirilmeksizin steril bir transfer set aracılığıyla
kullanılmalıdır.
Kullanılmayan emülsiyonlar atılmalıdır.
Sadece homojen emülsiyonlar ve hasar görmemiş torbalar kullanılmalıdır.
İlacın uygulanması için ftalat içermeyen setler kullanılmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi, Sanayi Caddesi, No:22/1
Ergene/TEKİRDAĞ
Tel: 0 282 675 14 04
Faks: 0 282 675 14 05
8. RUHSAT NUMARASI(LARI)
2022/780
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2022
Ruhsat yenileme tarihi:
10. KÜB’ÜN YENİLENME TARİHİ
9/9