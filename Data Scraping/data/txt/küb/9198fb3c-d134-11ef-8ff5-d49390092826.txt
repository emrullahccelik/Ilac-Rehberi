KISA ÜRÜN BİLGİSİ
1. BEŞERİ TIBBİ ÜRÜNÜN ADI
VISIPAQUETM 270 mg I/ml IA, IV, intratekal enjeksiyon için çözelti içeren flakon
2. KALİTATİF VE KANTİTATİF BİLEŞİM
Etkin madde:
Beher ml’de 270 mg I’a eşdeğer 550 mg iyodiksanol içerir.
Yardımcı Maddeler:
VISIPAQUE 270 mgI/ml, her ml’de 0.76 mg (0.03 mmol) sodyum içerir.
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti.
Kullanıma hazır, berrak, renksiz veya açık sarı renkli sulu çözeltidir.
İyodiksanol, iyonik olmayan, dimerik, yapısında 6 iyot içeren, suda çözünen bir röntgen kontrast
maddesidir.
İyodiksanolün saf sulu çözeltileri, klinikle ilgili tüm konsantrasyonlarında, tam kanla ve non-iyonik
monomerik kontrast maddelerin karşılık gelen yitilikleriyle karşılaştırıldığında daha düşük
osmolaliteye sahiptir.
VISIPAQUE, elektrolit eklenmesi ile normal vücut sıvılarıyla izotonik hale getirilmiştir.
VISIPAQUE’ın osmolalite ve viskozite değerleri aşağıdaki tabloda verilmiştir:
Osmolalite * Viskozite (mPa•s)
Konsantrasyon mOsm/kg H2O
37C 20C 37C
320 mg I/ml 290 11.3 5.8
*Metod: Buhar basıncı osmometresi
4. KLİNİK ÖZELLİKLER
4.1. Terapötik endikasyonlar
Sadece diyagnostik kullanım içindir.
VISIPAQUE, bir röntgen kontrast maddesidir ve şu amaçlarla kullanılır: Erişkinlerde
kardiyoanjiyografi, serebral anjiyografi (konvansiyonel), periferal anjiyografi (konvansiyonel),
abdominal anjiyografi (i.a. DSA), ürografi, venografi, bilgisayarlı tomografide (BT) kontrast
1arttırma. Lumbar, torasik ve servikal miyelografi. Çocuklarda kardiyoanjiyografi, ürografi,
bilgisayarlı tomografide (BT) kontrast arttırma.
4.2. Pozoloji ve uygulama şekli
Doz, yapılacak incelemenin türüne, yaşa, vücut ağırlığına, kalp debisine, hastanın genel durumuna ve
kullanılan tekniğe bağlı olarak değişir. Genellikle, yaklaşık olarak, diğer iyotlu röntgen kontrast
maddelerinin kullanıldığı konsantrasyon ve hacimde kullanılmakla birlikte, iodiksanol enjeksiyon ile
yapılan bazı çalışmalarda, daha düşük iyot konsantrasyonları ile de yeterli tanısal bilgi elde
edilmiştir. Diğer kontrast maddeler için olduğu gibi, uygulama öncesinde ve sonrasında yeterli
hidrasyon sağlanmalıdır.
Bu ilaç, intravenöz, intra arteriyel ve intratekal kullanım içindir.
Aşağıda verilen dozlar bir kılavuz olarak kullanılabilir. İntra arteriyel kullanım için verilen dozlar tek
enjeksiyon içindir ve bu dozlar tekrarlanabilir.
Endikasyon/Tetkik Konsantrasyon Hacim
İntra arteriyel kullanım
Arteriyografiler
selektif serebral (1) 5-10 ml/enjeksiyon
270/320 mg I/ml
aortografi 270/320 mg I/ml 40-60 ml /enjeksiyon
periferal 270/320 mg I/ml 30-60 ml /enjeksiyon.
selektif visseral i.a.DSA 270 mg I/ml 10-40 ml /enjeksiyon
Kardiyoanjiyografi
erişkinler
Sol ventrikül ve aortik kök enj. 320 mg I/ml 30-60 ml /enjeksiyon
Selektif koroner arteriyografi 320 mg I/ml 4-8 ml /enjeksiyon
Yaşa, vücut ağırlığına ve patolojiye
Çocuklar 270/320 ml I/ml bağlı olarak değişir (önerilen
maksimum total doz 10 ml/kg).
İntravenöz kullanım
Ürografi
Erişkinler 270/320 mg I/ml 40-80 ml(2)
Çocuklar < 7 kg 270/320 mg I/ml 2-4 ml/kg
Çocuklar > 7 kg 270/320 mg I/ml 2-3 ml/kg
tüm dozlar yaş, vücut ağırlığı ve
patolojiye bağlıdır (maks. 50 ml)
Venografi 270 mg I/ml 50-150ml/bacak
2BT-arttırma
Erişkinler
Kafa BT’si, 270/320 mg I/ml 50-150 ml
Vücut BT’si, 270/320 mg I/ml 75-150 ml
Çocuklar 2-3 ml/kg, 50 ml’e kadar (az
Kafa ve vücut BT’si 270/320 mg I/ml sayıdaki vakada 150 ml’e kadar
verilebilir)
Intratekal kullanım
Lumbar ve torasik miyelografi 270 mg I/ml 10 – 12 ml(3)
(lumbar enjeksiyon)
veya
320 mg I/ml 10 ml(3)
Servikal miyelografi 270 mg I/ml 10-12 ml(3)
(servikal veya lumbar enjeksiyon)
veya
320 mg I/ml 10 ml(3)
(1) Her iki yitilik de dökümante edilmiştir ancak vakaların çoğunda 270 mg I/ml önerilmektedir.
(2) Yüksek doz ürografilerde daha yüksek dozlar kullanılabilir.
(3) Olası advers etkileri en aza indirmek için toplam 3.2 g iyot dozu aşılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Uyarı ve önlemlere uyulmalıdır (Bkz. 4.4).
Pediyatrik popülasyon:
Dozlar, yukarıdaki tabloda verilmiştir.
Geriyatrik popülasyon:
Doz erişkinler gibidir.
4.3. Kontrendikasyonlar
 Belirgin tirotoksikoz.
 İodiksanole ve ilacın formülündeki yardımcı maddelerden herhangi birine karşı
hipersensitivite öyküsü.
4.4. Özel kullanım uyarıları ve önlemleri
Genel:
Genel olarak non-iyonik kontrast maddelerin kullanımında alınması gereken özel önlemler şunlardır:
İyotlu kontrast maddelere karşı alerji, astım veya istenmeyen etki öyküsü olması halinde özel bir
dikkat gereklidir. Bu vakalarda kortikosteroidler veya histamin H ve H antagonistleri ile
1 2
premedikasyon düşünülebilir.
VISIPAQUE kullanımı ile bağlantılı ciddi reaksiyon riskinin düşük olduğu kabul edilir. Bununla
birlikte, iyotlu kontrast maddeler anaflaktoid reaksiyonları veya diğer hipersensitivite belirtilerini
tetikleyebilir. Bu nedenle, ciddi bir reaksiyonun ortaya çıkması olasılığına karşı, acil müdahale için
gerekli ilaç ve ekipmanın önceden kullanıma hazır şekilde bulundurulması sağlanmalıdır. İntravenöz
3girişin hızla yapılabilmesi için tüm röntgen işlemi boyunca kalıcı kanül veya kateter kullanılması
daima düşünülmelidir.
Beta-bloker kullanan hastalarda hipersensitivitenin atipik semptomları görülebilir ve bu belirtiler
hatalı olarak vagal bir reaksiyon şeklinde değerlendirilebilir.
Non-iyonik kontrast maddeler, iyonik kontrast maddelere göre, in vitro koşullarda koagülasyon
sistemi üzerinde daha az etkilidir. Vasküler kateterizasyon işlemlerini gerçekleştirirken, işleme bağlı
tromboz ve emboli riskini en aza indirebilmek için, anjiyografik tekniğe titizlikle dikkat edilmeli ve
kateter sık sık yıkanmalıdır (ör; heparinize salin ile).
Kontrast madde uygulanmasından önce ve sonra yeterli hidrasyon sağlanmalıdır. Bu durum özellikle,
multipl miyelom, diabetes mellitus, renal fonksiyon bozukluğu olan hastalar ile infantlar, küçük
çocuklar ve yaşlı hastalar için geçerlidir. 1 yaşın altındaki infantlar ile özellikle yenidoğanlar
elektrolit bozukluklarına ve hemodinamik değişikliklere duyarlıdır.
Ciddi kardiyak hastalığı ve pulmoner hipertansiyonu olan hastalarda da dikkatli olunmalıdır. Çünkü
bu hastalarda hemodinamik değişiklikler veya aritmiler gelişebilir.
Akut serebral patolojisi, tümör veya epilepsi öyküsü olan hastalarda konvülziyon eğilimi olduğu için
özel bir dikkat gereklidir. Ayrıca alkolikler ve ilaç bağımlıları da nöbet ve nörolojik reaksiyonlar
açısından daha büyük risk altındadır.
Kontrast madde uygulamasını takiben akut renal yetmezliğin önlenmesi için, risk altında olan
önceden renal bozukluğu ve diabetes mellitusu olan hastalarda özel bir dikkat gereklidir.
Paraproteinemisi (miyelomatoz ve Waldenström makroglobülinemi) olan hastalar da risk altındadır.
Önleyici tedbirler arasında şunlar bulunur:
 Yüksek risk altındaki hastaların belirlenmesi
 Yeterli hidrasyonun sağlanması. Gerekirse kontrast madde verilmesinden önce başlanan ve
kontrast madde böbreklerden atılıncaya kadar devam edilen intravenöz infüzyon uygulaması
yapılır.
 Kontrast madde vücuttan tamamen atılıncaya kadar nefrotoksik ilaçlar, oral kolesistografik
ajanlar, arteriyel klempleme, renal arteriyel anjiyoplasti veya majör cerrahi gibi böbrekler
üzerinde ek yük oluşturan durumlardan kaçınılması
 Böbrek fonksiyonları tetkik yapılmadan önceki düzeylere geri dönünceye kadar, kontrast
madde ile tekrarlanacak tetkikin ertelenmesi
Metformin tedavisi alan diyabetik hastalarda, laktik asidozu engellemek için, intravasküler iyotlu
kontrast madde uygulamasından önce serum kreatinin düzeyleri ölçülmelidir:
Normal serum kreatini/böbrek fonksiyonu: Kontrast madde uygulaması başlarken metformin tedavisi
kesilmeli ve 48 saat süre ile veya böbrek fonksiyonları/serum kreatini normal düzeylere dönünceye
kadar yeniden başlanmamalıdır.
Anormal serum kreatinini/böbrek fonksiyonu: Metformin kesilmeli ve kontrast madde ile inceleme
48 saat süre ile ertelenmelidir. Metformin, sadece böbrek fonksiyonları/serum kreatini değişmeden
kalırsa yeniden başlanmalıdır.
Böbrek fonksiyonlarının anormal olduğu veya bilinmediği acil durumlarda, doktor kontrast madde ile
yapılacak tetkikin yarar/zarar oranını değerlendirmeli ve şu önlemleri almalıdır: Metformin tedavisi
4kesilmeli, hasta hidrate edilmeli, böbrek fonksiyonları takip edilmeli ve hasta laktik asidoz bulguları
açısından izlenmelidir.
Hem böbrek, hem karaciğer fonksiyonlarının şiddetli bozukluklarında özel bir dikkat gereklidir.
Çünkü bu hastalarda kontrast maddenin klerensi önemli derecede uzayabilir. Hemodiyalize giren
hastalar da radyolojik işlemler için kontrast madde alabilirler. Kontrast madde enjeksiyon zamanı ile
hemodiyaliz seansının korelasyonu gerekli değildir, çünkü hemodiyalizin böbrek fonksiyonları bozuk
olan hastaları kontrast maddenin indüklediği nefropatiden koruduğunu gösteren bir kanıt yoktur.
İyotlu kontrast madde uygulaması myastenia gravis semptomlarını kötüleştirebilir. Girişimsel
işlemlerin uygulanacağı feokromasitomalı hastalarda hipertansif krizi önlemek amacı ile proflaktik
olarak alfa blokerler kullanılmalıdır. Hipertroidili hastalara özel bir dikkat gösterilmelidir.
Multinodüler guatrı olan hastalarda iyotlu kontrast madde enjeksiyonundan sonra hipertroidizm
gelişme riski vardır. Kontrast madde uygulanan prematüre infantlarda da geçici hipotroidizmin
indüklenebileceği akılda tutulmalıdır.
VISIPAQUE ile ekstravazasyon bildirilmemiştir. Ancak, izotonisitesi nedeni ile VISIPAQUE
uygulamasının, hiperosmolar kontrast maddelere göre, daha az lokal ağrı ve ekstravasküler ödeme
yol açması beklenir. Ektravazasyon durumunda, rutin önlem olarak etkilenen bölgenin yükseltilmesi
ve soğuk uygulama önerilir. Kompartman sendromu gelişmesi halinde cerrahi dekompresyon
gerekebilir.
Gözlem süresi:
Kontrast madde uygulamasından sonra hastalar en az 30 dakika gözlemde tutulmalıdır. Çünkü ciddi
yan etkilerin çoğunluğu bu dönemde görülmektedir. Bununla birlikte deneyimler, hipersensitivite
reaksiyonlarının kontrast madde uygulamasından sonra birkaç saate kadar veya günler sonrasında
ortaya çıkabildiğini göstermiştir.
İntratekal kullanım:
Miyelografiyi takiben hasta, başı ve göğsü 20º yükseltilmiş bir şekilde 1 saat süre ile
dinlendirilmelidir. Daha sonra hasta dikkatli bir şekilde kaldırılabilir, ancak aşağı doğru eğilme
kesinlikle yasaklanmalıdır. Eğer hasta yatakta kalacaksa, baş ve göğüs kısmı 6 saat süre ile yüksekte
tutulmalıdır. Nöbet eşiğinin düşük olduğundan şüphe edilen hastalar bu süre içinde gözlem altında
tutulmalıdır. Ayaktan tedavi gören hastalar ilk 24 saatte tamamen yalnız bırakılmamalıdır.
VISIPAQUE 270 mgI/ml, her ml’de 0.76 mg (0.03 mmol) sodyum içerir. Bu miktar, endikasyona
bağlı olarak her bir dozda 23 mg’dan daha fazla sodyuma karşılık gelebilir. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tüm iyotlu kontrast maddeler tiroid fonksiyon testleri ile etkileşebilir, bu nedenle tiroidin iyot
bağlama kapasitesi birkaç hafta boyunca azalabilir.
Kontrast maddenin serum ve idrardaki yüksek konsantrasyonları, bilirubin, proteinler veya inorganik
maddeler (ör: demir, bakır, kalsiyum ve fosfat) için yapılan laboratuvar testleri ile etkileşebilir. Bu
nedenle, tetkikin yapıldığı gün bu maddelerle ilgili bir test yapılmamalıdır.
İyotlu kontrast maddelerin kullanımı böbrek fonksiyonlarında geçici bir bozulma ile sonuçlanabilir
ve bu durum metformin kullanan diyabetik hastalarda laktik asidozu tetikleyebilir (bkz. 4.4).
5İyotlu bir kontrast madde enjeksiyonundan 2 haftadan daha az bir süre önce interlökin-2 ile tedavi
edilen hastalarda, gecikmiş reaksiyonların (grip benzeri semptomlar veya cilt reaksiyonları) görülme
riskinde artış ilişkili bulunmuştur.
4.6. Gebelik ve laktasyon
Gebelik kategorisi : B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Gebe hastalarda VISIPAQUE kullanımının güvenliliği henüz bilinmemektedir.
Gebelik dönemi
Gebelik döneminde mümkün olduğu kadar radyasyon maruziyetinden kaçınmak gerektiğinden,
kontrast madde kullanılsın veya kullanılmasın, röntgen ışınları ile tetkikinin sağlayacağı yarar,
risklerine karşı mutlaka dikkatle değerlendirilmelidir. Bu ilaç, sağlayacağı yarar risklerinden fazla
olmadıkça ve doktor tarafından mutlak gerekli olarak değerlendirilmedikçe gebelik döneminde
kullanılmamalıdır.
Laktasyon dönemi
İnsan sütüne geçiş miktarı kesin olarak bilinmemekle birlikte, düşük miktarda olduğu
düşünülmektedir. Emzirme, incelemenin yapılmasından önce kesilmeli ve VISIPAQUE
uygulamasından sonra en az 24 saat geçinceye kadar yeniden başlanmamalıdır.
Üreme yeteneği/ Fertilite
Deneysel hayvan çalışmalarının bir değerlendirilmesinde, üreme, embriyo veya fetusun gelişimi,
gestasyon dönemi ve peri- ve postnatal gelişim açısından direkt veya indirekt zararlı etkiler
görülmemiştir.
4.7. Araç ve makine kullanımı üzerindeki etkiler
Araç ve makine kullanım yeteneği üzerine etkileri konusunda çalışma yoktur. Ancak, intratekal
inceleme sonrası ilk 24 saat boyunca araç ve makine kullanımı önerilmemektedir.
4.8. İstenmeyen etkiler
VISIPAQUE dahil radyografik işlemlerle ilişkili olası yan etkiler aşağıda listelenmiştir.
İyotlu kontrast madde kullanımı ile ortaya çıkan advers etkiler genellikle hafif veya orta derecededir
ve geçicidir. Fataliteler ve ciddi reaksiyonlar sadece çok seyrek olarak görülür.
Hipersensitivite reaksiyonları dispne, döküntü, eritem, ürtiker, kaşıntı, şiddetli cilt reaksiyonları,
anjiyonörotik ödem, hipotansiyon, ateş, laringeal ödem, bronkospazm veya pulmoner ödem şeklinde
görülür.
Hipersensitivite reaksiyonları, enjeksiyondan hemen sonra oluşabildiği gibi, birkaç gün sonrasında da
ortaya çıkabilir.
Hipersensitivite reaksiyonları, dozdan ve uygulama şeklinden bağımsız olarak ortaya çıkabilir. Hafif
hipersensitivite semptomları, ciddi bir anafilaktoid reaksiyonun/şokun ilk belirtileri olabilir. Bu
durumlarda kontrast madde uygulanması derhal kesilmeli ve eğer gerekiyorsa, vasküler giriş yoluyla
spesifik tedaviye başlanmalıdır. Beta bloker kullanan hastalarda, hatalı olarak vagal reaksiyon olarak
yorumlanabilen, atipik hipersensitivite semptomları görülebilir.
6İyotlu kontrast madde uygulamasından sonra S-kreatinin düzeyinde küçük ve geçici bir artış yaygın
olarak görülür, ancak genellikle klinik olarak bir anlamı yoktur
İstenmeyen etkilerin sıklık tanımları şöyle yapılmıştır:
Çok yaygın (≥1/10), yaygın (≥100 - <1/10), yaygın olmayan (≥1/1.000 - <1/100), seyrek (≥1/10.000 -
<1/1.000), çok seyrek (<1/10.000) ve bilinmiyor (eldeki verilerle tahmin edilemiyor)
Listelenen bu sıklıklar, 48.000’den fazla hastayı kapsayan firma içi klinik dokümantasyona ve
yayınlanmış çalışmalara dayanmaktadır.
İntravasküler uygulama:
Bağışıklık sistemi hastalıkları:
Yaygın olmayan: Hipersensitivite
Bilinmiyor: Anafilaktoid reaksiyon, anafilaktoid şok; şiddetli püstüler veya büllöz
cilt reaksiyonları
Otoimmun hastalığı olan kişilerde, vaskülit ve Steven-Johnson benzeri sendrom vakaları
gözlenmiştir.
Psikiyatrik hastalıklar:
Bilinmiyor: Konfüzyon durumu
Sinir sistemi hastalıkları:
Yaygın olmayan: Başağrısı
Seyrek: Baş dönmesi
Çok seyrek: Tad alma bozuklukları dahil duyusal anormallikler, parestezi, amnezi
Bilinmiyor: Motor fonksiyon bozuklukları, bilinç bozukluğu, konvülziyon, kontrast
maddenin ekstravazasyonu nedeniyle oluşan kontrast maddeye bağlı
geçici ensefalopati (duyusal, motor veya global nörolojik fonksiyon
bozukluğu şeklinde ortaya çıkabilir)
Göz hastalıkları:
Çok seyrek: Geçici kortikal körlük
Kardiyak hastalıklar:
Seyrek: Aritmi (taşikardi, bradikardi dahil), miyokard enfarktüsü
Çok seyrek: Kardiyak arrest
Bilinmiyor: Ventriküler hipokinezi, koroner arterlerin spazmı, kardiyo-respiratuvar
arrest
Vasküler hastalıklar:
Seyrek: Hipotansiyon
Çok seyrek: Hipertansiyon, iskemi
Bilinmiyor: Arteriyal spazm, tromboz, tromboflebit
Solunum, göğüs bozuklukları ve mediastinal hastalıklar:
Seyrek: Öksürük
Çok seyrek: Dispne
Bilinmiyor: Kardiyojenik olmayan pulmoner ödem
7Gastrointestinal hastalıklar:
Yaygın olmayan: Bulantı, kusma
Çok seyrek: Karın ağrısı/karın bölgesinde rahatsızlık hissi
Kas-iskelet bozuklukları, bağ doku ve kemik hastalıkları:
Bilinmiyor: Artralji
Böbrek ve idrar hastalıkları:
Çok seyrek: Akut renal yetmezlik dahil, renal fonksiyon bozukluğu
Genel bozukluklar ve uygulama bölgesine ilişkin hastalıklar:
Yaygın olmayan: Sıcaklık hissetme, göğüs bölgesinde ağrı
Seyrek: Ağrı, rahatsızlık hissi, titreme, pireksi, ekstravazasyon dahil uygulama
yeri reaksiyonları
Çok seyrek: Soğuk hissetme, astenik durumlar (örn: kırıklık, bitkinlik)
Yaralanma ve zehirlenme:
Bilinmiyor: İyodizm
İntratekal kullanım:
İntratekal kullanım sonrasında advers etkiler gecikebilir ve işlemin yapılmasından birkaç saat ve
hatta günler sonrasında mevcut olabilir. Sıklık, tek başına lumbar ponksiyon ile benzer orandadır.
Diğer noniyonik iyotlu kontrast maddelerle fotofobi ve menenjizme neden olan meninjiyal irritasyon
ve frank kimyasal menenjit gözlenmiştir. İnfektif bir menenjit olasılığı da akılda tutulmalıdır.
Benzer şekilde, çok seyrek olarak, diğer noniyonik iyotlu kontrast maddeler ile geçici serebral
disfonksiyon belirtileri görülmüştür. Bu belirtiler arasında, nöbetler, geçici konfüzyon veya geçici
motor veya duyusal bozukluklar bulunur. Bu hastaların birkaçında EEG değişiklikleri gözlenmiştir.
Bağışıklık sistemi hastalıkları:
Bilinmiyor: Hipersensitivite
Sinir sistemi hastalıkları:
Yaygın olmayan: Başağrısı (şiddetli ve uzun süreli olabilir) ,
Bilinmiyor: Baş dönmesi, kontrast madde ektravazasyonu nedeniyle kontrast
maddeye bağlı geçici ensefalopati (duyusal, motor veya global
nörolojik fonksiyon bozukluğu şeklinde ortaya çıkabilir )
Gastrointestinal hastalıklar:
Yaygın olmayan: Kusma
Bilinmiyor: Mide bulantısı
Genel bozukluklar ve uygulama bölgesine ilişkin hastalıklar:
Bilinmiyor: Titreme, enjeksiyon yerinde ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
8(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel:0 800
314 00 08; faks:0 312 218 35 99)
4.9. Doz aşımı ve tedavisi
Böbrek fonksiyonları normal olan hastalarda doz aşımı beklenmemektedir. Yüksek dozlardaki
kontrast maddenin böbrekler tarafından tolere edilebilmesinde işlemin süresi önemlidir (t ~ 2 saat).
½
Kazayla yüksek doz uygulanması halinde, su ve elektrolit kaybı infüzyon yolu ile kompanse
edilmelidir. Böbrek fonksiyonları en az takibeden 3 gün süresince izlenmelidir. Gerekli olması
halinde, iyodiksanolün vücuttan uzaklaştırılması için hemodiyaliz kullanılabilir. Spesifik bir antidotu
yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: X-ışını kontrast maddesi
ATC kodu: V08AB09, iyodiksanol
Organik olarak bağlı iyot, enjekte edildiği zaman kan damarlarındaki/dokulardaki radyasyonu
absorbe eder.
Hemodinamik, klinik-kimyasal ve koagülasyon parametrelerinin büyük kısmı, iyodiksanolün sağlıklı
gönüllere intravenöz enjeksiyonundan sonra incelenmiştir. Bulunan değerler enjeksiyon öncesindeki
değerlerden farklı değildir. Laboratuvar parametrelerinde gözlenen az sayıdaki değişiklik hafiftir ve
klinik olarak önemli olmadığı kabul edilmiştir.
VISIPAQUE hastaların böbrek fonksiyonlarında sadece küçük etkiler oluşturur. Serum kreatinin
düzeyleri 1.3–3.5 mg/dl olan 64 diyabetik hastada VISIPAQUE kullanımı ile, hastaların % 3’ünde
kreatinin düzeyinde 0.5 mg/dl’lik yükselme gözlenmiştir. Hastaların hiçbirinde  1.0 mg/dl
yükselme olmamıştır.
Proksimal tübüler hücrelerden enzimlerin (alkalin fosfataz ve N-asetil-ß-glikozaminidaz) serbest
bırakılması, noniyonik monomerik kontrast maddelerin enjeksiyonundan sonra olana göre daha azdır
ve iyonik dimerik kontrast madde ile karşılaştırıldığında benzer eğilimdedir.
VISIPAQUE böbrekler tarafından iyi tolere edilir.
VISIPAQUE uygulamasından sonra, LVEDP, LVSP, kalp hızı, QT zamanı gibi kardiyovasküler
parametreler ve ayrıca femoral kan akışı, diğer kontrast madde uygulamalarına göre daha az
etkilenmiştir.
5.2. Farmakokinetik özellikler
Genel özellikler
Emilim:
Parenteral yolla uygulanmaktadır.
Dağılım:
9İyodiksanol vücutta hızla dağılır, ortalama dağılım yarılanma ömrü yaklaşık 21 dakikadır. Görünür
dağılım hacmi, iyodiksanolün sadece ekstraselüler sıvı hacminde dağıldığını gösterecek şekilde,
ekstraselüler sıvı hacmi ile aynıdır (0.26 l/kg vücut ağırlığı (v.a.)).
Biyotransformasyon:
Herhangi bir metabolit tesbit edilmemiştir. Proteinlere bağlanma oranı %2’nin altındadır.
Eliminasyon:
Ortalama eliminasyon yarılanma ömrü yaklaşık 2 saattir. İyodiksanol esas olarak glomerüler
filtrasyon ile böbreklerden atılır. Sağlıklı gönüllülerde, intravenöz enjeksiyondan sonra uygulanan
dozun yaklaşık % 80’i 4 saat içinde, % 97’si ise 24 saat içinde metabolize edilmemiş durumda
idrarda tesbit edilir. Enjekte edilen dozun sadece %1.2’si 72 saat içinde feçesle atılır. Enjeksiyondan
yaklaşık 1 saat sonra idrarda maksimum konsantrasyona ulaşır.
Doğrusallık /Doğrusal Olmayan Durum:
Tavsiye edilen doz aralığında doza bağlı kinetik gözlenmemiştir.
5.3. Klinik öncesi güvenlilik verileri
Güvenlilik farmakolojisi, tekrarlı doz toksisitesi, gentoksisite ve üreme toksisitesine ait
konvansiyonel klinik öncesi çalışmalar, insanlar için herhangi bir özel tehlike göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Trometamol
Sodyum klorür
Kalsiyum klorür dihidrat
Sodyum kalsiyum edetat
Hidroklorik asit (pH ayarlama)
Enjeksiyonluk su
6.2 Geçimsizlikler
Geçimlilik çalışmaları yapılmamıştır. VISIPAQUE, diğer ilaçlarla karıştırılmamalıdır. Ayrı bir
enjektör kullanılmalıdır.
6.3. Raf ömrü
36 ay
İlaç açıldıktan sonra derhal kullanılmalıdır.
6.4 Saklamaya yönelik özel tedbirler
Bu ilacı 25C’nin altında oda sıcaklığında saklayınız.
İlacı dış karton ambalajının içinde saklayınız. Sekonder X-ışınlarından koruyunuz.
6.5 Ambalajın niteliği ve içeriği
Avrupa Farmakopesine uygun Tip I dayanıklı borosilikat camdan yapılmış şişeler, Avrupa
Farmakopesine uygun Tip I siyah klorobutil lastik tıpalarla kapatılmıştır. Tıpalar, renkli plastik
10geçme kapaklı (flip-off) tamamen soyulan kapuşonla contalanmıştır. Polipropilen şişelerde piyasaya
verilmesi de onaylanmıştır.
Şişe hacimleri, 1x50ml, 1x100ml, 1x150ml ve 1x200ml’dir.
Tüm ambalaj büyüklükleri piyasaya sunulmayabilir.
6.6 Tıbbi üründen arta kalan maddelerin imhası ve diger özel önlemler
Sadece tek kullanımlıktır. Kullanılmayan ilaç atılmalıdır.
Tüm parenteral ürünlerde olduğu gibi, VISIPAQUE kullanılmadan önce, görsel olarak, partiküller,
renk değişikliği, ambalaj bütünlüğü açısından incelenmelidir.
İlaç kullanılmadan hemen önce enjektöre çekilmelidir.
VISIPAQUE uygulamadan önce vücut sıcaklığına getirilebilir.
Otoenjektör/pompa için ek talimatlar:
500 ml kontrast madde şişeleri sadece bu hacim için onaylanmış otoenjektör/pompalarla
uygulanmalıdır. Bu amaçla sadece, “tek delme“prosedürü kullanılmalıdır.
Otoenjektör/pompa ile hasta arasındaki bağlantıyı sağlayan hat her hastadan sonra değiştirilmeli ve
sadece tek hasta için kullanılmalıdır. Her çalışma gününün sonunda, şişede kalan kullanılmayan
kontrast madde ve tüm bağlantı tüpleri atılmalıdır. Uygun olması halinde, daha küçük şişeler de
kullanılabilir. Otoenjektör/pompa cihazı üreticisinin ilgili talimatlarına uyulmalıdır.
Kullanılmamış olan ürünler ya da atık materyal, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
OPAKİM Tıbbi Ürünler Sanayi ve Ticaret A. Ş.
Tophanelioğlu cad. No. 70/1A
Altunizade 34662 – İstanbul
Tel.: 0216 326 70 42
Faks: 0216 340 16 89
8. RUHSAT NUMARASI
99/90
9. İLK RUHSAT TARİHİ / RUHSAT YENİLEME TARİHİ
07.09.2005
10. KÜB’ÜN YENİLENME TARİHİ:
11