KISA ÜRÜN BİLGİSİ
1. BEŞERİ TIBBİ ÜRÜNÜN ADI
CAMPRAL 333 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
Akamprosat......333 mg
Yardımcı madde(ler):
Kalsiyum .........33,3 mg
Her bir enterik kaplı tabletin ağırlığı 531,60 mg dır.
Diğer yardımcı maddeler için, 6.1’e bakınız .
3. FARMASÖTİK FORM
Yuvarlak, beyaz, bir yüzünde 333 baskısı bulunan, kenarları eğimli enterik kaplı tablet.
4. KLİNİK ÖZELLİKLER
4.1 Terapötik endikasyonlar
Alkol bağımlısı hastalarda abstinans (alkolden uzak durma) durumunun sürdürülmesini
sağlayarak alkol bağımlılığı tedavisinde kullanılır. CAMPRAL tedavisi psikolojik tedavi ile
desteklenmelidir.
4.2 Pozoloji ve uygulama şekli
Pozoloji/uygulama sıklığı ve süresi:
Doz hastanın kilosuna göre ayarlanır.
Dozaj, 60 kg üstündeki kişiler için sabah, öğle ve akşam ikişer tablettir.
Dozaj, 60 kg altındaki kişiler için sabah iki, öğle bir ve akşam bir tablettir.
Alkolü bırakan hastalarda, CAMPRAL ile tedaviye mümkün olan en kısa süre içerisinde
başlanmalıdır. Arasıra görülen rölaps tedavinin sürdürülmesine kontrendike değildir.
Önerilen tedavi süresi bir yıldır.
Uygulama şekli:
CAMPRAL erişkin hastalarda oral yoldan uygulanır (bakınız bölüm 5.2).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda (serum kreatinin>120 μmol/L) kontrendikedir.
Orta derecede böbrek yetmezliği olan hastalarda günde 3 kez 1 adet 333 mg tablet şeklindeki
doz ayarlaması önerilmektedir.
1/7Karaciğer yetmezliği:
Childs-Pugh sınıflaması C olan hastalarda klinik veri yetersizliği nedeniyle akamprosat
kullanımı önerilmemektedir.
Pediyatrik popülasyon:
CAMPRAL’in çocuklarda kullanılması ile ilgili bir endikasyon yoktur. CAMPRAL’in
çocuklarda ve 18 yaş altında kullanımı önerilmemektedir.
Geriyatrik popülasyon:
65 yaş üstü hastalarda yeterli klinik veri olmadığından CAMPRAL’in geriyatrik hastalarda
kullanımı tavsiye edilmemektedir.
4.3 Kontrendikasyonlar
CAMPRAL 333 mg Enterik Kaplı Tablet;
• akamprosata veya ilacın içindeki yardımcı maddelerden herhangi birine karşı aşırı
duyarlılığı olan hastalar,
• böbrek yetmezliği olan hastalarda (serum kreatinin>120 μmol/L),
• laktasyon döneminde kontrendikedir.
Böbrek yetmezliği olan hastalarda akamprosatın tedavi dozlarında uzun süreli kullanımı
birikim riski içerdiğinden, ciddi böbrek yetmezliği olan hastalarda kontrendikedir.
4.4 Özel kullanım uyarıları ve önlemleri
CAMPRAL alkol yoksunluğunun akut semptomlarının tedavisinde kullanıma uygun değildir.
18 yaş altı ve 65 yaş üstü hastalarda yeterli klinik veri olmadığından CAMPRAL’in pediatrik
ve geriatrik hastalarda kullanımı tavsiye edilmemektedir.
Ayrıca ciddi karaciğer yetmezliği (Childs-Pugh sınıflaması C) olan hastalarda da klinik veri
yetersizliği nedeniyle akamprosat kullanımı önerilmemektedir.
Alkol bağımlılığı ile depresyon ve intihar eğilimi arasında yakın ilişki vardır. Bu nedenle
akamprosat tedavisi altında alkolü bırakma sürecindeki hastaların bu semptomlarla ilgili olarak
izlenmesi önemlidir.
Kötüye kullanım ve ve bağımlılık:
Klinik dışı çalışmalar akamprosatın kötüye kullanım potansiyeli olmadığını veya çok az
olduğunu göstermiştir.
Herhangi bir klinik çalışmada akamprosatın bağımlılık yaptığını gösteren bir veri
bulunamamıştır. Bu nedenle akamprosatın anlamlı bir bağımlılık potansiyeli
bulunmamaktadır.
Bu tıbbi ürün her tablette 1 mmol (23 mg)'dan daha az sodyum içerir; yani esasında “sodyum”
içermez.
4.5 Diğer tıbbi ürünler ile etkileşimler ve diğer etkileşim şekilleri
2/7• Alkol ve CAMPRAL’ın birlikte kullanımı, her ikisinin de farmakokinetiğini
etkilememektedir. Disülfiram, akamprosatın yapısını etkilemez ve akamprosat ve disülfiram
kombinasyonu iyi tolere edilir ve alkolsüzlük toleransını yükseltir. Disülfiram ile birlikte
alınmasının akamprosatın farmakokinetiği üzerinde etkisi yoktur.
• Akamprosatın ilaç etkileşim çalışmaları, alkol bağımlılığı tedavisinde birlikte en çok
kullanılması muhtemel olan diazepam, oksazepam, tetrabamat, meprobamat veya imipramin
antidepresan ve anksiyolitikleri ile yapılmış olup hiçbir etki görülmemiştir.
Özel popülasyonlara ilişkin ek bilgiler:
Özel etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi : C
Gebelik dönemi
CAMPRAL’ın hamile kadınlarda kullanımına ilişkin yeterli veri mevcut değildir.
Hayvan çalışmaları hamilelik, embriyonal/ fetal gelişim, doğum ve post natal gelişim üzerinde
direkt veya indirekt zararlı etki göstermemektedir.
Gebelik sürecinde hasta tedavi edilmeksizin alkol alımından uzaklaşamıyorsa ve alkol alımına
bağlı fetotoksite ve teratojenite riski mevcutsa, akomprosat dikkatli bir yarar/risk
değerlendirmesi yapıldıktan sonra kullanılmalıdır.
Hamilelik sürecinde alkolden uzak durma önem taşıdığından, akamprosat kullanımı
değerlendirilebilir.
Laktasyon dönemi
Emziren hayvanlarda CAMPRAL’ın anne sütüne geçtiği bilinmektedir. İnsan sütüne geçip
geçmediği bilinmemektedir.,
Akamprosatın infantta kullanımına ilişkin yeterli veri yoktur. Bu nedenle CAMPRAL emziren
kadınlarda kullanılmamalıdır.
Emziren kadının CAMPRAL kullanmaksızın alkolü bırakamadığı durumlarda ilacın kadın
açısından önemi göz önünde tutularak ya emzirmenin kesilmesi ya da CAMPRAL ‘ın
bırakılması kararı verilmelidir.
Üreme Yeteneği/Fertilite
Hayvan çalışmalarında fertiliteye ilişkin yan etki gözlenmemiştir.
Akamprosatın insanda fertiliteyi etkileyip etkilemediği bilinmemektedir.
4.7 Araç ve makine kullanma yeteneği üzerindeki etkiler
CAMPRAL 333 mg enterik kaplı tabletin araç ve makine kullanma üzerinde hiç bir etkisi
yoktur.
4.8 İstenmeyen etkiler
3/7Aşağıdaki tanımlar sıklık terminolojisinde kullanılmaktadır.
Çok yaygın ≥ 1/10
Yaygın ≥ 1/100, < 1/10
Yaygın olmayan ≥ 1/1.000, <1/100
Seyrek ≥ 1/10.000, < 1/1.000
Çok seyrek < 1/10.000
Gastro- intestinal sistem hastalıkları
Çok yaygın : Diyare
Yaygın : Karın ağrısı, mide bulantısı, kusma, gaz şikayeti
Deri ve deri altı doku hastalıkları
Yaygın : Kaşıntı, makülopapüler döküntüler
Bilinmiyor : Vezikülo-büllöz döküntüler
Üreme sistemi ve meme hastalıkları
Yaygın : Cinsel isteksizlik ve iktidarsızlık
Psikiyatrik hastalıklar
Yaygın : Libidoda azalma
Yaygın olmayan : Libidoda artış
Bağışıklık sistemi hastalıkları
Bilinmiyor: Hipersensitivite reaksiyonları (ürtiker, anjiyo-ödem veya anafilatik reaksiyonlar)
4.9 Doz aşımı
Akut akamprosat doz aşımı genellikle ciddi değildir. Bildirilen olgularda, doz aşımına
bağlanabilecek tek semptom diyaredir. Kimyasal olarak yapısında kalsiyum iyonu içermesine
rağmen herhangi bir doz aşımı durumunda hiperkalsemi hiç tanımlanmamıştır. Doz aşımı
tedavisi semptomatiktir.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Alkol bağımlılığı
ATC kodu: N07BB03
Akamprosat (kalsiyum asetilhomotaurinat), gamaaminobutirik asit (GABA) ya da taurin gibi
aminoasit nörotransmitörlere benzer bir kimyasal yapıya sahiptir.
Hücre düzeyinde genel olarak nöronal hipereksitasyonu bastırmaktadır. Elektrofizyolojik
çalışma sonuçlarına göre GABA reseptörleri ile herhangi bir doğrudan akut etkileşimi yoktur.
Etkisini GABAerjik inhibitör nörotransmisyonu ve eksitatör aminoasitlerinden özellikle
glutamatın aktivitesini antagonize ederek göstermektedir. Yapısındaki asetil grubundan dolayı
kan-beyin bariyerini rahatlıkla geçmektedir. Alkol bağımlılığının beyinde inhibitör transmitör
GABA ile eksitatör transmitör glutamat arasındaki temel dengeyi bozduğuna inanılmaktadır.
Akamprosatın NMDA reseptör alt tipinin glutamat reseptörlerinin fonksiyonlarını normale
çevirerek bu dengeyi tekrar koruduğu gösterilmiştir.
4/7Akamprosat kalsiyumun alkolden uzak durma durumunun sürdürülmesi üzerine etki
mekanizması tam olarak bilinmemektedir. Hayvan çalışmalarında akamprosat kalsiyum santral
etki göstererek kronik alkol kullanımının sonucu olarak bozulmuş sinirsel uyarılma ve
baskılanma arasındaki normal dengeyi yeniden kurmaktadır.
Yapılan hayvan çalışmaları akamprosatın, alkole bağımlı hale getirilen farelerde alkol tüketimi
isteğini azaltarak alkol bağımlılığı üzerindeki özel etkisini göstermiştir.
5.2 Farmakokinetik Özellikler
Genel özellikler
Emilim ve biyoyararlanım
Akamprosat gastrointestinal sistemden yavaş ve zayıf bir şekilde parasellüler yol aracılığı ile
emilir. Biyoyararlanım % 11.1 dir. Düşük değere rağmen, asetil homotaurin plazma
konsantrasyonları doz sonrası 48 saat takip edilebilir.
Tekrarlı oral doz uygulamaları takiben (günde 3 kez 666 mg veya günde 2 kez 1000 mg; 2
g/gün), uygulamadan 5-7 gün sonra sabit duruma ulaşılır ve maksimum plazma düzeyi
ortalaması 370- 650 ng/mL aralığında değişir. Akamprosat yiyecekle birlikte günde tek doz
alındığında, emilen miktar % 20 oranında azalmıştır (Cmax % 42 ve AUC % 23 düşmektedir).
Yiyeceklerin emilim üzerine etkisi klinik anlamda olmadığından, doz ayarlamasına ihtiyaç
yoktur.
Dağılım
Akamprosatın intravenöz uygulama sonrası dağılım hacmi yaklaşık 72-109 litredir. (yakl. 1
lt/kg) Günde 3 kez 666 mg veya günde 2 kez 1000 mg; (2 g/gün).
Akamprosat plazma proteinlerine bağlanmaz.
Biyotransformasyon
Akamprosat karaciğer tarafından metabolize edilmez. Hafif ve orta derecede hepatik
yetmezliği olan hastalarda akamprosatın farmakokinetiklerinde değişiklik göstermemektedir.
Eliminasyon
IV uygulanmasını takiben, verilen dozun %100’ü idrarda değişmeden bulunmuştur. Renal
klerensi ve total klerensi yapılan çalışmalarda ortalama 175-336 mL/dak arasında bir aralıkta,
total klerensi, renal klerensten belirgin şekilde farklı olmayacak biçimde ortalama değer 240
mL/dak olarak bulunmuştur.
2x333 mg akamprosatın oral kullanımı sonrasında terminal yarı ömür, 20-33 saat olduğu
görülmüştür.
Doğrusallık/Doğrusal olmayan durum
Akamprosat doğrusal farmakokinetik profil gösterir.
Hastalardaki karakteristik özellikler
Cinsiyet
Çalışmaların çoğu sağlıklı erkek gönüllülerde yapılmıştır. Cinsiyete bağlı olası bir etkiyi
değerlendirmek için sağlıklı erkek gönüllüler ve sağlıklı dişi gönüllüler arasında karşılaştırmalı
tek oral çalışma yapılmış ve dikkate değer bir fark bulunmamıştır.
5/7Hepatik yetersizlik
Akamprosat karaciğerde metabolize olmadığından, hafif ve orta derecede karaciğer
yetersizliği (Childs-Pugh sınıflaması A veya B) olan hastalarda farmakokinetik değerleri
değişiklik göstermemiştir. Bu hastalarda doz ayarlaması önerilmez.
Ciddi karaciğer yetmezliği (Childs-Pugh sınıflaması C) olan hastalarda ise akamprosatın
etkinliği ve güvenilirliği ile ilgili yapılmış çalışma yoktur.
Renal Yetmezlik
Akamprosat temel olarak idrarla hiç değişmeden ürün olarak atıldığından akamprosatın
dağılımının böbrek fonksiyonlarına bağlı olduğu kabul edilmektedir. Renal fonksiyonların
azaldığı durumlarda C , T ve yarılanma ömrünün belirgin şekilde arttığı ve CL ve
max max
CLR’nin belirgin şekilde düştüğü görülmüştür. CL, CLR ve kreatinin klirensi arasında
doğrusal ilişki bulunmuştur.
Ciddi böbrek yetmezliği olan hastalarda Kreatin Clirensi ≤ 30 ml /dak. Sağlıklı deneklerle
karşılaştırıldığında 2x333 mg’lık tek doz uygulamasından sonra, pik plazma konsantrasyonu
yaklaşık 4x plazma eliminasyonu yarı ömrü 2,6 kat artmıştır.
Alkol bırakılmasından sonraki dönemde kronik alkolik hastalar
Akamprosat dağılımı sağlıklı kişiler ve alkole bağımlı kişiler için benzerdir.
Farmakokinetik/farmakodinamik ilişki
Yüksek doz kullanımında diare görülebilir. (kaynak: Drug Disposition Clinical
Pharmacokinetics 1999 Nov. 35 (5) s: 331-341)
5.3 Klinik öncesi güvenilirlik verileri
Akamprosatın mutajenik veya karsinojenik etkileri olmadığı gibi, dişi veya erkek hayvanların
üreme sistemlerinde teratojenik veya yan etkileri yoktur. Genetik ve kromozamal mutasyonları
araştırmak için akamprosat kalsiyum üzerinde yapılan detaylı in-vivo ve in-vitro çalışmalar
olası genetik toksisite ile ilgili hiçbir kanıt oluşturmamıştır.
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır .
6. FARMASÖTİK ÖZELLİKLER
6.1 Yardımcı Maddelerin Listesi
Krospovidon
Mikrokristalize selüloz
Magnezyum silikat
Sodyum nişasta glikolat
Kolloidal silika
Magnezyum stearat
Akrilik asit etil ester ve metakrilik asidin anyonik kopolimeri
Talk
Propilen glikol
6/76.2 Geçimsizlikler
Geçerli değil.
6.3 Raf ömrü
36 ay
6.4 Saklamaya yönelik özel uyarılar
30º C'nin altında oda sıcaklığında saklanmalıdır.
Doktora danışmadan kullanılmamalıdır.
Çocukların göremeyeceği ve erişemeyeceği yerlerde ve ambalajında saklayınız.
6.5 Ambalajın niteliği ve içeriği
Karton kutu içersinde 84 enterik kaplı tablet içeren blister ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Kullanılmamış olan ürünler ya da atık materyaller "Tıbbi ürünlerin
kontrolü yönetmeliği" ve "Ambalaj atıklarının kontrolü yönetmeliklerine" uygun olarak imha
edilmelidir.
7. RUHSAT SAHİBİ
Merck İlaç Ecza ve Kimya Tic. A.Ş.
Atatürk Mh. Ertuğrul Gazi Sk.
Metropol İstanbul Sit. C2 Apt. No:2A/20
Ataşehir/İstanbul
Tel No : 0216- 578 66 00
Faks No : 0216- 578 66 99
8. RUHSAT NUMARASI
114/99
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.11.2003
Ruhsat yenileme tarihi: 19.11.2008
10. KÜB’ÜN YENİLENME TARİHİ
7/7