 
 
1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorunlarınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
LASİRİN 20 mg tablet  
Ağızdan alınır.  
• Etkin  madde: Her bir tablet  20 mg  bilastin içerir.  
• Yardımcı maddeler: Mikrokristalin selüloz, sodyum nişasta glikolat, kolloidal silikon dioksit 
anhidrus, magnezyum stearat. 
 
Bu Kullanma  Talimatında:  
 
1. LASİRİN  nedir  ve ne için kullanılır?  
2. LASİRİN  kullanmadan  önce dikkat edilmesi gerekenler  
3. LASİRİN  nasıl  kullanılır?  
4. Olası  yan etkiler  nelerdir?  
5. LASİRİN ’ in saklanması  
 
Başlıkları yer  almaktadır.  
 
1. LASİRİN nedir  ve ne için kullanılır?  
LASİRİN , antihistaminik bir etkin madde olan bilastin içerir ve beyaz, oval, bikonveks  ve 
çentikli tablet şeklindedir. 20  tabletlik blister ambalajlarda tedarik edilmektedir. LASİRİN , 
saman nezlesi (hapşırma, kaşıntı, burun akıntısı ve tıkanıklığı ile gözlerde kızarma ve sulanma) ve alerjik rinitin diğer formlarının tedavisinde kullanılır. Ayrıca kaşıntılı deri döküntülerinin 
(kurdeşen veya ürtiker) tedavisinde de kullanılabilir. 
  
 
2  2. LASİRİN’i  kullanmadan önce dikkat  edilmesi  gerekenler  
 LASİRİN’i aşağıdaki durumlarda KULLANMAYINIZ  
Eğer;  
• LASİRİN  veya içeriğindeki  maddelerden herhangi  birine karşı  alerjiniz  (aşırı 
duyarlılığınız) varsa.  
 
LASİRİN’i  aşağıdaki  durumlarda  DİKKATLİ  KULLANINIZ  
Eğer;  
• Orta şiddette  veya şiddetli  böbrek  yetmezliğiniz  varsa ve başka ilaçlar 
kullanıyorsanız (aşağıdaki kısma bakınız). 
 
12 yaşından  küçük çocuklarda  kullanılması uygun değildir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
LASİRİN’in  yiyecek  ve içecek  ile kullanılması 
LASİRİN ’in etkisinin  azalmasına neden  olacağından ötürü,  yiyecekler veya greyfurt suyu 
veya diğer meyve suları ile birlikte alınmamalıdır. Bunu engellemek için:  
• tableti kullandıktan sonra  yiyecek  veya  meyve  suyu tüketmek  için bir saat 
bekleyebilir veya,  
• yiyecek  ya da meyve suyu tükettiyseniz,  iki saat bekledikten  sonra  tableti 
kullanınız.  
Önerilen  dozda  (1 tablet)  kullanılan  LASİRİN , alkolün neden  olduğu sersemlik  hissini 
arttırmamaktadır.  
 
Hamilelik  
İlacı kullanmadan önce  doktorunuza ya da eczacınıza  danışınız.  
 
LASİRİN ’in hamile kadınlarda kullanımıyla ilgili ve doğurganlık üzerindeki etkilerine ilişkin 
klinik veri bulunmamaktadır veya sınırlı miktarda klinik veri bulunmaktadır. 
Hamileyseniz veya emziriyorsanız, hamile olabileceğinizi düşünüyorsanız veya bebek sahibi 
olmayı planlıyorsanız, bu ilacı almadan önce doktorunuza danışınız. Herhangi bir ilacı 
almadan önce doktorunuza veya eczacınıza danışınız.  
 
3  Tedaviniz  sırasında hamile  olduğunuzu fark ederseniz  hemen  doktorunuza ya da 
eczacınıza danışınız. 
 
Emzirme 
İlacı kullanmadan önce  doktorunuza ya da eczacınıza  danışınız.  
 
Bilastinin  insanlarda  anne sütüne  geçip  geçmediği  bilinmemektedir.  Hayvanlarda yapılan 
çalışmalar bilastinin anne sütüne  geçtiğini göstermektedir .  
 
Araç ve makine  kullanımı  
LASİRİN ’in araç kullanma üzerindeki etkisinin ortaya konması amacıyla yapılan bir çalışmada 
20 mg LASİRİN  tedavisinin araç kullanma performansını etkilemediği ortaya konmuştur. 
Ancak her hastanın ilaca vereceği yanıt farklı olabilir. Bu nedenle araç veya makine 
kullanmadan önce bu ilacın sizi nasıl etkilediğini kontrol etmelisiniz. 
 
LASİRİN’in  içeriğinde bulunan bazı yardımcı  maddeler hakkında  önemli bilgiler  
Bu tıbbi ürün her 1 tabletinde 1 mmol (23 mg)’dan daha az sodyum ihtiva eder; yani esasında 
“sodyum içermez”.  
Diğer ilaçlar  ile birlikte kullanımı  
Özellikle  aşağıdaki  ilaçlardan  herhangi  birini kullanmaktaysanız, lütfen  doktorunuzla 
görüşünüz:  
• Ketokonazol  (bir mantar ilacı)  
• Eritromisin  (bir antibiyotik)  
• Diltiazem (anjina  tedavisinde  kullanılır)  
• Siklosporin ( bağışıklık sisteminizin  aktivitesini azaltarak organ reddini  engellemek veya 
sedef hastalığı, atopik dermatit ya da romatoid artrit gibi otoimmün veya alerjik 
bozukluklarda hastalığın aktivitesini azaltmak amacıyla kullanılır)  
• Ritonavir  (AIDS  tedavisinde  kullanılır)  
• Rifampisin  (bir antibiyotik)  
• Lorazepam (benzodiyazepinler  adı verilen bir ilaç grubundadır ve merkezi sinir sistemine 
etki ederek kaygıyı azaltmak (anksiyolitik etki), normal uykuya yakın bir uykuyu desteklemek (hipnotik etki), duygu durumunu iyileştirmek ve psikolojik strese karşı 
duygusal reaksiyonların şiddetini azaltmak (trankilizan etki) için kullanılır)   
 
4  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. LASİRİN nasıl  kullanılır?  
Uygun  kullanım  ve doz / uygulama sıklığı  için talimatlar  
Tedavinizin süresi ne ilişkin olarak doktorunuz yaşadığınız hastalığın türünü belirleyecek ve 
LASİRİN ’i ne kadar süreyle kullanmanız  gerektiğine  karar verecektir.  
 
Uygulama yolu ve metodu  
12 yaş üstü adolesanlar  ile yaşlılar  dahil  yetişkinler için  önerilen doz günde 1 tablettir (20 
mg).  Kronik ürtiker tedavisinde, doktorunuz Lasirin dozunu günde 80 mg’a (4 tablet) kadar 
artırabilir.  
 12-18 yaş ve 65 yaş üstü hastalar için kısıtlı veri olduğundan doz artışı hekim tarafından 
yarar/risk değerlendirmesi göz önünde bulundurularak yapılmalıdır.  
 
• Tablet ağızdan alınır.  
• Tablet  yiyecek veya meyve suyu alımından bir saat önce veya iki saat sonra alınmalıdır. 
(bkz. bölüm 2. LASİRİN ’in yiyecek ve içecek ile kullanımı). Tablet inizi bir bardak  su ile 
yutunuz.  
• Tablet üzerindeki çentikli çizgi tableti eşit dozlara bölmek için değildir. Çentik çizgisi, 
yalnızca tableti bütünüyle yutmakta zorluk çekiyorsanız kırmanıza yardımcı olmak için 
vardır.  
 
Değişik yaş grupları  
 Çocuklarda  kullanımı  
Bu ilacın diğer formları - bilastin 10 mg ağızda dağılan tabletler veya bilastin 2,5 mg/mL oral 
çözelti - vücut ağırlığı en az 20 kg olan 6 ila 11 yaş arası çocuklar için daha uygundur - 
doktorunuza veya eczacınıza danışın.  
Yeterli veri olmadığından bu ilacı 6 yaşın altındaki ve 20 kg’ın altındaki çocuklara vermeyin.  
 
  
 
5  Yaşlılarda  kullanımı  
Yaşlı  hastalarda herhangi  bir dozaj  ayarlaması  gerekmemektedir.   
Özel kullanım durumları  
Böbrek/Karaciğer yetmezliği  
Böbrek yetmezliği izlenen  yetişkin hastalarda  herhangi  bir dozaj  ayarlaması  gerekmemektedir.  
Karaciğer yetmezliği olan  yetişkin hastalarla ilgili klinik deneyim bulunmamaktadır. 
 
Eğer LASİRİN ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız  gerekenden  daha  fazla  LASİRİN kullandıysanız  
LASİRİN ’den kullanmanız gerekenden  fazlasını kullanmışsanız bir doktor veya eczacı ile 
konuşunuz  veya en yakın hastanenin acil servisine başvurunuz. 
Lütfen bu ilaç paketini veya kullanma talimatını yanınıza almayı unutmayınız. 
 
LASİRİN’i  kullanmayı  unutursanız  
Unutulan dozları  dengelemek için çift doz  almayınız. 
 
Dozunuzu zamanında almayı unutursanız, mümkün olan en kısa sürede alın ve ardından normal 
doz programınıza geri dönün. Bu ürünün kullanımına ilişkin ilave sorularınız varsa doktorunuz 
ya da eczacınıza sorunuz.  
 
4. Olası yan etkiler nelerdir?  
Tüm  ilaçlar  gibi LASİRİN ’in de yan etki leri olabilir, ancak bunlar herkeste görülmez.  
Nefes almada zorluk, baş dönmesi, bilinç kaybı veya bayılma, yüz, dudak, dil veya boğazda 
şişme ve/veya ciltte şişlik ve kızarıklık gibi alerjik reaksiyon belirtileri yaşarsanız, ilacı 
kullanmayı bırakın. ve hemen acil tıbbi yardım isteyin. 
Bunların hepsi çok ciddi yan etkilerdir. Eğer bunlardan biri sizde mevcut ise, sizin LASİRİN’e 
karşı ciddi alerjiniz var demektir. Acil tıbbi müdahaleye veya hastaneye yatırılmaya gerek 
olabilir.  
Verilen yan etkiler şu sıklık derecelerine göre sınıflandırılmıştır:  
Çok yaygın  :10 hastanın en az birinde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.   
 
6  Seyrek    :1.000 hastanın birinden az, fakat 10.000 hastanın birinden fazla 
görülebilir. 
Çok seyrek   :10.000 hastanın birinden az görülebilir.  
Bilinmiyor   :Eldeki verilerden hareketle tahmin edilemiyor.  
 
Yetişkinlerde ve ergenlerde yaşanabilecek yan etkiler şunlardır:  
Yaygın : 
• Baş ağrısı  
• Sersemlik  
Yaygın  olmayan : 
• Anormal  EKG sonuçları  
• Karaciğerin  çalışmasıyla  ilgili  değişiklik  gösteren  kan testleri (Alanin  aminotransferaz 
(ALT), Aspartat aminotransferaz (AST))  
• Baş dönmesi  
• Mide  ağrısı  
• Yorgunluk  
• İştah  artışı  
• Düzensiz kalp  atışı  
• Kilo artışı 
• Bulantı  (mide  bulantısı  hissi)  
• Anksiyete  
• Burunda  kuruluk veya rahatsızlık  
• Göbekte  ağrı 
• İshal  
• Gastrit (mide  duvarının iltihabı)  
• Vertigo  (baş dönmesi  veya  sersemlik)  
• Güçsüz  hissetme  
• Susama  
• Dispne  (nefes  almada  zorluk)  
• Ağız  kuruluğu  
• Hazımsızlık  
• Kaşıntı  
• Uçuk  (oral  herpes)   
 
7  • Ateş 
• Tinnitus  (kulak çınlaması)  
• Uyuma  zorluğu  
• Böbreğin çalışmasıyla  ilgili değişiklik  gösteren  kan testleri (tam idrar tahlili (TİT), 
kreatinin, BUN, glomerul filtrasyon hızı (GFH), albumin, kalsiyum, potasyum, uyarı, 
klorür, karbon dioksit, fosfor/fosfat ) 
• Kan yağlarında  artış 
Bilinmiyor:  
• Çarpıntı (kalp atışınızı hissetmek)  
• Taşikardi (hızlı kalp atışı)  
• Kusma  
• Aşırı duyarlılık reaksiyonları (anafilaksi, anjiyoödem, dispne, döküntü, lokalize 
ödem/lokal şişlik ve eritem gibi)  
Çocuklarda yaşanabilecek yan etkiler şunlardır:  
Yaygın:  
• Rinit (burun tahrişi)  
• Alerjik konjonktivit (alerjik göz nezlesi)  
• Baş ağrısı  
Mide ağrısı (karın / üst karın ağsısı)  
Yaygın olmayan:  
• Göz tahrişi  
• Baş dönmesi  
• Bilinç kaybı  
• İshal  
• Mide bulantısı (hasta olma hissi)  
• Dudak şişmesi  
• Egzama  
• Ürtiker (kurdeşen)  
• Yorgunluk 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
 
8   
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne  bildiriniz.  Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. LASİRİN’in  saklanması  
LASİRİN ’i çocukların göremeyeceği, erişemeyeceği yerlerde ve ambalajında saklayınız.  
 25
oC altındaki  oda sıcaklığında  saklayınız. Işıktan  koruyunuz.  
 
Son kullanma  tarihiyle  uyumlu olarak  kullanınız.  
Dış kutusu ve blisteri  üzerinde basılı bulunan son kullanma tarihinden sonra LASİRİN ’i 
kullanmayınız. Son kullanma tarihi o ayın son gününü gösterir.  
İlaçlar atık su veya eve ait çöplerle birlikte atılmamalıdır. Gerekli olmayan ilaçların  nasıl 
atılacağını eczacınıza sorunuz. Bu önlemler çevreyi korumaya katkıda  bulunacaktır.  
 
Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz. 
Ruhsat  sahibi:   
Terra İlaç ve Kimya San. Tic.  A.Ş.  
Ümraniye/İstanbul  
 
Üretim yeri:  
Myfarma İlaç San. ve Tic. A.Ş. 
Tuzla / İstanbul 
 
Bu kullanma talimatı ../ ../…. tarihinde onaylanmıştır.  