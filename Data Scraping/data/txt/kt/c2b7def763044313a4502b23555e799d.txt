1 / 14 
 KULLANMA TALİMATI  
XOLAİR® 150 mg/ml Enjeksiyonluk Çözelti İçeren Kullanıma Hazır Enjektör  
Deri altına  uygulanır.  
Steril  
• Etkin madde: 1 ml’lik kullanıma hazır enjektör 150 mg omalizumab içerir.  
Omalizumab, Çin hamster  yumurtalık (ÇHY) memeli hücre dizisinde rekombinant 
DNA teknolojisi ile üretilen ve insan IgE’sini bağlayan bir proteindir.  
• Yardımcı madde(ler):  L-arginin hidroklorür, L -histidin hidroklorür, L -histidin, 
Polisorbat  20, Enjeksiyonluk su, Nitrojen (işlem yardımcısı olarak)  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz , çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için  reçete edilmiştir , başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yaz ılanlara aynen uyunuz. İlaç hakkında s ize önerilen dozun dışında yüksek 
veya düşük doz  kullanmayınız. 
Bu Kullanma Talimatında:  
1. XOLAİR nedir ve ne için k ullanılır?  
2. XOLAİR’i  kullanmadan önc e dikkat edilmesi gerekenler  
3. XOLAİR nasıl kullanılır?  
4. Olası  yan etkiler  nelerdir?  
5. XOLAİR’i n saklanması  
Başlıkları yer almaktadır. 
1. XOLAİR n edir ve ne için k ullanılır?   
XOLAİR, berrak ile hafif opak arası görünüşe sahip, renksiz ile soluk kahverengimsi - sarı arası 
renkte  çözelti içeren bir kullanıma hazır enjektörden oluşan ambalajlarda sunulmaktadır. Her 
bir kullanıma hazır enjektör 150 mg omalizumab içerir.  
XOLAİR, oma lizumab etkin maddesini içerir. Omalizumab, vücut tarafından üretilen doğal 
proteinlere benzer, insan yapımı bir proteindir. Monoklonal antikorlar adı verilen bir ilaç 
sınıfına aittir.  
 XOLAİR, aşağıdakilerin tedavisinde kullanılır:  
- Alerjik astım 
-  Nazal polipli kronik rinosinüzit (burun ve sinüslerin yangılanımı)  
-  Kronik spontan ürtiker (KSÜ); (Kurdeşen, tıbbi adıyla ürtiker olarak bilinen ve ciltte aniden ortaya çıkan, ortası soluk kırmızı döküntüler ile seyreden, 6 haftadan uzun süren bir hastalık)  
 2 / 14 
 XOLAİR, vücut tarafından üretilen immünoglobulin E (IgE) adı verilen bir maddeyi bloke 
ederek çalışır. IgE, alerjik astıma, nazal polipli kronik rinosinüzite ve KİÜ’e neden olmada kilit rolü olan yangıya  katkıda bulunur. 
 
Alerjik Astım : 
Bu ilaç, halihazırda yüksek doz inhaler steroid ve inhaler beta agonist ilaçlar ile astım tedavisi alıyor olmasına rağmen astım semptomları iyi kontrol edilemeyen erişkin, ergen ve çocuklarda (6 yaş ve üzeri) ağır alerjik astım semptomlarını kontrol ederek astımın kötüleşmesini önlemek için kullanılır.  
 
Nazal polipli kronik rinosinüzit  
XOLAİR, halihazırda intranazal kortikosteroidler (kortikosteroid içeren burun spreyi) almakta olan ancak semptomları bu ilaçlar tarafından iyi kontrol edilmeyen yetişkinlerde (18 yaş ve üzeri) nazal polipli kronik rinosinüziti tedavi etmek için kullanılır. Nazal polipler, burun 
dokusunda yer alan küçük büyümelerdir. XOLAİR, poliplerin boyutunu küçültmeye yardımcı 
olur ve burun tıkanıklığı, koku duyusu kaybı, boğazda mukus ve burun akıntısı gibi semptomları iyileştirir.  
Kronik İdiyopatik Ürtiker (KİÜ ) 
XOLAİR , halen antihistaminik tedavi kullanmakta olan fakat kronik idiyopatik ürtiker (KİÜ) 
semptomları bu ilaçlarla yeterli düzeyde kontrol edilemeyen yetişkin ve adölesanlarda (12 yaş 
ve üzeri ) kronik idiyopatik ürtiker ( KİÜ) tedavisinde kullanılmaktadır .  
2. XOLAİR’i  kullanmadan önce dikkat edilmesi gerekenler  
XOLAİR’i aşağıdaki durumlarda KULLANMAYINIZ  
Eğer:  
• Omalizumaba  ya da XOLAİR ’in içerdiği yardımc ı maddelere karşı  aşırı duyarlı ( alerjik) 
iseniz bu ilacı kullanmayınız. 
XOLAİR’i  aşağıdaki durumlarda DİKKATLİ KULLANINIZ  
Eğer:  
• Böbrek veya karaciğer ile ilgili sorunlarınız varsa  
• Kendi bağışıklık sisteminizin kendi vücudunuzun bölümlerine saldırdığı bir hastalığınız 
varsa (otoimmün hastalık)  
• Parazit enfeksiyonlarının sık olduğu bir bölgede yaşıyorsanız ya da bu tip bir bölgeye seyahat ediyorsanız, lütfen bunu doktorunuza bildiriniz . XOLAİR  bu tip enfeksiyonlara 
karşı direncinizi zayıflatabilir.  
• Daha önce, örneğin bir ilaç, böcek ısırığı veya yiyecek nedeniyle ciddi bir alerjik reaksiyonunuz (anafilaksi) olduysa  
• XOLAİR ’i ani bir astım atağı gibi akut astım semptomlarını tedavi etmek için almayınız . 
Bunun için size farklı bir ilaç verilecektir.  
• Daha önce lateks (kuru kauçuk) maddesine karşı herhangi bir alerjik reaksiyon gösterdiyseniz XOLAİR’i dikkatle kullanınız (enjektörün iğne kapağı lateks içerebilir).  
• XOLAİR ’i aşağıdaki gibi diğer alerji tipi reaksiyonları önlemek ya da tedavi etmek için 
almayınız : 
- ani alerjik reaksiyonlar,  3 / 14 
 - hiperimmünoglobülin E sendromu (kalıtsal bir bağışıklık sistemi bozukluğu), 
- aspergillozis  (mantarla ilişkili bir akciğer hastalığı) , 
- gıda alerjisi, alerjik deri döküntüsü ve saman nezlesi. 
Alerjik reaksiyon ve diğer ciddi yan etkilerin belirtilerine karşı dikkatli olunuz:  
XOLAİR  potansiyel olarak ciddi yan etkilere neden olabilir. XOLAİR  kullanırken bu 
durumların belirtilerine karşı dikkatli olmalısınız. Şiddetli bir alerjik reaksiyona veya diğer 
ciddi yan etkilere işaret eden herhangi bir belirti fark ederseniz derhal tıbbi yardım alınız. Bu tür belirtiler  4. bölümde “Ciddi yan etkiler” altında listelenmiştir. 
XOLAİR ’i kendiniz enjekte etmeden veya sağlık uzmanı olmayan biri size bir XOLAİR  
enjeksiyonu uygulamadan önce şiddetli alerjik reaksiyonların erken belirtilerini nasıl tanıyacağınız ve bu reaksiyonları nasıl yöneteceğiniz konusunda doktorunuzdan eğitim almanız 
önemlidir (bkz. bölüm 3, “ XOLAİR  nasıl kullanılır”). Ciddi  alerjik reaksiyonların çoğu 
XOLAİR ’in ilk 3 dozunda ortaya çıkar.  
Alerjik Astım  
Ani bir astım krizi gibi akut astım semptomlarının tedavisi için XOLAİR almamalısınız. Bunun için size başka bir ilaç verilecektir. XOLAİR ’ın, 6 yaşın altındaki çocuklarda kullanımı 
önerilmemektedir. Bu yaş grubunda yeterli veri bulunmamaktadır. 
Nazal poli pli kronik rinosinüzit  
XOLAİR’ın, 18 yaşın altındaki çocuklar ve ergenlerde kullanımı önerilmemektedir. 18 yaşın altındaki hastalarda kullanımına dair yeterli veri bulunmamaktadır. 
Bu uyarılar geçmiş teki herhangi bir dönemde dahi olsa sizin için geçerliyse  lütfen doktorunuza 
danışınız  
Kronik spontan ürtiker (KİÜ)  
XOLAİR, 12 yaşın altındaki çocuklara verilmemelidir. 12 yaşın altındaki çocuklarda kullanımı araştırılmamıştır.  
Hamilelik  
İlacı kullanmadan önce doktorunuza veya eczacınıza danışınız . 
Eğer hamile iseniz , hamile olabileceğinizi düşünüyorsanız ya da hamile kalmayı planlıyorsanız, 
XOLAİR  tedavisine başlamadan önce bunu doktorunuza bildiriniz . Doktorunuz sizi hamilelik 
sırasında bu ilacı kullanmanın potansiyel riskleri ve faydaları konusunda bilgilendi recektir.  
Tedaviniz sırasında hamile olduğunuzu farkederseniz hemen doktorunuza veya eczacınıza  
danışınız. 
Emzirme  
İlacı kullanmadan önce doktorunuza veya eczacınıza danışınız.  
XOLAİR  anne sütüne geçebilir. Eğer emziriyorsanız ya da emzirmeyi planlıyorsanız, XOLAİR  
kullanmadan önce doktorunuza danışınız . 
Araç ve makine kullanımı  
XOLAİR’in araç ve makine kullanma yeteneğini etkilemesi olası değildir.  
XOLAİR’ in içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
XOLAİR'in yiyecek ve içecek ile kullanılması  4 / 14 
 Deri altına uygulandığı için geçerli değildir. 
Diğer ilaçlar ile  birlikte  kullanımı  
Başka herhangi bir ilaç kullanıyorsanız, yakın zamanda kullandıysanız veya kullanma 
ihtimaliniz varsa doktorunuza, eczacınıza veya hemşirenize söyleyiniz.  
Bu durum özellikle aşağıdaki ilaçları alıyorsanız önemlidir:  
- bir parazitin neden olduğu enfeksiyonun tedavisinde kullanılan ilaçlar; çünkü XOLAİR  bu 
ilaçların etkisini azaltabilir , 
- inhale  kortikosteroidler ve alerjik astım tedavisinde kullanılan diğer ilaçlar. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir. 
3. XOLAİR n asıl kullanılır?  
XOLAİR’ i her zaman tam olarak doktorunuzun söylediği şekilde kullanınız. Eğer emin 
değilseniz doktorunuza, hemşirenize veya eczacınıza danışınız.  
XOLAİR cildinizin altına enjeksiyon şeklinde uygulanır  (subkutan enjeksiyon olarak bilinir).  
XOLAİR’in enjeksiyonu:  
- Siz ve doktorunuz XOLAİR’i kendiniz enjekte edip etmeyeceğinize karar vereceksiniz. İlk 3 
doz daima bir sağlık uzmanı tarafından veya sağlık uzmanı gözetim i altında verilir (bkz. Bölüm 
2). 
Kendinize enjeksiyon yapmadan önce ilacı nasıl enjekte edeceğiniz konusunda uygun şekilde eğitim almış olmanız önemlidir.  
- Hastadan sorumlu bir kişi  (örneğin bir ebeveyn) de  XOLAİR enjeksiyonunuzu uygun eğitimi 
aldıktan sonra uygulayabilir. 
XOLAİR’in nasıl enjekte edileceğine dair detaylı talimatlar için, bu kullanma talimatının 
sonundaki “XOLAİR KULLANIMA HAZIR DOLU ENJEKTÖRÜN KULLANIM 
KILAVUZU” bölümüne bakınız. 
Ciddi alerjik reaksiyonları tanıma eğitimi  
Doktorunuz veya hemşirenizden aşağıdakiler konusunda eğit im alana  kadar XOLAİR 'i 
kendinizin enjekte etmemesi önemlidir: 
- ciddi alerjik reaksiyonların erken belirtilerini ve semptomlarını tanıma  nasıl tanınır  
- belirtiler ortaya çıkarsa ne yapılmalı.  
Ciddi alerjik reaksiyonların erken belirtileri ve semptomları hakkında daha fazla bilgi için 
Bölüm 4’e bakınız. 
Uygun kullanım ve doz/uygulama sıklığı için talimatlar:  
Alerjik astım ve nazal polipli kronik rinosinüzit  
Doktorunuz ne kadar XOLAİR’e ihtiyacınız olduğuna ve ne sıklıkla gerektiğine karar 
verecektir. Bu, vücut ağırlığınıza ve  kanınızdaki IgE miktarını ölçmek için tedaviye 
başlamadan önce yapılan bir kan testinin sonuçlarına bağlıdır. 
• Bir seferde 1 ila 4 enjeksiyona ihtiyacınız olacaktır. Size ya iki haftada bir ya da dört haftada bir enjeksiyonlar gerekecektir.  5 / 14 
 • XOLAİR tedavisi  sırasında mevcut astım ve/veya nazal polip ilacınızı kullanmaya 
devam etmeniz gerekecektir. Doktorunuza danışmadan hiçbir astım ve/veya nazal polip 
ilacınızı kullanmayı bırakmayınız.  
• XOLAİR tedavisine başladıktan sonra hemen bir iyileşme gözlemeyebilirsi niz. Nazal 
polip hastalarında, etkisi tedavinin başlangıç tarihinden 4 hafta sonra görülmektedir. Astım hastalarında ise etkinin tam olarak ortaya çıkması genellikle 12- 16 hafta sürer.  
• Kendinizi iyi hissetseniz bile doktor randevularınızı aksatmayınız.  
Kronik İdiyopatik Ürtiker (KİÜ)  
• Size dört haftada bir kere 150 mg’lık 1 ya da 2 enjeksiyon uygulanacaktır.  
• XOLAİR  tedavisi boyunca KİÜ  için halihazırda kullandığınız ilaçları almaya devam 
edeceksiniz. Doktorunuza danışmadan herhangi bir ilacı kullanmayı bırakmayınız. 
• Kendinizi iyi hissetseniz bile doktor randevularınızı aksatmayınız.  
• Doktorunuz size söylediği sürece XOLAİR  kullanmaya devam etmelisiniz.  
• Ne kadar süre XOLAİR  alacağınız ile ilgili sorularınız varsa, doktorunuza ya da eczacınıza 
danışınız. 
Uygulama yolu ve metodu:  
Alerjik Astım ve nazal polipli kronik rinosinüzit:  
• XOLAİR  tedavisine başlamadan önce, doktorunuz kanınızdaki IgE miktarını ölçmek için 
bir kan testi yapacaktır.  
• Vücut ağırlığınıza  ve kanınızda ölçülen IgE miktarına göre doktorunuz ne kadar XOLAİR ’e 
ihtiyaç duyduğunuzu ve ne sıklıkta kullanacağınızı tayin edecektir. Bu nedenle doktorunuzun talimatlarını dikkatle uygulayınız. 
Doktorunuz ayrı bir tavsiyede bulunmadıkça, bu talimatları  takip ediniz.  
İlacınızı zamanında uygulatmayı unutmayınız. 
Değişik yaş grupları:  
Çocuklarda ve ergenlerde kullanım ı: 
XOLAİR, halihazırda yüksek doz inhaler steroid ve inhaler beta -agonist ilaçlar ile astım 
tedavisi almakta olmasına rağmen astım semptomları iyi kontrol edilemeyen 6 yaş ve üstü 
çocuklarda ve ergenlerde kullanılabilir. Doktorunuz çocuğunuzun ne kadar ve ne sıklıkla 
XOLAİR kullanacağını çocuğunuzun kilosu ve tedavinin başında yapacağı kan testi ile 
belirleyeceği IgE sonucuna göre bel irleyecektir.  
6 yaşın altındaki hastalarda XOLAİR kullanılmaz. XOLAİR’in 6 yaşından daha küçük çocuklarda kullanılmasının güvenli ve etkili olduğu incelenmemiştir.  
Çocukların (6 - 11 yaş) XOLAİR'i kendi kendilerine uygulamaları beklenmemektedir. Bununla 
birlikte, doktorunuz tarafından uygun görülürse, hastadan sorumlu bir kişi uygun eğitimi 
aldıktan sonra XOLAİR enjeksiyonunu uygulayabilir. 
Nazal polipli kronik rinosinüzit  
XOLAİR, 18 yaş altındaki çocuk ve ergenlerde kullanılmamalıdır. 
Kronik İdiyopatik Ürtiker ( KİÜ) 
XOLAIR, halihazırda antihistaminikler almakta olmasına rağmen KİÜ semptomları iyi kontrol edilemeyen 12 yaş ve üzerindeki ergenlerde kullanılabilir.  6 / 14 
 Yaşlı larda  kullanım ı: 
XOLAİR , 65 yaş ve üzerindeki hastalara verilebilir. Deneyimler hala kısı tlı olmakla birlikte, 
yaşlı kişiler XOLAİR  ile tedavi edildiğinde özel önlemlerin alınması gerektiğine dair herhangi 
bir kanıt bulunmamaktadır. 
Özel kullanım durumları:  
Böbrek/Karaciğer yetmezliği : 
Böbrek ya da karaciğer hastalığınız varsa, lütfen XOLAİR  kullanma konusunda doktorunuzla 
konuşunuz. 
Eğer XOLAİR’in  etkisinin çok güçlü veya zayıf olduğuna dair bir izle niminiz var ise doktorunuz 
veya eczacınız ile konuşunuz. 
Kullanmanız gerekenden daha f azla XOLAİR kullandıysanız : 
XOLAİR’den kullanmanız gerekenden fazlasını n kullanıldığını düşünüyorsanız  bir doktor veya 
eczacı ile konuşunuz.  
XOLAİR’ i kullanmayı  unutursanız : 
Unutulan dozu telafi etmek için iki dozu bir arada uygulatmayınız. Doktorunuzun önerisine 
uyunuz. 
Bir randevuyu kaçırdıysanız, yeniden tarih almak için mümkün olan en kısa sürede doktorunuza 
veya hastanenize başvurunuz.  
Kendinize bir XOLAİR dozu vermeyi unuttuysanız, hatırlar hatırlamaz dozu enjekte ediniz. 
Ardından, bir sonraki dozu ne zaman enjekte etmeniz gerektiği konusunu görüşmek için 
doktorunuzla konuşunuz.  
İlacınızın zamanında uygulamasını yaptırmayı unutursanız, unuttuğunuzu fark eder etmez 
doktorunuza danışınız.  
XOLAİR ile t edavi  sonlandırıldığında  oluşabilecek  etkiler : 
XOLAİR  tedavisinin sonlandırılması ya da tedaviye ara verilmesi astım ya da KİÜ  
belirtilerinizin nüksetmesine yol açabilir .  
KİÜ tedavisi görüyorsanız, semptomlarınızın değerlendirilebilmesi için doktorunuz zaman 
zaman XOLAIR tedavisini kesebilir. Doktorunuzun t alimatlarını izleyin iz. 
 
Doktorunuz XOLAİR ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen sonucu alamazsınız.  
Bu ilacın kullanımı hakkında başka sorularınız varsa, doktorunuza, eczacınıza veya 
hemşirenize danışınız.  
4. Olası yan e tkiler nelerdir?  
Tüm ilaçlar gibi, XOLAİR ’in içeriğinde bulunan maddelere duyarlı olan kişilerde yan etkiler 
olabilir.  
XOLAİR ’in kullanılması sonucunda aşağıda belirtilen yan etkiler ortaya çıkabilir:  
Yan etkiler aşağı daki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla  
 görülebilir. 7 / 14 
 Seyrek    :1.000 hastanın birinden az , fakat 10.000 hastanın birinden fazla             
                                     görülebilir .  
Çok seyrek   :10.000 hastanın birinden az görülebilir.  
Sıklığı bilinmeyen :Eldeki veriler ile belirlenemeyecek kadar az hastada görülebilir.  
Aşağıdakilerden biri olursa, XOLAİR’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
XOLAİR  bir protein içerir , tüm proteinlerle olduğu gibi, uygulama yerinde ya da vücudu genel 
olarak etkileyen alerjik reaksiyonlar ın meydana gelmesi olasılığı vardır. 
• Deride döküntü,  
• Kaşıntı ya da ürtiker (kurdeşen),  
• Yüzde, dudaklarda, dilde, yutakta, nefes borusunda ya da vücudunuz un diğer bölümlerinde 
şişlik,  
• Hızlı kalp atışı,  
• Baş dönmesi ve sersemlik, bilinç bulanıklığı  
• Ciltte ve dudaklarda morarma , bayılma  ve bilinç kaybı  
• Nefes darlığı, hırıltı ya da nefes almada güçlük gibi ani alerji belirtileri,  
• XOLAİR ile ilgili olmayan şiddetli alerjik reaksiyon (anafilaksi) geçmişiniz varsa, 
XOLAİR kullanımından sonra ciddi bir alerjik reaksiyon geliştirme riskiniz daha fazla 
olabilir.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin XOLAİR ' e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Ciddi alerjik reaksiyon varlığında tedavi kesilmelidir.  
Bu çok ciddi yan etkilerin hepsi oldukça s eyrek görülür. 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Sistemik lupus eritematozus (SLE). Semptomlar kas ağrısı, eklem ağrısı ve şişme, döküntü, ateş, kilo kaybı ve yorgunluğu içerebilir.  
• Pıhtılaşmadan sorumlu kan hücrelerinin (trombosit) sayısında ortaya çıkan azalma nedeniyle normalden daha kolay kanama ya da çürük oluşumu, 
• Eklem ağrısı, eklemlerde katılık, döküntü, ateş, şişmiş/büyümüş lenf bezleri (bezeler)ile 
kendini gösteren “Serum Hastalığı”nın belirtilerini (genellikle ilacın  uygulamasından 
sonraki 1 ila 5 gün içerisinde meydana gelir) fark ederseniz derhal doktorunuza danışınız.  
• XOLAİR ile tedavi edilen hastalarda serum hastalığı adı verilen bir tür alerjik reaksiyon 
gözlenmiştir. Serum hastalığının belirtileri şunlardan biri ya da daha fazlası olabilir: şişme 
ve sertlik ile birlikte ya da bunlar olmaksızın görülen eklem ağrısı, döküntü, ateş, lenf 
bezlerinde şişme, kas ağrısı. Eğer bu belirtilerden herhangi birini ya da özellikle birkaçını 
bir arada yaşarsanız derhal doktorunuzla iletişime geçiniz.  
• XOLAİR ile tedavi edilen alerjik astım hastalarında Churg -Strauss ve ya hipereozinofilik 
sendrom gözlenmiştir. Belirtiler; kan veya lenf damarları çevresinde şişlik , ağrı veya 
döküntü, belirli bir beyaz kan hücresi tipinin yüksek düzeyde olması (belirgin eozinofili), solunum ile ilgili sorunlarda kötüleşme, burun tıkanıklığı, kalp sorunları, kol ve bacaklarda 8 / 14 
 ağrı, uyuşukluk ve karıncalanmadan birini veya birkaçını i çerebilir. Bu belirtilerden 
herhangi birini ya da özellikle birkaçını bir arada yaşarsanız derhal doktorunuzla iletişime 
geçiniz.  
Bunların hepsi ciddi yan etkilerdir. Acil tıbbi müdahaleye veya hastaneye yatırılmanıza gerek 
olabilir.  
Ciddi yan etkiler çok  seyrek görülür.  
Diğer yan etkiler:  
Çok yaygın:  
• Çocuklarda baş ağrısı ve ateş  
Yaygın : 
• Baş ağrısı  
• Enjeksiyon yerinde ağrı, şişkinlik, kaşıntı ve kızarıklık gibi reaksiyonlar, 
• Karının üst kısmında ağrı   
• Yanaklarda ve alında basınç veya ağrı hissi (sinüzit ve sinüs baş ağrısı)  
• Yutak yangısı ve soğuk algınlığı gibi üst solunum yolu enfeksiyonu  
• İdrar yaparken yanma veya ağrı hissi ve sık idrara çıkma (bir idrar yolu enfeksiyonunun  
olası semptomları)  
• Üst ya da alt uzuvlarda ağrı (kollar ve/veya bacakla r) 
• Kaslarda ve/veya kemiklerde ve/veya eklemlerde ağrı (iskelet -kas ağrısı, miyalji, artralji)  
• Baş dönmesi  
Yaygın olmayan : 
• Uyku hali ya da yorgunluk, 
• El ya da ayaklarda karıncalanma ya da uyuşma,  
• Bayılma, postural  hipotansiyon (otururken birden ayağa kalkınca tansiyonun düşmesi), ateş 
basması  
• Boğaz ağrısı, öksürük, aniden gelişen nefes alma problemleri,  
• Bulantı, ishal, hazımsızlık, 
• Kaşıntı, ürtiker (kurdeşen), döküntü, derinin güneşe olan hassasiyetinde artış  
• Kilo artışı,  
• Grip benzeri semptomlar, 
• Kollarda şişlik  
Seyrek : 
• Parazit infeksiyonu  
• Alerjik reaksiyonlar (solunum güçlüğü, tansiyon düşüklüğü, baygınlık hissi, ürtiker 
(kurdeşen) ve/veya dil ya da boğazda ödem gelişimi gibi tanımlanan bölgesel ya da tüm 
vücudu etkileyen ciddi reaksiyonlar)  soluk borusu üst bölüm sişliği (ödemi)  
• Deri altı ve submukozal dokularda ani ve geçici, ağrısız, şişkinliklerle birlikte, kılcal 
damarların genişlemesine bağlı şişlik (ödem)  9 / 14 
 • Sistemik lupus eritematozus (SLE) ; dokuya bağlanan otoantikorlar (organizmanın kendi 
hücrelerine saldıran antikorlar) aracılığı ile cilt, eklemler, böbrekler, akciğerler, sinir 
sistemi, seröz membranlar ve organlarda ortaya çıkan hasarla karakterize, nedeni tam 
olarak bilinmeyen otoimmün bir hastalıktır.  
Bilinmiyor :  
• Nedeni bilinmeyen kan pıhtılaşmasında rol oynayan kan hücrelerinde azalma  
• Eklem ağrısı,  
• Kas ağrısı,  
• Eklemlerde şişlik,  
• Saç dökülmesi. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr
  sitesinde yer alan “İlaç Yan Etki Bildirimi” 
ikonuna tıklayarak doğrudan Türki ye Farmakovijilans Merkezi (TÜFAM)’ne 
bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.     
5. XOLAİR’i n saklanması  
XOLAİR’i çocukların göremeyeceği,  erişemeyeceği yerlerde ve ambalajında saklayınız. 
XOLAİR, 2°C -8°C arasında buzdolabında saklanmalıdır. Ürün ışıktan korunmak için orijinal 
ambalajında muhafaza edilmeli  ve dondurulmamalıdır. 
Gerekirse ürün buzdolabından çıkarıldıktan sonra, daha sonra kullanılmak üzere tekrar buzdolabına konabilir ; fakat  bu durum birden çok defa tekrarlanmamalıdır.  
Ürünün oda sıcaklığında (25°C) kaldığı süre 48 saatten çok olmamalıdır.  
Son kullanma tarihi geçmiş veya kullanılmayan ilaçları çöpe atmayınız! Şehircilik ve İklim Değişikliği Bakanlığınca belirlenen toplama sistemine veriniz.  
Ambalajın üzerinde belirtilen son kullanma tarihinden sonra XOLAİR’i kullanmayınız.  
Eğer üründe ve/veya ambalajında bozukluklar farkederseniz XOLAİR’i kullanmayınız. Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş. 
    Kavacık/Beyk oz/İstanbul  
Üretim yeri :  Ve tter Pharma -Fertigung GmbH & Co. KG 
  Langenargen/Almanya 
Bu kullanma talimatı      tarihinde onaylanmıştır.  
 
     10 / 14 
 XOLAİR® Enjeksiyonluk Çözelti İçeren Kullanıma Hazır Enjektör Kullanım Talimatı  
 
Enjekte etmeden önce TÜM bu talimatları okuyunuz. Doktorunuz sizin veya hastadan sorumlu 
bir kişinin  XOLAİR enjeksiyonlarınızı evde uygulayabileceğine karar verirse, kendinize veya 
başkalarına enjeksiyon yapmadan önce doktorunuz, hemşireniz veya eczacınız tarafından 
eğitilmeniz gerekir. Kutu, plastik bir tepsiye ayrı ayrı kapatılmış XOLAİR kullanıma hazır dolu 
enjektör (enjektörler) içerir. 
 
 XOLAİR 150 mg/ml  Enjeksiyonluk Çözelti İçeren Kullanıma Hazır Enjektör  
 
 
 
 
İlaç enjekte edildikten sonra, enjektör muhafazası etkinleşerek iğneyi örtecektir. Bu, kazayla 
iğne batma yaralanmalarına karşı koruma amaçlıdır. 
 
Enjeksiyonunuz için ihtiyacınız olan diğer ürünler:  
• Alkollü bez.  
• Pamuk topu veya gazlı bez.  
• Kesici/delici atık toplama kabı.  
 
 Önemli güvenlik bilgisi  
Dikkat: Enjektörü çocukların göremeyeceği ve erişemeyeceği yerlerde saklayınız.  
• Enjektörün iğne başlığı, bu maddeye duyarlı olan herhangi biri tarafından kullanılmaması gereken kuru kauçuk (lateks) içerebilir.  
• Bu ilacı kullanmaya hazır olana kadar kapalı kutuyu açmayınız.  
• Dış kutudaki mühür veya plastik tepsinin mührü kırılmışsa, kullanmanız güvenli 
olmayabileceğinden, bu ilacı kullanmayınız. 
• Şırınga sert bir yüzeye düşürülürse veya iğne kapağını çıkardıktan sonra düşürülürse 
kullanmayınız. 
• Enjektörü asla başkalarının kurc alayabileceği yerlerde bırakmayınız.  
• Enjektörü çalkalamayınız.  
• Kullanmadan önce enjektör muhafazası kanatlarına dokunmamaya dikkat ediniz. Kanatlara dokunulursa, enjektör muhafazası çok erken etkinleştirilebilir.  
• Enjeksiyonu uygulamadan hemen öncesine k adar iğne başlığını çıkarmayınız.  
• Enjektör tekrar kullanılamaz. Kullanılmış enjektörü kullanımdan hemen sonra 
kesici/delici aletler kabında atınız.  
 
  
İğne 
başlığı  
  Görüntüleme penceresi  
Etiket ve son kullanma 
tarihi  Parmak 
kavrama 
noktası  Enjektör 
muhafazası 
kanatları  
Piston  Piston 
başı Enjektör 
muhafazası  11 / 14 
 XOLAİR 150 mg/ml  Enjeksiyonluk Çözelti İçeren Kullanıma Hazır Enjektör ün 
saklanması  
• Işığa karşı korumak için bu ilacı dış kutusunda saklayınız. Buzdolabında 2°C ile 8°C 
arasında muhafaza ediniz. DONDURMAYINIZ.  
• Enjeksiyon için hazırlanmadan önce enjektörü buzdolabından çıkarmayı ve oda 
sıcaklığına (25°C) ulaşmasını beklemeyi unutmayınız (yaklaşık 20 dakika sürer). Işıktan 
korumak için enjektörü kutusunda bırakınız. Enjektörün kullanımdan önce oda 
sıcaklığında (25°C) tutulması süresi 48 saati geçmemelidir.  
• Enjektörü, dış kutu ve enjektör etiketinde belirtilen son kullanma tarihinden sonra kullanmayınız. Süresi dolmuşsa, paketin tamamını eczaneye iade ediniz.  
 
Enjeksiyon bölgesi  
 
 
 Enjeksiyon bölgesi, enjektörü vücutta kullanacağınız yerdir.  
• Tavsiye edilen bölge uylukların önüdür. Alt karnı da 
kullanabilirsiniz, ancak göbeğin (göbek deliği) 
etrafındaki 5 santimetre alanı kullanamazsınız.  
• Tam doz için birden fazla enjeksiyon yapmanız 
gerekiyorsa, her enjeksiyonda farklı bir enjeksiyon 
bölgesi seçiniz.  
• Cildin hassas, çürük, kırmızı veya sert olduğu bölgelere enjekte etmeyiniz. Yara izleri veya çatlakları o lan 
alanlardan kaçınınız.  
Hastadan sorumlu kişi  enjeksiyon yapıyorsa, dış üst kollar da 
kullanılabilir.  
  
   
12 / 14 
 XOLAİR 150 mg/ml  Enjeksiyonluk Çözelti İçeren Kullanıma Hazır Enjektör ün 
kullanıma hazırlanması  
Not: Doktorunuz tarafından size verilen doza bağlı olarak, bir veya daha fazla kullanıma hazır 
dolu enjektör hazırlamanız ve hepsinin içeriğini enjekte etmeniz gerekebilir. Aşağıdaki tabloda, 
belirli bir doz için her dozaj gücünden ihtiyacınız olan enjeksiyon sayısına örnekler verilmektedir: 
Doz  Doz için gereken enjektörler  
75 mg 1 mavi (75 mg)    
  
150 mg   1 pembe  (150 
mg)  
 
225 mg 1 mavi (75 mg)   +  1 pembe  (150 
mg) 
  
300 mg   2 pembe  (150 
mg)  
 
375 mg 1 mavi (75 mg)  + 2 pembe  (150 
mg) 
 
 
450 mg   3 pembe  (150 
mg)  
 
525 mg 1 mavi  (75 mg)   + 3 pembe  (150 
mg) 
 
 
600 mg   4 pembe  (150 
mg)  
 
 1. Enjektörü içeren kutuyu buzdolabından çıkarınız ve açmadan önce oda sıcaklığına gelmesi için yaklaşık 20 dakika beklemeye bırakınız (enjektörü ışıktan korumak için kutuda tutunuz). 
2. Enjektörü kullanmaya hazır olduğunuzda, ellerinizi su ve sabunla iyice yıkayınız. 
3. Enjeksiyon bölgesini bir alkollü bezle temizleyiniz. 
4. Plastik tepsiyi kutudan çıkarınız ve kâğıt kapağını geriye doğru soyunuz. Pembe 
enjektör muhafazasını ortasında n tutarak, enjektörü tepsiden çıkarınız.  
5. Enjektörü inceleyiniz. Sıvı berrak ila hafif bulutlu olmalıdır. Rengi renksizden soluk kahverengimsi sarıya kadar değişebilir. Bir hava kabarcığı görebilirsiniz; bu normaldir. Enjektör kırılmışsa veya sıvı belirgin şekilde bulutlu veya belirgin kahverengi 
görünüyorsa ya da partikül içeriyorsa KULLANMAYINIZ. Tüm bu durumlarda, paketin tamamını eczaneye iade ediniz.  
6. Enjektörü yatay tutarak etiketin üzerinde yazılı olan son kullanma tarihini kontrol etmek için görüntüle me penceresine bakınız. Not: Enjektör düzeneğinin iç kısmını, etiket 
görüntüleme penceresinde okunabilecek şekilde döndürmek mümkündür. Ürünün süresi dolmuşsa KULLANMAYINIZ. Süresi dolmuşsa, paketin tamamını eczaneye iade ediniz.  
  
13 / 14 
 XOLAİR 150 mg/ml  Enjeks iyonluk Çözelti İçeren Kullanıma Hazır Enjektör nasıl 
kullanılır?  
 İğne başlığını enjektörden dikkatlice 
çıkarınız. İğne başlığını atınız. İğnenin sonunda bir damla sıvı görebilirsiniz. Bu normaldir.  
  
 Enjeksiyon bölgesinde cildi parmaklarınız 
arasında yavaşça sıkıştırınız ve iğneyi gösterildiği gibi batırınız. İlacın tam olarak uygulanabildiğinden emin olmak için iğneyi 
sonuna kadar itiniz.  
  
 Enjektörü gösterildiği gibi tutunuz. 
Piston başlığını tamamen enjektör muhafazası kanatları arasında olacak şekilde pistonu gidebildiği kadar yavaşça 
bastırınız . 
  
  
14 / 14 
  İğneyi enjeksiyon yerinden doğrudan ve 
dikkatlice çektiğiniz sırada pistonu 
tamamen basılı tutmaya devam ediniz . 
  
 Pistonu yavaşça serbest bırakınız ve enjektör 
muhafazasının açıkta kalan iğneyi otomatik olarak örtmesine izin veriniz. 
 
Enjeksiyon bölge sinde az miktarda kan 
olabilir. Enjeksiyon bölgesinin üzerine bir 
pamuk topu veya gazlı bez basabilir ve 30 
saniye boyunca tutabilirsiniz. Enjeksiyon bölgesini ovalamayınız. Gerekirse enjeksiyon bölgesini küçük bir yapışkanlı 
bandajla kaplayabilirsiniz.  
  
İmha talimatları  
  
 Kullanılmış enjektörü derhal kesici/delici aletler kabı (kapatılabilir, delinmeye dayanıklı kap) içinde bertaraf ediniz. Sizin ve başkalarının güvenliği ve sağlığı için, iğneler ve kullanılmış enjektörler asla tekrar kullanılmamalıdır. Kullanılmayan herhangi bir tıbbi ürün veya atık malzeme yerel gerekliliklere uygun olarak imha 
edilmelidir. Herhangi bir ilacı atık su veya 
evsel atıklarla atmayınız. Artık kullanmadığınız ilaçları nasıl atacağınızı eczacınıza sorunuz. Bu önlemler çev renin 
korunmasına yardımcı olacaktır.  
 
 
