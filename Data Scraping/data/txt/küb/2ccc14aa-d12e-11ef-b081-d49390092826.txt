KISA ÜRÜN BİLGİSİ
1- BEŞERİ TIBBİ ÜRÜNÜN ADI
BİOSFAR® 100/6 mcg aerosol inhalasyon çözeltisi
2- KALİTATİF VE KANTİTATİF BİLEŞİM
Etkin maddeler:
Her bir ölçülü doz;
Beklometazon dipropiyonat (BDP)………………………..100 mcg (84,6 mcg aktarılan doz)
Formoterol fumarat dihidrat……………………………….6 mcg (5,0 mcg aktarılan doz)
içerir.
Yardımcı madde:
Susuz etanol………………………………………………6.960 mg
Yardımcı maddeler için 6.1’e bakınız.
3-FARMASÖTİK FORM
HFA Modulite® Teknolojili Aerosol İnhalasyon Çözeltisi’dir.
Çözelti renksiz veya hafif sarımsı görünümlüdür.
4-KLİNİK ÖZELLİKLER
4.1 Terapötik endikasyonlar
Uzun etkili beta-2-agonisti+inhale kortikosteroid kombinasyonları ile tedavilerde olduğu
üzere BİOSFAR, astım semptomlarının düzeltilmesi ve kontrol altına alınması amacıyla astım
hastalığının basamaklı tedavisinde 3. basamaktan itibaren ve orta- ağır şiddetli KOAH’ın
semptomlarının ve atak sıklığının azaltılmasında endikedir.
4.2 Pozoloji ve uygulama şekli
Pozoloji:
BİOSFAR inhalasyon yoluyla kullanım içindir.
BİOSFAR astımın başlangıç tedavisi yönetimine yönelik değildir. BİOSFAR’ın içerdiği
bileşenlerin dozları farklı olduğu için ilaç, hastalığın şiddetine göre ayarlanmalıdır. Bu
yalnızca fiks doz kombinasyon ilaçları ile tedaviye başlandığı zaman değil aynı zamanda, doz
ayarlamasının yapıldığı durumda da dikkate alınmalıdır. Eğer bir hastada kombinasyon
inhalerde mevcut olan kombinasyon dozlarından daha farklı bir doz kombinasyonu gerekirse,
farklı inhalerlerdeki uygun beta -agonist ve/veya kortikosteroid dozları reçete edilmelidir.
2
BİOSFAR içerisindeki beklometazon dipropiyonat ekstra ince partikül boyutu dağılımı ile
tanımlanmaktadır ve bu ekstra ince partikül boyutu dağılımına sahip olmayan beklometazon
dipropiyonata göre daha güçlü etki göstermektedir (BİOSFAR içerisindeki 100 mikrogram
ekstra ince beklometzon dipropiyonat, 250 mikrogram ekstra ince olmayan beklometazon
dipropiyonata eşdeğerdir). Bu nedenle, BİOSFAR için günlük uygulanan beklometazon
dipropiyonat miktarı, ekstra ince olmayan beklometazon dipropiyonatın günlük toplam
miktarından düşük olmalıdır.
Sayfa 1/16Uygulama sıklığı ve süresi:
Astım tedavisinde BİOSFAR;
18 yaştan itibaren yetişkinler ve yaşlılarda;
1) Astım belirtilerini düzeltmek ve kontrol altına almak amacı ile “olağan doz” uygulaması;
Astım semptomlarının şiddetine göre olağan doz günde iki kez bir puftur. Maksimum
günlük doz 4 puftur.
2) Astım belirtilerinin aniden kötüleşmesinde “rahatlatıcı” amaçla ve astım kontrolünü
amaçlayan düzenli tedavide;
Astım belirtileriniz kötüleşirse 1 puf soluyunuz ve birkaç dakika bekleyiniz. Eğer kendinizi
iyi hissetmezseniz 1 puf daha soluyunuz. “Rahatlatıcı” amaçla günde 6 puf’tan fazla doz
solumayınız.
Astımınızın kontrol altında bulunmasını sağlayan “olağan” BİOSFAR dozunuzu
doktorunuz reçetelediği şekilde düzenli olarak kullanınız.
Astım belirtilerinizin kontrolü için daha fazla BİOSFAR dozuna ihtiyaç duyuyorsanız
doktorunuzla konuşunuz, bu durumda tedavinizin değiştirilmesi gerekebilir.
İnhaler tedavilerde oluşabilen “paradoksal bronkospazm”’a karşı kısa etkili “rahatlatıcı”
nızı daima yanınızda bulundurunuz.
KOAH (Kronik Obstrüktif Akciğer Hastalığı) tedavisinde BİOSFAR;
18 yaştan itibaren yetişkin ve yaşlılarda BİOSFAR, günde iki kez 2’şer puf, toplam 4 puf
uygulanır.
BİOSFAR’ın maksimum günlük dozu 8 puf’tur.
Uygulama şekli:
İlacın uygun kullanılması için, hastaya zaman zaman bir doktor veya başka sağlık personeli
tarafından inhalerin nasıl kullanılacağı gösterilmelidir.
İnhaler ilk kez kullanılacağı zaman ve 14 günden daha fazla bir süre kullanılmadığında
hatasız işlev için havaya bir kez sıkım yapılmalıdır. İnhalasyon esnasında hasta mümkün ise
oturmalı ya da ayakta dik durmalıdır.
Dozajın uygun bir şekilde devam etmesi için hastalar düzenli olarak bir doktor tarafından
değerlendirilmeli ve sadece tıbbi öneriye göre değiştirilmelidir. Tedavi dozu, semptomların
etkili biçimde kontrol altına alındığı en düşük doza düşürülmelidir. Semptomlar en düşük
dozla kontrol altına alındığında bir sonraki adım, tek başına inhale edilen kortikosteroidin
testini içermelidir. Hastalara asemptomatik olduklarında dahi BİOSFAR’ı hergün almaları
konusunda bilgi verilmelidir.
Sayfa 2/16Özel popülasyonlara ilişkin ek bilgiler:
Böbrek/ Karaciğer yetmezliği:
BİOSFAR kullanımına ilişkin veri bulunmamaktadır. (bakınız bölüm 5.2).
Pediyatrik popülasyon:
BİOSFAR’ın güvenliliği ve etkinliği 18 yaşın altındaki çocuklar ve adolesanlar için henüz
kanıtlanmamıştır. 12 ve 17 yaş arasındaki adolesanlar için sınırlı veri mevcuttur. Bu nedenle,
12 yaşın altındaki çocuklar ve 12 ve 17 yaş arasındaki adolesanlarda kullanımı daha fazla veri
sağlanana kadar önerilmemektedir.
Geriyatrik popülasyon:
Yaşlılarda doz ayarlanması gerekli değildir.
4.3 Kontrendikasyonlar
Beklometazon dipropiyonat, formoterol fumarat dihidrat ve/veya ürün içeriğindeki herhangi
maddelerden birine karşı bilinen aşırı duyarlılık halinde BİOSFAR kontrendikedir.
4.4 Özel kullanım uyarıları ve önlemleri
BİOSFAR üçüncü derece atriyoventriküler bloğu ve taşikardilerde (hızlanmış ve/veya
düzensiz kalp atımı), idiyopatik subvalvüler aort stenozu, hipertrofik obstrüktif
kardiyomiyopati, ağır kalp hastalığı, özellikle miyokard infarktüsü, koroner kalp hastalığı,
konjestif kalp yetmezliği, tıkayıcı damar hastalıkları, özellikle arteriyoskleroz, arteriyel
hipertansiyon ve anevrizmayı içeren kardiyak aritmilerde, hipertiroidizm, özellikle
tirotoksikoz, hastalarında dikkatle kullanılmalıdır. Bilinen veya şüpheli konjenital veya ilaca
bağlı QTc aralığı (QTc > 0.44 saniye) uzamış hastaların tedavisi esnasında dikkatli
olunmalıdır. BİOSFAR taşikardik aritmisi bulunan hastalarda (hızlanmış ve/veya düzensiz
kalp atımı) yalnızca özel önlemler alınarak (örn. hasta monitorizasyonu) kullanılabilir.
Formoterol’ün kendisi de QTc aralığını uzatabilir.
BİOSFAR tirotoksikoz, feokromositoma ve tedavi edilmemiş hipokalemi hastalarında
dikkatle kullanılmalıdır.
Beta -agonist tedavisi potansiyel olarak ciddi hipokalemiye neden olabilir. Bu etki hipoksiyi
2
potansiyalize edebileceği için şiddetli astım tedavisinde özel dikkat gösterilmesi ve eş zamanlı
tedavi önerilmektedir (bakınız bölüm 4.5). Bu gibi durumlarda serum potasyum düzeylerinin
monitorize edilmesi önerilmektedir. Rahatlatıcı bronkodilatörlerin kullanabildiği kararsız
astımda da özel dikkat gerekmektedir.
Yüksek dozda formoterol inhalasyonu kan şekeri düzeyinde artışa neden olabilir. Bu nedenle
diyabetiklerde bu parametre yakından izlenmelidir.
Halojenli anestezikler ile anestezi planlandığında, kardiyak aritmi riski nedeniyle anestezi
başlamadan en az 12 saat öncesinde BİOSFAR kullanılmadığından emin olmak gereklidir.
Kortikosteroid içeren tüm inhale ilaçlar gibi BİOSFAR’da aktif veya latent pulmoner
tüberkülozu olan ve solunum yollarında fungal ve viral enfeksiyonları olan hastalarda dikkatli
olarak uygulanmalıdır.
BİOSFAR’ın ani olarak kesilmemesi önerilmektedir.
Sayfa 3/16Hasta tedaviyi etkisiz buluyorsa tıbbi olarak dikkat gösterilmelidir. Kısa etkili rahatlatıcı etkili
bronkodilatörlerin kullanımındaki artış, hastalığın kötüleştiğini gösterir ve astım tedavisinin
yeniden değerlendirilmesini gerektirir. Astım kontrolündeki ani ve artan seyirdeki kötüleşme
potansiyel olarak yaşamı tehdit edicidir ve tedavi modifikasyonu için hasta acil tıbbi
değerlendirmeden geçmelidir. Oral ya da inhale kortikosteroid tedavisine ihtiyacın artması
durumunda dikkat gösterilmelidir veya enfeksiyon şüphesi var ise antibiyotik tedavisi
başlanmalıdır.
Alevlenme durumunda veya belirgin şekilde kötüleşmiş akut astım atakları var olan
hastalarda BİOSFAR ile tedaviye başlanmamalıdır. Eğer astım semptomları düzelmez veya
BİOSFAR ile tedaviye başladıktan sonra kötüleşir ise hastalar tedavilerine devam etmeli
ancak tıbbi yardım almaları konusunda uyarılmalıdır.
Diğer inhalasyon tedavilerinde olduğu gibi doz uygulaması sonrasında hışıltıda hemen bir
artış ile paradoksal bronkospazm oluşabilir. Bu durumda BİOSFAR kullanımı derhal
kesilmelidir, hasta tekrar değerlendirilmeli ve gerekli ise alternatif tedavi uygulanmalıdır.
Akut astım ataklarının tedavisi için hastaların BİOSFAR’ı ve/veya hızlı etkili
bronkodilatörlerini sürekli yanlarında bulundurmaları önerilir.
Asemptomatik durumlarda da reçete edildiği üzere hastanın BİOSFAR’ı düzenli olarak her
gün alması önerilir. BİOSFAR’ın rahatlatıcı inhalasyonu, kötüleşen astım semptomlarında
kullanım içindir. Ayrı bir hızlı etkili bronkodilatör kullanım gerekliliği her zaman göz önünde
bulundurulmalıdır.
Astım semptomları bir kez kontrol altına alındıktan sonra BİOSFAR dozunun zamanla
azaltılması göz önünde bulundurulmalıdır. Tedavide hastaların düzenli kontrolü önemlidir.
Kontrol altına alınan astımda BİOSFAR’ın minimum etkili dozu kullanılmalıdır (bakınız
bölüm 4.2).
İnhale kortikosteroidler, özellikle uzun süreli ve yüksek dozlarda reçete edildiklerinde
sistemik etkiler oluşturabilirler. Bu etkilerin görülme olasılığı oral kortikosteroidlere nazaran
inhale kortikosteroidler ile çok daha düşüktür. Olası sistemik etkiler şunlardır: Cushing
sendromu, adrenal baskılanma, kemik mineral yoğunluğunda azalma, çocuk ve ergenlerde
büyüme geriliği, katarakt ve glokom ve daha seyrek olarak fizikomotor hiperaktivitesi, uyku
bozukluğu, anksiyete, depresyon veya saldırganlık (özellikle çocuklarda) da içeren çeşitli
psikolojik ve davranışsal etkiler. Bu nedenle, tedavi altındaki hastanın düzenli olarak
kontrolü ve inhale kortikosteroid dozunun, astımın etkin olarak kontrolünün sağlandığı
en düşük doza düşürülmesi önemlidir.
İnhale kortikosteroidler ile yüksek dozlarda uzun süreli tedavi, adrenal baskılanma ve akut
adrenal krize neden olabilir. Önerilenden yüksek doz beklometazon dipropiyonat inhale eden
18 yaşından küçük çocuklar risk altında olabilirler. Akut adrenal krizi tetikleyebilecek
potansiyel durumlar travma, ameliyat, ciddi enfeksiyon ve dozun hızla azaltılmasıdır. Oluşan
semptomlar çok belirgin olmamakla beraber iştahsızlık, karın ağrısı, kilo kaybı, yorgunluk,
baş ağrısı, bulantı, kusma, hipotansiyon, bilinç düzeyinde azalma, hipoglisemi ve/veya
konvülsiyonları içerebilir. Stres ve elektif cerrahi sırasında ilave sistemik kortikosteroid
verilmesi düşünülmelidir.
Sayfa 4/16Özellikle daha önceki sistemik steroid tedavisi nedeni ile adrenal fonksiyonun bozulmuş
olduğu düşünülüyorsa, bu grup hastalar BİOSFAR tedavisine geçirilirken dikkatli
olunmalıdır.
Oral kortikosteroidlerden inhale steroidlere geçen hastalar oldukça uzun bir zaman adrenal
rezerv eksikliği riski altında kalırlar. Geçmişte, yüksek doz acil kortikosteroid tedavisi gerekli
olmuş hastalar da risk altında olabilirler. Bu bozukluk olasılığı strese neden olabilecek acil ve
elektif durumlarda daima akılda bulundurulmalıdır ve uygun kortikosteroid tedavisi
uygulanmalıdır. Adrenal bozukluğunun derecesi elektif işlemlerden önce uzman tavsiyesini
gerektirebilir.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilişkili solunum problemleri meydana gelebilir.
BİOSFAR az miktarda susuz etanol içerir (her doz başına 6,96 mg); ve uygulanan dozlarda
hastalar için risk oluşturmaz.
Orofarengeal kandida enfeksiyonu riskini en aza indirmek için reçete edilen dozu kullandıktan
sonra hastaların ağızlarını su ile çalkalamaları önerilmelidir.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhale ilaçlarının pnömoni riskinin büyüklüğü konusunda sınıf içi
farklılık için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdır.
KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
4.5 Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler
Beklometazon dipropiyonat (BDP), sitokrom P-450 enzimleri ile karşılaşmadan esteraz
enzimleri yoluyla hızla metabolize olur.
Farmakodinamik etkileşimler
Astımlı hastalarda beta-bloker (göz damlaları da dahil) tedavisinden kaçınılmalıdır. Beta-
blokerler zorunlu nedenler ile uygulanacak olursa, formoterolün etkisi azalır ya da ortadan
kalkar. Diğer yandan beta-adrenerjik ilaçların eş zamanlı kullanımının olası ilave etkileri
olabilir, bu nedenle formoterol ile eş zamanlı olarak teofilin ya da diğer beta-adrenerjik
ilaçların reçetelenmesi dikkat gerektirir.
Sayfa 5/16Kinidin, disopramid, prokainamid, fenotiyazinler, antihistaminikler, mono amino oksidaz
inhibitörleri ve trisiklik antidepresanlar QTc-aralığını uzatarak ventriküler aritmi riskini
artırabilirler.
Ayrıca, L-Dopa, L-tiroksin, oksitosin ve alkol, beta sempatomimetiklere karşı kardiyak
2
tolerans azalabilir.
Furazolidon ve prokarbazin gibi benzer özellikler gösteren mono amino oksidaz inhibitörleri
ile eş zamanlı tedavi hipertansif reaksiyonları başlatabilir.
Halojenli hidrokarbonlar ile eş zamanlı anestezi alan hastalarda aritmi riski artabilir.
Ksantin türevleri, steroidler veya diüretikler ile eş zamanlı tedavi beta agonistlerinin olası
2
hipokalemik etkilerini güçlendirebilir (bakınız bölüm 4.4). Dijital glikozidleri ile tedavi edilen
hastalarda hipokalemi, aritmiye gidişi kolaylaştırabilir.
Disülfiram veya metronidazol kullanan duyarlı hastalarda içeriğindeki düşük düzeydeki alkol
etkileşime neden olabilir.
Özel popülasyonlara ilişkin ek bilgiler:
Böbrek/Karaciğer yetmezliği halinde BİOSFAR kullanımına ilişkin veri bulunmamaktadır.
Pediyatrik popülasyon:
18 yaşın altındaki astım ve KOAH hastalarında BİOSFAR ile yapılmış etkileşim çalışması
bulunmamaktadır.
4.6 Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon):
BİOSFAR’ın çocuk doğurma potansiyeli olan kadınlarda ve doğum kontrolünde kullanımına
ilişkin yeterli veri bulunmamaktadır.
Gebelik dönemi
BİOSFAR’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermektedir
(bakınız bölüm 5.3). İnsanlara yönelik potansiyel risk bilinmemektedir.
Kortikosteroidlerin gebe hayvanlara yüksek dozda uygulanmasının yarık damak ve rahim içi
büyüme geriliği gibi fetal gelişme anomalilerine neden olduğu bilinmektedir. Beta-2-
sempatomimetik ajanların tokolitik etkileri de doğumu etkileyebilir.
Gebe kadınlarda BİOSFAR kullanımına ilişkin yeterli klinik veri mevcut değildir.
Beklometazon dipropiyonat ve formoterol kombinasyonunun kullanıldığı hayvan çalışmaları
yüksek sistemik maruziyet sonrasında üreme üzerine toksisite bulunduğuna dair kanıtlar
göstermiştir (bakınız. bölüm 5.3). Beta -sempatomimetik ajanların tokolitik etkisinden dolayı
2
doğumun yaklaşmasında gerekli önlemler alınmalıdır. Başka bir yerleşik alternatif (daha
güvenli) tedavi bulunmadıkça formoterol gebelik süresince ve özellikle gebeliğin sonlarında
ya da doğum esnasında kullanılmamalıdır. BİOSFAR gebelik sırasında ancak beklenen
yararlar potansiyel risklerden fazla olduğunda kullanılmalıdır.
Sayfa 6/16Laktasyon dönemi
İnsanlarda laktasyon döneminde BİOSFAR kullanımına ilişkin yeterli klinik veri mevcut
değildir. Hayvan deneylerinde veri elde edilememiş olmasına karşın, beklometazon
dipropiyonatın anne sütüne geçtiği varsayılabilir. Ancak, doğrudan inhalasyon için kullanılan
dozlarda anne sütünde anlamlı düzeylere ulaşılması çok olası değildir. Formoterol’ün anne
sütüne geçip geçmediğinin bilinmemesine karşın, hayvanların sütünde saptanmıştır. Bu
nedenle, emziren kadınlarda BİOSFAR yalnızca anne için beklenen yarar, çocuk için söz
konusu olası riskten daha fazla ise uygulanmalıdır.
Üreme yeteneği / Fertilite
Sıçanlardaki üreme çalışmaları (0.2, 2.0 ve 20 mg/kg/gün) ile doza bağımlı etkiler
gözlemlenmiştir. Erkek doğurganlığında hiç etki görülmezken dişi hayvanlarda fetal gelişme
üzerine advers etkilerin görülmediği seviye (NOAEL) 2 mg/kg/gündür. Daha yüksek dozlarda
(20 mg/kg/gün), BİOSFAR doğumda güçlüğe neden olmuş ve maternal (implantasyon
oranında azalma, plasenta ağırlığında azalma) ve fetal toksisite (kemikleşme bozuklukları,
kiloda azalma) bulgularına neden olmuştur.
4.7 Araç ve makine kullanımı üzerindeki etkiler
BİOSFAR’ın araç ve makine kullanma yeteneği üzerinde etkisi yoktur.
4.8 İstenmeyen etkiler
BİOSFAR, beklometazon dipropiyonat ve formoterol fumarat dihidrat içerdiği için, her bir
bileşik ile ilişkili türden ve şiddette advers reaksiyonların olması beklenir. Her iki bileşiğin
birlikte uygulanmasını takiben ek advers etki artışı gözlemlenmemiştir Sabit kombinasyon
(BİOSFAR) olarak uygulanan beklometazon dipropiyonat ve formoterol fumarat ile ilişkili
istenmeyen etkiler aşağıda verilmiştir ve sistematik olarak organ sınıfına göre ve sıklığa göre
gösterilmiştir.
Klinik çalışmalardan elde edilen istenmeyen etki görülme oranları şu şekilde tanımlanmıştır:
Çok yaygın (≥1/10); yaygın (≥1/100 ve <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (≤1/10,000); bilinmiyor (mevcut verilerden tahmin
edilemiyor).
Plasebo insidansları dikkate alınmamıştır.
Enfeksiyonlar ve enfestasyonlar
Yaygın : Farenjit
Yaygın olmayan : Grip, oral mantar enfeksiyonu, farengeal ve özofagal kandidiaz,
vajinal kandidiaz, gastroenterit, sinüzit, rinit
Kan ve lenf sistemi hastalıkları
Yaygın olmayan : Granülositopeni
Çok seyrek : Trombositopeni
Bağışıklık sistemi hastalıkları
Yaygın olmayan : Alerjik dermatit
Çok seyrek : Eritem, dudaklar, yüz, göz ve farenks ödemini içeren
hipersensitivite reaksiyonları
Endokrin bozukluklar
Çok seyrek : Adrenal baskılanma
Sayfa 7/16Metabolizma ve beslenme hastalıkları
Yaygın olmayan : Hipokalemi, hiperglisemi
Psikiyatrik hastalıklar
Yaygın olmayan : Yerinde duramama
Bilinmiyor :Psikomotor hiperaktivite, uyku bozuklukları, anksiyete, depresyon,
saldırganlık, davranış değişiklikleri (genellikle çocuklarda)
Sinir sistemi hastalıkları
Yaygın : Baş ağrısı
Yaygın olmayan : Tremor, baş dönmesi
Göz hastalıkları
Çok seyrek : Glokom, katarakt
Kulak ve iç kulak hastalıkları
Yaygın olmayan : Otosalpenjit
Kardiyak hastalıklar
Yaygın olmayan : Çarpıntılar; EKG’de QTc aralığı uzaması; EKG değişiklikleri,
taşikardi, taşiaritmi
Seyrek : Ventriküler ekstrasistoller, anjina pektoris
Çok seyrek : Atriyal fibrilasyon
Vasküler hastalıklar
Yaygın olmayan : Hiperemi; sıcak basması
Solunum, göğüs bozuklukları ve mediastinal hastalıklar
Yaygın : Disfoni
Yaygın olmayan : Öksürük, prodüktif öksürük, boğazda tahriş, astım krizi
Seyrek : Paradoksal bronkospazm
Çok seyrek : Dispne, astımın şiddetlenmesi
Gastrointestinal hastalıkları
Yaygın olmayan : İshal, ağız kuruluğu, dispepsi, disfaji, dudaklarda yanma hissi,
bulantı,tat alma bozukluğu
Deri ve deri altı doku hastalıkları
Yaygın olmayan : Kaşıntı, döküntü, hiperhidrozis
Seyrek : Ürtiker, anjiyoödem
Kas-iskelet bozuklukları, bağ doku ve kemik hastalıkları
Yaygın olmayan : Kas krampı, miyalji
Çok seyrek : Çocuk ve adolesanlarda büyüme geriliği
Böbrek ve idrar yolu hastalıkları
Seyrek : Nefrit
Sayfa 8/16Genel bozukluklar ve uygulama bölgesine ilişkin hastalıklar
Çok seyrek : Periferik ödem
Araştırmalar
Yaygın olmayan : C-reaktif proteinde artış, trombosit sayısında artma, serbest yağ
asidinde artma, kan insülininde artış, kan keton cisimlerinde artış
Seyrek : Kan basıncında artma, kan basıncında azalma
Çok seyrek : Kemik yoğunluğunda azalma
Diğer inhalasyon tedavilerinde de görüldüğü gibi paradoksal bronkospazm oluşabilir.
Formoterol ile tipik olarak ilişkili gözlemlenen advers olaylar şunlardır: hipokalemi, baş
ağrısı, tremor, çarpıntılar, öksürük, kas krampları ve QTc aralığı uzaması.
Beklometazon ile tipik olarak ilişkili gözlemlenen advers olaylar şunlardır: oral mantar
enfeksiyonları, oral kandidiaz, disfoni, boğazda tahriş.
İnhale kortikosteroidlerin (örn., beklometazon dipropiyonat) sistemik etkileri özellikle uzun
süreli olarak yüksek dozda uygulandığında ortaya çıkabilir. Bu etkiler şunlardır: adrenal
baskılanma, kemik mineral yoğunluğunda azalma, çocuklarda ve ergenlerde büyüme geriliği,
glokom ve katarakt (bakınız bölüm 4.4)
Aşırı duyarlılık reaksiyonları arasında döküntü, ürtiker şeklinde kaşıntı, eritem, göz, yüz,
dudaklarda ve boğazda ödem vardır.
Özel popülasyonlara ilişkin ek bilgiler:
Böbrek/Karaciğer yetmezliği halinde BİOSFAR kullanımına ilişkin veri bulunmamaktadır.
Pediyatrik popülasyon:
18 yaş altındaki astım ve KOAH hastalarında BİOSFAR kullanılmamalıdır.
Advers etki tablosu:
Enfeksiyonlar ve infestasyonlar
Yaygın: Pnömoni (KOAH’lı hastalarda)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
eposta;tufam@titck.gov.tr;tel:0 800 314 00 08; faks:0 312 218 35 99)
4.9 Doz aşımı ve tedavisi
Peş peşe 12 kümülatif uygulamaya kadar inhale BİOSFAR dozları (toplam 1200 mikrogram
beklometazon dipropiyonat ve 72 mikrogram formoterol) astımlı hastalarda incelenmiştir.
Kümülatif tedavi, vital bulgularda anormal bir etki göstermemiştir ve ciddi veya şiddetli
advers olaylar da gözlemlenmemiştir
Aşırı formoterol dozları beta-2-adrenerjik agonistler için tipik olan etkilere yol açabilir:
bulantı, kusma, baş ağrısı, tremor, uyku hali, çarpıntılar, taşikardi, ventrikül aritmileri, QTc
aralığının uzaması, metabolik asidoz, hipokalemi, hiperglisemi.
Sayfa 9/16Formoterol ile doz aşımı durumunda, destekleyici ve semptomatik tedavi endikedir. Ciddi
vakalar hastaneye yatırılmalıdır. Kardiyoselektif beta-adrenerjik blokörlerin kullanılması
düşünülebilir ancak çok dikkatli olarak uygulanmalıdır, çünkü beta-adrenerjik blokör
kullanımı bronkospazma yol açabilir. Hastanın serum potasyumu izlenmelidir.
Önerilenden fazla akut beklometazon dipropiyonat dozları inhalasyonu, adrenal fonksiyonun
geçici olarak baskılanmasına neden olabilir. Bu acil önlem gerektirmez, çünkü, plazma
kortizol ölçümleri ile doğrulandığı üzere, baskılanma birkaç gün içinde ortadan kalkar. Bu
hastalarda tedavi, astımı kontrol etmeye yetecek dozlarda sürdürülmelidir.
Kronik alımlı fazla beklometazon dipropiyonat dozları inhalasyonu: Bölüm 4.4: adrenal
baskılanma riskine bakınız. Adrenal rezervinin monitorizasyonu gerekli olabilir.
5- FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Obstrüktif solunum yolu hastalıklarında kullanılan ilaçlar
Kortikosteroidler ya da diğer ilaçlarla kombine adrenerjikler – antikolinerjikler hariç
ATC Kodu: R03 AK08
Etki mekanizması ve farmakodinamik etkiler:
BİOSFAR beklometazon dipropiyonat ve formoterol içermektedir; bunların farklı etki
mekanizmaları vardır ve astım alevlenmelerini azaltmak bakımından sinerjistik etki
gösterirler. Bu iki maddenin etki mekanizması aşağıda incelenmiştir.
Beklometazon dipropiyonat
İnhalasyon yolu ile önerilen dozlarda verilen beklometazon dipropiyonatın akciğerlerde
glukortikoidlere bağlı antiinflamatuvar etkisi vardır ve bu etki astım belirtileri ve
alevlenmelerinde azalma sağlamakla birlikte sistemik uygulanan kortikosteroidlere nazaran
daha az advers etkiye neden olur.
Formoterol
Formoterol selektif bir beta -adrenerjik agonisttir ve reversibl solunum yolu obstrüksiyonu
2
olan hastalarda bronş düz kaslarının gevşemesini sağlar. Bronş genişletici etkisi hızla,
inhalasyondan 1-3 dakika sonra etkisini gösterir ve tek bir dozun etki süresi 12 saattir.
BİOSFAR’ın idame tedavide klinik etkinliği
Yetişkinlerde yapılan klinik çalışmalarda beklometazon dipropiyonata, formoterol eklenmesi
astım belirtilerini ve akciğer fonksiyonunu iyileştirmiş ve alevlenmeleri azaltmıştır.
BİOSFAR’ın akciğer fonksiyonu üzerindeki etkilerinin incelendiği 24 haftalık bir çalışmada,
BİOSFAR en az birbirinden ayrı olarak verilen beklometazon dipropiyonat ve formoterol ile
eşdeğer etki göstermiş ve tedavi etkinliği tek başına beklometazon dipropiyonat’tan daha
fazla olmuştur.
BİOSFAR’ın idame ve rahatlatıcı tedavide klinik etkinliği
1701 astım hastasının dahil edildiği 48 haftalık paralel grup çalışmasında; astımı kontrol
altında olmayan orta veya ağır astımlı yetişkin hastalarda BİOSFAR’ın idame dozu (günde iki
kez bir inhalasyon) ve rahatlatıcı (günde toplam 8 puf’a kadar) tedavi olarak uygulaması,
idame uygulaması (günde iki kez bir inhalasyon) artı ihtiyaç duyulduğunda salbutamol
Sayfa 10/16kullanımı ile karşılaştırılmıştır. Sonuçlar şunu göstermektedir; idame ve rahatlatıcı tedavi
olarak uygulanan BİOSFAR, idame artı ihtiyaç duyulduğunda salbutamol kullanan gruba
göre (ITT ve PP popülasyonlarını her ikisi için p<0.001) ilk ciddi alevlenme süresini belirgin
şekilde uzatmıştır. İdame ve rahatlatıcı tedavi grubunda ciddi astım alevlenmelerinin oranı,
salbutamol grubuna kıyasla (hasta/yıl başına) belirgin şekilde azalmıştır (sırasıyla 0,1476 ve
0,2239 istatistiksel olarak belirgin düşüş: p<0.001). BİOSFAR’ın idame ve rahatlatıcı tedavi
grubundaki hastalar astım kontrolünde klinik olarak anlamlı başarı kaydetmişlerdir.
Rahatlatıcı tedavinin ortalama inhalasyon sayısı ve rahatlatıcı tedavi uygulanan hasta sayısı
her iki grupta da benzer şekilde azalmıştır.
Not: ciddi alevlenmeler, hastaneye yatış ile sonuçlanan astımda kötüleşme veya acil tedavi
veya sistemik steroid ihtiyacında 3 günden fazla artış olarak tanımlanmıştır.
Diğer bir klinik çalışmada, astımlı hastalarda metakolin ile bronkokonstriksiyon geliştirilmiş
ve BİOSFAR’nun tek doz ile (100/6 mcg) bronkodilatasyon sağlanması, salbutamol 200 mcg
ile karşılaştırılmıştır. BİOSFAR tek doz ile, salbutamol ile benzer şekilde hızlı
bronkodilatasyon ve dispne de hızlı iyileşme sağlamıştır.
5.2 Farmakokinetik özellikler
Genel özellikler
Sabit kombinasyon ilacı BİOSFAR’ın sistemik etkileri, içeriğindeki aktif maddeler olan
beklometazon dipropiyonat (BDP) ve formoterol’ün sistemik etkileri ile klinik çalışmada
karşılaştırılmıştır.
Beklometazon dipropiyonat için, ana aktif metabolit olan beklometazon- 17- monopropiyonat
(B-17-MP) AUC’si ve maksimum plazma konsantrasyonu sabit kombinasyon uygulandıktan
sonra daha düşük olmuştur, fakat emilim hızı tek başına uygulanan beklometazon’a göre daha
hızlıdır.
Formoterol için maksimum plazma konsantrasyonu sabit veya serbest kombinasyon
uygulamalarından sonra benzer bulunmuştur ve BİOSFAR ile sistemik etki, serbest
kombinasyona göre biraz daha yüksek bulunmuştur.
Beklometazon dipropiyonat ve formoterol arasında farmakokinetik veya farmakodinamik
etkileşim gözlemlenmemiştir.
Sağlıklı gönüllülerde yapılan bir çalışmada, Aerochamber Plus aktüatör kullanımı standart
aktüatöre kıyasla, beklometazon dipropiyonatın aktif metaboliti olan 17- monopropiyonat ve
formoterol fumarat için akciğer erişimini sırasıyla % 41 ve % 45 artırmıştır.
Formoterol fumarat için toplam sistemik etki değişmezken, beklometazon-17-
monopropiyonat için %10 düşüş göstermiş ve değişmemiş beklometazon dipropiyonat için
artmıştır.
Beklometazon dipropiyonat
Glukokortikoid reseptörlerine bağlanma afinitesi zayıf bir ön ilaç olan beklometazon
dipropiyonat, esteraz enzimleriyle aktif metabolit olan beklometazon-17-monopropiyonata
hidrolize olur. Beklometazon-17-monopropiyonat, ön ilaç olan beklometazon dipropiyonata
göre daha güçlü bir topikal anti-inflamatuvar etkinliğe sahiptir.
Sayfa 11/16Emilim
İnhale edilen beklometazon dipropiyonat akciğerlerden hızla emilir; emilimden önce
beklometazon dipropiyonat büyük oranda aktif metaboliti B-17-MP’ye dönüşür. B-17 MP’nin
sistemik biyoyararlılığı akciğer (%36) ve yutulan dozun gastrointestinal emilimi ile ortaya
çıkar. Yutulan beklometazon dipropiyonat’ın biyoyararlılığı ihmal edilebilir düzeydedir,
ancak, sistemik dolaşım öncesinde B-17-MP’ye dönüşüm emilimin %41’inin B-17-MP olarak
gerçekleşmesini sağlar. Yutulan dozun artışı ile birlikte sistemik etkide yaklaşık olarak lineer
bir artış vardır. İnhalasyon sonrasındaki mutlak biyoyararlılık değişmemiş beklometazon
dipropiyonat ve B-17-MP için sırası ile nominal dozun %2 ve %62’si kadar olmuştur.
Dağılım
İntravenöz dozdan sonra, beklometazon dipropiyonat ve B-17-MP dağılımı yüksek plazma
klerensi ile karakterizedir (sırasıyla 150 ve 120 L/saat) ve sabit durumda beklometazon
dipropiyonat için dağılım hacmi az (20L) B-17-MP için doku dağılımı daha fazladır (424L).
Plazma proteinine bağlanma orta derecede yüksektir.
Biyotransformasyon
Beklometazon dipropiyonat sistemik dolaşımda çoğu dokuda bulunan esteraz enzimleri
aracılığı ile metabolize olur ve sistemik dolaşımdan çok hızlı temizlenir. Metabolizmanın ana
ürünü aktif metabolittir (B-17-MP). Beklometazon-21-monopropiyonat (B-21-MP) ve
beklometazon (BOH) gibi minör metabolitler de oluşur fakat bunlar sistemik maruziyete çok
az katkıda bulunur.
Eliminasyon
Beklometazon dipropiyonatın başlıca atılım şekli polar metabolitler şeklinde feçesle atılımdır.
Beklometazon dipropiyonat ve metabolitlerinin idrarla atılımı önemsiz miktardadır.
Beklometazon dipropiyonat ve beklometazon-17-monopropiyonat için terminal eliminasyon
yarılanma ömrü sırasıyla 0,5 ve 2,7 saattir.
Hastalardaki karakteristik özellikler
Renal veya hepatik bozukluğu olan hastalarda beklometazon dipropiyonatın
farmakokinetikleri çalışılmamıştır; ancak beklometazon dipropiyonat bağırsak sıvısında,
serum, akciğerler ve karaciğerde bulunan esteraz enzimleri ile çok hızlı metabolize olarak,
daha polar ürünler olan B-21-MP, B-17-MP ve BOH haline dönüştüğü için karaciğer
yetersizliğinin Beklometazon dipropiyonat farmakokinetik ve güvenlik profilini değiştirmesi
beklenmemektedir.
Beklometazon dipropiyonat veya metabolitlerine idrarda rastlanmadığı için, böbrek
yetersizliği olan hastalarda sistemik maruziyette artış gözlemlenmemiştir.
Formoterol
Emilim
İnhalasyondan sonra formoterol hem akciğerden hem de gastrointestinal yoldan emilmektedir.
Ölçülü doz inhalatör (MDI) ile oral uygulamadan sonra yutulan inhale dozun fraksiyonu % 60
ile % 90 arasında bulunabilir.Yutulan dozun en az % 65’lik bir kısmı gastrointestinal sistemde
emilir. Değişmemiş ilaç zirve plazma konsantrasyonuna oral uygulamadan 0.5 saat-1 saat
sonra ulaşır.
Sayfa 12/16Dağılım
Formoterol’ün plazma proteinlerine bağlanma oranı %61-64’tür ve %34’ü albümine bağlanır.
Terapötik dozlarda ulaşılan konsantrasyon aralığında bağlanmada doygunluk gerçekleşmez.
Oral uygulamadan sonra saptanan eliminasyon yarılanma ömrü 2-3 saattir. Formoterol
emilimi 12-97 mikrogram inhale formoterol fumarat aralığı boyunca lineerdir.
Biyotransformasyon
Formoterol yaygın biçimde metabolize olur ve öne çıkan metabolik yol fenolik hidroksil
grubundaki doğrudan konjugasyondur. Glukoronik asit konjugatı inaktiftir. İkinci majör yol
fenolik 2’-hidroksil grubunda demetilasyon ve bunu izleyen konjugasyondur. Sitokrom P-450
izoenzimleri CYP2D6, CYP2C19, CYP2C9, formoterol demetilasyonuna katılırlar.
Karaciğer, primer metabolizma bölgesi olarak görülmektedir. Formoterol terapötik geçerli
konsantrasyonlarda CYP-450 enzimlerini inhibe etmez.
Eliminasyon
Formoterolün idrardan kümülatif atılımı bir KTI (kuru toz inhaler)’den tek inhalasyon
sonrasında 12-96 μg doz aralığında lineer artış göstermiştir. Sırası ile ortalama, %8 ve %25
oranındaki doz değişmeden ve total formoterol olarak atılmıştır.
12 sağlıklı olguda tek bir 120 μg doz inhalasyonunu takiben ölçülen plazma
konsantrasyonlarına dayanılarak, ortalama terminal eliminasyon yarılanma ömrünün 10 saat
olduğu belirlenmiştir. (R,R) ve (S,S) enantiomerleri idrarda atılan değişmemiş ilacın sırasıyla
yaklaşık %40 ve %60’ını temsil etmektedir. İki enantiomerin oranı araştırılan doz aralığında
sabit kalmıştır ve yinelenen dozlardan sonra bir enantiomerin diğerine nispetle daha fazla
biriktiğine ilişkin kanıt bulunamamıştır.
Oral uygulamadan sonra (40-80 μg) dozun %6-%10’a varan oranı sağlıklı olgularda idrarda
değişmemiş ilaç olarak bulunmuştur ve %8’e varan oranı ise glukuronid olarak bulunmuştur.
Oral formoterol dozunun toplam %67’si idrarla (başlıca metabolitleri şeklinde) ve kalanı
feçesle atılır. Formoterolün renal klirensi 150 ml/dakika’dir.
Hastalardaki karakteristik özellikler
Karaciğer/böbrek yetersizliği: Formoterolün farmakokinetiği karaciğer ve böbrek yetersizliği
olan hastalarda araştırılmamıştır.
Irk, cinsiyet: Eliminasyon ve biyotransformasyon özelliklerine bakılarak hastanın etnik
orijininin ve cinsiyetinin farmakokinetik parametreler üzerine bir etkisi olmayacağı beklenir.
5.3 Klinik öncesi güvenlilik verileri
Kombinasyon halinde veya tek başına verilen beklometazon dipropiyonat (BDP) ve
formoterol ile yapılan hayvan deneylerinde gözlenen toksisite, abartılmış farmakolojik
aktivite ile ilişkili etkilerdir. Bu etkiler başlıca köpeklerde beklometazon dipropiyonat’ın
bağışıklığı baskılayıcı etkileri ve formoterol’ün bilinen kardiyovasküler etkileri ile ilişkilidir.
Kombinasyonun uygulanmasından sonra toksisitede artış veya beklenmedik bulgular
gözlemlenmemiştir
Karsinojenite:
Önerilen kombinasyonla karsinojenisite çalışmaları gerçekleştirilmemiştir. Bununla birlikte,
ayrı ayrı bileşenler için bildirilen hayvanlardan elde edilen veriler, insanlarda herhangi bir
potansiyel karsinojenisite riskini akla getirmemektedir.
Sayfa 13/16Mutajenite:
Beklometazon dipropiyonat/formoterol kombinasyonuyla gerçekleştirilen genotoksisite
çalışmaları mutajenik bir potansiyele işaret etmemektedir.
Üreme üzerine toksisitesi:
Sıçanlarda yapılan üreme çalışmaları doza bağlı etkileri göstermiştir. Kombinasyon, dişilerde
azalmış doğurganlık ve embriyofetal toksisite ile ilişkilendirilmiştir. Gebe hayvanlara göre
yüksek kortikosteroid dozlarının, damak yarığı ve rahim içi büyüme geriliği dahil fetal
gelişim anomaliliklerine neden olduğu bilinmektedir ve beklometazon
dipropiyonat/formoterol kombinasyonuyla görülen etkiler muhtemelen beklometazon
dipropiyonattan ötürüdür. Bu etkiler yalnızca, aktif metabolit olan beklometazon-17-
monopropiyonata yüksek sistemik maruz kalımla fark edilmiştir (hastalarda beklenen plazma
düzeylerinin 200 katından daha fazla). Ayrıca, hayvanlarda yapılan çalışmalarda, beta2-
sempatomimetiklerin bilinen tokolitik etkilerine dayandırılabilen bir etki olan gebelik ve
doğum süresinin uzaması görülmüştür. Bu etkiler, BİOSFAR ile tedavi edilen hastalarda
maternal plazma formoterol düzeyleri beklenen düzeylerin altında olduğunda kaydedilmiştir.
CFC içermeyen itici gaz HFA-134a ile ilişkili klinik öncesi konvansiyonel güvenlilik
farmakolojisi, tekrar doz toksisitesi, genotoksisite, karsinojenik potansiyel ve üreme
toksisitesi çalışmalarında insanlar için herhangi bir özel risk ortaya çıkmamıştır.
6.FARMASÖTİK ÖZELLİKLER
6.1 Yardımcı maddelerin listesi
Norfluran (kloroflorokarbon CFC içermeyen bir itici gaz olan HFA-134a )
Susuz etanol
Hidroklorik asit
6.2 Geçimsizlikler
Bilinen bir geçimsizliği yoktur.
6.3 Raf ömrü
20 ay
6.4 Saklamaya yönelik özel tedbirler
Eczane ve Depolar için Talimatlar
2-8 C‘de buzdolabında saklanmalıdır (en fazla 15 ay).
Hastalar için Talimatlar
25C‘nin altındaki oda sıcaklığında saklanmalıdır (en fazla 5 ay).
6.5 Ambalajın niteliği ve içeriği
HFA Modulite® teknolojisi ile üretilen aerosol inhalasyon solüsyonu içeren, ölçülü valf,
aktüatör ve koruyucu kapağı olan basınçlı aluminyum kap.
Her bir BİOSFAR kabı 120 dozluk uygulama sağlar.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Sayfa 14/16Kullanım talimatları “4.2.Pozoloji ve uygulama şekli” bölümünde detaylı olarak
açıklanmıştır.
Uyarı: Kap yüksek basınç altında sıvı ihtiva eder. Kabı 50° C üzerinde sıcaklıklara maruz
bırakmayınız, delmeyiniz ve açmaya çalışmayınız.
BİOSFAR uygulaması esnasında aşağıdaki talimatlara uyulmalıdır:
İnhalernizi ilk kez kullanacaksanız veya 14 gün veya daha uzun süre kullanmadıysanız,
inhalerin düzgün bir biçimde çalıştığından emin olmak için bir puf aerosolü havaya sıkınız.
Mümkün olduğu ölçüde, ilacı inhale ederken (solurken) ayakta durunuz veya sırtınız dik
pozisyonda oturunuz.
1. Koruyucu kapağı ağızlıktan çıkarınız.
2. Ağzınızdan mümkün olduğunca yavaş ve derin nefes veriniz.
3. Vücut duruşunuz nasıl olursa olsun, tüpü alt kısmı yukarı bakacak biçimde dikey
halde tutunuz ve ağızlığı dişlerinizin arasına koyunuz ve dudaklarınızı sıkıca
kapatınız.
4. Ağzınızdan yavaş ve derin nefes alırken ve aynı anda bir puf aerosol boşaltmak için
inhalerin üst kısmına basınız.
5. Nefesinizi mümkün olduğunca ve çaba harcamadan tutunuz ve nihayet inhaleri
ağzınızdan çıkarıp burnunuzdan nefes veriniz.
6. Kullandıktan sonra, koruyucu kapağı kapatınız.
Bir puf aerosol daha gerekiyorsa, inhaleri yarım dakika kadar dikey halde tutunuz ve sonra 2
– 5 arasındaki işlemleri tekrarlayınız.
Önemli: 2 – 4 arası işlemleri çok çabuk yapmayınız.
Eğer inhalerin üst kısmından veya ağzınızın yanlarından “buğu” geldiğini görürseniz,
işlemlere yeniden 2.adımdan başlamalısınız.
Eğer elleriniz güçsüz ise, inhaleri her iki elle tutmak daha kolay olabilir; bu durumda
inhalerin üst kısmını her iki işaret parmağıyla tutunuz ve alt kısmını da her iki
başparmağınızla tutunuz.
Ağızda ve boğazda mantar enfeksiyonu riskini azaltmak için, her puf sonrasında ağzınızı su
ile çalkalayınız.
Sayfa 15/16ı           ı         ı     ıı              ı                   ı           ııı             
ı               ı                          ııı       ı                               ıı  ı
ğ         ı       ı                         ı             ı  ııı
ııı   ı             

ğı   ığııı   ışı  ı                  ü                                      ğı   ığı     ı      ı     ç     
ş         ı  ı       ıı    ıııı  

ıı           ç           
Ş   
ü  ü                   Ö        İş    ı     
Ş  ş                  




İ   
İ  İ             İ         İ  İ
ı                      


ü   ü      İ          İ  İ
