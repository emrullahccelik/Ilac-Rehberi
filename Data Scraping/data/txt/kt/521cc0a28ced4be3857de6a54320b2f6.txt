 
 1  
 KULLANMA TALİMATI  
 
BUDENOSİN® 0,5 mg/1 mL nebülizasyon süspansiyonu  
Steril  
Solunum yoluyla kullanılır.  
 
• Etkin madde: Her bir 2 mL’lik tek dozluk flakon 1 mg budesonid içermektedir.  
• Yardımcı maddeler: Enjeksiyonluk  su, sodyum klorür, polisorbat 80, disodyum edetat, 
sitrik asit anhidrus, sodyum sitrat dihidrat.  
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yaz ılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
 Bu Kullanma Talimatında:  
1. BUDENOSİN nedir ve ne için kullanılır?  
2. BUDENOSİN ’i kullanmadan önce dikkat edilmesi gerekenler  
3. BUDENOSİN nasıl kullanılır?  
4. Olası yan etkiler nelerdir?  
5. BUDENOSİN ’in saklanması  
 
Başlıkları yer almaktadır.  
 
1. BUDENOSİN nedir ve ne için kullanılır?  
BUDENOSİN , glukokortikosteroid olarak adlandırılan budesonid  etkin maddesini içeren ve 
iltihaplanmayı azaltmak için kullanılan ilaçlar grubuna dahildir.  
 
Astımınız, solunum yollarınızdaki iltihaplanmadan kaynaklanmaktadır. BUDENOSİN astımın 
tüm basamaklarında iltihabı gidermek, solunum yolunu genişletmek, hastalık belirtilerini 
kontrol altına almak ve ağız yoluyla kullanılan steroid (astım tedavisinde de kullanılan, hayat 
kurtarıcı ilaçlar) ihtiyacını azaltmak amacıyla kullanılır. Kro nik tıkayıcı akciğer hastalığında 
(KOAH) tek başına kullanılması önerilmez. BUDENOSİN aynı zamanda bebek ve çocuklarda 
hızlı şekilde ortaya çıkan, hastanede yatış gerektiren, virüslerin neden olduğu bir üst solunum 
yolu enfeksiyonu olan krup hastalığını te davi etmek için kullanılır.  
 
BUDENOSİN , 20 adet flakon içeren ambalajlarda kullanımına sunulmaktadır. Her flakon 2 mL 
yarı saydam süspansiyon içermektedir. Her bir flakon tek kullanım içindir.  
 
 2  
 BUDENOSİN , nebülizatör (=inhalasyon cihazı) yardımıyla solunma k içindir. Ağız parçası 
veya yüz maskesi yardımıyla nefes aldığınızda, ilaç nefesinizle birlikte akciğerlerinize kadar 
ulaşacaktır.  
 
Düzenli olarak doktor tarafından reçete edildiği şekilde kullanılmalıdır. Ancak, BUDENOSİN 
başlamış akut astım atağınızı r ahatlatmaz.  
 
2. BUDENOSİN ’i kullanmadan önce dikkat edilmesi gerekenler  
BUDENOSİN ’i aşağıdaki durumlarda KULLANMAYINIZ  
Eğer;  
• Budesonid ya da ilaç içerisindeki yardımcı maddelerden herhangi birine karşı alerjiniz (aşırı 
duyarlılığınız) varsa.  
 
BUDENOSİ N’i aşağıdaki durumlarda DİKKATLİ KULLANINIZ  
Eğer;  
• Akciğerlerinizde iltihaplanma varsa,  
• Verem hastalığınız varsa,  
• Soğuk algınlığınız veya göğsünüzde iltihaplanma veya nefes alıp vermenizde herhangi bir 
sorununuz varsa,  
• Karaciğerinizle ilgili problemleriniz varsa.  
• Bulanık görme veya diğer görme sorunlarını yaşarsanız en kısa sürede doktorunuza 
danışınız.  
 
İnhale steroidin (budesonid) kombine edildiği KOAH’lı ileri yaş hastalarda pnömoni  
(akciğerlerde enfeksiyon) riski artabilmektedir.  
 
Astım semptomlarınız ile ilgili önemli bilgiler  
Eğer BUDENOSİN kullanırken nefessiz kaldığınızı veya hırıltılı nefes aldığınızı 
düşünüyorsanız, BUDENOSİN kullanmaya devam etmelisiniz; ancak en kısa süred e 
doktorunuza danışınız, ek tedavi gerekebilir.  
 
Hemen doktorunuza başvurunuz:  
Eğer,  
• Nefes almanız kötüleşiyor veya sık sık astım ile gece uyanıyorsanız,  
• Sabahları göğsünüzde sıkışma hissediyorsanız ya da göğsünüzdeki sıkışma normalden daha 
uzun sürüyo rsa.  
 
Bu belirtiler durumunuzun düzgün kontrol edilmediği anlamına gelebilir ve hemen farklı veya 
ek tedavi gerekebilir.  
 
Bazı hallerde BUDENOSİN kullanımı özel dikkat gerektirir. Doktorunuzu daima diğer sağlık 
problemleriniz hakkında, özellikle yakın zamanlı iltihaplanma veya karaciğer rahatsızlığınız 
hakkında bilgilendirmelisiniz.  
 
 3  
  
Doktorunuza kullanmakta olduğunuz tüm ilaçlar hakkında, özellikle mantar enfeksiyonlarını 
önlemeye yönelik ilaçlar, steroid içerikli ilaçlar ve HIV virüsüne karşı kullanıla n ilaçlar 
kullanıyorsanız bilgi vermelisiniz. Doktorunuzu ayrıca reçetesiz olarak aldığınız ilaçlar 
hakkında da bilgilendirmelisiniz.  
 
BUDENOSİN size sadece astımınız için reçete edilmiştir. Doktorunuz tarafından tavsiye 
edilmedikçe başka hastalıklarınız için kullanmayız. İlacınızı asla bir başkasına vermeyiniz. 
BUDENOSİN ’in insandaki uzun süreli bölgesel ve tüm vücuda yönelik etkileri tam olarak 
bilinmemektedir. Doz, astım kontrolünün sağlandığı en düşük etkili idame (devam) dozunda 
tutulmalıdır. Hekimler , herhangi bir yoldan kortikosteroid tedavisi gören çocukların 
büyümesini yakından izlemeli ve kortikosteroid tedavisi ile astım kontrolünün yararlarını, 
büyümenin olası baskılanmasına karşı değerlendirmelidir.  
 
BUDENOSİN özellikle yüksek dozlarda uzun sü re kullanıldığında, içerdiği kortikosteroid 
nedeniyle Cushing sendromu (sırtta kambura benzer yağ birikimi, yüzde yuvarlaklaşma, aşırı 
kıllanma ve özellikle bel ve leğen kemiklerinde kemik erimesi), Cushingoid özellikler (Cushing 
sendromunda görülenlere be nzer özellikler), adrenal süpresyon (böbrek üstü bezinden hormon 
salınımının baskılanması) çocuk ve ergenlerde büyüme geriliği, kemik mineral yoğunluğunda 
azalma, göze perde inmesi (katarakt), göz içi basıncının artması (glokom) ve daha seyrek olarak 
psiko motor hiperaktivite (aşırı ve yoğun etkinlik ya da hareketlilikte olma durumu), uyku 
bozuklukları, anksiyete (endişe), depresyon (ruhsal çöküntü) ya da agresyonu (saldırganlık) 
(özellikle çocuklarda) içeren ruhsal ya da davranışsal etkiler gibi sistemik et kilere yol açabilir.  
 
İnhale kortikosteroidlerle tedavi esnasında oral kandidiyazis (ağızda ve boğazda pamukçuk) 
görülebilir. Bu enfeksiyon uygun antifungal tedavi ile tedavi edilmeyi gerektirebilir ve bazı 
hastalarda tedavinin kesilmesi gerekebilir.  
 
Kortikosteroid içeren inhale ilaçları alan KOAH hastalarında, akciğer iltihaplanmasında artış 
gözlemlenmiştir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz, ilaç kullanımı ile ilgili her zaman çok dikkatli olmalısınız. BUDENOSİN ’in 
içerdiği budesonidin hamile kadınlarda kullanıldığında anne veya çocuğa zararlı olduğuna dair 
kanıt yoktur. BUDENOSİN kullanırken hamile kalırsanız BUDENOSİN kullanmayı 
kesmeyiniz, ama mümkün olduğunca çabuk doktorunuzla irtibata geçmelisiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 4  
  
Emzirme  
İlacı kullanmadan önce doktorunuza veya eczacınıza danışınız.  
 
Budesonid anne sütüne geçer. Ancak BUDENOSİN ’in tedavi edici dozlarında emzirilen çocuk 
üzerinde etkisi olması beklenmez. BUDENOSİN , emzirme döneminde kullanılabilir.  
 
Araç ve makine kullanım ı  
BUDENOSİN araç ve makine kullanma yeteneğini etkilemez.  
 
BUDENOSİN ’in içeriğinde bulunan bazı yardımcı maddeler hakkında önemli bilgiler  
BUDENOSİN ’in içeriğinde özel uyarı gerektiren herhangi bir yardımcı madde 
bulunmamaktadır.  
 
Diğer ilaçlar ile birlikte kullanımı  
Özellikle aşağıda verilen ilaçlardan herhangi birisini kullanıyorsanız, doktorunuza veya 
eczacınıza söyleyiniz:  
 
• Steroid ilaçları (astım krizi ve tedavisi dahil hızlı cevap alınmak istenen pek çok hastalıkta 
kullanılı rlar)  
• Mantar enfeksiyonlarını tedavi etmek için kullanılan ilaçlar (itrakonazol ve ketokonazol)  
• HIV proteaz inhibitörleri (örn. ritonavir ve kobistat içeren ürünler; AIDS tedavisinde 
kullanılan ilaçlar)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BUDENOSİN nasıl kullanılır?  
Uygun kullanım ve doz/uygulama sıklığı için tal imatlar:  
BUDENOSİN dozu, hastanın durumuna göre değişiklik gösterir. Doktorunuzun tavsiyelerine 
dikkatlice uyunuz. Bu tavsiyeler bu talimattaki bilgilerden farklı olabilir.  
 
BUDENOSİN ’i daima, tam olarak doktorunuzun, eczacınızın veya hemşirenizin size s öylediği 
şekilde kullanınız. Emin değilseniz, nasıl kullanmanızı önerdiklerini sorunuz.  
 
BUDENOSİN sadece nebülizatörde kullanılabilir. Bu ilacı kullanmaya başlamadan önce 
nebülizatörün nasıl kullanıldığını bildiğinizden emin olunuz.  
 
Tüm nebülizatörler BUDENOSİN ’in kullanımı için uygun değildir. BUDENOSİN , 
ULTRASONİK nebülizatörler ile kullanılmamalıdır .  
 
BUDENOSİN ’i ilk kez kullanmadan önce, “ KULLANMA TALİMATI ”nı okumalı ve 
talimatlara dikkatlice uymalısınız.  
 
 
 5  
 Unutmayınız: Her doz alışınızdan sonra ağ zınızı su ile çalkalamalısınız. Eğer yüz maskesi 
kullanıyorsanız, her dozdan sonra yüzünüzü yıkayınız.  
 
Astım tedavisi:  
 
Önerilen Başlangıç Dozu:  
6 aylık ve daha büyük çocuklar: Günlük toplam doz 0,25 -0,5 mg’dır. Eğer çocuğunuz 
kortizon kullanıyorsa, daha yüksek bir başlangıç dozu verilebilir. Bir süre sonra doktorunuz 
dozu düzenleyebilir. Tek doz halinde günlük 1 mg’a kadar doz verilebilir.  
 
Erişkinler ve yaşlılar: Günlük toplam doz 1 -2 mg’dır. Bir süre sonra doktorunuz dozu 
düzenleyebilir. Tek doz halinde günlük 1 mg’a kadar doz verilebilir.  
 
Hastalık belirtileriniz iyileştikten sonra doktorunuz dozu azaltma yoluna gidebilir.  
 
İdame (Devam) Tedavisi:  
6 aylık ve d aha büyük çocuklar: Toplam günlük doz 0,25 - 2 mg’dır.  
 
Erişkinler ve yaşlılar: Toplam günlük doz 0,5 - 4 mg’dır. Çok ağır vakalarda doz artırılabilir.  
 
Krup tedavisi:  
Bebekler ve çocuklar için önerilen doz günde 2 mg’dır. Bu bir kerede tam olarak veril ebilir ya 
da önce bir 1 mg; 30 dakika sonra diğer 1 mg olacak şekilde verilebilir.  
 
BUDENOSİN kullanmaya başladıktan sonra, daha ilk günden itibaren kendinizi daha iyi 
hissetmeye başlayabilirsiniz. Ancak, tam olarak etkinin elde edilmesi 2 -4 hafta sürebil ir. 
Kendinizi daha iyi hissediyor olsanız bile BUDENOSİN dozlarınızı almayı bırakmayınız.  
 
Eğer halen “kortizon” tabletleri kullanıyorsanız ve size BUDENOSİN reçete edildiyse, 
doktorunuz aşamalı olarak (birkaç hafta veya ay boyunca) tabletinizin dozunu az altabilir. 
Sonunda tablet almayı bırakmanız bile gerekebilir.  
 
Not: Eğer tedaviniz “kortizon” tabletten BUDENOSİN ’e değişmişse geçici olarak, sizi daha 
önce rahatsız eden burun akıntısı, deride döküntü, kas ve eklemlerde ağrı gibi belirtileriniz geri 
gelebilir. Bu belirtilerden herhangi biri sizi rahatsız ederse veya baş ağrısı, yorgunluk, bulantı 
veya kusma olursa lütfen doktorunuzla temasa geçiniz.  
 
Uygulama yolu ve metodu:  
BUDENOSİN ’i, uygun nebülizatör cihazı ile inhalasyon şeklinde kullanınız. Bu il acı 
kullanmaya başlamadan önce nebülizatör cihazının nasıl kullanıldığını bildiğinizden emin 
olunuz.  
 
Doğru bir uygulama için, lütfen uygulama talimatını dikkatle okuyunuz (Bkz. ekli talimat). 
Emin değilseniz doktorunuza veya eczacınıza danışarak kontrol ediniz.  
 
 6  
  
NOT:  
1. Her dozdan sonra ağzınızı su ile çalkalayınız.  
2. Eğer yüz maskesi kullanıyorsanız, inhalasyon sırasında maskenin sıkıca oturduğundan emin 
olunuz. Uygulama sonrasında yüzünüzü yıkayınız.  
 
Temizleme  
Nebülizatör  haznesi ve ağız parçası veya yüz maskesi, her kullanımdan sonra temizlenmelidir.  
Parçaları üreticinin belirttiği şekilde sıcak su ve yumuşak bir deterjan ile yıkayınız. İyice 
durulanmalı ve nebülizör haznesini kompresöre bağlayarak kuruması sağlanmalıdır .  
 
Eğer BUDENOSİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla BUDENOSİN kullandıysanız:  
BUDENOSİN ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer BUDENOSİN bir kerede çok fazla kullanılırsa zararlı bir etki oluşması beklenmez. Eğer 
çok fazla BUDENOSİN uzun süreli olarak kullanılırsa (aylar boyunca) yan etki ler görülmesi 
olasıdır. Eğer başınıza bunun gelmiş olabileceğini düşünüyorsanız lütfen doktorunuza 
danışınız.  
 
BUDENOSİN ’i kullanmayı unutursanız:  
Eğer almanız gereken rutin bir BUDENOSİN dozunu almayı unutursanız, unuttuğunuz dozu 
telafi etmeniz gerekli  değildir. Sadece bir sonraki dozu reçete edildiği şekilde alınız.  
 
Unutulan dozları dengelemek için çift doz almayınız.  
 
BUDENOSİN ile tedavi sonlandırıldığında oluşabilecek etkiler:  
Astımınız iyileşse bile doktorunuz size söylemedikçe bu ilacı kullanm ayı bırakmayınız.  
Bu ilacın kullanımına ilişkin başka sorularınız olursa, doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi BUDENOSİN ’in içeriğinde bulunan maddelere duyarlı olan kişilerde yan 
etkiler olabilir.  
 
BUDENOSİN kullanırken aşağıdaki yan etkilerden biri sizi rahatsız ederse veya devam ederse 
doktorunuza danışınız.  
 
Aşağıdakilerden biri olursa, BUDENOSİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, özellikle de dudak, dil, gözler ve kulaklar bölgesinde şişme  
• Deri döküntüsü, kaşıntı, deride iltihap (kontakt dermatit), ürtiker  
 
 7  
 • Nefesinizde daralma  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin BUDENOSİN ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin 
hepsi seyrek olarak görülür.  
• İlacınızı aldıktan (inhale  ettikten) sonra ani hırıltı. Bu çok seyrek olur, 10,000 hastada 
1’inden azını etkiler.  
 
Diğer olası yan etkiler şunlardır:  
Yan etkiler, aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygı n: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir.  
Seyrek: 1.000 hastanın 1’inden az, fakat 10.000 hastanın 1’inden fazla görülebilir.  
Çok sey rek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.   
 
Yaygın  
• Pamukçuk (ağız ve boğazda mantar iltihabı). BUDENOSİN ’i kullandıktan sonra ağzınızı 
su ile yıkamanız halinde görülme ihtimali daha azdır.  
• Boğazda hafif tahriş  
• Öksürük  
• Ses boğuklaşması  
• KOAH’lı hastalarda pnömoni (akciğerlerde enfeksiyon)  
 
BUDENOSİN kullanırken aşağıdaki belirtilerden birini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir:  
• Ateş veya titreme  
• Mukus üretiminde artış, mukus renginde değişiklik  
• Artmış öksürük veya nefes alma güçlüğünde artış  
 
Yaygın olmayan  
• Endişeli, huzursuz ve gergin hissetmek  
• Depresyon  
• Titreme  
• Katarakt (göze perde inmesi)  
• Kas krampları  
• Bulanık görme  
 
Seyrek  
• Yüz maskesi kullandıktan sonra yüzünüzde kızarma. Bunun oluşmasını, yüz maskesi 
kullandıktan sonra yüzünüzü yıkamak suretiyle önleyebilirsiniz.  
 
 8  
 • Uyku sorunları, depresyon veya endişeli, huzursuz, sinirli, aşırı heyecanlı ya da tedirgin 
hissetmek. Bu etkiler daha çok çocuklarda görülebilir.  
• Deride morarma  
• Ses kısıklığı  
• Ses boğuklaşması (çocuklarda)  
 
İnhalasyon (solunum) yoluyla kullanılan kortikosteroidlerde bilhassa uzun süre yüksek 
dozlarda kullanıldığında, vücudunuzun normal olarak ürettiği steroid hormonlarını 
etkileyebilir. Bu etkilere aşağıdakiler dahildir:  
• Kemik mineral yoğunluğunda azalma (kemiklerin incelmesi),  
• Glokom (göz içi basıncının artması)  
• Çocuklar ve ergenlerde büyüme hızının yavaşlaması (seyrek) Uzun yıllar boyunca yüksek 
dozlar verilmişse, nihai boyda yaklaşık 1 cm düşüş görülebilir.  
• Adrenal bezi üzerine bir etki (böbreğinize bitişik küçük bir bez) (seyrek)  
 
Solunum yoluyla kullanılan kortikosteroidlerle bu etkilerin görülmesi, kortikosteroid  tabletlere 
nazaran daha az ihtimal dahilindedir.  
 
Etki muhtemelen doza, maruziyet süresine, eşzamanlı ve daha önceki steroid maruziyetine ve 
bireysel duyarlılığa bağlıdır.  
 
Nebülizerin yüz maskesiyle uygulandığı bazı durumlarda, yüz derisinde tahriş görü lmüştür. 
Yüz derisindeki tahrişi önlemek için yüzünüzü yüz maskesi kullandıktan sonra su ile  yıkayınız.  
 
Nadir durumlarda inhale kortikosteroidlerle tedavinin daha genel yan etkileri görülebilir. 
Yorgunluk, baş ağrısı, mide bulantısı veya kusma meydana ge lirse, bunlardan şüphe edilebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir ya n etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattı nı arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BUDENOSİN ’in saklanması  
BUDENOSİN ’i çocukların göremeyeceği, erişemeyeceği yerlerde ve ambalajında saklayınız.  
Flakonlari koruyucu ambalaj içinde saklanarak ışıktan korunmalıdır.  
Eğer her doz için ünitenin tamamını kullanmıyorsanız, geri kalanı ışıktan koruyunuz.  
Dik olarak muhafaza ediniz.  
 
 9  
 25ºC altındaki oda sıcaklığınd a saklayınız. Dondurulmamalıdır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra BUDENOSİN ’i kullanmayınız.  
Eğer üründe ve/veya ambalajın da bozukluklar  fark ederseniz, BUDENOSİN ’i kullanmayınız.  
 
• Folyo zarfın ilk açıldığı tarihi not ediniz. 3 ay veya daha uzun süre açık kalan folyo 
zarftan ürün kullanmayınız.  
• Her tek doz açıldıktan sonra 12 saat içinde kullanılmalıdır.  Sadece 1 mL kullanılırsa geri 
kalan  hacmin steril olmadığını lütfen göz önüne alınız.  
 
Son kullanma tarihi geçmiş veya kullanılmayan ilaçları çöpe atmayınız. Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi :        Neutec İnhaler İlaç San. ve Tic. A.Ş  
         Arifiye/SAKARYA  
                             Tel : 0850 201 23 23  
                             Faks : 0212 481 61 11  
                             e-mail: info@neutecinhaler.com  
 
Üretim Yeri:                                Neutec İnhaler İlaç  San. ve Tic. A.Ş.  
                  Arifiye / SAKARYA  
 
 
Bu kullanma talimatı 10.09.2023  tarihinde onaylanmıştır.  
 
 
 10  
 Uygulama Talimatı  
Tek dozluk flakonları yalnızca, doktorunuzun önereceği uygun bir nebülizator cihazı ile 
soluyarak (inhalasyon şeklinde) kullanınız. İlacı içmeyiniz veya damar içinden enjeksiyon 
şeklinde kullanmayınız.  
1. Nebülizatörü, imalatçısının ya da hekimin talimatları doğrultusunda kullanıma hazırlayınız.  
2. Tek dozluk bir flakonu şeritten koparınız.  
 
3. Tek dozluk flakonu, uç kısmını sertçe bükerek açınız.  
 
4. Tek dozluk flakonun içeriğini, nebülizatörün rezervua rına (depo kısmına) sıkarak boşaltınız.  
 
 
5. Nebülizatörün parçalarını birleştirip, önerildiği şekilde inhale ediniz.  
6. Kullandıktan sonra, rezervuarda kalmış olabilecek süspansiyonu atınız ve nebülizatörü , 
imalatçısının talimatları doğrultusunda temizleyiniz.  
 
Tek dozluk ünite bir çizgi ile işaretlidir. Bu çizgi ünite baş aşağı tutulduğunda 1 mL’lik hacmi 
gösterir.  
 
Sadece 1 mL kullanılacaksa, sıvı işaret çizgisine gelene kadar içeriğini boşaltınız.  
 
 
 11  
 Açılmış tek dozluk üniteyi ışıktan koruyarak muhafaza ediniz. Açılmış tek dozluk ünite 12 saat 
içinde kullanılmalıdır. Sadece 1 mL kullanılırsa geri kalan hacmin steril olmadığını lütfen göz 
önüne alınız.  
 
Tek dozluk flakonlar koruyucu madde içermediğinden, mi kroplarla bulaşmayı önlemek 
amacıyla, flakonun açıldıktan hemen sonra kullanılması ve her uygulamada yeni bir flakonun 
açılması önem taşımaktadır. Kısmen kullanılmış, açılmış veya hasar görmüş tek dozluk 
flakonlar atılmalıdır.  
