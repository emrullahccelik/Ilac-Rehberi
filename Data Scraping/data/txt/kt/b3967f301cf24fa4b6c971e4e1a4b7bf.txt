KULLANMA TALİMATI
POLİFLEKS %1,5 GLİSİN irigasyon çözeltisi  
Yıkama amacıyla kullanılır.
Steril-apirojen
• Etkin madde:  Glisin.
Her 1  litre çözelti 15 gram glisin içerir.
• Yardımcı maddeler:  steril enjeksiyonluk su.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.
•  Eğer ilave sorularınız olursa, lütfen doktorunuza veya eczacınıza danışınız.
•  Bu ilaç kişisel olarak size reçete edilmiştir, başkalarına vermeyiniz.
•  Bu ilacın kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz.
•  Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatında:
1. POLİFLEKS %1,5 GLİSİN nedir ve ne için kullanılır?
2.POLİFLEKS %1,5 GLİSİN ’i kullanmadan önce dikkat edilmesi gerekenler
3. POLİFLEKS %1,5 GLİSİN nasıl kullanılır?
4. Olası yan etkiler nelerdir?
5. POLİFLEKS %1,5 GLİSİN’in saklanması
Başlıkları yer almaktadır.
1. POLİFLEKS  %1,5 GLİSİN nedir ve ne için kullanılır?
• POLİFLEKS %1,5 GLİSİN, idrar kesesi (mesane) ve idrar yollarının yıkanma ve 
temizlenmesinde kullanılan mikropsuz bir çözeltidir. İlacın etkin maddesi olan glisin 
normalde vücudumuzda üretilen bir amino asittir.
• 3000 ml’lik PVC (Polifleks®) torbalarda sunulmuştur.
• POLİFLEKS %1,5 GLİSİN erkeklerdeki prostat adı verilen bir salgı bezinin idrar 
yollarından girilerek gerçekleştirilen ameliyatlarında (transüretral prostat rezeksiyonu; 
TUR) bol miktarda kullanılan sıvının zararlı etkilerini önlemek amacıyla, su yerine
1 / 6
yıkama çözeltisi olarak tercih edilir. Ayrıca mesane içine idrar yollarından uygulanan 
konsantre formda bulunana bazı ilaçları seyreltmek amacıyla da kullanılabilir.
2. POLİFLEKS %1,5 GLİSİN’i kullanmadan önce dikkat edilmesi gerekenler  
POLİFLEKS %1,5 GLİSİN’i aşağıdaki durumlarda KULLANMAYINIZ:
Daha önce POLİFLEKS %1,5 GLİSİN, içerdiği etkin madde ya da yardımcı maddeleri içeren 
ilaçlar aldığınızda alerjik bir tepki gösterdiyseniz, yani sizde aniden soluk kesilmesi, hırıltılı 
solunum, deri döküntüleri, kaşıntı ya da vücudunuzda şişme gibi belirtiler oluştuysa bu ilacı 
KULLANMAYINIZ.
Alerjiniz olup olmadığından emin değilseniz, doktorunuza danışınız.
Ayrıca eğer sizde,
- Akciğerlerinizde su toplanmasına (akciğer ödemi) bağlı soluk kesilmesi gibi belirtiler 
varsa;
Ya da bu ilaç uygulanmaya başlandıktan sonra,
- Böbreklerinizde ilerleyici bir hasar veya işlev bozukluğu olursa,
- Kalbiniz ilerleyici bir şekilde yetmezliğe girerse,
- Akciğerlerinizde su toplanmaya başlarsa 
Bu ilacı KULLANMAYINIZ.
POLİFLEKS %1,5 GLİSİN’i aşağıdaki durumlarda DİKKATLİ KULLANINIZ:
Eğer:
• Bu ilacın torbası sağlam değilse,
• İçindeki çözelti berrak değilse,
• Bu ilaç sizde idrar yollarınızdan girilerek yapılan bir ameliyatta kullanılacaksa (kullanılan 
sıvı dolaşımınıza geçebileceğinden) dikkatle kullanılmalıdır.
POLİFLEKS %1,5 GLİSİN’in yiyecek ve içecek ile kullanılması:
Uygulama yöntemi açısından yiyecek ve içeceklerle etkileşimi yoktur.
Hamilelik
İlacı kullanmadan önce doktorunuza veya eczacınıza danışınız.
Bu ilaç gebelik döneminde size ancak kesin gerekliyse uygulanacaktır.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
POLİFLEKS %1,5 GLİSİN emzirme döneminde kullanılabilir.
Araç ve makine kullanımı
POLİFLEKS %1,5 GLİSİN’in araç ya da makine kullanımı üzerinde herhangi bir etkisi 
bulunmamaktadır.
2 / 6
POLİFLEKS %1,5 GLİSİN’in içeriğinde bulunan bazı yardımcı maddeler hakkında  
önemli bilgiler
POLİFLEKS %1,5 GLİSİN’in içeriğinde bulunan yardımcı maddelere karşı aşırı bir 
duyarlılığınız yoksa, bu maddelere bağlı olumsuz bir etki beklenmez.
Diğer ilaçlar ile birlikte kullanımı
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız, yakın zamanda aldıysanız veya alacaksanız; lütfen 
doktorunuza bildiriniz.
POLİFLEKS %1,5 GLİSİN seyreltilerek idrar yollarınızdan mesanenize uygulanan bazı 
ilaçlarla geçimsiz olabilir. Uygulamayı yapacak doktor ya da sağlık görevlisi geçimsiz olduğu 
bilinen bu ilaçları çözeltiye eklemeyecek ve bu ilaçların seyreltilmesi için başka çözeltileri 
tercih edecektir.
Çözeltiye eklenecek herhangi başka bir ilaçla olabilecek bir geçimsizlik riskini en aza 
indirmek için, karıştırma işleminden hemen sonra, uygulamadan önce ve uygulama sırasında 
belirli aralarla uygulaması yapılacak son karışımda herhangi bir bulanıklık veya çökelme olup 
olmadığı sağlık görevlisi tarafından kontrol edilecektir.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3.POLİFLEKS %1,5 GLİSİN nasıl kullanılır?  
Uygun kullanım ve doz/uygulama sıklığı için talimatlar:
Sizin bu ilaca hangi miktarlarda ihtiyacınız olduğuna, size ne zaman uygulanacağına ve 
tedavinizin ne kadar süreceğine doktorunuz karar verecektir.
Uygulama yolu ve metodu:
Temizlenmesi ya da yıkanması gereken bölgeye özel bir boruya (sonda) bağlı bir uygulama 
seti aracılığıyla kullanılabilir.
Gerektiğinde su banyosunda ısıtılabilir.
• Çözelti mikropsuz koşullarda uygulanmalıdır.
• Setin hazırlanması için irigasyon setinin kullanma talimatına bakılmalıdır.
• Torba koruyucusundan çıkarılır. Koruyucu çıkarıldıktan sonra küçük deliklerin 
saptanması için torba sıkılır. Eğer sızıntı varsa, torbada delik olabileceği ve sterilite 
bozulmuş olabileceğinden kullanılmamalıdır.
• İrigasyon setinin kontrol klempi kapatılır.
• Çıkış deliğindeki koruyucu kapak çıkarılır.
• İrigasyon setinin bağlantı parçası çıkış deliğine sokulur.
• Uygulama için irigasyon setinin kullanım talimatına uyulmalıdır.
Dikkat: Ürün damar içi yoldan uygulanmaz.
3 / 6
Değişik yaş grupları:
Çocuklarda kullanım:
Çocuklar için doz ve uygulama sıklığına uygulamayı öneren doktor tarafından karar verilir.
Özel kullanım durumları  
Böbrek /Karaciğer yetmezliği:
İdrar çıkışının hiç olmadığı ağır böbrek yetmezliği durumunda kullanılmamalıdır.
Transüretral prostatektomi gibi büyük miktarlarda kullanıldığı durumlarda kan dolaşımına 
geçme riski yüksek olduğundan, glisinin vücutta yıkılması sonucu ortaya çıkan amonyak 
birikimi açısından dikkatli olunmalıdır.
Eğer POLİFLEKS %1,5 GLİSİN’ in etkisinin çok güçlü veya zayıf olduğuna dair bir  
izleniminiz varsa, doktorunuz veya eczacınız ile konuşunuz.
Kullanmanız gerekenden daha fazla POLİFLEKS %1,5 GLİSİN kullandıysanız:
POLİFLEKS %1,5 GLİSİN’ den kullanmanız gerekenden fazlasını kullanmışsanız bir doktor  
veya eczacı ile konuşunuz.
Kullanmanız gerekenden daha fazla POLİFLEKS %1,5 GLİSİN kullandıysanız, vücudunuzda 
aşırı bir sıvı ya da katı madde birikimi görülebilir. Bu durumda uygulamayı yapan doktor 
tarafından durumunuz yeniden değerlendirilerek uygun düzeltici girişimlerde bulunulacaktır.
POLİFLEKS %1,5 GLİSİN’i kullanmayı unutursanız:
Unutulan dozları dengelemek için çift doz almayınız.
POLİFLEKS %1,5 GLİSİN ile tedavi sonlandırıldığında oluşabilecek etkiler:
Bulunmamaktadır.
4. Olası Yan Etkiler Nelerdir?
Tüm ilaçlar gibi POLİFLEKS %1,5 GLİSİN’in içeriğinde bulunan maddelere duyarlı olan 
kişilerde yan etkiler olabilir.
Yan etkiler aşağıdaki kategorilerde gösterildiği şekilde sınıflandırılmıştır:
Çok yaygın 
Yaygın:
Yaygın olmayan 
Seyrek
Çok seyrek 
Sıklığı bilinmeyen10 hastanın en az birinde görülebilir.
10 hastanın birinden az, fakat 100 hastanın birinden fazla görülebilir.
100 hastanın birinden az, fakat 1000 hastanın birinden fazla görülebilir. 
1000 hastanın birinden az, fakat 10000 hastanın birinden fazla 
görülebilir.
10000 hastanın birinden az görülebilir.
Eldeki veriler ile belirlenemeyecek kadar az hastada görülebilir. 
Aşağıdakilerden biri olursa, POLİFLEKS %1,5 GLİSİN’i kullanmayı durdurunuz ve  
DERHAL doktorunuza bildiriniz veya size en yakın hastanenin acil bölümüne  
başvurunuz:
- Aşırı duyarlılıkla (alerji) ilişkili belirtiler:
- Vücudun herhangi bir bölgesinde kaşıntılı kızarıklık/kabarıklık, yanma hissi;
4 I e
- Solunum sıkıntısı, hırıltılı solunum, göğüste ağrı;
- Vücutta aşırı sıcaklık ya da soğukluk hissi;
- Ellerde, ayaklarda, dudaklarda, yüzde veya tüm vücutta şişme,
- Baş dönmesi, bayılma hissi,
- Kalpte çarpıntı.
Bunların hepsi çok ciddi yan etkilerdir.
Eğer bunlardan biri sizde mevcut ise, sizin POLİFLEKS %1,5 GLİSİN’e karşı ciddi alerjiniz 
var demektir. Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
POLİFLEKS %1,5 GLİSİN’e bağlı olarak alerji dışında da yan etkiler görülebilmektedir. 
Aşağıda belirtilen bu yan etkilerin çoğu çözeltinin kana geçerek vücutta oluşturduğu sıvı ve 
katı maddelerdeki bozukluklara bağlıdır.
Bilinmeyen sıklıkta görülenler:
• Kurdeşen
• Vücut sıvılarının asit tarafa kayması (asidoz)
• Vücuttan tuz kaybı
• Vücudun susuz kalması (dehidratasyon)
• Vücut sıvılarındaki sodyum adı verilen tuzun miktarlarında azalma (hiponatremi)
• Hiponatremiye bağlı koma durumu
• Kandaki amonyak düzeylerinin, koma ve/veya beyinde bozukluklarla 
sonuçlanabilecek şekilde yükselmesi (hiperamonyemi)
• Sersemlik hali
• Havale (konvülsiyon) geçirme
• Baş dönmesi
• Görmede bulanıklık
• Geçici körlük
• Kan basıncında düşme (hipotansiyon)
• Kalp hızında artış (taşikardi)
• Kalp krizi öncesi görülen ağrılara (anjina) benzer ağrı
• Akciğerlerde sıvı birikimi
• Burun akıntısı
• Tükürük salgısında artış
• Bulantı
• Kusma
• Ağızda kuruma
• Susama
• Sırt ağrısı
5 / 6
• İdrara çıkışta artış
• İdrar tutukluğu
• Titreme
Bunların hepsi ciddi yan etkileridir. Acil tıbbi müdahale gerekebilir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan ‘İlaç Yan Etki Bildirimi’  ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’  ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. POLİFLEKS %1,5 GLİSİN’nin saklanması
POLİFLEKS %1,5 GLİSİN’  i çocukların göremeyeceği ve erişemeyeceği yerlerde ve  
ambalajında saklayınız.
25°C’nin altındaki oda sıcaklığında saklayınız.
Her bir torba etiketinde son kullanma tarihi yazmaktadır. Bu tarih geçmişse size bu ilaç 
verilmeyecektir. Son kullanma tarihiyle uyumlu olarak kullanınız.
Ambalajdaki son kullanma tarihinden sonra POLİFLEKS %1,5 GLİSİN’ i kullanmayınız.
Ruhsat sahibi ve üretim yeri:
POLİFARMA İLAÇ SANAYİ VE TİC. A Ş.
Vakıflar OSB Mahallesi,
Sanayi Caddesi, No:22/1 
Ergene/TEKİRDAĞ 
Tel :  0282 675 14 04 
Faks :  0282 675 14 05
Bu kullanma talimatı 16/05/2017 tarihinde onaylanmıştır.
6 / 6
