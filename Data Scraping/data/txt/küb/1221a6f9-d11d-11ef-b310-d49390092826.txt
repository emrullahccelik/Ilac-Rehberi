KISA ÜRÜN BİLGİSİ
1.BEŞERİ TIBBİ ÜRÜNÜN ADI
CLİACİL300.000 IU/5 mL şurup hazırlamak için kuru toz
2.KALİTATİF VE KANTİTATİF BİLEŞİM
Etkin madde:
Fenoksimetilpenisilin potasyum (inek, koyun veya keçi sütü kaynaklı) 300.000 IU (195,822
mg’a eşdeğer)
Yardımcı maddeler:
Sukroz 1.509,2 mg
Potasyum sorbat 25 mg
Sodyum benzoat 25 mg
Sodyum siklamat 140 mg
Sodyum sitrat 75 mg
Yardımcı maddeler için 6.1’e bakınız.
3. FARMASÖTİK FORM
Şurup hazırlamak için kuru toz
Beyaz, sarımsı beyaz, aromatik meyve kokulu toz
4.KLİNİK ÖZELLİKLER
4.1. Terapötik endikasyonlar
• Tonsillofarenjit (10 gün)
• Fenoksimetilpenisiline duyarlı patojenlerin neden olduğu bronşit, bronkopnömoni,
pnömoni, orta kulak enfeksiyonları (Haemophilus influenzae dışında) ve paranazal ve
maksiller sinüslerin enfeksiyonları (Haemophilus influenzae dışında).
• Erizipel, erizipeloid ve eritema migrans gibi deri enfeksiyonları, lenf düğümlerinin
enflamasyonu (lenfadenit), lenf damarlarının enflamasyonu (lenfanjit).
• Kızıl tedavisi.
• Romatizmal ateş primer tedavisi (10 gün) ve sekonder profilaksisi, endokardit profilaksisi.
• Ağız boşluğu ve dişetlerinin bakteriyel enfeksiyonları: İnflamatuvar enfiltrasyonlar, ikinci
ve üçüncü derecede diş çıkartma güçlükleri, antrum fistülü (maksiller sinüse perforasyon),
yüksek risk grubu hastalarda (ör. konjenital kalp hastalığı, yapay kalp kapakçığı olanlar,
romatizmal endokardit) diş çekimi ve diş-çene cerrahisi sırasında enfeksiyon profilaksisi,
virüslerden ileri gelen dişetleri ve ağız mukozasının iltihaplarında (gingivitis, stomatitis)
sekonder Gram-pozitif bakteriyel enfeksiyonların önlenmesi.
4.2. Pozoloji ve uygulama şekli
Pozoloji/uygulama sıklığı ve süresi:
Fenoksimetilpenisilin antibakteriyel aktivitesi hem IU hem de vücut ağırlığına göre
tanımlanmıştır. IU ve vücut ağırlığı arasındaki ilişki aşağıdaki şekildedir:
1 mg fenoksimetilpenisilin (serbest asit) 1.695 IU’ya eşdeğerdir ve
1 mg fenoksimetilpenisilin potasyum 1.530 IU’ya eşdeğerdir.
300.000 IU (1 ölçek yemek kaşığı veya 5 mL CLİACİL şurup) yaklaşık 177 mg
fenoksimetilpenisilin veya 196,1 mg fenoksimetilpenisilin potasyuma eşdeğerdir.
Dozaj genellikle aşağıdaki şekilde uygulanır:
1/13Günlük doz, gün içinde eşit aralıklarla genellikle 3-4 doza bölünerek verilir.(mümkünse her 6
– 8 saatte bir).
Not: Aşağıda belirtilen bütün dozlar fenoksimetilpenisilin (serbest asit) için miligram olarak
verilmiştir.
Yetişkinler ve 12 yaş üstü çocuklar:
Enfeksiyonun şiddetine ve bölgesine göre genellikle günde 3 - 4 defa olmak üzere 295 – 885
mg (yaklaşık 0,5 – 1,5 milyon IU) fenoksimetilpenisilin verilir.
Yaş grupları* Tek doz (mL) Günlük doz (mL)
(veya kg cinsinden vücut (mg ve ünite cinsinden (mg ve ünite cinsinden
ağırlığı fenoksimetilpenisilin fenoksimetilpenisilin eşdeğeri)
eşdeğeri)
12 haftadan 1 yaşına kadar 2,5 mL 3 defa 2,5 mL (=7,5 mL)
olan bebekler
(88,5 mg veya 150.000 (265,5 mg veya 450,000 ünite)
(10 kg’a kadar) ünite)
1 – 2 yaş arası küçük 3,75 mL 3 defa 3,75 mL (=11,25 mL)
çocuklar
(1,25 ve 2,5 mL
(10 – 15 kg arası) şeklinde)
(398,2 mg veya 675.000 ünite)
(132,7 mg veya 225.000
ünite)
2 – 4 yaş arası küçük 5 mL 3 defa 5 mL (=15 mL)
çocuklar
(177 mg veya 300.000 (531 mg veya 900.000 ünite)
(15 - 22 kg arası) ünite)
4 – 8 yaş arası çocuklar 7,5 mL 3 defa 7,5 mL (=22,5 mL)
(22 – 30 kg arası) (2,5 ve 5 mL şeklinde)
(265,5 mg veya 450.000 (796,5 mg veya 1.350.000 ünite)
ünite)
8 – 12 yaş arası çocuklar 10 mL 3 defa 10 mL (=30 mL)
(30 kg’dan fazla) (2 defa 5 mL olarak)
(354 mg veya 600.000 (1.061,9 mg veya 1.800.000
ünite) ünite)
* Eğer hastaların yaş grupları ve vücut ağırlıkları net olarak tek bir doz aralığına dahil değilse, vücut
ağırlığına göre seçilen doz tavsiye edilir.
Kutu içerisinde, dozlara uygun olarak işaretlenmiş ölçü kaşığı vardır. Tam dolu ölçek 5 mL
içermektedir.
Uygulama süresi:
2/13CLİACİL şurup tonsillofarenjit tedavisinde ve akut romatizmal ateşin primer tedavisinde
mutlaka 10 gün kullanılır. Diğer enfeksiyonların tedavisinde genellikle 7 (-10) gün boyunca,
hastalığın belirtileri yatıştıktan sonra en az 2- 3 gün daha devam edilmelidir.
Tedavinin süresi mikroorganizmaların duyarlılığına ve klinik tabloya göre değişebilir. Eğer 3
– 4 gün sonra, görülebilir bir terapötik etki yoksa diğer duyarlılık testleri yapılmalıdır ve
gerekirse antibiyotik değiştirilir.
Akut otitis medya için tedavi süresi 7-10 gün ile sınırlandırılmalıdır. Komplikasyon riski olan
hastalarda tedavi süresi 10-14 gün olarak önerilmektedir.
Akut romatizmal ateş profilaksisinde CLİACİL kullanılacaksa, her gün profilaksi süresince
alınmalıdır.
Uygulama şekli:
Şişe, yarısına kadar önceden kaynatılmış, soğutulmuş içme suyu ile doldurulup kuvvetle
çalkalanır. Köpük giderildikten sonra şişedeki çizgi hizasına kadar tekrar su doldurulur ve
berrak bir çözelti elde edilinceye kadar çalkalanır.
Buzdolabında saklandığında tadını ve aktivitesini 10 gün boyunca korur.
Yemeklerle birlikte alımı emilim oranını düşürebilir. En yüksek orandaki emilimi elde etmek
için CLİACİL şurup aç karnına, tercihen yemeklerden 1 saat önce alınmalıdır.
Çocuklarda düzenli kullanımı kolaylaştırmak için yemeklerle birlikte alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Kreatinin klerensi 30-15 mL/dk’ya kadar olan ve 8 saatlik doz aralığı olanlarda
fenoksimetilpenisilin dozunun düşürülmesi genellikle gerekli değildir.
Anüri durumunda doz aralığı 12 saate çıkarılmalıdır.
Pediyatrik popülasyon:
3 ay altı bebeklerde oral penisilin kullanımı emilim yetersizliğinden önerilmez.
12 yaş altındaki çocuklar:
Gebelikte 40 haftayı doldurmuş yeni doğanlarda, büyük infantlarda, küçük çocuklarda ve 12
yaşa kadar olan çocuklarda günlük doz onların vücut ağırlığı ve yaşına göre yaklaşık olarak
aşağıda verilmiştir:
4-12 haftalık infantlar (4-5 kg vücut ağırlığında):
Günlük doz: 40.000 – 64.000 IU/kg vücut ağırlığı, 23,6 – 37,8 mg fenoksimetilpenisilin/kg
vücut ağırlığına eşdeğer.
12 hafta – 1 yaş arasındaki infantlar (vücut ağırlığı 10 kg’a kadar)
Günlük doz: Yaklaşık 400.000 – 600.000 IU, 236 – 354 mg fenoksimetilpenisiline eşdeğer.
1-2 yaş arası küçük çocuklar (10-15 kg vücut ağırlığında)
Günlük doz: Yaklaşık 600.000 – 900.000 IU, 354 – 531 mg fenoksimetilpenisiline eşdeğer.
2-4 yaş arası küçük çocuklar (15-22 kg vücut ağırlığında)
Günlük doz: Yaklaşık 900.000 – 1.4 milyon IU, 531 – 826 mg fenoksimetilpenisiline eşdeğer.
3/134-8 yaş arası çocuklar (22-30 kg vücut ağırlığında)
Günlük doz: Yaklaşık 1.2 – 1.8 milyon IU, 708 – 1.062 mg fenoksimetilpenisiline eşdeğer.
8-12 yaş arası çocuklar (30 kg’ın üzerindeki vücut ağırlığında)
Günlük doz: Yaklaşık 1.2 – 2.4 milyon IU, 708 – 1.416 mg fenoksimetilpenisiline eşdeğer.
Geriyatrik popülasyon:
Yaşlılarda doz ayarlamasına gerek yoktur.
4.3. Kontrendikasyonlar
Anafilaktik şok tehlikesi nedeniyle penisilinlere veya CLİACİL şurup içeriğindeki
maddelerden herhangi birine karşı hipersensitivitesi olan hastalarda kullanılmamalıdır. Diğer
beta laktam antibiyotikleri ile çapraz alerji olasılığı vardır.
Alerjik diyatezi (örn; saman nezlesi, bronşiyal astım) olan hastalarda bu gibi durumlarda ciddi
aşırı duyarlılık reaksiyonları riski artar ve bu nedenle CLİACİL dikkatli kullanılmalıdır.
4.4. Özel kullanım uyarıları ve önlemleri
CLİACİL şurup ve oral kontraseptiflerin eş zamanlı kullanımında; hormonal kontraseptiflerin
etkililiğinde göz ardı edilemeyecek bir azalma olur. Bu nedenle hormonal olmayan
kontraseptiflerin kullanımı önerilir.
Kusma ve ishal gibi ciddi gastrointestinal bozukluğu olan hastalar fenoksimetilpenisilinle
tedavi edilmemelidir; çünkü yeterli emilim garanti edilmemektedir (Bu gibi durumlarda,
benzilpenisilin veya başka uygun bir antibiyotik ile parenteral tedavi tavsiye edilir.)
Uzun süreli ve tekrarlayan CLİACİL şurup kullanımı dirençli bakteri veya maya ile
süperenfeksiyonlara yol açabilir. Hastanın durumu düzenli aralıklara kontrol edilmelidir.
İkincil bir enfeksiyon oluşursa uygun önlemler alınmalıdır.
Kalp bozuklukları veya başka kaynaklı ciddi elektrolit rahatsızlıkları olan hastaların tedavisi
sırasında, CLİACİL şurubun potasyum içeriği dikkate alınmalıdır.
Spiroket enfeksiyonlarının tedavisinde; ateş, titreme, baş ağrısı, eklem ağrısı gibi genel
semptomların ortaya çıkması ya da kötüleşmesi ile karakterize Herxheimer reaksiyonu
meydana gelebilir.
Anafilaktik reaksiyon:
Bir anafilaktik reaksiyon durumunda CLİACİL şurup ile tedavi derhal durdurulmalı ve olağan
acil önlemler (örn; antihistaminikler, kortikosteroidler, sempatomimetikler ve gerekirse
yardımcı ventilasyon) uygulanmalıdır.
Psödomembranöz enterokolit:
Endikasyona bağlı olarak CLİACİL şurup tedavisinin durdurulması düşünülmeli ve gerekirse
uygun tedavi hemen başlatılmalıdır (örn; etkililiği klinik olarak kanıtlanmış spesifik
antibiyotik/ kemoterapötik ajanların uygulanması). Peristaltizmi inhibe eden ilaçlar
kontrendikedir.
Ensefalopati
4/13Beta-laktam antibiyotiklerin uygulanması, konvülsiyon, konfüzyon, bilinç bozukluğu veya
hareket hastalıklarının eşlik edebileceği ensefalopati riski taşır. Bu durum, özellikle doz aşımı
durumunda veya böbrek fonksiyon bozukluğu olan hastalarda geçerlidir.
CLİACİL şurup her ölçeğinde (5 mL) 26,2 mg potasyum ihtiva eder. Bu durum böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
CLİACİL şurup her ölçeğinde (5 mL) 1,5 g sukroz içerdiğinden diabetes mellituslu hastalarda
kullanımı konusunda dikkatli olunmalıdır.
Bu tıbbi ürün sukroz içerir. Nadir kalıtımsal fruktoz intoleransı, glikoz-galaktoz
malabsorbsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
CLİACİL şurup ölçeğinde (5 mL) 25,8 mg sodyum içerir. Bu durum kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Probenesid ile birlikte kullanım penisilinlerin renal atılımını azalması sonucu
fenoksimetilpenisilinin yükselmiş ve uzamış plazma ve safra seviyelerine sebep olabilir.
İndometazin, fenilbutazon, salisilatlar veya sülfinpirazon ile birlikte kullanım yükselmiş veya
uzamış serum seviyelerine sebep olabilir.
CLİACİL şurup bakteriyostatik kemoterapötik ajanlar/ antibiyotiklerle (ör. tetrasiklinler,
kloramfenikol veya sülfonamitler) kombine edildiğinde aktivitesi azalabilir veya kaybolabilir.
Emilimi olmayan aminoglikozidlerle (ör. neomisin) intestinal sterilizasyon sırasında veya
hemen sonrasında oral yolla uygulanan penisilin absorbsiyonu azalabilir.
Metotreksat ile penisilinin birlikte kullanımı plazmadaki metotreksat miktarını ve toksik etki
potansiyelini artırabilir. Bu nedenle metotreksatın plazma seviyesi takip edilmelidir.
CLİACİL ile oral kontraseptifler eş zamanlı kullanıldığında; hormonal kontraseptiflerin
etkinliğinde göz ardı edilemeyecek bir azalma olur. Bu yüzden hormonal olmayan
kontraseptif kullanımı önerilir.
Penisilinlerin oral antikoagülanlarla birlikte kullanımı (örn., K vitamini antagonistleri),
uzamış protrombin zamanı / yüksek INR (uluslararası normalize oran) değerleri ile
sonuçlanabilir.
Penisilin preparatlarıyla tedavi sırasında, non-enzimatik idrar şeker tayini ve ürobilinojen
testleri yanlış sonuç verebilir.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
5/134.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
CLİACİL ile oral kontraseptifler eş zamanlı kullanıldığında; hormonal kontraseptiflerin
etkinliğinde göz ardı edilemeyecek bir azalma olur. Bu yüzden hormonal olmayan
kontraseptif kullanımı önerilir.
Gebelik dönemi
İnsanlarda bugüne kadar yapılan çalışmalar, fenoksimetilpenisilinin fetüs üzerinde herhangi
bir zararlı etkisi olmadığını göstermiştir. Deneysel çalışmalarda, embriyotoksisiteyi gösteren
bir bulguya rastlanmamıştır. Şimdiye kadar fenoksimetilpenisilin hiçbir türde zararlı etki
göstermediğinden doğru endikasyonda CLİACİL, gebeliğin herhangi bir aşamasında
kullanılabilir.
Laktasyon dönemi
Bugüne kadar fenoksimetilpenisilin hiçbir türde zararlı etki göstermediğinden doğru
endikasyonda CLİACİL, laktasyonun herhangi bir aşamasında kullanılabilir.
Fenoksimetilpenisilin anne sütüne geçmektedir. Anne sütündeki konsantrasyonun maksimum
seviyesi, maksimum serum konsantrasyonun yaklaşık %50’si kadardır. Laktasyon döneminde
kullanılan CLİACİL, infantlarda diyareye ve mukoz membranlarında maya kolonizasyonuna
neden olabilir. Emziren annelerde dikkatle kullanılmalıdır
Üreme yeteneği/ Fertilite
Fenoksimetilpenisilinin üreme yeteneği/fertilite üzerine etkisi ile ilgili veri yoktur.
4.7. Araç ve makine kullanımı üzerindeki etkiler
Beta-laktam antibiyotiklerin uygulanması ensefalopati riski taşır. Uyuşukluk, baş dönmesi
veya titreme gibi nörolojik yan etkiler ortaya çıkarsa, hasta araç veya makine
kullanmamalıdır.
4.8. İstenmeyen etkiler
Advers ekiler MedDRA sistemine göre sıralanmıştır.
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Bilinmiyor: Dirençli bakteri veya mantarlarla süperenfeksiyon (Bkz. Bölüm 4.4)
Kan ve lenf sistemi hastalıkları
Çok seyrek: Granülositopeni agranülositoz, trombositopeni, pansitopeni şeklinde
hematolojik bozukluklar, , hemolitik anemi, eozinofili veya miyelosüpresyona
bağlı olarak meydana gelen eritrosit sayısında azalma. Bu değişiklikler geri
dönüşümlüdür.
Bağışıklık sistemi hastalıkları
Aşırı duyarlılık reaksiyonları:
6/13Yaygın: Çoğunlukla deri reaksiyonu formunda olan alerjik reaksiyonlar (ör. deri
döküntüleri, kaşıntı, ürtiker).
Hızlı ilerleyen tipte bir ürtiker reaksiyonu genellikle gerçek bir penisilin
alerjisinin göstergesidir ve tedavinin kesilmesini gerektirir.
Çok seyrek: 6-amino-penisillanik asit grubuna olan duyarlılıktan dolayı meydana gelen
ciddi alerjik reaksiyonlar (ilaç ateşi, atralji, anjionörotik ödem, larenks ödemi,
bronkospazm, çarpıntı, dispne, serum hastalığı, alerjik vaskülit, Stevens-
Johnson sendromu ve Lyell sendromu gibi ciddi büllöz deri reaksiyonları ve
hayatı tehdit edebilecek kan basınca düşüş hipotansiyon gibi).
Bilinmiyor: Herxheimer reaksiyonu (bkz. Bölüm 4.4).
Tüm şiddet derecesindeki hipersensitivite reaksiyonları, anafilaktik şok bile, pensilinin oral
uygulanmasından sonra da gözlenebilir. Oral uygulamadan sonra intravenöz ve intramusküler
uygulamaya göre daha az sıklıkla ortaya çıkan şiddetli anafilaktoid reaksiyonlar, uygun acil
önlemler gerektirebilir (bkz. Bölüm 4.4).
Sinir sistemi hastalıkları
Çok seyrek: Aseptik menenjit
Beta-laktam antibiyotiklerin uygulanması, konvülsiyon, konfüzyon, bilinç bozukluğu veya
hareket hastalıkları ile birlikte olabilen ensefalopati riski taşır. Bu durum özellikle doz aşımı
durumunda veya böbrek fonksiyon bozukluğu olan hastalarda geçerlidir.
Fenoksimetilpenisilin ile tedavi sırasında uyku hali, baş dönmesi, titreme, ajitasyon, baş
ağrısı, huzursuzluk, ilgisizlik, kayıtsızlık ve umursamazlık gibi nörolojik yan etkiler
bildirilmiştir.
Gastrointestinal hastalıklar
Yaygın: Bulantı, kusma, iştah kaybı, epigastrium bölgesinde dolgunluk, karın ağrısı,
şişkinlik, yumuşak dışkı, diyare ve bazen hemorajik. Bu yan etkiler genellikle
orta şiddettedir ve tedavi sırasında ya da tedavi kesildikten sonra azalır.
Seyrek: Siyah tüylü dil.
Çok seyrek: Genellikle Clostridium difficile’nin neden olduğu psödomembranöz enterokolit
(bkz. Bölüm 4.4), dişlerin renginde geçici solukluk.
Bilinmiyor: Ağızda geçici kuruluk ve tat alma bozukluğu.
Deri ve deri altı doku hastalıkları
Yaygın: Deri döküntüleri (egzantem) ve başta ağız bölgesinde olmak üzere (glossit,
stomatit) müköz zarlarda enflamasyon.
Böbrek ve idrar yolu hastalıkları
Çok seyrek: İnterstisiyel nefrit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
7/13Fenoksimetilpenisilinin toksisitesi düşüktür ve geniş bir terapötik aralığa sahiptir.
Diğer penisilinler ile ortak olarak çoklu terapötik dozun tek seferde oral alımı sonucu,
fenoksimetilpenisilinin akut toksisitesi görülmemiştir.
Beta-laktam antibiyotiklerin uygulanması, özellikle aşırı doz durumunda veya bozulmuş
böbrek fonksiyonu olan hastalarda ensefalopati riski taşır.
Doz aşımı için tedavinin kesilmesi dışında özel önlemler gerekmemektedir.
Fenoksimetilpenisilin hemodiyaliz ile elimine edilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta-laktamaza duyarlı penisilinler
ATC kodu: J01CE02
Etki mekanizması:
Fenoksimetilpenisilinin etki mekanizması; penisilin bağlayıcı proteinlerin (PBP)
(örn.transpeptidazlar) blokajı yoluyla bakteri hücre duvarı sentezini (proliferasyon fazında)
inhibisyonuna dayanır. Bu olay bakterisidal etki ile sonuçlanır.
Farmakokinetik ve farmakokinetik arasındaki ilişki:
Etkililik, temel olarak ilaç seviyesinin patojen MİK değerini aşması süresince geçen zamana
bağlıdır
Direnç mekanizmaları
Fenoksimetilpenisiline karşı direnç aşağıdaki mekanizmalardan türetilebilir:
- Beta-laktamazlar ile inaktivasyon: Fenoksimetilpenisilin beta-laktamazlara dirençli
değildir ve bu nedenle beta-laktamaz üreten bakterilere (örn. stafilokok ya da
gonokoklar) karşı etkili değildir.
- Fenoksimetilpenisilin için PBP’lerin azalmış affinitesi: Pnömokoklar ve diğer
streptokoklardan bazılarına karşı kazanılmış direnç, mutasyona yol açan mevcut PBP
modifikasyonlarına dayanır. Ek PBP oluşumundan kaynaklanan metisiline (okzasilin)
dirençli stafilokokların direnci de ek PBP’lerin oluşumu ve azalmış
fenoksimetilpenisilin affinitesinden kaynaklanır.
- Gram-negatif bakteri hücre dış duvarından fenoksimetilpenisilinin yetersiz
penetrasyonu PBP’lerin yetersiz inhibisyonu ile sonuçlanabilir.
- Efluks pompaları fenoksimetilpenisilini aktif olarak hücre dışına atabilir.
Fenoksimetilpenisilin ile diğer penisilinler ve sefalosporinler arasında kısmi ya da tam çapraz
direnç vardır.
Kırılma noktaları:
Olağan seyreltme serileri kullanılarak benzilpenisilin ile fenoksimetilpenisilinin duyarlılığı
yürütülmüştür. Duyarlı ve dirençli patojenler için aşağıdaki minimum inhibitör
konsantrasyonları belirlenmiştir:
EUCAST [Antimikrobiyal Duyarlılık Testi Avrupa Komitesi (European Committee on
Antimicrobial Susceptibility Testing)] kırılma noktaları
Patojen Duyarlı Dirençli
8/13Staphylococcus spp.  0.12 mg/l > 0.12 mg/l
Streptococcus spp.  0.25 mg/l > 0.25 mg/l
(A, B, C, G grupları)
Streptococcus pneumoniae  0.06 mg/l > 2 mg/l
Viridans grup streptokoku  0.25 mg/l > 2 mg/l
Neisseria gonorrhoeae  0.06 mg/l > 1 mg/l
Neisseria meningitidis  0.06 mg/l > 0.25 mg/l
Gram-negatif anaeroblar  0.25 mg/l > 0.5 mg/l
Gram-pozitif anaeroblar  0.25 mg/l > 0.5 mg/l
Almanya’da edinilen direnç prevalansı
Ayrı türlerin edinilen direnç prevalansı lokasyon ile duyarlılığın derecesi ve direncin miktarı
zaman içinde değişebilir.
Bu nedenle –özellikle de ciddi enfeksiyonların uygun şekilde tedavi edilebilmesi için- direnç
durumu ile ilgili bölgesel verilere gereksinim vardır. Bölgesel direnç nedeniyle
fenoksimetilpenisilinin etkililiği hakkında şüphe duyulması halinde, uzman tedavi görüşüne
başvurulmalıdır. Özellikle ciddi enfeksiyonlarda veya tedavinin başarısız olması halinde
mikrobiyolojik tanı –patojenin ve fenoksimetilpenisiline duyarlılığının doğrulanması- önerilir.
Almanya’da ulusal direnç izleme projeleri ve çalışmalarından elde edilen son 5 yıllık veriler
temelinde edinilen direnç prevalansı (son revize: Ocak 2017):
Normalde duyarlı türler
Aerobik Gram-pozitif mikroorganizmalar
Actinomyces israeliio
Corynebacterium diphtheriaeo
Erysipelothrix rhusiopathiaeo
Gardnerella vaginaliso
Streptococcus agalactiae
Streptococcus pneumoniae
Streptococcus pyogenes
Streptococcus dysgalactiae subsp. Equisimiliso
(Grup C ve G streptokoklar)
"Viridans" grubu streptokoklaro^
Aerobik Gram-negatif mikroorganizmalar
Borrelia burgdorferio
Eikenella corrodenso$
Haemophilus influenzae$
Anaerobik mikroorganizmalar
Clostridium perfringenso
Clostridium tetanio
Fusobacterium spp.o
Peptoniphilus spp.o
Peptostreptococcus spp.o
Veillonella parvulao
Diğer mikroorganizmalar
Treponema pallidumo
9/13Edinilmiş direncin kullanımda sorun yaratabileceği türler
Aerobik Gram-pozitif mikroorganizmalar
Staphylococcus aureus+
Staphylococcus epidermidis+
Staphylococcus haemolyticus+
Staphylococcus hominis+
Aerobik Gram-negatif mikroorganizmalar
Neisseria gonorrhoeae$
Doğal olarak dirençli türler
Aerobik Gram-positif mikroorganizmalar
Enterococcus faecium
Nocardia asteroides
Aerobik Gram-negatif mikroorganizmalar
Bütün Enterobacteriacea türleri
Legionella pneumophila
Moraxella catarrhalis
Pseudomonas aeruginosa
Anaerobik mikroorganizmalar
Bacteroides spp.
Diğer mikroorganizmalar
Chlamydia spp.
Chlamydophila spp.
Mycoplasma spp.
o Tablo hazırlandığı sırada güncel veriler bulunmamakta idi.Duyarlılık daha önceki literatür, standart
çalışmalar ve tedavi önerileri doğrultusunda tahmini olarak değerlendirilmiştir.
$ İzolatların çoğunun doğal duyarlılığı orta düzeydedir.
+ En az bir bölgedeki direnç oranı %50’nin üzerindedir.
^Heterojen streptokok türlerinin ortak adı. Direnç oranı mevcut streptokok türlerine bağlık olarak
değişkenlik gösterebilir.
5.2. Farmakokinetik özellikler
Emilim:
Açıkça bahsedilmedikçe aşağıdaki ifadeler özellikle fenoksimetilpenisilin potasyum için
uygulanır. Aside direnci nedeniyle fenoksimetilpenisilin (penisilin V) mide geçişi sırasında
herhangi bir kaybı olmadan bağırsağın üst kısımlarında emilir. Emilim hızı yaklaşık %60’tır.
Emilim oranı formülasyona da bağlıdır. Katı farmasötik formları, oral çözelti/oral
süspansiyon hazırlamak için granüllerden daha kolay kullanılır. Emilim, eş zamanlı yiyecek
alımı ile azalır. Maksimum serum konsantrasyonlarına yaklaşık 30-60 dakika sonra ulaşır. 0,4
g, 1 g, 2 g ve 3 g penisilin V oral uygulamasını takiben, ortalama pik konsantrasyonları 6,1,
15, 26,3, 35,5 mg/L’dir. 0,12 ile 3 g arasındaki doz aralığında doz seviyesi ile eğri altında
kalan alan (EAA) arasında neredeyse doğrusal bir ilişki vardır.
Dağılım:
Fenoksimetilpenisilin dokulara kolaylıkla yayılır ve organ ve vücut sıvılarının çoğunda
terapötik etkili konsantrasyona ulaşır. Beyin zarı iltihabı durumunda bile,
fenoksimetilpenisilinin serebrospinal sıvıya geçen miktarı çok azdır.
10/13Fenoksimetilpenisilin yaklaşık %75  14 oranında serum proteinine bağlanır bağlanır ve
böylece %48’de benzilpenisilinin bağlanmasından daha yüksektir. Belirgin dağılım hacmi
15,31,17 L arasındadır.
29 gebe kadına doğum sırasında fenoksimetil penisilin verilmiştir. Maternal kanda fetal kan
seviyesi %44 konsantrasyonda idi. Amniyotik sıvıda ölçülen seviye, maternal plazmada
olanların %58'i idi. Tek doz fenoksimetilpenisilinden sonra, anne sütündeki plazma
konsantrasyonlarına karşılık gelen konsantrasyonların oranı 0,15 ortalama ile 0,05 ila 1,02
arasında değişmiştir. Emziren anne tarafından alınan dozun yaklaşık %0,2’si anne sütü ile
bebeğe ulaşmıştır.
Biyotransformasyon:
Veri bulunmamaktadır.
Eliminasyon:
Dozun yaklaşık % 34  20’si idrarda inaktif metabolitleri şeklinde atılır (penisilloik asit gibi).
Değişmeyen fenoksimetilpenisilin ve metabolitlerinin atılımı neredeyse sadece idrar
yoluyladır.
Uygulanan dozun % 29 - 43’ü idrarda 12 saat içinde; değişmeden, mikrobiyolojik olarak aktif
formda atılır. Absorbe olan miktarın tamamı ana madde ve metabolitleri şeklinde, 24 saat
içinde idrarla atılır.
Serum eliminasyon yarı ömrü 30-45 dakikadır. Yarı ömür doza bağlıdır. Araştırmalar yarı
ömrü; 0,4 g doz uygulamadan sonra yarım saat, 3 g doz uygulamadan sonra 1,1 saat olarak
göstermiştir. Yapılan bir çalışmada IV uygulamanın ardından toplam fenoksimetilpenisilin
klerensi yaklaşık 800 mL/dk olarak ölçülmüşken diğer bir çalışmada 476  236 mL/dk kadar
daha düşük bir değer bildirilmiştir.
Böbrek fonksiyonları normal olan kimselerde tübüler sekresyonla hızlı bir şekilde atılır.
Oral uygulamanın ardından %30’u böbrekler aracılığı ile aktif antibakteriyel form şeklinde
elimine edilirken, %20’si ise beta laktam halkasının parçalanmasıyla oluşan inaktif
metabolitlerine dönüşerek atılır.
Yeni doğanlarda, bebeklerde ve böbrek fonksiyonları azalmış kimselerde itrah önemli
derecede gecikir.
Biyoyararlanım
Referans ürün ile 14 gönüllünün katılımıyla 1986 yılında yapılan bir biyoyararlanım
çalışmasında aşağıdaki sonuçlar elde edilmiştir
Uygulama koşulu: aç karnına
Test ürünü Referans ürün
Doruk plazma konsantrasyonu (C ) 9,85 ± 3,01 8,47  2,58
maks
[mg/L]
Konsantrasyon – zaman eğrisi altındaki 13,51  4,34 12,19  3,94
alan (EAA) [mg·saat/L]
Doruk plazma konsantrasyonuna erişme 0,77 ± 0,39 1,02 ± 0,41
süresi (t ) [s], (LC ile ölçülmüştür)
maks
EAA, C ve t değerleri aritmetik ortalama ve standart sapma olarak verilmiştir.
maks maks
11/13Doğrusallık/Doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Bugüne kadar fenoksimetilpenisilin ile yürütülen genotoksisite çalışmaları klinik olarak
alakalı etkilere dair bir kanıt göstermemiştir.
Sıçanlarda ve farelerde yapılan uzun süreli çalışmalar, fenoksimetilpenisilinin tümör
oluşturucu belirtisini göstermemiştir.
Çeşitli hayvan türlerinde araştırmalar, fenoksimetilpenisilinin teratojenik etkisine dair bir
kanıt göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum sitrat 2 H O
2
Sitrik asit
Potasyum sorbat
Sodyum benzoat
Sodyum siklamat
Sukroz
Çilek aroması
Ahududu aroması
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25 °C altındaki oda sıcaklığında saklayınız.
Kuru toz sulandırıldıktan sonra şişenin ağzı kapatılarak buzdolabında 10 gün süre ile
muhafaza edilebilir.
6.5 Ambalajın niteliği ve içeriği
Beyaz plastik kapaklı, bal renkli 200 mL’lik cam şişede karton kutuda ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik” lerine uygun olarak imha
edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Esentepe Mah. Büyükdere Cad.
193 Apt. No:193/11
Şişli-İstanbul
Tel: 0212 339 10 00
12/13Faks: 0212 339 11 99
8. RUHSAT NUMARASI(LARI)
197/42
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 07.08.2001
Ruhsat yenileme tarihi:
10. KÜB’ÜN YENİLENME TARİHİ
13/13