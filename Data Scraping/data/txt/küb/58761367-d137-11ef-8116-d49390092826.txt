KISA ÜRÜN BİLGİSİ
1. BEŞERİ TIBBİ ÜRÜNÜN ADI
SALSİL®-2 Jel
2. KALİTATİF VE KANTİTATİF BİLEŞİM
Etkin maddeler:
1 gram jel için:
Salisilik asit 10 mg / g
Mikrosünger içinde salisilik asit 40 mg / g
(%27.5)
Yardımcı maddeler:
Propilen Glikol 50 mg/g
Germaben II 10 mg/g
Yardımcı maddeler için 6.1’e bakınız.
3. FARMASÖTİK FORM
Jel.
Beyaz, hafif grimsi renkte, karakteristik kimyasal kokulu, pürüzsüz jel.
4. KLİNİK ÖZELLİKLER
4.1. Terapötik endikasyonlar
Acne vulgaris'de tıkalı folikülleri açacağından ve yeni komedonların oluşumunu
önleyeceğinden; cildin üst tabakasını ve porları temizlemede ve tedaviye yardımcı olarak,
ayrıca seboreik dermatit’te temizleyici ve tedaviye yardımcı olarak kullanılabilir.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde önerilmediği takdirde; günde bir ya da iki kez, cilt sabunlu su
ile yıkanıp durulandıktan sonra, cilde ince bir tabaka şeklinde ve yaygın olarak uygulanmalı ve
ciltte bırakılmalıdır. Ciltte kuruluk ya da pullanma görülürse doz azaltılmalı ya da günaşırı
uygulamaya geçilmelidir.
Akne, yavaş iyileşen bir hastalıktır. Topikal akne tedavisinde ilaçların yararı en erken dört
haftada, genellikle altı-on iki haftada görülebilmektedir.Uygulama şekli:
Yalnız haricen uygulanır. SALSİL®, cilt sabunlu su ile yıkanıp durulandıktan sonra, cilde ince
bir tabaka şeklinde ve yaygın olarak uygulanmalı ve ciltte bırakılmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
SALSİL®’in böbrek ve karaciğer yetmezliği olan hastalardaki güvenilirlik ve etkinliği
incelenmemiştir.
Pediyatrik popülasyon:
2 yaşın altındaki çocuklarda kullanılmamalıdır.
Geriyatrik popülasyon:
Yaşlılarda Acne vulgaris görülmediğinden özel öneriler yoktur.
4.2. Kontrendikasyonlar
SALSİL®, salisilik aside duyarlı olduğu bilinen kişilerde, 2 yaşın altındaki çocuklarda,
diyabetiklerde ve dolaşım bozukluğu olan hastalarda, iltihaplı, enfekte ya da irite olmuş
dokularda kullanılmamalıdır. Ayrıca ışın tedavisinden önce kullanılmamalıdır.
4.3. Özel kullanım uyarıları ve önlemleri
Yalnızca topikal kullanım içindir. Vücudun geniş bir bölgesine gereğinden fazla miktarda ve
uzun sürede uygulandığında salisilik aside ait sistemik toksik belirtiler oluşabilir. Ciltte
kuruluk ve iritasyona neden olabilir. Kuruluk ve pullanma görülürse, günde bir kez ya da
günaşırı kullanılmalıdır. Gözlere ve mukozalara (genital, nazal, oral) uygulanmamalıdır.
Kazara temas olursa derhal 15 dakika su ile yıkanmalıdır.
İçeriğinde bulunan propilen glikol ve Germaben II nedeniyle, ciltte iritasyona ve alerjik
reaksiyonlara (muhtemelen gecikmiş) neden olabilir.
4.4. Diğer tıbbi ürünler ile etkileşimler ve diğer etkileşim şekilleri
Tercihen benzoil peroksit gündüz, SALSİL® gece yatmadan önce uygulanmalıdır.
Bu preparatın uygulanmasından hemen sonra ya da aynı anda diğer topikal akne ilaçlarının
kullanılması, cildin iritasyonunu ve kuruluğunu arttırabilir.
İçerdikleri aktif madde miktarına bağlı olarak, aşağıdaki maddeler ile kombine kullanımı
sonucu etkileşime girebilir.
Soyucu veya medikal sabun veya temizleyiciler, akne preparatları ya da benzoil peroksit,
rezorsinol, sülfür, tretinoin gibi soyucuları içeren preparatlar; after-shave losyonları,
astrenjanlar, parfümlü sabunlar, tıraş kremi ya da losyonları gibi alkol içeren preparatlar;
kurutucu etkili kozmetik ya da sabunlar; isotretinoin, medikal kozmetikler.
- 1 -Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Salisilik asitin çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediğine ilişkin yeterli veri mevcut değildir. Fakat, gebelerde klinik çalışma
olmadığından dolayı korunma yöntemi uygulamayan kadınlarda dikkatle kullanılmalıdır.
Gebelik dönemi
Gebelerde kullanımına yönelik yapılmış araştırma yoktur. Sistemik emilimi söz konusu
olabilir. SALSİL® gebeliğin birinci trimesterinde kullanılmamalıdır. Gebeliğin ikinci ve
üçüncü trimesterlerinde SALSİL®’in fetüs için yarar/zarar oranı hekim tarafından
değerlendirilmeli, gerekli olmadıkça gebelik döneminde kullanılmamalıdır.
Laktasyon dönemi
Emzirenlerde kullanımına yönelik yapılmış araştırma yoktur. Sistemik emilimi söz konusu
olabilir.
Üreme yeteneği / Fertilite
Üreme yeteneği üzerinde etkisi ile ilgili bilgi bulunmamaktadır.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkisi bilinmemektedir.
4.8. İstenmeyen etkiler:
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
- 2 -Deri ve deri altı doku hastalıkları:
Çok yaygın: Hafif şiddette deri iritasyonu.
Seyrek: Orta şiddette veya şiddetli deri iritasyonu.
Bilinmiyor: Ciltte kuruluk ve soyulma, kabarma, kızarma, anormal sıcaklık.
SALSİL®’deki salisilik asit konsantrasyonu çok düşük (%2) olduğundan ve Mikrosünger
Sistemi, kontrollü ve sürekli salınım sağladığından iritasyon ve diğer yan etkilerin görülme
olasılığı oral salisilatlar ile tedavide görülen yan etkilerden çok daha düşüktür.
4.9. Doz aşımı ve tedavisi
Salisilat toksisitesi ile ilgili belirtiler, topikal salisilik asit preparatlarının çok geniş bir bölgeye
ve uzun süreyle uygulanmaları sonucunda, ilacın ciltten fazla miktarda emilmesine bağlı
olarak nadir de olsa ortaya çıkabilir. Bu belirtiler arasında baş dönmesi, işitme bozukluğu,
halsizlik, bulantı, kusma, ishal, bazı psişik değişiklikler sayılabilir. Bu durumda veya kazara
yutulması halinde, hemen doktora başvurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Antiakne preparatları
ATC Kodu: D01AE12
Salisilik asitin %0.5-2 konsantrasyonlarda mikrokomedonların oluşmasını azalttığı
kanıtlanmıştır. SALSİL® yeni komedonların (açık ve kapalı komedon) papüllerin ve
püstüllerin (acne pimples) oluşumunu önler.
SALSİL®’de Mikrosünger Sistemi kullanılmaktadır. Salisilik asit, çok sayıda polimer yapıda
küresel mikrosüngerlere yüklenmiştir. Jel cilde uygulandığında salisilik asit cilde kontrollü ve
sürekli olarak salıverilmeye başlar. Salisilik asidi cilde tamamen boşaltan mikrosüngerler
ciltteki yağları emerler. Bu özellikler ilacın etkinliğini ve etkinlik süresini arttırırken,
iritasyonu ve diğer yan etkileri minimalize eder. Ayrıca, ciltteki yağların emilerek ortamdan
uzaklaştırılması, yağ asidi oluşumunu önleyerek yeni akne lezyonlarının oluşmasını
engelleyeceğinden, profilaktik etki sağlanmaktadır.
5.2. Farmakokinetik özellikler
Genel özellikler
Emilim:
Uygulamadan sonra yaklaşık 5 saatte en yüksek plazma salisilat düzeylerine ulaşır.
Dağılım:
Salisilik asit yaklaşık %50-80 oranında serum albuminlerine bağlanır; dağılım hacmi 0.17
litre/kg'dır.
- 3 -Biyotransformasyon:
Salisilik asitin %80’i karaciğerde metabolize edilir. Metabolitleri salisilat glukuronid ve
salisilürik asittir.
Eliminasyon:
Uygulanan tek doz salisilatın % 95'i 24 saat içinde yan ürünler (glukuronidler ve salisilürik
asit) şeklinde idrarla atılır.
5.3. Klinik öncesi güvenlilik verileri
İnsanlarda kullanılan dozun 4-5 katı kadar yüksek dozda salisilik asit sıçanlara verildiğinde
teratojenik ve embriyosidal etki görülmüştür. Bu etkiler, insanlarda kullanılan dozun iki
katında gözlenmemiştir.
Klinik dışı çalışmalardaki etkiler, insanlarda kullanılabilecek en yüksek düzeyden daha fazla
oranda maruz kalındığında gözlemlenmiştir ve bu klinik kullanım açısından fazla önem
taşımamaktadır.
6. FARMASÖTİK ÖZELLİKLER
6.1. Yardımcı maddelerin listesi
Deionize Su
Allantoin
Aloe vera jel
Disodyum EDTA
PEG 32
Propilen Glikol
Laureth-4
Tween 80
Dimetikon
D-Pantenol
Trietanolamin
Germaben II
Sepijel 305
6.2.Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.3. Saklamaya yönelik özel tedbirler
25 °C’nin altındaki oda sıcaklığında saklayınız.
- 4 -Alev, ateş ve sıcaktan uzak tutulmalıdır.
6.4. Ambalajın niteliği ve içeriği
%60 HDPE ve % 40 LDPE içeren tüp
Ambalaj büyüklüğü: 60 g
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Embil İlaç Sanayii Ltd. Şti.
Maslak Mah. Sümer Sok. Ayazağa Ticaret Merkezi No:3/1 Şişli - İSTANBUL
Tel : 0212 365 93 30
Faks : 0212 286 96 41
E-posta : info@embil.net
8. RUHSAT NUMARASI:
187 / 44
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 21.05.1998
Ruhsat yenileme tarihi : 13.02.2006
10. KÜB’ÜN YENİLENME TARİHİ
- 5 -