 
  1 KULLANMA TALİMATI  
 
STOCRIN 600 mg film kaplı tablet   
Ağızdan alınır.  
 
• Etkin madde:  Her bir film kaplı tablette  600 mg efavirenz bulunur.  
• Yardımcı maddeler:  Tablet çekirdeği: Kroskarmel loz sodyum, mikrokristalin selüloz, sodyum 
laurilsülfat, hidroksipropilselüloz, laktoz monohidrat  (inek sütünden elde edilir) , magnezyum 
stearat; Film kaplama: hipromelloz (E464), titanyum dioksit (E171), makrogol 400, sarı demir 
oksit (E172), karnauba mumu.   
 
 
 
 
 
Bu Kullanma Talimatında:  
               
1. STOCRIN nedir ve ne için kullanılır?  
2. STOCRIN ’i kullanmadan önce dikkat edilmesi gerekenler  
3. STOCRIN  nasıl kullanılır?  
4. Olası yan etkiler nelerdir?  
5. STOCRIN ’in saklanması  
 
Başlıkları yer almaktadır.  
 
1. STOCRIN  nedir ve ne için kullanılır?  
 
STOCRIN 600 mg film kaplı tablet, bir tarafında “225” yazısı bulunan, kapsül şeklinde, koyu sarı 
renkte tabletlerdir.  
 
Efavirenz isimli etkin maddeyi içeren STOCRIN nükleozid olmayan ters transkriptaz inhibitörleri 
(NNRTİ’ler) adı verilen antiretroviral (virüs tedavisinde kullanılan ilaç grubu) ilaç sınıfına üyedir. 
STOCRIN, kandaki virüs miktarını düşürerek insan immün ye tmezlik virüsü  (HIV) enfeksiyonu 
ile savaşan bir antiretroviral  (virüs tedavisinde kullanılan ilaç grubu)  ilaçtır .  
 
Doktorunuz size STOCRIN ’i HIV enfeksiyonunuz  olduğu  için reçete  etmiştir.  Bu ilaç bağışıklık 
sisteminizi güçlendirecek ve HIV enfeksiyonuna bağlı hastalıkların gelişme riskini azaltacaktır. 
STOCRIN'in diğer antiretroviral (virüs tedavisinde kullanılan ilaç grubu) ilaçlarla birlikte alınması 
kanınızdaki virüs miktarını azaltır.  
 
 Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin  için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dokto runuza veya eczacınıza danışınız.  
• Bu ilaç kişisel olarak sizin  için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza  bu ilacı  
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
  2 2. STOCRIN ’i kullanmadan önce dikkat edilmesi gerekenler  
 
STOCRIN ’i aşağıdaki durumlarda  KULLANMAYINIZ  
Eğer:  
• Efavirenz veya STOCRIN'in içeriğindeki diğer herhangi bir  maddeye karşı (bkz. Yardımcı  
maddeler) alerjiniz varsa, doktorunuz a veya eczacınıza danışınız.  
• Şiddetli karaciğer hastalığınız varsa,  
• Kalp ritmi veya kalp atış hızındaki değişiklikler, yavaş kalp atışı veya ciddi kalp hastalığ ı gibi 
bir kalp rahatsızlığınız varsa  
• Ailenizin herhangi bir üyesi (anne, baba, büyükanne, büyük baba, erkek veya kız kardeş) kal p 
rahatsızlığı nedeniyle aniden ölmüş veya kalp problemleri ile doğmuşsa  
• Doktorunuz kanınızda potasyum veya magnezyum gib i elektrolitlerin yüksek veya düşük  
seviyelerde  olduğunu söylemiş se 
• Halihazırda aşağıdaki ilaçlardan herhangi birini kullanıyorsanız  (bkz. “Diğer ilaçlar ile  birlikte 
kullanımı ”) 
 
− Astemizol  veya terfenadin (alerji semptomlarının tedavisinde kullanılır) , 
− Bepridil (kalp hastalığının tedavisinde kullanılır),  
− Sisaprid  (mide yanmasının tedavisinde kullanılır) ,  
− Ergot alk aloidleri (örn. ergotamin, dihidroergotamin, ergon ovin ve metilergon ovin) (migren ve 
küme tipi baş ağrılarının tedavisinde kullanılır),  
− Midazolam veya triazolam  (uyumaya yardımcı olmak için kullanılır) ,  
− Pimozid , imipramin, amitriptilin ya da klomipramin  (belirli ruhsal hastalıkların tedavisinde 
kullanılır) ,  
− Sarı kantaron bitkisi (St. John's wort - Hypericum perforatum , Binbirdelik  otu) (depresyon ve 
anksiyete tedavisinde kullanılan bitkisel bir ürün).  
− Flekainid , metoprolol (düzensiz kalp ritmini tedavi etmek için kullanılır),  
− Bazı antibiyotikler (makrolidler, flurokinolonlar, imidazol),  
− Triazol antifungal ajanlar (flukonazol, itrakonazol)  
− Bazı antimala ryal tedaviler,  
− Metadon ( opiyat  bağımlılığın ı tedavi etmek için kullanılır)  
− Elbasvir/grazoprevir  alıyorsanız  (yetişkinlerde K ronik Hepatit C’yi tedavi etmek için kullanılır),  
 
STOCRIN’i kullanmayınız.  
 
Bu ilaçlardan herhangi birini alıyorsanız hemen doktorunuza söyleyiniz. Bu ilaçların 
STOCRIN ile birlikte alınması potansiyel olarak ciddi/hayatı tehdit edici yan etkiler yaratabilir  veya 
STOCRIN'in düzgü n çalışmasını engelleyebilir.  
  
STOCRIN ’i aşağıdaki durumlarda DİKKATLİ KULLANINIZ  
 
STOCRIN almadan önce doktorunuzla konuşunuz . 
 
• STOCRIN, HIV virüsüne karşı etki eden diğer ilaçlarla birlikte alınmalıdır.  Mevcut 
tedavinizin  virüsün çoğalmasını önlememesi nedeniyle STOCRIN’in başlatılması 
durum unda, daha önce almadığınız başka bir ilaç aynı anda başlatılmalıdır.  
 
 
  3 • Antiretroviral tedavi ile etkili viral  baskılanmanın  cinsel  yolla  bulaşma  riskini  önemli  
ölçüde azalttığı  kanıtlanmış  olsa  da,  artık  bir  risk  göz  ardı  edilemez.  Bulaşma yı  önlemek  
için  önlemler ulusal yönergelere uygun olarak alınmalıdır.  
 
• Endişelerinizi lütfen doktorunuzla görüşünüz. Bu ilaç, HIV enfeksiyonuna yönelik bir tedavi 
değildir; HIV hastalığıyla ilişkili hastalıklar ya da enfeksiyonlar geliştirmeye devam 
edebilirsiniz.   
 
• STOCRIN alırken doktorunuzun bakımı altında olmaya devam etmelisiniz.  
 
• Doktorunuza şunları bildiriniz:  
 
Eğer:  
- Zihinsel hastalık hikayeniz varsa  (Depresyon ya da madde ya da alkol istismarı dahil ) 
Kendinizi depresyonda hissediyorsanız, intihar düşünceleriniz veya tuhaf 
düşünceleriniz varsa, derhal doktorunuza bildirin iz (bölüm 4, Olası yan etkiler 
nelerdir ? bölümüne bakınız.)  
 
- Konvülsiyon (nöbet , tutarık ) hikayeniz  varsa  ya da karbamazepin, fenobarbital ve 
fenitoin gibi bir antikonvülsan  ilaç (nöbetlerin tedavisinde kullanılan ilaç grubu) ile 
tedavi ediliyorsanız.  Bu ilaçlardan herhangi birini alıyorsanız, STOCRIN alırken 
etkilenmediğinden emin olmak için doktorunuzun antikonvülsan ilacının (nöbetlerin 
tedavisinde kullanılan ilaç grubu) düzeyini kontrol etmesi gerekebilir.  Doktorunuz, size 
farklı bir antikonvülsan (nöbetlerin tedavisinde kullanılan ilaç grubu) verebilir.  
 
- Aktif kronik hepatit dahil, karaciğer hastalığı hika yeniz varsa.   Kronik hepatit B 
veya C’si olan ve antiretroviral (virüs tedavisinde kullanılan ilaç grubu) ajanların 
kombinasyonuyla tedavi edilen hastalarda, şiddetli ve potansiyel olarak yaşamı tehdit 
edici karaciğer sorunlarına ilişkin daha yüksek bir risk görülmektedir. Doktorunuz, 
karaciğerinizin ne kadar iyi çalıştığını kontrol  etmek için kan testleri yapabilir ya  da 
sizi başka bir ilaca geçirebilir. Şiddetli karaciğer hastalığınız varsa STOCRIN  
almayınız  (Bölüm  2, STOCRIN ’i aşağıdaki durumlarda  KULLANMAYINIZ  
bölümüne bakınız.)  
 
- QT aralığının uzaması denilen anormal elektrik sinyali gibi bir kalp rahatsızlığınız 
varsa  
 
• STOCRIN almaya başladığınızda şunlara dikkat ediniz:  
 
- Baş dönmesi, uyumada güçlük, uyku hali , konsantre olmada güçlük veya anormal 
rüya gibi belirtiler.  Bu yan etkiler, tedavinin ilk 1 . ya da 2 . gününde başlayabilir ve 
genelde ilk 2 ila 4 haftada geçer.  
 
- Zihin karışıklığı, yavaş düşünceler ve bedensel  hareket ler ve sanrılar (yanlış 
inançlar) veya halüsinasyonlar (başkalarının görmediği veya duymadığı şeyleri 
görme veya duyma)  gibi belirtiler . Bu yan etkiler STOCRIN tedavisine başladıktan 
aylar ila yıllar sonra ortaya çıkabilir. Herhangi bir belirti fark ederseniz , lütfen 
doktorunuzu bilgilendiriniz.  
 
 
  4 - Her tür deri döküntüsü belirtisi.  Ateş veya içi suyla dolu kabartıların eşlik ettiği 
şiddetli döküntüye dair herhangi bir belirti görürseniz, STOCRIN almayı bırakın ız ve 
durumu hemen doktorunuza bildirin iz. Başka bir NNRTI alırken döküntü 
geçirdiyseniz, STOCRIN ile döküntü geçirme riskiniz daha yüksek olabilir.  
 
- Her tür enflamasyon  (iltihaplanma)  ya da enfeksiyon (bakteriyel hastalık) 
belirtisi. İlerlemiş HIV enfeksiyonu (AIDS) ve fırsatçı enfeksiyon hikayesi olan bazı 
hastalarda, önceki enfeksiyonlardan kaynaklanan iltihap belirti ve bulguları , anti-HIV 
tedavisi başlatıldıktan kısa bir süre sonra ortaya çıkabilir. Bu belirtilerin , vücudun 
bağışıklık cevabındaki iyileşmeden kaynaklandığı ve bunun, vücudun belirgin bulgular  
olmadan var olabilen enfeksiyonlarla mücadele etmesini sağladığı düşünülmektedir. 
Herhangi bir enfeksiyon belirti ve ya bulgusunu  fark ederseniz, lütfen derhal 
doktorunuza bildirin iz. 
 
Fırsatçı enfeksiyonlara ek olarak, HIV enfeksiyonunuzun tedavisi  için ilaçlar almaya 
başlamanızdan sonra otoimmün bozukluklar ( bağışıklık sistemi sağlıklı vücut 
dokularına saldırdığı zaman meydana gelen bir durum ) da ortaya çıkabilir. Otoimmün 
bozukluklar tedaviye başladıktan birkaç ay sonra ortaya çıkabilir . Herhangi bir 
enfeksiyon belirtisi veya kas güçsüzlüğü, ellerde ve ayaklarda başlayıp vücudun üst 
taraflarına yayılan güçsüzlük, çarpıntı, titreme veya hiperaktivite gibi başka belirtiler  
fark ederseniz lütfen gerekli tedaviyi almak için doktorunuzu bilgile ndiriniz.   
 
- Kemik sorunları. Antiretroviral (virüs tedavisinde kullanılan ilaç grubu) kombinasyon 
tedavisi alan bazı hastalar, osteonekroz olarak adlandırılan bir kemik hastalığı 
geliştirebilir (kemiğe kan akışındaki kayıp nedeniyle kemik dokusunun ölümü) . 
Diğerlerinin yanı sıra antiretroviral (virüs tedavisinde kullanılan ilaç grubu) 
kombinasyon tedavisinin süresi, kortikosteroid  (iltihap baskılayıcı ilaç ) kullanımı, 
alkol tüketimi, şiddetli bağışıklık sistemi baskılayıcı lar ve daha yüksek vücut kütle 
indeksi bu hastalığı geliştirmek için pek çok risk faktöründen bazıları olabilir.  
Osteonekrozun (kemik dokusunun ölümü) belirtileri eklem tutukluğu , acılar ve ağrılar 
(özellikle kalça, diz ve omuzda) ve hareket güçlüğüdür. Bu belirtilerden  herhangi birini 
fark ederseniz, lütfen doktorunuza bildirin iz. 
 
- Vücut yağındaki değişiklikler. HIV-1 ilacı alan kişilerde vücut yağında değişiklikler 
olabilir. Bu değişiklikler sırtın üst kısmında ve boyunda (bufalo hörgücü), memede ve 
vücudunuzun ana bölümünde (gövdede) artan yağ miktarını içerebilir. Bacaklarda, 
kollarda ve yüzde yağ kaybı da olab ilir. Bu durumların nedeni ve sağlığa uzun vadeli 
etkileri bilinmemektedir.  
 
- Kan yağları  ve şeker i: HIV tedavisi sırasında kiloda ve kan yağları  ve şeker  
seviyelerinde artış olabilir.  Bu kısmen , iyileştirilmiş sağlık ve yaşam tarzıyla  ve kan 
yağları  için ise bazen HIV ilaçlarının kendisiyle bağlantılıdır. Doktorunuz bu 
değişiklikleri test edecek tir. 
 
Çocuklar ve ergenler  
STOCRIN 3 yaşın altındaki ve 13 kg’nin altındaki çocuklarda kullanımı önerilmez çünkü bu 
hastalarda yeterli çalışma yapılmamıştır. P iyasada mevcudiyetine göre 3 yaşın üzerindeki 
çocuklarda kiloya göre doz sınırlamaları vardır (bkz. Bölüm 3. STOCRIN nasıl k ullanılır? Değişik  
yaş grupları: Çocuklar da ve ergenlerde kullanım ı) 
 
 
  5 Bu uyarılar geçmişteki herhangi bir dönemde dahi olsa sizin icin geçerliyse lütfen doktorunuza 
danışınız.  
 
STOCRIN ’in yiyecek ve içecek ile kullanılması  
STOCRIN'i  aç karnına almak, iste nmeyen etkilerin oluşumunu azaltabilir .  
STOCRIN kullanımı sırasında greyfurt tüketiminden kaçınılmalıdır.   
 
Hamilelik  
İlacı kullanmadan önce doktorunuza veya eczacınıza danışınız.  
 
STOCRIN hamilelik döneminde kullanılmamalıdır. Kadınlar STOCRIN tedavisi sırasında  ve 
tedaviden sonraki 12 hafta boyunca hamile  kalmamalıdır . Emin olmak için doktorunuz STOCRIN 
tedavisine başlamadan önce hamilelik  testi yapmanızı isteyebilir.  
 
Eğer STOCRI N kullanımı sırasında hamile  kalabilme ihtimaliniz varsa  güvenilir bir bariyer li 
kontrasepsiyon ( kondom (prezervatif) gibi) yöntemi  ile birlikte ağızdan alınan tabletler ve diğer 
hormonal kontraseptifler (hormonal doğum kontrol yöntemi ) [örneğin implantlar  (cilt altına 
yerleştirilen bir doğum kontrol ilacı) , enjeksiyon  (iğne, kalçaya veya damar içine yapılan iğne )] gibi 
diğer kontrasepsiyon (doğum kontrol) yöntemleri kullanmalısınız. Tedavi bittikten sonra efavirenz 
bir süre daha kanınızda  kalabilir.  Bu nedenle STOCRIN tedavisini bıraktıktan 12 hafta sonrasına 
kadar yukarıda belirtilen hamilelik  önleyici yöntemleri kullanmaya devam etmelisiniz.  
 
Eğer hamile  iseniz veya hamile  kalmayı planlıyorsanız hemen doktorunuza bilgi veriniz.  Eğer 
hamileyseniz , sadece siz ve doktorunuz açık bir şekilde gerekli olduğuna karar verirseniz STOCRIN 
tedavisi almalısınız . Herhangi bir ilaç almadan önce doktorunuza veya eczacınıza sorunuz.  
 
Hamilelik  döneminde efavirenz, emtrisitabin ve tenofovir içeren bir kombine ilaç  ile tedavi edilen 
annelerin çocuklarında ve doğmamış hayvan yavrularında ciddi doğumsal kusurları görülmüştür. 
Eğer hamilelik  döneminde S TOCRIN veya efavirenz, emtrisitabin ve tenofovir içeren bir kombine 
ilaç aldıysanız doktorunuz çocuğunuzun gelişimini izleyebilmek için düzenli kan testleri ve diğer 
tanısal testler yaptırmanızı isteyebilir .  
 
Üreme yeteneği/Fertilite  
İnsan verisi mevcut d eğildir.  
 
Tedaviniz sırasında hamile  olduğunuzu fark ederseniz hemen doktorunuza veya eczacınıza danışınız.  
 
Emzirme    
İlacı kullanmadan önce doktorunuza veya eczacınıza danışınız.  
 
HIV enfeksiyonu anne sütüyle bebeğe geçebileceğinden dolayı, HIV  ile  yaşayan  kadınların  HIV’in  
bulaşmasını  önlemek  için  hiçbir  koşulda  bebeklerini emzirmemesi tavsiye edilir . 
 
Emziriyorsanız veya emzirmeyi düşünüyorsanız, bunu mümkün olan en kısa sürede doktorunuzla 
konuşunuz.  
 
Emzirilen bebeklerde hem HIV bulaşma hem de istenmeyen etkiler  potansiyeli nedeniyle, HIV ile 
yaşayan kadınlar ın emzirmemeleri tavsiye edilir . 
 
Araç ve makine kullanımı  
 
  6 STOCRIN tedavisi sırasında baş dönmesi, konsantrasyon bozukluğu  ve uyku hali bildirilmiştir . Bu 
etkilerden herhangi birini deneyimlediyseniz, araç ve ya makine kullanmayınız.  
 
STOCRIN ’in içeriğinde bulunan bazı yardımcı maddeler hakkında ön emli bilgiler  
Her bir tablet 249 ,6 mg laktoz içerir. Eğer daha önceden doktorunuz tarafından bazı  şekerlere karşı 
intoleransınız  (dayanıksızlık, tahammülsüzlük)  olduğu söylenmişse bu tıbbi ürünü almadan önce 
doktorunuzla temasa geçiniz.  Bu bozuklukları ol an kişiler laktoz içermeyen STOCRIN oral 
solüsyonunu kullanabilirler.  
 
Bu tıbbi ürün her 600 mg ’lık dozunda 1 mmol (23 mg)’den daha az sodyum içerir; yani esasında 
“sodyum içermez”.  
 
Diğer ilaçlar ile birlikte kullanımı  
STOCRIN’i belirli ilaçlarla almamalısınız.  Bunlar, bölüm 2'nin başında, STOCRIN ’i aşağıdaki 
durumlarda  KULLANMAYINIZ  başlığının altında listelenmiştir. Bunlar, ciddi etkileşimlere yol 
açabilen bir bitkisel tedaviyi (St.  John’s wort [Sarı Kantaron]) ve yaygın olarak kullanılan bazı 
ilaçları içermektedir . 
 
Reçetesiz alınan ilaçlar dahil, almakta olduğunuz veya yakın tarihte aldığınız diğer ilaçlar ve bitkisel 
tedaviler hakkında lütfen  doktorunuzu , eczacınızı  veya hemşirenizi  bilgilendiriniz . 
 
STOCRIN, Ginkgo biloba  ekstraktları gibi bitkisel preparatlar dahi l olmak üzere diğer ilaçlarla 
etkileşime girebilir. Sonuç olarak, kanınızdaki STOCRIN veya diğer ilaçların miktarları 
etkilenebilir. Bu, ilaçların düzgün şekilde etki etmesini önleyebilir ya da herhangi bir yan etkiyi 
kötüleştirebilir. Bazı durumlarda, dok torunuzun dozunuzu ayarlaması ya da kan düzeylerinizi 
kontrol etmesi gerekebilir. Aşağıdakilerden herhangi birini alıyorsanız, bunu doktorunuza 
bildirmeniz önemlidir.  
 
• HIV enfeksiyonu için kullanılan diğer ilaçlar:  
- Proteaz inhibitörleri: darunavir, indinavir, lopinavir/ritonavir, ritonavir, ritonavirle 
güçlendirilmiş atazanavir, sakinavir veya fosamprenavir/sakinavir. Doktorunuz, size 
alternatif bir ilaç vermeyi ya da proteaz inhibitörlerinin dozunu değiştirmeyi düşünebilir.  
- Maravirok  
- Efavirenz, emtrisitabin ve tenofovir içeren bir kombinasyon ilacı. STOCRIN’in etkin 
bileşeni olan efavirenzi içerdiği için efavirenz, emtrisitabin ve tenofovir kombinasyon ilacı 
ile STOCRIN birlikte alınmamalıdır.  
 
• Hepatit C virüsü enfeksiyonunun tedavisinde kullanılan ilaçlar:  
-  Boseprevir, telaprevir , simeprevir , sofosbuvir/ velpatasvir , gle kaprevir/pibrentasvir  ve 
sofosbuvir/velpatasvir/voxilaprevir  
 
• Tüberküloz ve AIDS ile ilişkili mycobacterium avium kompleksi dahil, bakteriyel 
enfeksiyonları tedavi etmek için kullanılan ilaçlar:   
-  Klaritromisin, rifabutin, rifampisin. Doktorunuz, dozunu değiştirmeyi ya da size alternatif  
bir antibiyotik vermeyi düşünebilir.  
 
 
  7 • Mantar enfeksiyonları tedavi etmek için kullanılan ilaçlar  (antifungaller) : 
- Vorikonazol. STOCRIN, kanınızdaki vorikonazol miktarını azaltabilir ve vorikonazol,  
kanınızdaki STOCRIN miktarını artırabilir. Bu iki ilacı birlikte alırsanız, vorikonazolün dozu 
artırılmalı ve efavirenzin dozu azaltılmalıdır. Önce dokto runuza danışmalısınız . 
- İtrakonazol. STOCRIN kanınızdaki itrakonazol miktarını azaltabilir.  
- Posakonazol . STOCRIN kanınızdaki posakonazol miktarını azaltabilir.  
 
• Sıtma tedavisinde kullanılan ilaçlar:  
- Artemeter/lumefantrin: STOCRIN kanınızdaki artemeter/lumefantrin miktarını azaltabilir.  
- Atovakon/proguanil: STOCRIN kanınızdaki atovakon/proguanil miktarını azaltabilir.  
 
• Konvülsiyonları/nöbetleri tedavi etmek için kullanılan ilaçlar (antikonvül sanlar):  
Karbamazepin, fenitoin, fenobarbital. STOCRIN, kanınızdaki antikonvülsan  (nöbetlerin 
tedavisinde kullanılan ilaç grubu)  miktarını azaltabilir ya da artırabilir. Karbamazepin, 
STOCRIN’in etki etme olasılığını azaltabilir. Doktorunuzun, s ize farklı bir antikonvülsan  
(nöbetlerin tedavisinde kullanılan ilaç grubu)  vermeyi düşünmesi gerekebilir.  
 
• Kandaki yağ ları düşürmek için kullanılan ilaçlar (statin ler olarak da adlandırılır):  
Atorvastatin, pravastatin, simvastatin. STOCRIN kanınızdaki statin lerin miktarını azaltabilir. 
Doktorunuz, kolesterol düzeylerinizi kontrol edecek ve gerekirse statin dozunuzu değiştirmeyi 
düşünecektir.  
 
• Metadon (opiat bağımlılığını tedavi etmek için ku llanılan bir ilaç): Doktorunuz alternatif 
tedavi ön erebilir.   
 
• Sertralin (depresyonu tedavi etmek için kullanılan bir ilaç): Doktorunuzun sertralin dozunuzu 
değiştirmesi gerekebilir.  
 
• Bupropion  (depresyon tedavisinde veya sigaranın bırakılmasına yardımcı olmak için 
kullanılan bir ilaç): Doktorunuzun bupro pion dozunuzu ayarlaması gerekebilir.  
 
• Diltiazem veya benzer ilaçlar ( yüksek kan basıncı ya da kalp problemleri için kullanılır; 
kalsiyum kanal blokerleri olarak adlandırıl ır): STOCRIN almaya başladığınızda, 
doktorunuzun, kalsiyum kanal blokeri dozunuzu ayarlaması gerekebilir.  
 
• Siklosporin, sirolimus veya takrolimus gibi immünosüpresanlar (organ nakli reddini 
önlemek için kullanılan ilaçlar):  STOCRIN almaya başladığınızda veya almayı kestiğinizde, 
doktorunuz immünosüpresanın plazma düzeylerini yakından izleyecektir ve dozunu 
ayarlaması gerekebilir.  
 
• Doğum kontrol hapları, enjekte edilen kontraseptif ya da kontraseptif implant gibi 
hormonal kontraseptif:  Ayrıca, güvenilir bir bar iyerli doğum kontrol yöntemi de 
kullanmalısınız (Bkz. Hamilelik  ve Emzirme). STOCRIN, hormonal kontraseptiflerin etki 
etme olasılığını azaltabilir. STOCRIN tedavisinin , kontraseptifin başarısız olmasına yol açtığı 
belirlenmemesine karşın , STOCRIN alan kadı nlarda kontraseptif implant kullanırken 
hamilelik  meydana gelmiştir.  
 
• Varfarin veya asenokumarol  (kanın pıhtılaşmasını azaltmak için kullanılan ilaç lar): 
Doktorunuzun varfarin veya asenokumarol dozunuzu ayarlaması gerekebilir.  
 
  8  
• Ginkgo biloba  ekstraktları  (bitkisel ilaçlar)  
 
• Kalp ritmini etkileyen ilaçlar:  
- Flekainid  veya metoprolol gibi ritim problemlerini tedavi etmek için kullanılan ilaçlar . 
- İmipramin, amitriptilin veya klomipramin gibi depresyonu tedavi etmek için kullanılan 
ilaçlar . 
- Makrolidler, flurokinolonlar veya imidazol  türlerini içeren antibiyotikler . 
 
• Metamizol  (ağrı ve ateşi tedavi etmek için kullanılan b ir ilaç). 
 
• Prazikuantel (parazitik solucan enfeksiyonlarını tedavi etmek için kullanılan bir ilaç).  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. STOCRIN nasıl kullanılır ?  
 
Uygun kullanım ve doz/uygulama sıklığı için tali matlar:  
• STOCRIN ağızdan kullanım içindir. STOCRIN'in aç karnına ve  tercihen gece  yatmadan 
önce alınması önerilir. Bu, baş dönmesi ve uyku hali gibi yan etkileri daha az rahatsız edici  
hale getirebilir. Aç karnına terimi  yemeklerden 1 saat öncesi veya yeme k yedikten 2 saat 
sonrası olarak tanımlanır.  
• Erişkinler için doz, günde bir kez 600 mg'dır.  
• Belirli ilaçları kullanıyorsanız STOCRIN'in dozunun artırılması veya azaltılması gerekebilir 
(bkz. Diğer ilaçlarla birlikte kullanımı).  
• STOCRIN her gün kullanılmalı dır. 
• STOCRIN HIV tedavisi için asla tek başına kullanılmamalıdır. STOCRIN her zaman diğer 
anti-HIV ilaçlarıyla birlikte alınmalıdır.  
• Tabletin  su ile birlikte kırılmadan kullanılması önerilmektedir.  
 
Uygulama yolu ve metodu:   
STOCRIN'i her zaman doktorunuzun veya eczacınızın size söylediği şekilde alınız. Tabletin bütün 
olarak su ile yutulması önerilir. Emin değilseniz doktorunuza veya eczacınıza danışınız.  Doktorunuz 
size doğru dozaj için talimatları verecektir.  
 
Değişik yaş g rupları:  
Çocuklarda ve ergenlerde kullanım ı:  
Vücut ağırlığı 40 kg veya daha fazla olan çocuklar için doz günde bir kez 600 mg’dır.  
Sadece 600 mg tabletlerin p iyasada  olması sebebiyle, bu ilaç 3 yaş ve üzerindeki ve 40 kg’ın 
üzerindeki çocuklara kullanıla bilir. Tek mevcut dozun 600 mg olması sebebiyle,  40 kg’ın altındaki 
çocuklarda kullanılamaz.  
 
Yaşlılarda kullanım ı:  
Yaşlı hastalarda genç hastalar ile farklı yanıt alınıp alınmadığına dair yapılan klinik çalışmada 
yetersiz sayıda hasta değerlendirilmiştir.  
 
Özel kullanım durumları  
Böbrek yetmezliği  
 
  9 Şiddetli böbrek yetmezliğiniz varsa doktorunuz tarafından yakın izlem altında kullanabilirsiniz.  
 
Karaciğer yetmezliği  
Hafif derecede karaciğer rahatsızlığı olanların normal STOCRIN dozu alması önerilir.  Şiddetli 
karaciğer hastalığınız varsa STOCRIN kullanmamalısınız.  
 
Eğer STOCRIN ’ın etkisinin çok güçlü veya zayıf olduğuna dair bir izleniminiz var ise doktorunuz 
veya ec zacınız ile konuşunuz.  
 
Kullanmanız gerekenden daha fazla STOCRIN  kullandıysanız:   
STOCRIN’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  Ne aldığınızı kolayca tarif edebilmeniz için ilaç kutusunu  yanınızda bulundurun uz. 
Yanlışlıkla günde iki kez 600 mg alan bazı hastalarda sinir sistemi semptomlarında artış 
gözlenmiştir. Bir hastada istemsiz kas kasılmaları (sıkma) yaşan mıştır . 
 
Lütfen ilacın ambalajını veya kullanma talimatını da yanınıza almayı unutmayınız, böylece ne 
aldığınızı kolayca tarif edebilirsiniz.  
 
STOCRIN ’i kullanmayı unutursanız:  
Alacağınız dozu atlamamaya çalışınız. Eğer bir dozu unutursanız hatırlar hatırlamaz alınız, ancak  
unuttuğunuz bir dozu yerine koymak için iki doz almayınız . İlacınızı almak için en uygun zamanı 
planlamada yardıma ihtiyacınız olursa doktorunuz veya eczacınıza sorunuz.  
 
Unutulan dozları dengelemek için çift doz almayınız.  
 
STOCRIN ile tedavi sonlandırıldığında ki oluşabilecek etkiler  
Elinizdeki STOCRIN  stoğu  bitmek üzereyse doktorunuz veya eczacınızdan tekrar isteyiniz. Bu çok 
önemlidir, çünkü ilacı  almaya kısa bir süre için bile ara verecek olsanız, virüs tekrar artmaya devam 
edecek ve bu sefer tedavi edilmesi daha zor olacaktır.  
 
Bu ilacın ku llanımı için daha fazla bilgiye ihtiyaç duyarsanız doktorunuza veya eczacınıza danışınız.  
 
4. Olası yan etkiler nelerdir ?  
  
Tüm ilaçlar gibi bu ilaç da yan etkilere neden olabilir, fakat bunlar herkeste görü lmeyebilir. HIV 
enfeksiyonu tedavi edilirken, is tenmeyen  etkilerden bazılarının STOCRIN’den mi, aynı anda 
aldığınız diğer ilaçlardan mı yoksa HIV hastalığının kendisinden mi kaynaklandığını anlamak her  
zaman mümkün olmamaktadır.  
 
HIV tedavisi esnasında  kiloda ve kan yağlarında ve şeker  seviyelerinde artış olabilir. Bu durum 
kısmen düzelen sağlık ve hayat tarzı  ile ilişkili olabilir. Kan yağlarında artış HIV ilaçlarının kendileri 
ile ilişkilidir. Doktorunuz bu değişiklikler için test yapacaktır.  
 
STOCRIN ve birlikte alınan diğer anti -HIV ilaçlarıyla tedavilerde bildirilen en belirgin yan etkiler 
deri döküntüsü ve sinir sistemi belirtileridir.  
 
Eğer deri döküntünüz varsa doktorunuza danışmanız gerekir çünkü bazı deri döküntüleri ciddi 
olabilir. Ancak pek çok durumda deri döküntüsü kendili ğinden geçer ve STOCRIN tedavisinde 
herhangi bir değişiklik yapılmasına gerek duyulmaz. STOCRIN ile tedavi edilen çocuklarda, 
yetişkinlere göre deri döküntüsü daha yaygın görülür.  
 
  10  
Sinir sistemi belirtileri tedavinin ilk başlangıcında ortaya çıkmaya meyil lidir fakat genellikle ilk 
birkaç hafta içerisinde son bulur. Bir çalışmada sinir sistemi belirtileri genellikle bir dozun alımından 
sonra ilk 1 -3 saat içerisinde ortaya çıkmıştır. Eğer etkilendiyseniz doktorunuz size STOCRIN'i gece 
yatmadan önce ve aç kar nına almanızı önerebilir . Bazı hastalarda ruh haline etki eden ve zihin 
açıklığıyla düşünebilmeyi etkileyen daha ciddi belirtiler ortaya çıkabilir. Bazı hastalar intihar 
etmiştir. Bu problemler önceden ruhsal hastalıkları olan kişilerde daha sık görülür. Ek olarak, bazı 
sinir sistemi semptomları (örn. zihin  karışıklığı, yavaş düşünceler ve bedensel  hareketler ve sanrılar 
[yanlış inançlar] veya halüsinasyonlar [başkalarının görmediği veya duymadığı şeyleri görme veya 
duyma]) STOCRIN tedavisine başladıktan ay lar ila yıllar sonra ortaya çıkabilir. STOCRIN alırken 
bu tür belirtiler veya herhangi bir yan etki yaşarsanız derhal doktorunuza başvurunuz.   
 
Aşağıdaki terimler yan etkilerin ne sıklıkta görüldüğünü açıklamaktadır:  
Çok yaygın: 10 hastanın en az birinde görülebilir.  
Yaygın: 10 hasta nın birinden az fakat  100 hastanın birinden fazla  görülebilir.  
Yaygın olmayan: 100 hastanın birinden az fakat 1.000 hasta nın birinden  fazla  görülebilir.  
Seyrek: 1.000 hastanın birinden az fakat 10.000 hasta nın birinden fazla  görülebilir.  
Çok seyrek: 10.000 hasta nın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Asşağıdakilerden biri olursa, ST OCRIN' i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne ba şvurunuz:  
 
Bunlar yaygın olmayan çok ciddi yan etkilerdir:  
- Şiddetli deri reaksiyonlarına (eritema multiforme, Stevens -Johnson sendromu) yol açabilen 
alerjik reaksiyon (aşırı duyarlılık) (ağız, burun, göz ve diğer mukozal zarlarda kabarcıklar ile 
ilişkili olabilir, cildin etkilenen bölgesinin kangrenleşmesine ve ölüme yol açabilir)  
 
Eğer bunlardan biri sizde mevcut ise, sizin STOCRIN'e karsı ciddi alerjiniz var demektir. Acil t ıbbi 
müdahaleye veya hastaneye yatırılmanıza gerek olabilir.  
 
Aşağıdaki yan etkilerden herhangi birini fark ederseniz doktorunuza söyleyiniz:  
 
Çok yaygın  
- Deri döküntüsü  
 
Yaygın  
- Anormal rüyalar, konsantrasyon güçlüğü, baş dönmesi, baş ağrısı, uyumada güçlük, uyku hali , 
koordinasyon ve ya denge bozukluğu  ile ilgili problemler  
- Karın ağrısı, ishal, kusacakmış gibi olmak (mide bulantısı), kusma  
- Kaşıntı  
- Yorgunluk  
- Kaygılı olma, depresyon hissi  
 
Testler aşağıdakileri gösterebilir:  
- Kanda karaciğer enzimlerinin düzeylerinde yükselme  
- Kanda trigliseridlerin (yağ asitleri) düzeylerinde yükselme  
  
Yaygın olmayan  
- Sinirlilik, unutkanlık, zihin karışıklığı, kriz ( nöbet ), anormal düşünceler  
 
  11 - Bulanık görme  
- Baş dönme si ya da devrilme hissi (vertigo)  
- Karında (mide ) pankreas iltiha bından  kaynaklanan ağrı  
- Karaciğer iltihabından  kaynaklanan karın (mide) ağrısı ya da deri veya gözlerde sararma, 
kaşıntı  
- Erkeklerde meme büyümesi  
- Öfkeli davranış, duygudurumun etkilenmesi, gerçekte var olmayan şeyler görme veya duyma 
(halüsinasyonlar), mani (aşırı aktivite dönemleri ile karakterize zihinsel durum , coşku veya 
sinirlilik ), paranoya  (kötülük görme sanrısı  ile karak terize  ruhsal bir durum) , intihar 
düşünceleri , katatoni (hastanın periyodik olarak hareketsiz hale geldiği ve bir süre boyunca 
konuşmadığı durum)  
- Kulakta ıslık, çınlama ya da diğer sürekli sesler  
- Tremor (titreme)  
- Flushing  (yüz kızarıklığı ile sıcak hissetme ) 
 
Testler aşağıdakileri gösterebilir:  
- Kanda kolesterol düzeylerinin artışı  
 
Seyrek  
- Güneş ışığına reaksiyondan kaynaklanan kaşıntılı döküntü  
- Efavirenz ile birlikte bazı vakalarda ölüme veya karaciğer nakline yol açan karaciğer 
yetmezliği ortaya çıkmıştır. Vakaların çoğu, önceden karaciğer hastalığı olan hastalarda ortaya 
çıkmıştır, fakat mevcut herhangi bir karaciğer hastalığı olmayan hastalar a ait birkaç rapor 
mevcuttur.  
-    Halüsinasyonlar ile ilişkilendir ilemeyen açıklanmayan net ve ya mantıklı  düşünmenin güç  olduğu 
duygular    
-        İntihar  
 
Bilinmiyor  
- Ensefalopati (örneğin zihin  karışıklığı, yavaş düşünceler ve bedensel  hareket ler) 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna  tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezine (TÜFAM) 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.    
 
5. STOCRIN ’in sakla nması   
 
STOCRIN 'i çocukların göremeyeceği, erişemeyeceği yerlerde ve ambalajın da saklayınız.  
 
25°C altındaki oda sıcaklı ğında saklayınız . 
 
Son kullanma tarihiyle uyumlu olarak kullanınız.  
 
 
  12 Ambalajındaki son kullanma tarihinden sonra STOCRIN ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi:   Merck Sharp Dohme İlaçları Ltd. Şti.  
Levent  – İstanbul  
 
Üretim yeri:                  Zhejiang Huahai Pharmaceutical Co. Ltd.  
                                Xunqiao Linhai, Zhejiang, Çin  
 
Bu kullanma talimatı gg/aa/yyyy tarihinde onaylanmıştır.  
