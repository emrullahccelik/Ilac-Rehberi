KISA ÜRÜN BİLGİSİ
1. BEŞERİ TIBBİ ÜRÜNÜN ADI
EDASFİN %0,05 göz damlası, çözelti
2. KALİTATİF VE KANTİTATİF BİLEŞİM
Etkin madde:
Her bir mL çözelti;
Emedastin difumarat………………….0,884 mg (0,5 mg emedastine eşdeğer olarak)
Yardımcı madde(ler):
Sodyum klorür………………………6,8 mg/mL
Benzalkonyum klorür…....................0,1 mg/mL
Sodyum hidroksit…………………...y.m.
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
Mevsimsel alerjik konjunktivitin semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Emedastin 6 haftadan uzun klinik çalışmalarda denenmemiştir.
Doz, etkilenen gözlere günde iki kez bir damladır.
Diğer oftalmik ilaçlarla beraber kullanıldığında, ürünlerin uygulamaları arasında 10 dakikalık
bir süre bırakılmalıdır. Göz pomadları en son uygulanmalıdır.
Uygulama şekli:
Oküler kullanım içindir.
1Damlalık ucunun ve çözeltinin kontaminasyonunu önlemek için, damlalığın ucunun göz
kapaklarına, çevresindeki bölgelere ve diğer yüzeylere değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Emedastin böbrek/karaciğer yetmezliği olan hastalarda çalışılmamıştır, dolayısıyla bu
popülasyonda önerilmemektedir.
Pediyatrik popülasyon:
EDASFİN, çocuk hastalarda (3 yaş ve üzeri) erişkinlerdeki aynı pozolojiyle kullanılabilir.
Geriyatrik popülasyon:
Emedastin, 65 yaş ve üzerindeki hastalarda denenmemiştir ve dolayısıyla bu popülasyonda
kullanımı önerilmemektedir.
4.3. Kontrendikasyonlar
Bileşimindeki maddelerden herhangi birine karşı aşırı duyarlılığı olanlarda kullanılmamalıdır.
4.4. Özel kullanım uyarıları ve önlemleri
Emedastin ile bağlantılı korneal infiltratlar bildirilmiştir. Korneal infiltrat durumunda ürün
kesilmelidir ve uygun tedavi başlatılmalıdır.
Oftalmik ürünlerde yaygın olarak kullanılan koruyucu benzalkonyum klorürün punktat
keratopatiye ve/veya toksik ülseratif keratopatiye neden olduğu bildirilmiştir. EDASFİN
benzalkonyum klorür içerdiğinden, sık veya uzun süreli kullanımı halinde yakın takip
gereklidir.
İçerdiği benzalkonyum klorür sebebiyle gözde iritasyona sebebiyet verebilir. Yumuşak
kontakt lenslerin renklerinin bozulmasına neden olduğu bilinmektedir. Yumuşak kontakt
lenslerle temasından kaçınınız. Uygulamadan önce kontakt lensi çıkarınız ve lensi takmak için
en azından 15 dakika bekleyiniz.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir.
2Özel popülasyonlara ilişkin ek bilgiler
Veri yoktur.
Pediyatrik popülasyon
Çocuklar üzerinde özel bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Emedastinin doğum kontrol yöntemlerine etkisi bilinmemektedir.
EDASFİN gerekli olmadıkça çocuk doğurma potansiyeli bulunan kadınlarda
kullanılmamalıdır.
Gebelik dönemi
Emedastinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (Bölüm 5.3’e
bakınız). İnsanlara yönelik potansiyel risk bilinmemektedir.
EDASFİN gerekli olmadıkça gebelik döneminde kullanılmamalıdır.
Laktasyon dönemi
Oral uygulamadan sonra sıçanlarda emedastin süte geçmiştir. İnsanlarda topikal uygulamadan
sonra anne sütünde saptanabilir miktarlarda yeterli sistemik dolaşıma geçip geçmediği
bilinmemektedir. EDASFİN emzirme döneminde uygulanırsa dikkatli olunmalıdır.
Üreme yeteneği/Fertilite
Hayvanlar üzerinde yapılan çalışmalar herhangi bir olumsuz fertilite bulgusu göstermemiştir
(Bkz. Bölüm 5.3). İnsanlarda üreme yeteneği üzerindeki etkisi bilinmemektedir.
4.7. Araç ve makine kullanımı üzerindeki etkiler
EDASFİN’in araç ve makine kullanma yeteneği üzerine hiç etkisi yoktur veya ihmal edilebilir
bir etkisi vardır, ancak diğer oküler ilaçlarla olduğu gibi, damlatma sırasında geçici görme
3bulanıklığı veya başka görme rahatsızlıkları ortaya çıkarsa, hasta araç veya herhangi bir
makine kullanmadan önce görme netleşinceye kadar beklemelidir.
4.8. İstenmeyen etkiler
Güvenlilik profilinin özeti
696 hastayı içeren 13 klinik çalışmada emedastin 42 güne kadar iki göze birden günde 1-4
defa uygulandı. Klinik denemelerde, hastaların yaklaşık %7’sinde emedastin ile ilişkili advers
ilaç reaksiyonu meydana geldi; yine de, bu hastaların %1’den daha azı bu advers reaksiyonlar
nedeniyle tedaviyi bıraktı. Klinik denemelerde ciddi oftalmik veya sistemik advers reaksiyon
gözlenmedi. En sık görülen advers ilaç reaksiyonları hastaların %1 ile %2’sinde ortaya çıkan
göz ağrısı ve kaşıntısıydı.
Aşağıda listelenen advers reaksiyonlar klinik çalışmalarda veya pazarlama sonrası
deneyimlerde gözlendi, sistem organ sınıfına göre sınıflandırıldı.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıklar
Yaygın olmayan: Anormal rüyalar.
Sinir sistemi hastalıkları
Yaygın olmayan: Baş ağrısı, sinüs baş ağrısı, disguzi.
Göz hastalıkları
Yaygın: Göz ağrısı, gözde kaşıntı, konjunktival hiperemi,
Yaygın olmayan: Korneal infiltratlar, korneal lekelenme, bulanık görme, göz iritasyonu, kuru
göz, gözlerde yabancı cisim hissi, lakrimasyon artışı, astenopi, oküler hiperemi.
Kardiyak hastalıklar
Bilinmiyor: Taşikardi
Deri ve deri altı doku hastalıkları
Yaygın olmayan: Kızarıklık
4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Ürünün oküler doz aşımı ile ilgili spesifik bir reaksiyon beklenmemektedir.
Kazaen veya kasıtlı olarak ağız yolundan alınan aşırı dozla ilgili insanlarda veri
bulunmamaktadır. EDASFİN şişesinin tüm içeriğinin kazaen oral yolla alınması durumunda,
sedatif etki oluşabilir ve emedastinin QT intervalini artırma potansiyeli akılda tutulmalıdır ve
uygun izleme ve tedavi başlatılmalıdır
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Göz ilaçları; dekonjestanlar ve antialerjikler; diğer antialerjikler.
ATC kodu: S01GX06
Emedastin, güçlü selektif ve topikal olarak etkili bir histamin H antagonistidir (Ki=1,3 nM).
1
Emedastinin histamin reseptörlerine (H , H ve H ) afinitesinin in vitro denemeleri H
1 2 3 1
reseptörleri için 10.000 kat daha selektif olduğunu göstermiştir, Ki’ler sırasıyla 1,3 nM,
49.064 nM ve 12.430 nM’dır. İn vivo olarak emedastinin topikal oküler uygulaması,
histaminle uyarılan konjunktival vasküler geçirgenlikte konsantrasyona bağlı bir inhibisyon
oluşturur. Emedastinle yapılan çalışmalar adrenerjik, dopaminerjik ve serotonin reseptörleri
üzerine herhangi bir etki göstermemiştir.
5.2. Farmakokinetik özellikler
Genel özellikler
Emedastin, beyaz veya çok hafif sarı kristal bir tozdur. Kokusuzdur veya belirsiz bir
karakteristik kokusu vardır.
Emilim:
Emedastin topikal olarak uygulanan diğer etkin maddeler gibi sistemik olarak emilmektedir.
5Dağılım:
Emedastin 0,5 mg/mL 15 gün süreyle günde iki kez bilateral uygulanmasıyla ana bileşiğin
plazma konsantrasyonları genellikle yöntemin miktar tayini sınırının (0,3 ng/ml) altında
bulundu. Emedastin miktar tayininin yapılabildiği numunelerde de 0,3-0,49 ng/mL
aralığındaydı. Emedastinin insanlardaki oral biyoyararlanımı yaklaşık olarak %50
civarındadır ve maksimum plazma konsantrasyonuna dozlamadan 1-2 saat sonra
ulaşılmaktadır.
Biyotransformasyon:
Emedastin başlıca karaciğerde metabolize olmaktadır. Topikal emedastinin eliminasyon yarı
ömrü 10 saattir. Başlıca iki metaboliti 5- ve 6-hidroksiemedastindir. 5- ve 6-
hidroksiemedastinin 5-okso analogları ve N-oksit de ayrıca minör metabolitleri olarak
oluşmaktadır.
Eliminasyon:
Oral dozun yaklaşık %44’ü 24 saat içinde idrarla atılmaktadır ve bunun sadece %3,6’sı ana
bileşik olarak atılmaktadır. Başlıca iki metaboliti 5- ve 6-hidroksiemedastin serbest şekilde ve
konjuge halde idrarla atılırlar.
Hastalardaki karakteristik özellikler
Böbrek/Karaciğer yetmezliği:
Böbrek/Karaciğer yetmezliği olanlarda özel bir çalışma yapılmamıştır.
5.3. Klinik öncesi güvenlilik verileri
Emedastin difumarat çeşitli uygulama yollarıyla değişik hayvan türlerinde düşük bir akut
toksisite göstermiştir. Tavşanlarda uzun dönem topikal oküler uygulamada klinik olarak
anlamlı herhangi bir lokal veya sistemik etki gözlenmemiştir.
Korneal limbal mononükleer hücre infiltratları 0,5 mg/mL ile tedavi edilen 4 erkek
maymundan 1’inde, 1 mg/mL ile tedavi edilenlerde, 4 erkekten 4’ünde ve 4 dişiden 1’inde
görülmüştür. Skleral mononükleer hücre infiltratları 0,5 mg/mL ile tedavi edilenlerden 4
erkekten 1’inde ve 4 dişiden 1’inde, 1 mg/mL ile tedavi edilenlerden 4 erkekten 2’sinde ve 4
dişiden 1’inde görülmüştür. Ortalama plazma doruk seviyeleri 0,5 mg/mL için 1 ng/mL ve 1
mg/mL için 2 ng/mL idi.
6Emedastinin köpeklerde QT intervalini artırdığı bulunmuştur; etki görülmeyen plazma düzeyi
(NOEL), hastalarda bulunandan 23 kat daha yüksek düzeylere eşdeğerdir (emedastin saptama
limiti olan 0,3 ng/mL ile karşılaştırıldığında 7 ng/mL).
Emedastin difumarat fare ve sıçanlarda yapılan çalışmalarda karsinojenik bulunmamıştır.
Emedastin difumarat in vitro ve in vivo standart genotoksisite testleri dizisinde genotoksik
bulunmamıştır.
Sıçanlardaki bir teratoloji çalışmasında değerlendirilen en yüksek dozda (140 mg/kg/gün)
fötotoksik etkiler görülmüş fakat teratojenik etkiler gözlenmemiştir; daha düşük düzeylerde
(40 mg/kg/gün), ancak yine de önerilen terapötik dozu aşan miktarlarda herhangi bir etki
gözlenmemiştir. Tavşanlarda yapılan çalışmada herhangi bir üreme toksisitesi
gözlenmemiştir.
Sıçanlarda emedastin difumaratın 30 mg/kg/gün’e kadar oral uygulamalarında
fertilitede/üreme yeteneğinde bozulma ve azalmış üreme kapasitesi ile ilgili herhangi bir kanıt
bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Trometamol
Sodyum klorür
Hipromelloz
Benzalkonyum klorür
Sodyum hidroksit ve/veya hidroklorik asit
Enjeksiyonluk su
6.2. Geçimsizlikler
Geçerli değildir.
6.3. Raf ömrü
24 ay
İlk açıldıktan sonra 4 haftadan fazla kullanılmamalıdır.
76.4. Saklamaya yönelik özel tedbirler
25˚C altındaki oda sıcaklığında saklayınız
6.5. Ambalajın niteliği ve içeriği
5 mL çözelti içeren 5mL’lik LDPE şişelerde sunulur.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2023/148
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.04.2023
Ruhsat yenileme tarihi:
10. KÜB’ÜN YENİLENME TARİHİ
8