1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak size reçete  edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı kullandığınızı 
doktorunuza söyleyiniz. 
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  KULLANMA TALİMATI  
 
CLAST  10 mg Film  Kaplı Tablet  
Ağızdan  alınır.  
 
• Etkin  madde: 10 mg montelukast (10,4 mg montelukast sodyum olarak) içerir.  
• Yardımcı  maddeler:  Mikrokristalin selüloz PH 102, laktoz monohidrat (inek sütü kaynaklı), 
kroskarmelloz sodyum, hidroksi propil metil selüloz, magnezyum stearat, opadry yellow OY -
C 22902 (hipromelloz, titanyum dioksit, etil selüloz, kinolin sarısı alüminyum lak, dietilftalat, 
FD&C sarısı No:6/sunset sarısı FCF (E 110) alüminyum lak, Ponceau 4 R alüminyum lak (E124))  
 
 
Bu Kullanma  Talimatında : 
 
1. CLAST  nedir  ve ne  için kullanılır?  
2. CLAST'ı  kullanmadan önce  dikkat edilmesi gerekenler  
3. CLAST  nasıl  kullanılır?  
4. Olası  yan etkiler  nelerdir?  
5. CLAST'ın  saklanması  
 Başlıkları yer almaktadır.  
 1. CLAST  nedir  ve ne için kullanılır?  
CLAST lökotrienler  adı verilen maddeleri engelleyen bir lökotrien alıcısı (reseptör) 
antagonistidir (karşıt etki gösteren). Lökotrienler akciğerlerde hava yollarının daralmasına ve şişmesine ve ayrıca alerji semptomlarına neden olur. CLAST, lökotrienleri engelleyerek astım belirtilerini iyileştirir ve  astımın kontrol altına alınmasına yardımcı olur ve mevsimsel alerji 
belirtilerini azaltır (saman nezlesi veya mevsimsel alerjik nezle (rinit) olarak da bilinir).  
 CLAST  inatçı  astımın  tedavisi , alerjik  nezlenin  (rinitin)  ve uzun süren sebebi bilinmeyen 
kurdeşen (kronik idiyopatik ürtiker)  belirtilerinin  giderilmesi için reçetelenir:  
 Astım:  
CLAST  15 yaş ve daha büyük çocuklarda  ve erişkinlerde  inatçı  astımın  tedavisinde 
kullanılmalıdır.  
 CLAST’ı  bir astım  atağında kısa süreli  iyileşme  sağlamak  için kullanmayın.  
Astım atağı yaşadığınızda doktorunuzun astım ataklarının tedavisi için size söylediklerini 
yapmanız gerekir.  
 2  Alerjik  Rinit:  
CLAST  alerjik  rinit belirtilerinin  (hapşırık, burun tıkanıklığı,  akıntısı  ve kaşıntısı)  kontrolüne 
yardımcı olmak amacıyla kullanılır. CLAST tableti, 15 yaş ve üzeri hastalarda mevsimsel 
alerjik  rinit ve pereniyal  alerjik  rinit (yıl boyu devam  eden)  belirtilerinin  giderilmesi için 
kullanılır.  
 CLAST, 28 ve 84 tabletlik ambalajlarda kullanıma sunulmuştur. Her bir tabletin içinde 10 mg 
etkin madde (montelukast) bulunmaktadır.  Sarı renkli, oval şekilli, bikonveks film kaplı tabletlerdir.  Astım  nedir?  
Astım uzun süreli  bir hastalıktır.  
Astım şunları içerir: 
• Daralan havayollarından ötürü nefes almada zorluk. Hava yollarının bu daralması çeşitli  
durumlara göre iyileşir ya da kötüleşir.  
• Sigara dumanı, polen, soğuk hava veya egzersiz gibi birçok şeye tepki veren hassas hava  
yolları  
• Hava yollarında  şişme  (iltihap)  
 
Astım belirtileri şunlardır:  
• Öksürük  
• Hırıltılı solunum  
• Göğüs  sıkışması  
 
Alerjik  rinit  nedir?  
• Saman  nezlesi  olarak  da bilinen  mevsimsel alerjik  rinit ağaç,  çimen  ve ot polenleri  gibi 
ev dışında bulunan alerjenler ile tetiklenir. 
• Uzun  süre devam  eden  (pereniyal)  alerjik  rinit yıl boyu  görülebilir  ve genellikle  ev 
tozu akarları, hayvan tüyü kepeği ve/veya küf sporları gibi ev içindeki alerjenler ile tetiklenir.  
• Alerjik  rinit belirtileri aşağıdakileri  içerebilir:  
- Burun tıkanıklığı,  akıntısı ve/veya  kaşıntısı  
- Hapşırık  
- Sulu, şiş, kırmızı, kaşıntılı gözler  
 
Kronik idiyopatik ürtiker:  
CLAST ayrıca, 15 yaş ve üzeri hastalarda alerjinin yol açtığı bir deri hastalığı (kronik idiyopatik ürtiker) ile birlikte kaşıntının giderilmesi, derideki kabartı ve kızarıklık gibi belirtilerin ortadan kaldırılmasında da kullanılır.  
 2. CLAST'ı  kullanmadan  önce dikkat  edilmesi  gerekenler  
Şimdi ya da geçmişte  olan herhangi  bir tıbbi probleminiz  ya da alerjinizi doktorunuza  
bildiriniz.  
 CLAST'ı  aşağıdaki  durumlarda  KULLANMAYINIZ  
Eğer:  
• Montelukast  veya  ilacın  herhangi  bir bileşenine  karşı  alerjikseniz  (aşırı  duyarlılığınız  var 
ise), 
•  
 3  CLAST'ı  aşağıdaki  durumlarda  DİKKATLİ  KULLANINIZ  
CLAST  almadan  önce  doktorunuz  veya  eczacınız ile konuşunuz.  
 
Eğer:  
• Astımınız  veya  solunumunuz  kötüleşirse, derhal  doktorunuza  söyleyiniz.  
• Oral (ağızdan alınan) CLAST  akut astım ataklarının tedavisinde kullanılmak üzere 
tasarlanmamıştır. Bir atak yaşarsanız doktorunuzun size verdiği talimatlara uyunuz. Astım atakları için aldığınız kurtarıcı inhale ilacınızı her zaman yanınızda bulundurunuz.  
• Sizin veya çocuğunuzun tüm astım ilaçlarını doktorunuz tarafından belirtilen şekilde 
almanız önemlidir. CLAST  doktorunuzun size reçetelediği diğer astım ilaçlarının yerine 
kullanılmamalıdır.  
• Astım karşıtı ilaçlar  alan tüm hastalar  grip benzeri  hastalık,  kollarda  veya  bacaklarda  
uyuşukluk veya karıncalanma, akciğer semptomlarında kötüleşme ve/veya döküntü olaylarının kombinasyonunu yaşadıklarında doktorlarına başvurmaları gerektiği konusunda uyarılmalıdır.  
• Astımınız varsa ve astımınız asetilsalisilik asit (aspirin) alınca kötüleşiyorsa, CLAST  alırken 
aspirin veya steroid olmayan antienflamatuvar ilaçlar adı verilen ağrı kesici diğer  ilaçları 
kullanmamaya çalışın.  
 Montelukast ile tedavi edilen her yaştan hastada çeşitli nöropsikiyatrik olaylar (örneğin davranış  ve ruh hali ile ilgili değişiklikler, depresyon ve intihar eğilimi) bildirilmiştir (bkz. 
Bölüm 4). Montelukast kullanırken bu tür belirtiler gelişirse, doktorunuza başvurmalısınız. 
 Bu uyarılar geçmişteki herhangi bir dönemde dahi olsa sizin için geçerli ise lütfen doktorunuza danışın.  
 CLAST'ın  yiyecek  ve içecek  ile kullanılması:  
CLAST  10 mg gıdalarla  birlikte  veya  ayrı olarak  alınabilir.  
 Hamilelik:  
İlacı kullanmadan önce  doktorunuza veya eczacınıza  danışınız.  
 Hamileyseniz veya çocuk sahibi olmayı planlıyorsanız, CLAST  almadan önce doktorunuza 
danışmalısınız. Doktorunuz bu dönemde CLAST  kullanıp kullanamayacağınızı 
değerlendirecektir.  
 Tedaviniz  sırasında hamile  olduğunuzu fark ederseniz  hemen  doktorunuza danışınız.  
 Emzirme:  
İlacı kullanmadan önce  doktorunuza veya eczacınıza  danışınız.  
 CLAST'ın  anne sütüne geçip geçmediği bilinmemektedir. Emziriyorsanız veya bebeğinizi 
emzirmeyi düşünüyorsanız, CLAST almadan önce doktorunuza danışmalısınız.  Araç ve makine  kullanımı  
CLAST’ın araç veya makine kullanma becerinizi etkilemesi beklenmez. Ancak kişilerin ilaçlara verdiği yanıtlar farklı olabilir.  CLAST ile bildirilen belirli yan etkiler (baş dönmesi ve 
sersemlik) bazı hastaların araç veya makine kullanma becerisini etkileyebilir.  
  4  CLAST 10 mg'ın içeriğinde bulunan bazı yardımcı maddeler hakkında önemli bilgiler  
CLAST laktoz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Bu ilaç her bir tablet başına 1 mmol (23 mg)’dan az sodyum içerir yani aslında “sodyum içermez”.  
 CLAST’ın içeriğinde bulunan sunset sarısı (E110) ve Ponceau 4 R (E124) (boyar madde) alerjik reaksiyonlara neden olabilir.  Diğer ilaçlar  ile birlikte  kullanımı  
Bazı ilaçlar CLAST ’ın etki mekanizmasını değiştirebilir veya CLAST  diğer ilaçlarınızın etki 
mekanizmasını değiştirebilir. Eğer aşağıdaki ilaçları alıyorsanız, CLAST 'a başlamadan önce 
bunları doktorunuza söyleyiniz:  
• fenobarbital  (epilepsi  tedavisi  için kullanılır)  
• fenitoin  (epilepsi  tedavisi  için kullanılır)  
• rifampisin  (tüberküloz  ve bazı diğer  enfeksiyonların tedavisi  için kullanılır)  
• gemfibrozil  (kanın hücreler  haricindeki  sıvı kısmında  yer alan yüksek yağ düzeyinin 
tedavisi  için kullanılır)  
 Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 3. CLAST  nasıl  kullanılır?  
Bu ilacı daima doktorunuzun veya eczacınızın size söylediği şekilde alınız. Eğer emin 
değilseniz doktorunuz veya eczacınız ile kontrol edin.  Uygun  kullanım  ve doz / uygulama sıklığı için talimatlar:  
15 yaş  ve üzeri  ergen  ve erişkinler  için:  
• CLAST’ı  günde  bir kez akşamları  alın. (bkz. Uygulama  yolu ve  metodu).  
• CLAST’ı  astım belirtileri  yaşamasanız veya ani gelişen  bir astım atağı  geçirmeseniz bile, 
doktorunuz  size reçetelediği  sürece her  gün almalısınız.  
• Astım belirtileri kötüleşirse veya astım atakları için alınan kurtarıcı inhale ilacı daha fazla 
kullanmanız gerekirse derhal doktorunuzu arayınız. 
• CLAST’ı bir astım atağında kısa süreli iyileşme sağlamak için kullanmayın. Astım 
atağı yaşadığınızda doktorunuzun astım ataklarının tedavisi için size söylediklerini yapmanız 
gerekir.  
• Astım atakları  için kurtarıcı  inhale  ilacınızı her zaman  yanınızda  bulundurunuz.  
• Doktorunuz size söylemedikçe diğer astım ilaçlarını almayı bırakmayınız veya dozunuzu 
azaltmayınız.  
 Mevsimsel  ve pereniyal  alerjik  rinitli ergen  ve erişkinlerde  (15 yaş ve üzeri):  
• CLAST'ı  günde  bir kez ve  genelde  aynı saatte  alınız.  
• CLAST’ı  doktorunuz  reçetelediği  sürece  günde  bir kez alınız.  
 Uygulama yolu ve metodu:  
• CLAST  sadece ağız yoluyla  alınır.  
• CLAST’ı  öğün zamanlarından  bağımsız  olarak  alabilirsiniz.  
• Tabletleri  çiğnemeden  yeterli miktarda  sıvı ile alınız  (örneğin, bir  bardak  su ile). 5   
CLAST  kullanıyorsanız, montelukast  etkin  maddesi  içeren  başka  bir ilaç almadığınızdan  
emin olunuz.  
 Kronik idiyopatik ürtiker:  
Alerjinin yol açtığı bir deri hastalığının (kronik idiyopatik ürtiker) tedavi süresi hastadan hastaya farklılık gösterebilir, bu nedenle doktorunuzun talimatlarına uymalısınız.  Değişik  yaş grupları:  
 Çocuklarda  kullanım  
Bu ilacı 15 yaşından küçük çocuklara vermeyiniz.  Bu ilacın,  yaş aralığına bağlı  olarak  18 
yaşın altındaki çocuk hastalar için farklı formları mevcuttur. 
• 2-5 yaş arası  çocuklar  için CLAST  4 mg  çiğneme tableti,  
• 6-14 yaş arası  çocuklar  için CLAST  5 mg çiğneme tableti kullanılabilir.  
 
Yaşlılarda  kullanım  
Yaşa bağlı  olarak  özel doz ayarlaması  gerekmemektedir.  
 
Özel  kullanım  durumları:  
 Böbrek/  Karaciğer yetmezliği:  
Böbrek yetmezliği (Böbreğin normal işlevini yerine getirememesi) olan hastalarda doz ayarlaması yapmaya gerek yoktur. Hafif -orta derecede karaciğer yetmezliği (Karaciğerin 
normal işlevini yerine getirememesi) olan hastalarda doz ayarlaması gerekmez. Ciddi 
karaciğer yetmezliği olan hastalara ilişkin veri yoktur.  Eğer CLAST
'ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  Kullanmanız  gerekenden  daha  fazla  CLAST  kullandıysanız  
Öneri  almak  için derhal  doktorunuzla  iletişime  geçiniz.  
 Doz aşımı raporlarının çoğunda hiçbir yan etki bildirilmemiştir. Yetişkinlerde ve çocuklarda 
doz aşımıyla birlikte en sık bildirilen semptomlar karında ağrı, uyku hali, susama, baş ağrısı, kusma ve aşırı hareketliliktir.  
 CLAST’tan kullanmanız gerekenden fazlasını kullanmışsanız bir doktor veya eczacı ile konuşunuz.  
 CLAST
'ı kullanmayı  unutursanız  
İlacınızı tavsiye  edilen  şekilde  almaya çalışınız.  
 İlacı bir doz almayı  unuttuğunuzda, bu dozu almayınız  ve daha  sonra  normal  kullanıma  
devam  ediniz.  
 Unutulan dozları  dengelemek için çift doz almayınız. 
 CLAST  ile tedavi  sonlandırıldığında  oluşabilecek  etkiler  
CLAST,  astımınızı ancak  ilacınızı almaya devam  ederseniz tedavi  edebilir.  6   
CLAST’ı  doktorunuzun  reçetelediği  süre boyunca  almanız  önemlidir.  CLAST 
astımınızı kontrol etmeye yardımcı olacaktır.  
 Bu ürünün kullanımı ile ilgili  herhangi  bir ilave  sorunuz  olursa,  doktorunuza  veya  
eczacınıza danışınız.  
 4. Olası yan etkiler nelerdir?  
Tüm ilaçlar gibi CLAST ’ın içeriğinde bulunan maddelere duyarlı olan kişilerde yan etkiler 
olabilir. CLAST  10 mg film kaplı tabletler ile yapılan klinik çalışmalarda en yaygın şekilde 
bildirilen (tedavi edilen 100 hastadan en az birinde ve tedavi edilen 10 hastadan en az birinde görülen) ve CLAST  ile ilişkili olduğu düşünülen yan etkiler şunlardır:  
• karın  ağrısı  
• baş ağrısı  
 
CLAST’ın  yan etkileri genellikle  hafiftir  ve CLAST  ile tedavi  edilen  hastalarda  
plaseboya  (ilaç içermeyen  tablet)  göre daha  yüksek sıklıkta  ortaya  çıktılar.  
 
Yan etkiler  aşağıdaki  kategorilerde  gösterildiği  şekilde  tanımlanmıştır: Çok yaygın : 10 
hastadan en az 1'inde görülür. 
Yaygın:    100 hastadan  1-10'unda  görülür.  
Yaygın olmayan:   1000 hastadan  1-10'unda  görülür.  
Seyrek:    10.000 hastadan  1-10'unda  görülür.  
Çok seyrek:   10.000 hastadan birinden az görülür.  
Bilinmiyor:   Eldeki  verilerden  hareketle tahmin  edilemiyor.  
 
Ciddi  yan etkiler  
 
Aşağıdakilerden  biri olursa, CLAST 'ı kullanmayı  durdurunuz  ve DERHAL doktorunuza 
bildiriniz veya size en yakın hastanenin acil bölümüne başvurunuz.  
 
Yaygın  olmayan:  
• Yüz, dudak, dil ve/veya boğazda şişme dahil yutma güçlüğü veya nefes alma güçlüğüne
 yol 
açan alerjik reaksiyonlar  
• Davranış ve ruh hali değişiklikleri: saldırgan davranış veya düşmanlık içeren gerginlik hali 
(ajitasyon), depresyon  
• Nöbet  
 
Seyrek:  
• Kanama eğiliminde  artış  
• Titreme  
• Düzensiz kalp atışı 
 
Çok seyrek:  
• Grip benzeri hastalık, kollarda veya bacaklarda uyuşukluk veya karıncalanma, akciğer 
semptomlarında kötüleşme ve/veya döküntü olaylarının kombinasyonu (Churg- Strauss 
Sendromu) (bkz. Bölüm 2)  
• Düşük kan trombosit  (kan pulcuğu;  kan pıhtılaşmasını sağlayan  kan hücresi)  sayısı  
• Davranış  ve ruh hali değişiklikleri: Halüsinasyonlar  (gerçekte var olmayan  şeyler  görmek)  
disoryantasyon (zaman  - mekan  bilincini yitirme),  intihar  düşüncesi  ve davranışı  7  • Akciğerlerde  şişme  (iltihaplanma)  
• Hepatit  (karaciğer  iltihabı)  
• Hiçbir belirti vermeden de ortaya çıkabilen aniden ortaya çıkan şiddetli deri reaksiyonları 
(eritema multiforme)  
 
İlacın  pazarlandığı  dönemdeki  diğer yan etkiler  
 Çok yaygın:  
• Üst solunum yolu enfeksiyonu  
 Yaygın:  
• Diyare,  bulantı, kusma  
• Döküntü  
• Ateş 
• Karaciğer  enzimlerinde  yükselme  
 Yaygın  olmayan:  
• Davranış  ve ruh hali değişiklikleri: kabuslar  dahil rüya anormallikleri,  uykuya dalmada 
güçlük, uyurgezerlik, sinirlilik, endişeli hissetme, yerinde duramama  
• Baş dönmesi, sersemlik,  karıncalanma/uyuşma,  
• Burun kanaması,  
• Ağız  kuruluğu, hazımsızlık,  
• Morluklar, kaşıntı,  kurdeşen  
• Eklem  ya da kas  ağrısı,  kas krampları  
• Çocuklarda  yatak ıslatma  
• Bitkinlik/halsizlik,  kendini iyi hissetmeme,  şişlik  
 Seyrek:  
• Davranış  ve ruh hali değişiklikleri: dikkat bozukluğu, hafıza kaybı, kontrol edilemeyen  kas 
hareketleri
 
 Çok seyrek:  
• Cildin altında ve en sık olarak kaval kemiğinizin üzerindeki bölgede kırmızı, dokununca  
ağrıyan kırmızı şişlikler  (eritema nodozum)  
• Davranış  ve ruh hali ile ilgili
 değişiklikler:  obsesif  (takıntılı  düşünceler, fikirler  ve 
dürtüler)- kompulsif  (tekrarlayan  davranışlar  ve zihinsel  eylemler)  semptomlar,  kekeleme  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   8  5. CLAST’ın  saklanması  
CLAST’ı çocukların  göremeyeceği,  erişemeyeceği  yerlerde ve ambalajında saklayınız.  
25°C’nin altındaki oda sıcaklığında saklayınız.  
 
Son kullanma  tarihiyle  uyumlu olarak  kullanınız . 
Ambalajdaki  son kullanma tarihinden sonra CLAST 'ı kullanmayınız.  
 Eğer  üründe  ve/veya ambalajında  bozukluklar  fark ederseniz CLAST 'ı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 Ruhsat  sahibi:   NOBEL İLAÇ SANAYİİ VE TİCARET A.Ş.  
     Ümraniye 34768 İSTANBUL  
 Üretim yeri:    NOBEL İLAÇ SANAYİİ VE TİCARET A.Ş.  
     Sancaklar 81100 DÜZCE  
 Bu kullanma talimatı ../../.. tarihinde onaylanmıştır. 