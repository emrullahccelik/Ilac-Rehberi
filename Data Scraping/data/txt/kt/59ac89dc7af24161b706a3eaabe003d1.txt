KULLANMA TALİMATI
NEVROZZ 100 mg/2 mL im enjeksiyonluk çözelti  
Kas içine (intramüsküler) uygulanır.
Steril
• Etkin madde:  Her 2 mL’lik ampul 100 mg ketoprofen içerir.
• Yardımcı maddeler:  Arjinin, benzil alkol, enjeksiyonluk su ve pH ayarlayıcısı olarak 
sitrik asit monohidrat.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
•  Bu kullanma talimatını saklayınız. Daha sonra tekrar okumaya ihtiyaç  
duyabilirsiniz.
•  Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza  
bu ilacı kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. NEVROZZ nedir ve ne için kullanılır?
2. NEVROZZ’u kullanmadan önce dikkat edilmesi gerekenler
3. NEVROZZ nasıl kullanılır?
4. Olası yan etkiler nelerdir?
5. NEVROZZ’un saklanması
Başlıkları yer almaktadır.
1. NEVROZZ nedir ve ne için kullanılır?
NEVROZZ’un etken maddesi ketoprofendir. Ketoprofen, ağrı kesici ve iltihap giderici 
(antiinflamatuvar) etkiye sahip steroid olmayan antiinflamatuvar ilaçlar (NSAİİ) 
grubundandır.
NEVROZZ, 2 mL’lik amber renkli ampul içerisinde, renksiz berrak, saydam enjeksiyonluk 
çözelti şeklindedir. 6 adet 2 mL’lik ampul içeren ambalajlarda sunulmaktadır. Her bir ampul 
100 mg ketoprofen içerir.
1/11
NEVROZZ; osteoartrit, romatoid artrit (iltihaplı eklem romatizması) ve ankilozan spondilit 
(ağrılı ve ilerleyici bir iltihabi hastalık) belirti ve bulgularının tedavisi ile akut gut artriti (ürik 
asit kristallerinin eklemde birikmesi ile meydana gelen iltihabi durum), akut kas iskelet 
sistemi ağrıları, postoperatif ağrı (ameliyat sonrası ağrı) ve dismenore (adet sancısı) 
tedavisinde endikedir.
2. NEVROZZ kullanmadan önce dikkat edilmesi gerekenler  
NEVROZZ’u aşağıdaki durumlarda KULLANMAYINIZ
Eğer:
• Ketoprofene veya NEVROZZ’un içerdiği yardımcı maddelerden herhangi birine karşı 
aşırı duyarlılığınız varsa,
• Ketoprofene ve aspirin ya da diğer steroid olmayan iltihap gidericiler gibi benzer 
ilaçlara karşı daha önce astım, burun boşluklarında iltihaplanma (rinit), ürtiker gibi 
aşırı duyarlılık reaksiyonları geçirdiyseniz. Daha önce böyle bir alerji öyküsü olan 
hastalarda, nadiren ölümle sonlanabilen ciddi anafilaktik reaksiyonlar (eller, ayaklar, 
bilekler, yüz, dudakların şişmesi ya da özellikle ağız veya boğazın yutmayı veya nefes 
almayı zorlaştıracak şekilde şişmesi) bildirilmiştir.
• Daha önce kullandığınız ağrı, ateş ve iltihaba etkili ilaçlardan biri sizde mide-bağırsak 
kanamasına veya delinmesine neden olduysa,
• Halen aktif veya tekrarlayan mide ve on iki parmak bağırsağı kanamanız varsa,
• Mide-bağırsak kanamanız ya da ülseriniz, beyin kanamanız veya vücudunuzun başka 
bir yerinde kanamanız varsa,
• Şiddetli böbrek, karaciğer ya da kalp yetmezliğiniz varsa,
• Pıhtılaşma bozukluğunuz varsa veya herhangi bir kan sulandırıcı ilaç kullanıyorsanız, 
(NEVROZZ kas içine uygulandığı için kanama riski)
• Cildinizde vurmaya bağlı morarma normalden daha kolay gerçekleşiyorsa ve uzun 
süren kanamanız oluyorsa,
• Emziriyorsanız veya hamileliğinizin son 3 ayındaysanız,
• Kalp damarlarının değiştirilmesi (koroner arteriyel by-pass) ameliyatı öncesi ve 
sonrasındaki ağrı sırasında,
• Benzil alkol içermesi nedeniyle, prematürelerde veya yeni doğanlarda kullanılmaz.
NEVROZZ, sadece erişkinlerin kullanması içindir, 15 yaş altındaki çocuklarda kullanılmaz.
2/11
NEVROZZ’u aşağıdaki durumlarda DİKKATLİ KULLANINIZ
NEVROZZ TIBBİ GÖZETİM ALTINDA UYGULANMALIDIR.
Diğer ağrı, ateş ve iltihaba etkili ilaçlar ile olduğu gibi NEVROZZ da, kalp krizi veya inme 
geçirme riskini artırabilir. Kullanılan doz yüksekse ve kullanım süresi uzunsa risk artar. Kalp 
hastalığınız varsa, inme geçirdiyseniz veya bu tür bir hastalıkla ilgili risk faktörleriniz 
olduğunu düşünüyorsanız (yüksek tansiyonunuz, diyabetiniz (şeker hastalığınız) varsa, 
kolesterol düzeyiniz yüksekse veya sigara kullanıyorsanız, karaciğer ve böbrek probleminiz 
varsa, diüretik (idrar söktürücü ilaç) kullanıyorsanız doktorunuzu mutlaka bilgilendiriniz. 
Verilen dozu veya tedavi süresini aşmayınız.
Doktorunuzun tedavinizde bir düzenleme yapması gerekebileceğinden, aşağıdaki durumlarda 
doktorunuzu bilgilendiriniz:
Eğer,
• Astım ve uzun süreden beri devam eden burun boşluğunda iltihaplanma (kronik rinit), 
sinüslerde iltihaplanma (kronik sinüzit) ve/veya burun polipi gibi rahatsızlıklarınız 
varsa (aspirin ve diğer steroid olmayan iltihap gidericilere karşı alerji gelişme riskiniz 
daha yüksektir. NEVROZZ kullanımı sizde astım krizine ve bronşlarda daralmaya 
neden olabilir)
• Geçirilmiş veya mevcut kalp hastalığınız (hipertansiyon ve/veya kalp yetmezliği), 
karaciğer veya böbrek hastalığınız veya vücudunuzda sıvı tutulması (ödem) varsa,
• Diyabet (şeker hastalığı) veya yüksek kolesterol sorunu varsa, sigara kullanıyorsanız,
• Herhangi bir kan sulandırıcı (antikoagülan, heparin) ilaç, aspirin dâhil başka bir anti- 
inflamatuvar (yangı, iltihap giderici) ilaç, lityum (ruhsal bozukluklarda kullanılır), 
metotreksat (kanser tedavisinde kullanılır), tiklodipin (kan pıhtılaşmasını önlemek için 
kullanılır) gibi kanama ve ülser riski olan diğer ilaçları kullanılıyorsa (doktorunuz 
aksini önermedikçe),
• Ülseratif kolit veya Crohn gibi bağırsaklarında iltihabi hastalıklar varsa,
• Pıhtılaşma bozukluğunuz varsa,
• İltihaplı barsak hastalığınız (ülseratif kolit, Crohn hastalığı) varsa,
• Daha önce mide barsak hastalığı (mide veya on iki parmak bağırsağı ülseri) 
geçirdiyseniz,
• Mide barsak ülseri veya kanaması riskini artırabilecek, örneğin alerji ve iltihap 
tedavisinde kullanılan ilaçlar (glukokortikoidler), depresyon ilaçları (serotonin geri 
alım inhibitörleri), aspirin gibi pıhtı oluşumunu önleyen ilaçlar veya varfarin gibi
3/11
antikoagülanlar (pıhtı önleyici ilaç) gibi ilaçlar kullanıyorsanız,
• Güneşe veya UV ışınlarına (solaryum) maruz kalma cilt reaksiyonu hikayesi,
• 65 yaş üzerindeyseniz.
Tedavi sırasında aşağıdakilerden biri olursa, tedaviyi durdurup doktorunuzu bilgilendiriniz:
• Enfeksiyon belirtilerinin ortaya çıkması veya belirtilerde kötüleşme (diğer steroid 
olmayan iltihap giderici ilaçlar gibi NEVROZZ da, altta yatan bir enfeksiyonun 
belirtilerini (ateş gibi ) maskeleyebilir)
• Bu ilaca karşı alerjiniz olduğunu gösteren astım krizi, ürtiker, yüzde ve boyunda ani 
şişme gibi belirtiler (derhal doktorunuza veya acil servise başvurunuz)
• Mide bağırsak kanaması (ağızdan kan gelmesi, dışkıda kan bulunması veya dışkının 
siyah renkte olması) (derhal doktorunuza veya acil servise başvurunuz)
• Görme bozukluğu (bulanık görme)
Eğer kadınsanız, NEVROZZ doğurganlığınızı azaltabilir. Gebe kalmaya çalışıyorsanız, gebe 
kalmakta güçlük çekiyorsanız veya kısırlık tetkikleri yaptırıyorsanız, NEVROZZ’u 
kullanmayınız.
Yaşlı hastalar ve zayıf hastalar, başta mide bağırsak kanaması, ülser ve delinme olmak üzere 
yan etkilere daha hassastırlar. Yaşlı veya zayıfsanız, doktorunuzun karaciğer ve kalp 
fonksiyonlarınızı yakından izlenmesi gerekebilir. Bu durumda doktorunuz size daha düşük bir 
doz uygulamaya karar verebilir.
NEVROZZ, steroid olmayan iltihap giderici bir ilaç olan ketoprofen içerir.
NEVROZZ ile birlikte başka bir steroid olmayan iltihap giderici ilaç ve/veya aspirin 
kullanmayınız.
Kullandığınız diğer ilaçların kullanma talimatlarını dikkatlice inceleyerek, bunların başka 
bir steroid olmayan iltihap giderici ve/veya aspirin içermediğinden emin olunuz.
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
NEVROZZ’un yiyecek ve içecek ile kullanılması
NEVROZZ yiyecek ve içeceklerden bağımsız olarak, kas içine derin enjeksiyon şeklinde 
kullanılır.
Hamilelik
İlacı kullanmadan önce doktorunuza veya eczacınıza danışınız.
Hamileyseniz ya da hamile olduğunuzu düşünüyorsanız bunu doktorunuza söyleyiniz.
4/11
Hamileliğin ilk üç ayında doktorunuz gerekirse size NEVROZZ reçete edebilir.
Hamileliğin 3.-6. ayları arasında NEVROZZ ancak doktorun tavsiyesi üzerine ve kısa süreli 
olarak kullanılabilir. Bu dönemde NEVROZZ’u kesinlikle uzun süreli kullanmayınız. 
Gebeliğin 6. ayından itibaren NEVROZZ’u kesinlikle kullanmayınız çünkü ilaç bebeğinizin 
kalbine, akciğerine ve böbreğine zarar verebilir ve bu zarar tek bir kullanımda bile ortaya 
çıkabilir. Gebeliğin 6. ayından sonra NEVROZZ’u kullandıysanız, bunu doktorunuza 
söyleyiniz. Böylece doktorunuz gerekli takibi yapabilir.
Tedavi sırasında hamile olduğunuzu fa rk ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
NEVROZZ anne sütüne geçer. Bebeğinizi emzirirken NEVROZZ kullanmayınız.
Araç ve makine kullanımı
NEVROZZ baş dönmesine, uyku haline, nöbetlere veya görme bozukluklarına neden olabilir. 
Eğer bu yan etkilerden biriyle karşılaşırsanız, herhangi bir araç, alet veya makine 
kullanmayınız.
NEVROZZ’un içeriğinde bulunan bazı yardımcı maddeler hakkında önemli bilgiler
NEVROZZ benzil alkol içerir. Bu madde yeni doğanlarda ve 3 yaşın altındaki çocuklarda 
zehirlenmelere ve alerjik reaksiyonlara neden olabilir.
Diğer ilaçlar ile birlikte kullanımı
Bazı ilaçlar NEVROZZ’un işlevini etkileyebilir veya NEVROZZ bazı ilaçların işlevini 
etkileyebilir:
Eğer şu anda herhangi bir ilaç, özellikle de aşağıda sayılan ilaçlardan birini alıyorsanız veya 
son zamanlarda aldınızsa -reçetesiz ilaçlar da dâhil olmak üzere- lütfen doktorunuza veya 
eczacınıza bunlar hakkında bilgi veriniz:
• İbuprofen veya aspirin gibi diğer steroid olmayan anti-inflamatuvar ilaçlar (NSAİİ)
• Diüretikler (idrar miktarını arttıran ilaçlar)
• Kalp yetmezliği veya yüksek kan basıncı (tansiyon) için kullanılan ilaçlar
• Digoksin - kalp atışını kontrol eden veya kalp yetmezliğini önlemede kullanılan bir
ilaç
• Kanın pıhtılaşmasını önleyen (kan sulandırıcı) ilaçlar: heparin, varfarin, klopidogrel, 
tiklopidin gibi
5/11
• Kan pıhtılarını çözmeye yarayan ilaçlar: streptokinaz, alteplaz veya tenekteplaz
• Enfeksiyonlara karşı kullanılan bazı ilaçlar (antibiyotikler): siprofloksasin, 
levofloksasin veya ofloksasin
• Depresyon tedavisinde kullanılan ilaçlar: fluoksetin, sertralin, sitalopram veya 
paroksetin gibi
• İltihap gidermede kullanılan ilaçlar (kortikosteroidler): hidrokortizon, betametazon 
veya prednisolon
• Siklosporin - organ naklinden sonra vücudunuzun organı reddetmesini önlemek için 
kullanılan bir ilaç
• Mifepriston - gebeliği sonlandırmak için kullanılan bir ilaç
• Mifepriston kullanımı takip eden 8 - 12 gün içerisinde NEVROZZ kullanmayınız.
• Lityum - bazı zihinsel hastalıkların tedavisinde kullanılan ilaç
• Metotreksat - kanser ve sedef hastalığında kullanılan bir ilaç
• Pentoksifilin - Beyindeki limbik sistemdeki kan dolaşımına yardımcı olan bir ilaç
• Takrolimus - Organ naklinden sonra kullanılan bir ilaç
• Probenesid - Gut hastalığı için kullanılan ilaç
• Zidovudin - HIV (AIDS) için kullanılan bir ilaç
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3. NEVROZZ nasıl kullanılır?
Uygun kullanım ve doz/uygulama sıklığı için talimatlar:
NEVROZZ’un dozu kullanım nedenine göre günde 1-2 ampul arasında değişir. Günlük doz 
2-3 enjeksiyonda uygulanmalıdır.
Tedavi süresi 2-3 gündür. Daha sonra tedaviye ağızdan veya makattan devam edilir.
Mutlaka doktorunuzun size söylediği şekilde kullanınız.
Uygulama yolu ve metodu:
• NEVROZZ, sadece kas içine derin enjeksiyon yolu ile kullanılır.
Steril koşullara azami dikkat gösterilerek, kalçanın üst dış kadranına derin ve yavaş 
intramüsküler enjeksiyon şeklinde uygulanmalıdır. Enjeksiyon tekrarlandığında, uygulanan 
taraf her enjeksiyonda değiştirilmelidir. İğnenin ucunun kan damarı içine girmediğinden emin 
olmak için, enjeksiyon öncesinde aspirasyon yapılmalıdır.
Enjeksiyon sırasında şiddetli ağrı olması halinde, enjeksiyon hemen durdurulmalıdır.
Kalça protezi olanlarda, enjeksiyon karşı tarafa uygulanmalıdır.
6/11
Değişik yaş grupları:
Çocuklarda kullanımı:
Güvenlilik ve etkililik verilerinin bulunmaması nedeniyle 15 yaşın altındaki çocuklarda 
kullanılmamalıdır.
Yaşlılarda kullanımı:
Yaşlılarda tedaviye mümkün olan en düşük doz ile başlanır.
Özel kullanım durumları:
Böbrek ve karaciğer yetmezliği: Böbrek ve karaciğer yetmezliğiniz varsa doktorunuz ilacın 
başlangıç dozunu düşürecek ve sizi yakından izleyecektir.
Ciddi karaciğer ve böbrek yetmezliğinde kullanılmamalıdır.
Eğer NEVROZZ ’ un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla NEVROZZ kullandıysanız:
Kullanmanız gerekenden daha fazla NEVROZZ kullandıysanız derhal doktorunuza bildiriniz 
ya da en yakın sağlık merkezine başvurunuz. Hastaneye başvururken ilacınızın kutusunu 
yanınızda bulundurunuz. Bu sayede doktorunuz da hangi ilacı aldığınızı görebilecektir. 
Kullanmanız gerekenden daha fazla NEVROZZ kullandığınızda aşağıdaki belirtileri 
görebilirsiniz:
• Sersemlik hissi
• Mide ağrısı
• Hasta hissetme
• Kan basıncınızı düşmesi nedeniyle bayılma
• Nefes almada zorlanma
• Güçlükle ve gürültülü bir şekilde solumak
• Göğüste daralma hissi, sıkışma
• Dışkıda kan
NEVROZZ ’ dan kullanmanız gerekenden fazlasını kullanmışsanız bir doktor veya eczacıyla  
konuşunuz.
NEVROZZ’u kullanmayı unutursanız:
Unutulan dozları dengelemek için çift doz kullanmayınız.
NEVROZZ ile tedavi sonlandırıldığında oluşabilecek etkiler
Tedavi sonlandırıldığında herhangi bir sorun görülmesi beklenmez.
7/11
4. Olası yan etkiler nelerdir?
Tüm ilaçlarda olduğu gibi, NEVROZZ’un içeriğinde bulunan maddelere duyarlı olan 
kişilerde bazı yan etkiler görülebilir.
Aşağıdakilerden biri olursa NEVROZZ’u kullanmayı durdurunuz ve DERHAL  
doktorunuza bildiriniz ve size en yakın hastanenin acil bölümüne başvurunuz:
• Nefes darlığı, hırıltılı soluma
• Kan basıncında (tansiyonda) aşırı düşme, baş dönmesi, denge kaybı
• Yüz, dil, boğazda şişme (anjiyoödem)
• Ürtiker (kurdeşen) ve kaşıntı, deri döküntüleri
• Stevens-Johnson sendromu (ciltte ve göz çevresinde kan oturması, şişlik ve 
kızarıklıkla seyreden iltihap), toksik epidermal nekroliz (deride içi sıvı dolu 
kabarcıklarla seyreden ciddi bir hastalık), akut jeneralize eksantematöz püstülozis 
(yaygın kızarık cilt üzerinde, çok sayıda toplu iğne başı büyüklüğünde içi iltihapla 
dolu kabartılar ve yüksek ateşin eşlik ettiği, sıklıkla ilaç kullanımı sonrası, gelişen 
bir hastalık)
• Eller, ayaklar, bilekler, yüz ve dudakların şişmesi ya da özellikle ağız veya boğazın 
yutmayı ve nefes almayı zorlaştıracak şekilde şişmesi (anafilaktik şok)
• Midenizde açlıkla birlikte hissedilen yanma hissi ve ağrı. Bu belirtiler midenizdeki 
ülserden veya guttan kaynaklanıyor olabilir.
• İdrarda kan, idrar miktarında değişiklik veya özellikle bacak, bilek veya ayaklarda 
şişlik. Bu belirtiler ciddi bir böbrek sorunundan kaynaklanıyor olabilir.
• Kalp ağrısı ve ani ve şiddetli baş ağrısı. NEVROZZ kalp krizi riskinde küçük bir 
artış ile ilişkilendirilebilir.
• Kan kusma, şiddetli mide ağrıları veya koyu renkli dışkılama.
Bunların hepsi çok ciddi yan etkilerdir.
Eğer bunlardan biri sizde mevcut ise, sizin NEVROZZ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin 
hepsi oldukça seyrek görülür.
Aşağıdakilerden herhangi birini fark ederseniz hemen doktorunuza bildiriniz veya size  
en yakın hastanenin acil bölümüne başvurunuz:
Seyrek (1/1000’den az kişide görülen)
-  Ciltte uyuşma, karıncalanma, iğnelenme, yanma veya ürperme (parestezi)
-  Ciltte vurmaya bağlı morarma normalden daha kolay gerçekleşiyorsa ve uzun süren
8/11
kanama oluyorsa. Bu ciddi bir kan probleminden kaynaklanıyor olabilir.
-  Ciltte solgunluk veya yorgun hissetme, baygınlık veya baş dönmesi. Bu belirtiler 
kansızlık ile ilişkili olabilir.
-  Bulanık görme
-  Gözde veya ciltte sararma (sarılık). Bu belirti karaciğerle ilgili bir problemin belirtisi 
olabilir.
Sıklığı bilinmeyen
-  Crohn hastalığında veya kolitte kötüleşme
-  Işığa veya ultraviyole lambasına karşı ciltte reaksiyon (ışığa duyarlılık)
-  Saç dökülmesi
-  Normalden daha fazla enfeksiyon geçirme. Bu belirti ciddi bir kan düzensizliğinden 
kaynaklanıyor olabilir.
-  Hastalık nöbetleri
-  Gözlerde ağrı
Bunların hepsi ciddi yan etkilerdir. Acil tıbbi müdahale gerekebilir.
Ciddi yan etkiler çok seyrek görülür.
Aşağıdakilerden herhangi birini fark ederseniz, doktorunuza söyleyiniz:
Yaygın (1/10’dan az kişide görülen)
-  Sindirim güçlüğü, mide ekşimesi, göğüste yanma hissi, mide ağrısı. Bu etkiler 
ilacın yemekler ile birlikte kullanılmasıyla azaltılabilir.
-  Hasta hissetme (bulantı) ve kusma.
Yaygın olmayan (1/1000’den az kişide görülür)
-  Kabızlık, ishal veya gaz,
-  Ciltte döküntü ve kaşıntı,
-  Su tutulmasına bağlı olarak kollarda ve bacaklarda şişme,
-  Baş ağrısı, baş dönmesi, uyuşuk veya uykulu hissetme, yorgunluk veya kendini iyi 
hissetmeme.
Seyrek (1/1000’den az kişide görülür)
-  Kulak çınlaması (tinnitus),
-  Kilo artışı,
-  Ağızda iltihaplanma.
Çok seyrek (1/10000’den az kişide görülür)
-  Şiddetli mide ve sırt ağrısı. Bu pankreatit (pankreasta iltihaplanma) belirtisi olabilir.
9/11
Sıklığı bilinmeyen
-  Denge problemleri (vertigo), baş dönmesi,
-  Uykulu hissetme veya uyuyamama, ruh hali değişikliği,
-  Yüksek kan basıncı (yüksek tansiyon),
-  Tat almada değişiklik,
-  Burunda akma, batma, hapşırma, burunda tıkanıklık,
-  Ciltte kızarma,
-  Depresyon,
-  Zihin bulanıklığı,
-  Olmayan şeyleri duyma veya görme.
Kan testleri
Kan testlerinizde karaciğer veya böbreklerinizin çalışmasıyla ilgili değişikler görülebilir. 
Bunlar NEVROZZ’un hafif yan etkileridir.
Eğer bu kullanma talimatında bahsi geçmeyen herhangi bir yan etkiyle karşılaşırsanız  
doktorunuzu ve eczacınızı bilgilendiriniz.
Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.
5. NEVROZZ’un saklanması
NEVROZZ’ u çocukların göremeyeceği, erişemeyeceği yerlerde ve ambalajında saklayınız.  
25 oC altındaki oda sıcaklığında ışıktan koruyarak saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra NEVROZZ ’ u kullanmayınız.
Eğer üründe ve/veya ambalajında bozukluklar fark ederseniz NEVROZZ’u kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.
10/11
Ruhsat sahibi:
Farmalas İlaç San. ve Tic. Ltd. Şti.
Ümraniye/İstanbul
Üretim yeri:
My Farma İlaç San. ve Tic. A.Ş.
Tepeören-Tuzla/İstanbul
Bu kullanma talimatı 09.05.2018 tarihinde onaylanmıştır.
11/11
