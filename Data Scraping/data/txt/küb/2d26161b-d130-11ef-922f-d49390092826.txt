KISA ÜRÜN BİLGİSİ
1. BEŞERİ TIBBİ ÜRÜNÜN ADI
TAMOL COLD tablet
2. KALİTATİF VE KANTİTATİF BİLEŞİM
Etkin madde: Parasetamol........................................500 mg
Psödoefedrin hidroklorür...................30 mg
Dekstrometorfan hidrobromür............15 mg
Yardımcı maddeler:
Yardımcı maddelerin tam listesi için 6.1’e bakınız.
3. FARMASÖTİK FORM
Beyaz renkli, yuvarlak, bir yüzü çentikli düz tablet.
4. KLİNİK ÖZELLİKLER
4.1. Terapötik endikasyonlar
Ateş, ağrı ve öksürük, burun akıntısı ve tıkanıklığı ile seyreden soğuk algınlığı ve gribal
enfeksiyonların semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi
Doktor tarafından başka bir şekilde tavsiye edilmediği takdirde;
12 yaş ve üzerindeki hastalarda, günde 3 kez 1 tablet kullanılmalıdır.
Uygulama şekli
Yeterli miktarda (örn. bir bardak) su ile çiğnenmeden yutulur.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonlarında ağır bozukluk olan kişilerde kullanılmamalıdır.
Karaciğer yetmezliği:
Karaciğer fonksiyonlarında ağır bozukluk olan kişilerde kullanılmamalıdır.
Pediyatrik popülasyon:
12 yaş ve altındaki çocuklarda kullanılmamalıdır.
Geriyatrik popülasyon:
60 yaşın üzerindeki hastalarda kullanımından kaçınılmalıdır (Bkz. 4.4 Özel kullanım uyarıları
ve önlemleri)
4.3. Kontrendikasyonlar
TAMOL COLD;
 İçeriğinde bulunan maddelerden herhangi birine karşı aşırı hassasiyeti,
 Ağır koroner arter hastalığı,
 Epilepsi,
 Kronik obstrüktif akciğer hastalığı (KOAH),
 Bronşiyal astım,
1 / 18 Solunum yetmezliği ve solunum depresyonu,
 Pnömoni,
 Ağır karaciğer fonksiyon bozukluğu (Child-Pugh kategorisi >9) /akut hepatit,
 Ağır böbrek fonksiyon bozukluğu,
 Şiddetli hipertansiyon ve taşikardinin eşlik ettiği herhangi bir hastalık durumunda,
 Aynı anda monoamin-oksidaz inhibitörü, sempatomimetik veya seratonerjik ilaçlarla (ör.
bazı antidepresanlar; anorektikler veya son 2 hafta içinde monoamin-oksidaz inhibitörü
ile) tedavi olan,
 Herediter yapısal hiperbilirubinemisi (Morbus Moulengracht) olan kişilerde,
 Hipertiroidizmi olanlarda,
 Glokomu olanlarda,
 Şiddetli böbrek yetmezliği olanlarda,
 Feokromositoması olanlarda,
 Mesane boynunda obstrüksiyon,
 Piloroduodenal obstrüksiyon,
 Stenoz yapan peptik ülser,
 Diabetes mellitus olanlarda,
 12 yaş ve altındaki çocuklarda
kullanılmamalıdır.
4.4.Özel kullanım uyarıları ve önlemleri
TAMOL COLD, karaciğer hastalığı, alkolizm ve epilepside veya beyin hasarı bulunan
hastalarda zararlı olabilir. Akut yüksek dozda ciddi karaciğer toksisitesine neden olur.
Erişkinlerde günlük dozlarda kronik kullanımı da karaciğer hasarına neden olabilir.
Anemisi olanlarda, akciğer hastaları, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır. Böbrek yetmezliği (Kreatinin
klerensi <10 ml/dakika) halinde, doktorun parasetamol kullanımının yarar/risk oranını
dikkatle değerlendirmesi gerekir. Doz ayarlaması yapılmalı ve hasta kesintisiz izlenmelidir.
Bir yıl boyunca günlük terapötik parasetamol dozları alan bir hastada hepatik nekroz ve
daha kısa süreli olarak aşırı doz kullanan bir hastada karaciğer hasarı bildirilmiştir. 12-48
saat içinde karaciğer enzimleri yükselebilir, protrombin zamanı uzayabilir. Ancak, klinik
semptomlar dozun alınmasından 1-6 gün sonrasına kadar görülmeyebilir.
Hepatotoksisite riskinden ötürü, parasetamol tavsiye edilenden daha yüksek dozlarda ya
da daha uzun süreli kullanılmamalıdır. Önerilenden daha uzun süre kullanılması durumunda,
hepatik siroz gibi ciddi hepatik sonuçlara neden olabilir.
Kronik günlük dozlarda ve akut yüksek dozlarda nadiren ölümcül sonuçlara yol açabilecek
ciddi hepatotoksisiteye neden olabilir.
Hepatit rahatsızlığı olan veya viral hepatit gibi karaciğeri etkileyen enfeksiyon durumlarında,
parasetamol kullanmadan önce doktora danışılmalıdır.
Önceden mevcut hepatik hastalığı bulunan hastalar için, yüksek dozda veya uzun süreli
tedaviler esnasında periyodik aralıklarla karaciğer fonksiyon tetkikleri yapmak gerekebilir.
2 / 18Hafif veya orta şiddette karaciğer yetmezliği (Child-Pugh kategorisi <9) olan hastalar,
parasetamolü dikkatli kullanmalıdır.
Terapötik dozlarda parasetamol uygulanması sırasında serum alanin aminotransferaz
(ALT) düzeyi yükselebilir.
Yüksek dozlarda paresetamolün uzun süreli kullanılması böbrek ve karaciğer hasarına
neden olabilir.
Serebral ateroskleroz
İdiyopatik ortostatik hipotansiyon
Terapötik dozlarda parasetamol ile hepatik oksidatif stresi artıran ve hepatik glutatyon
rezervini azaltan ilaçların eşzamanlı kullanımı, alkolizm, sepsis veya diabetes mellitus gibi
çeşitli durumlar hepatik toksisite riskinde artışa yol açabilir.
Orta düzeyde alkol ile birlikte eş zamanlı parasetamol alınması, karaciğer toksisitesi
riskinde bir artışa yol açabilir. Alkolik karaciğer hastalarında dikkatli kullanılmalıdır.
Alkol alan kişilerde hepatotoksisite riski nedeniyle günlük alınan parasetamol dozunun 2
gramı aşmaması gerekir. Alkolik karaciğer hastalarında dikkatli kullanılmalıdır.
Genelde özellikle diğer analjeziklerle kombinasyon halinde kesintisiz parasetamol
kullanılması, kalıcı böbrek hasarına ve böbrek yetmezliği riskine (analjezik nefropatisi) yol
açabilir.
Glukoz-6-fosfat dehidrogenaz eksikliği olanlarda dikkatli kullanılmalıdır. Seyrek olarak
hemolitik anemi vakaları görülebilir.
Gilbert Sendromu olan hastaların parasetamol kullanması, sarılık gibi klinik semptomlara ve
daha belirgin hiperbilirubinemiye neden olabilir. Bundan dolayı, bu hastalar parasetamolü
dikkatli kullanmalıdır.
60 yaş üzerindeki hastalarda, hipertansiyonu, hipertiroidizmi, diabetes mellitusu,
kardiyovasküler hastalığı, iskemik kalp hastalığı, aritmisi, glokomu, böbrek yetmezliği veya
prostat hipertrofisi (hiperplazisi) olan hastalarda kullanımından kaçınılmalıdır. Kullanılması
durumunda 5 günden daha uzun süre kullanılmamalıdır.
Normotansif hastalarda psödoefedrinin görünür hiç bir presör etkisi olmamakla beraber,
psödoefedrin hafif-orta şiddette hipertansiyonu olan hastalarda dikkatle kullanılmalıdır.
Kontrol edilemeyen hipertansiyonu olan hastalarda psödoefedrinin kan basıncı üzerindeki
etkisi gözlenmelidir.
Halüsinasyonlar, huzursuzluk, uyku düzensizliği oluştuğunda kesilmelidir.
Uzun süreli kullanımından kaçınılmalıdır. 5 günden uzun süre kullanılmamalıdır. Seyrek
olarak psödoefedrin dahil olmak üzere sempatomimetik ilaçlarla posterior geri dönüşlü
ansefalopati (PRES)/ geri dönüşlü serebral vazokonstriksiyon sendromu (RCVS)
bildirilmiştir. Bildirilen semptomlar ani başlangıçlı şiddetli baş ağrısı, bulantı, kusma ve
3 / 18görme bozukluğudur. Olguların çoğu uygun tedavi ile birkaç günde düzelmiştir.
PRES/RCVS belirti ve semptomları gelişmesi halinde psödoefedrin hemen kesilmelidir.
Psödoefedrin ile iskemik kolit bildirimleri olmuştur. Şayet abdominal ağrı, rektal kanama ya
da iskemik kolitin diğer semptomları gelişirse, psödoefedrin derhal durdurulmalı ve doktora
başvurulmalıdır.
Astım kronik rinit ve kronik ürtikeri olan ve özellikle diğer antienflamatuar ilaçlarla aşırı
duyarlılığı olan hastalarda dikkatli kullanılmalıdır. Duyarlı kişilerde propifenazon ve
parasetamol ilaçlarla nadiren astım krizleri ve anaflaktik şok bildirilmiştir.
Önerilen dozu aşmamalı veya ardı ardına 5 günden daha uzun süre kullanılmamalıdır.
Yüksek doz parasetamol ve bu arada uzunca bir süre içerisinde kullanılan toplam dozun
yüksek olması, irreversibl karaciğer yetersizliğiyle birlikte analjeziklere bağlı nefropati
gelişmesine neden olabilir. Hastalar bu ilacı kullanırken, parasetamol içeren daha başka
ürünler kullanmaları konusunda uyarılmalıdırlar.
Çok nadir vakalarda ciddi deri reaksiyonları rapor edilmiştir. Cilt kızarıklığı, ürtiker,
kabartı veya soyulma durumunda ilaç kullanımı bırakılmalı ve derhal tıbbi yardım
alınmalıdır (bkz. Bölüm 4.8 İstenmeyen etkiler).
Parasetamolü ilk kullananlarda veya daha önce kullanım hikayesi olanlarda, kullanımın ilk
dozunda veya tekrarlayan dozlarında deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması
veya alternatif bir tedaviye geçilmesi gerekmektedir. Parasetamol ile deri reaksiyonu
gösteren kişi bir daha bu ilacı veya parasetamol içeren başka bir ilacı kullanmamalıdır. Bu
durum ciddi ve ölümle sonuçlanabilen Steven Johnson Sendromu (SJS), toksik epidermal
nekroliz (TEN) ve akut generalize ekzantematöz püstüloz (AGEP) dahil cilt reaksiyonlarına
neden olabilmektedir.
Tanısı konmuş veya şüpheli konjenital uzamış QT sendromu veya Torsades de Pointes
hastalığı bulunanlarda kullanımından kaçınılmalıdır.
Hasta doktor tarafından başka şekilde belirtilmedikçe ağrı kesicilerin düzenli olarak uzun
süreli kullanılmaması gerektiği konusunda uyarılmalıdır.
Yetersiz beslenme ya da uzun süreli açlık durumunda 5 g’lık 4 g’lık günlük dozun aşılması
hastaların hepatotoksisite eğilimini artırabilir. Parasetamol içeren diğer ilaçlar ile eşzamanlı
kullanımından kaçınılmalıdır.
3-5 gün içinde yeni semptomların oluşması ya da ağrının ve/veya ateşin azalmaması
halinde hastaların parasetamol kullanmaya son vermesi ve bir doktora danışması önerilir.
Perhiz durumunda kullanılmamalıdır.
Solunum güçlüğü durumlarında kullanılmamalıdır.
Monoamin oksidaz inhibitörleri kullanımı sırasında ya da kullanımını takip eden 2 hafta
süresince kullanılmamalıdır.
4 / 18Ameliyat durumunda tedavinin birkaç gün önceden durdurulması önerilir. Halojenli
anestetiklerin kullanılması, hipertansif kriz riskini artırır.
Taşikardi veya palpitasyon gelişen duyarlı hastalarda, tedavi durdurulmalıdır.
Hematopoietik disfonksiyon durumunda dozun azaltılması ve/veya dozlar arasındaki
sürenin uzatılması gibi önlemler alınmalıdır.
Parasetamol, psödoefedrin hidroklorür ve dekstrometorfan hidrobromür içeren diğer ilaçların
TAMOLD COLD ile eşzamanlı kullanımından kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Parasetamol:
Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
Metoklopramid ve domperidon gibi mide boşalmasını hızlandıran ilaçlar, parasetamolün
daha hızlı emilmesine ve dolayısıyla parasetamolün etkisinin daha hızlı başlamasına neden
olabilir.
Kolestiramin kullanımı ile parasetamol absorpsiyonu düşer. Bu nedenle maksimum analjezik
etki için 1 saat içerisinde iki ilaç aynı anda kullanılmamalıdır.
Bazı hipnotikler ve antiepileptik ilaçlar (glutetimid, fenobarbital, fenitoin, karbamezapin vb.)
veya rifampisin gibi karaciğerde hepatik mikrozomal enzim indüksiyonuna sebep olan
ilaçların tek başına kullanıldığında zararsız olan parasetamol dozlarıyla eşzamanlı kullanımı
karaciğer hasarına yol açabilir. Aşırı alkol tüketimi halinde, terapötik dozlarda bile
parasetamol alınması da karaciğer hasarına neden olabilir.
Parasetamolün kloramfenikol ile kombinasyon halinde kullanılması, kloramfenikolün
yarılanma ömrünü uzatabilir ve dolayısıyla bu ilacın toksisite riskini arttırabilir.
Parasetamol (veya metabolitleri), K vitaminine bağımlı koagülasyon faktörü sentezinde rol
oynayan enzimler ile etkileşir. Parasetamol ile varfarin veya kumarin türevleri arasındaki
etkileşimler “uluslararası normalleştirilmiş oran” (International Normalized Ratio, INR)
değerinde ve kanama riskinde bir artışa neden olabilir. Bundan dolayı oral antikoagülan
kullanan hastalar, tıbbi denetim ve kontrol almadan uzun süreli parasetamol
kullanmamalıdır.
Varfarin ve diğer kumarinlerin antikoagülan etkisi uzun süreli parasetamol kullanımında
artarak kanama riskine yol açabilir; kısa süreli kullanımda belirgin etki beklenmez.
5-Hidroksitriptamin (serotonin) tip 3 reseptör antogonistleri olan tropisetron ve granisetron
farmakodinamik etkileşim ile parasetamolün analjezik etkisini tamamen baskılayabilir.
Parasetamol ve azidotimin (AZT-zidovudin) eşzamanlı kullanılması nötropeni eğilimini
arttırır. Bu nedenle tıbbi tavsiye olmadıkça, parasetamol AZT ile birlikte alınmamalıdır.
5 / 18Birden fazla ağrı kesiciyle kombinasyon tedavisinden kaçınılması önerilmektedir. Bunun
hastaya ekstra bir fayda sağladığını gösteren çok az kanıt vardır ve genelde istenmeyen
etkilerde artışa yol açar.
St. John’s Wort (Hypericum perforatum - sarı kantaron) parasetamolün kan düzeylerini
azaltabilir.
Besinler ile birlikte alındığında parasetamolün emilim hızı azalabilir.
Doz aşımında parasetamol karaciğerde harabiyeti risk taşır ve parasetamolün toksisitesi;
karaciğerde toksik etki yaratabilecek diğer ilaçlarla birlikte kullanıldığında, kronik
alkolizmde veya aç kalmış hastalarda artabilir.
Psödoefedrin
Psödoefedrinin hafif sempatomimetik özellikleri, diğer sempatomimetik ilaçların santral
sinir sistemi (SSS)’ni uyarıcı etkisini arttırabilir. TAMOL COLD ile klasik
monoaminoksidaz (MAO) inhibitörleri, sempatomimetik ilaçlar ve bazı seratonerjik ilaçlarla
birlikte kullanılmamalıdır.
Trisiklik antidepresanlar, iştah bastırıcı ilaçlar, sempatomimetik ajanlar (dekonjestanlar,
iştah bastırıcılar ve amfetamin benzeri psikostimülanlar gibi) ve sempatomimetik aminlerin
katabolizmasını etkileyen monoamin oksidaz inhibitörleri ile beraber kullanılması bazen
kan basıncının yükselmesine sebebiyet verebilir. Psödoefedrin içermesinden dolayı TAMOL
COLD, bretilyum, betanidin, guanetidin, debrizokin, metildopa, alfa ve beta adrenerjik
blokör ilaçlar gibi sempatik aktiviteyi engelleyen hipotansif ilaçların etkisini kısmen tersine
çevirir (bkz. Özel kullanım uyarıları ve önlemleri). Kardiyak glikozidler disritmi riskine,
ergo alkoloitleri ise ergotizm riskine sebep olabilir.
Dekstrometorfan
İlaç-İlaç Etkileşimleri
Monoamin oksidaz (MAO) inhibitörleri
MAO inhibitörleriyle eş zamanlı kullanım; mide bulantısı, koma, hipotansiyon, bacaklarda
titreme, kas spazmları ve hiperpireksiyi içeren semptomlarla seyreden serotonin sendromu
riskindeki artıştan dolayı kontrendikedir ve kalp krizi veya ölüme neden olabilir.
(İlaç örnekleri: Klorjilin, iproniazid, izokarboksazid, linezolid, moklobemid, nialamid,
parjilin, fenelzin, prokarbazin, rasajilin, selejilin, toloksaton, tranilsipromin).
MAO inhibitörleri ile tedavi gören kişilerde TAMOL COLD kullanımı için ilaç kesildikten
sonra en az 7 ile 14 gün geçmesi gerekir.
Serotonin geri alım inhibitörleri (SSRI)
SSRI’lerle eş zamanlı kullanım; mide bulantısı, koma, hipotansiyon, bacaklarda titreme,
kas spazmları ve hiperpireksiyi içeren semptomlarla seyreden serotonin sendromu riskindeki
artıştan dolayı kontrendikedir ve kalp krizi veya ölüme neden olabilir (ilaç örnekleri:
Paroksetin, fluoksetin, sertralin, sibutramin).
6 / 18CYP2D6 inhibitörleri
Dekstrometorfan ve CYP2D6’yı inhibe ettiği bilinen ilaçların birlikte uygulanması, yüksek
dekstrometorfan konsantrasyonlarına neden olabilir (inhibitör olduğu bilinen ilaç örnekleri:
kinidin, paroksitin, haloperidol, paroksetin, fluoksetin).
Mukolitik ajan
Asetilsistein veya guaifenesin gibi mukolitik ajanlarla eş zamanlı uygulama salgı azalmasına
neden olabilir.
SSS depresanları (ör. hipnotikler, sedatifler, sakinleştiriciler, anti-anksiyete ajanları)
Dekstrometorfanla birlikte kullanıldığında bu ajanların etkileri artabilir. Siklopropan,
halojen ya da benzeri halojenli analjezik maddelerde ameliyata girecek hastalarda
kullanımdan kaçınmalıdır.
Dektrometorfan, penisilin, tetrasiklin, salisilat ve yüksek oranda sodyum ve potasyum
iyodür ile geçimsizdir.
İlaç-Gıda Etkileşimi
Greyfurt Suyu
Greyfurt suyu tüketimi dekstrometorfanın biyoyararlanımını, absorpsiyonunu ve atılmasını
artırabilir. Kişinin metabolik fenotipindeki farklılıklar bu etkileşimin kapsamını etkiler.
4.6.Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
İlaç kullanıldığı sürece gebelikten korunmak için gerekli önlemler alınmalıdır.
Gebelik dönemi
TAMOL COLD, gerekli olmadıkça gebelik döneminde kullanılmamalıdır.
Hayvanlar üzerinde yapılan çalışmalar, gebelik ve / veya embriyonal / fetal gelişim ve /
veya doğum ve / veya doğum sonrası gelişim üzerindeki etkiler bakımından yetersizdir
(bkz. 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
İlaç, ancak sağlayacağı yararın fetüs üzerindeki olası riskten daha ön planda olduğu
durumlarda kullanılmalıdır.
Laktasyon dönemi
Parasetamol ve psödoefedrin anne sütüne geçer. Parasetamolün anne sütündeki
konsantrasyonu, annenin plazmasındaki anlık konsantrasyonuna benzerdir. Ancak, emen
çocuk için sakıncaları bilinememektedir. Dekstrometorfan ve metaboliti olan dekstorfan
anne sütüne çok az miktarda geçer. Ancak, emzirme döneminde TAMOL COLD
kullanılması önerilmez.
Üreme yeteneği/Fertilite
Siklooksijenaz/prostoglandin sentezini inhibe eden ilaçların, ovülasyon üzerine etki ederek
kadın fertilitesine zarar verdiği üzerine limitli kanıt vardır. Bu durum tedavinin
7 / 18sonlandırılması ile düzelir. Parasetamol prostoglandin sentezini inhibe ettiğinden, fertiliteyi
inhibe etmesi olasıdır ancak bu durum ortaya konmamıştır.
4.7. Araç ve makine kullanımı üzerindeki etkiler
Reaksiyon yeteneğini etkileyebileceği için uzun süreli parasetamol kullanımı halinde veya
ilacın alkol ile birlikte kullanılması halinde araç-makine kullanımı ve/veya dikkat gerektiren
işlerin yapılması sakıncalı olabilir. Bu konuda hasta uyarılmalıdır.
4.8. İstenmeyen etkiler
Listelenen istenmeyen etkiler spontan raporlara dayanmaktadır. Spontan olarak rapor
edilen vaka hacmi, gerçek sıklık bilgisini doğru bir şekilde temsil etmemektedir.
Çok yaygın (≥1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10.000 ila <1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor.)
Parasetamol
Kan ve lenf sistemi hastalıkları
Seyrek: Çok miktarda alındığında anemi, methemoglobinemi, uzun süreli kullanımda
hemolitik anemiye bağlı trombositopeni, trombositopenik purpura, lökopeni, nötropeni ve
pansitopeni gibi kan sayımı değişiklikleri
Bu yan etkiler parasetamol ile neden sonuç ilişkisi içinde değildir.
Çok seyrek: Agranulositoz
Bağışıklık sistemi hastalıkları
Seyrek: Alerjik reaksiyonlar, anafilaktik reaksiyon veya anafilaktik şok
Çok seyrek: Lyell sendromu
Bilinmiyor: Bronkospazm, pozitif alerji testi, immun trombositopeni
Sinir sistemi hastalıkları
Yaygın: Baş ağrısı, baş dönmesi, somnolans, parastezi
Bilinmiyor: Santral sinir sistemi stimülasyonu, ensefalopati, insomnia, tremor
Solunum, göğüs hastalıkları ve mediastinal hastalıklar
Yaygın: Üst solunum yolu enfeksiyon belirtileri
Seyrek: Bronkospazm ve analjezik astım sendromuna bağlı gözlenen astım
Gastrointestinal hastalıklar
Yaygın: Bulantı, kusma, dispepsi, flatulans, karın ağrısı, konstipasyon
Yaygın olmayan: Gastrointestinal kanama
Seyrek: İshal
Hepatobilier hastalıklar
Seyrek: Çok miktarda alındığında hepatik bozukluk
Bilinmiyor: Karaciğer bozukluğu, hepatit, doza bağlı karaciğer yetmezliği, karaciğer
nekrozu (ölümle sonuçlanan)
Deri ve deri altı doku hastalıkları
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize
eksantematöz püstülozis, eritema multiform, Stevens-Johnson sendromu ve toksik epidermal
nekroliz (fatal sonuçlar dahil)
8 / 18Çok seyrek: Ciddi deri reaksiyonları
Bilinmiyor: Kızarıklık
Böbrek ve idrar yolu hastalıkları
Yaygın olmayan: Parasetamolün terapötik dozlarını takiben nefrotoksik etkileri yaygın
değildir. Uzun süreli uygulamada papiler nekroz bildirilmiştir.
Bilinmiyor: Özellikle doz aşımı durumunda böbrek hasarı
Dekstrometorfan
Bağışıklık sistemi hastalıkları
Bilinmiyor: İlgili laboratuvar ve klinik belirtilerle aşırı hassasiyet ve anafilaktik reaksiyon
astım sendromu, potansiyel olarak cildi, solunum yollarını, gastrointestinal kanalı ve
kardiyovasküler sistemi etkileyen ve döküntü, ürtiker, ödem, prurit ve kardiyo-respiratuvar
distres dahil hafif ila orta düzey reaksiyonları içerir.
Metabolizma ve beslenme hastalıkları
Bilinmiyor: İştahsızlık
Psikiyatrik hastalıklar
Seyrek: Uykusuzluk, anksiyete, sinirlilik, halüsinasyonlar (özellikle çocuklarda)
Bilinmiyor: Önerildiği gibi kullanıldığında görsel halüsinasyon ve konfüzyon meydana
gelebilir. Aşırı doz kullanımda çok daha belirgin advers etkiler görülür.
Sinir sistemi hastalıkları
Yaygın olmayan: Sersemlik, uyuşukluk
Kulak ve iç kulak hastalıkları
Bilinmiyor: Vertigo
Kardiyak hastalıklar
Bilinmiyor: Hipertansiyon, aritmi
Gastrointestinal hastalıklar
Yaygın: Bulantı, kusma, mide ağrısı, kabızlık, diyare
Bilinmiyor: Kusma, abdominal rahatsızlık
Deri ve deri altı doku hastalıkları
Bilinmiyor: Burunda kuruluk, döküntü, ürtiker, prurit, eritem, alerjik dermatit
Böbrek ve idrar yolu hastalıkları
Bilinmiyor: İdrar yapmada zorluk (daha çok prostat hipertrofisinde)
Psödoefedrin
Endokrin hastalıkları
Bilinmiyor: Tiroid bezinin aktivitesinde hafif bir artış, hepatik enzim artışı
Psikiyatrik hastalıklar
Yaygın: Sinirlilik, uykusuzluk
Yaygın olmayan: Yorgunluk, telaş hali, ajitasyon
Seyrek: Halusinasyon (özellikle çocuklarda) paranoid delüzyon, huzursuzluk, eksitabilite
9 / 18Sinir sistemi hastalıkları
Yaygın: Sersemlik, uyku bozuklukları, baş dönmesi, baş ağrısı, huzursuzluk, uykusuzluk,
midriyasis, kas zayıflığı ve tremorlar
Bilinmiyor: İrritabilite, anksiyete
Kardiyak hastalıklar
Seyrek: Taşikardi, hipertansiyon, diğer kardiyak disritmiler, prekardiyal ağrı, palpitasyonlar,
ventriküler aritmi
Vasküler hastalıklar
Seyrek: Kan basıncı artışı*
*Sistolik kan basıncı artışı gözlenmiştir. Terapötik dozlarda psödoefedrinin kan basıncı
üzerindeki etkisi klinik olarak anlamlı değildir.
Gastrointestinal hastalıklar
Yaygın: Ağız kuruluğu, mide sorunları, bulantı, kusma
Deri ve deri altı doku hastalıkları
Seyrek: İritasyonlu veya iritasyonsuz deri döküntüleri, hipersensitivite reaksiyonları, diğer
sempatomimetiklerle çapraz reaksiyon, alerjik dermatit*
*Psödoefedrin kullanımı ardından bronkospazm, anjiyoödem gibi sistemik belirtileri
olan/olmayan çeşitli deri reaksiyonları bildirilmiştir.
Böbrek ve idrar yolu hastalıkları
Yaygın olmayan: Dizüri, erkek hastalarda üriner retansiyon (önceden mevcut bir prostatik
büyüme bu durumu hazırlayıcı bir faktör olabilir).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Aşırı doz alınması halinde derhal doktor ile temasa geçilmelidir: Hızlı tıbbi müdahale,
herhangi bir işaret ve/veya semptom olmasa dahi hem çocuklar, hem de yetişkinler için
kritiktir.
Akut toksisite:
Akut intoksikasyonun en önemli etkisi, reaktif parasetamol metabolitlerinin karaciğer
hücresi proteinlerine bağlanmasından kaynaklanan hepatoselüler hasar olan
hepatotoksisitedir. Terapötik dozlarda, bu metabolitler glutatyon tarafından bağlanarak toksik
olmayan konjugatlar oluşturur. Masif aşırı doz durumunda, karaciğerin SH donörleri
(glutatyon oluşumunu teşvik eden) deposu tükenir; toksik metabolitler birikir ve karaciğer
hücre nekrozu gelişerek karaciğer fonksiyonunda bozulmaya ve giderek hepatik komaya
kadar ilerler. Renal tübüler nekroz sonucunda böbrek hasarı da bağımsız olarak
açıklanmıştır.
10 / 18Belirli ilaçları alan veya alkol kullanan ya da ciddi ölçüde yetersiz beslenen hastalarda aşırı
doz eşiği düşebilir.
Kronik toksisite:
Kronik toksisite çeşitli karaciğer bozukluklarını içerir (bkz. İntoksikasyon semptomları).
Parasetamol ile ilgili kronik toksisite ve özellikle nefrotoksisiteye ilişkin veriler tartışmalıdır.
Kronik alım sonucunda periferik kan hücresi sayımı üzerindeki olası etkilere dikkat
edilmelidir.
İntoksikasyon semptomları
Akut intoksikasyon başlangıcı mide bulantısı, kusma, karın ağrısı, terleme ve genel
kırgınlıkla karakterizedir. Hastanın durumu 24 - 48 saat içinde düzelebilse de, semptomlar
tamamen kaybolmayabilir.
Karaciğer hızla büyür, transaminazlar ve bilirubin düzeyleri artar, protrombin zamanı
patolojik hale gelir, idrar çıkışı azalır ve hafif azotemi gelişebilir. Akut ve/veya kronik aşırı
doz durumunda hipokalemi ve metabolik asidoz da (laktik asidoz dahil) gelişebilir. 3 - 5
gün sonra sık görülen klinik belirtiler sarılık, ateş, fetor hepatikus, hemorajik diyatez,
hipoglisemi ve karaciğer yetmezliğidir. Karaciğer yetmezliği hepatik ensefalopatinin tüm
evrelerine, serebral ödeme ilerleyebilir ve ölüme neden olabilir.
Bel ağrısı, hematüri ve proteinüri gibi belirtilerin kuvvetle düşündürdüğü akut tübüler
nekrozla birlikte akut böbrek yetmezliği şiddetli karaciğer hasarı olmasa dahi gelişebilir.
İntoksikasyon tedavisi
Genel olarak hayati belirtiler, laboratuvar bulguları ve dolaşım durumunun yakından
izlenmesini içeren yoğun tıbbi bakım başlatılmalıdır. Halihazırda Parasetamol
intoksikasyonundan şüpheleniliyorsa, reaktif metabolitleri konjuge ederek normal
detoksifikasyona yardımcı olan SH grubu donörlerin (ör. metiyonin, sisteamin veya N-
asetilsistein) ilaç alındıktan sonra 10 saat içinde intravenöz yolla uygulanması faydalı
olacaktır. N-asetilsistein, alımdan sonra 48 saate kadar belirli bir derecede koruyucu
olabilir. İlk altı saat içinde gastrik lavaj faydalıdır. Hemodiyaliz ve hemoperfüzyon
maddenin eliminasyonunu destekler. Parasetamol plazma konsantrasyonunun kontrol
edilmesi tavsiye edilir.
Psödoefedrin:
Semptomlar: Psödoefedrinin doz aşımında eksitasyon, huzursuzluk, halüsinasyon,
hipertansiyon ve aritmi gibi merkezi sinir sistemi ve kardiyovasküler sistem semptomları
ortaya çıkabilir. Şiddetli olgularda psikoz, konvülziyon, koma ve hipertansif kriz gelişebilir.
Potasyumun hücre dışından hücre içine kayması nedeniyle serum potasyum düzeyi
düşebilir.
Tedavi: Solunum destekleyici ve koruyucu ve konvülsiyonları kontrol edici önlemler
alınmalıdır. Endike olduğu takdirde gastrik lavaj uygulanmalıdır. Mesane kateterizasyonu
gerekebilir. Beta blokörler kardiyovasküler komplikasyonları ve hipokalemiyi düzeltebilir.
İstenirse, psödoefedrin atılımının hızlandırılması için asit diürezi veya diyaliz yapılabilir.
Dekstrometorfan
Semptomlar: Dekstrometorfan doz aşımı yan etkiler bölümünde liste halinde sunulana
benzer etkilere neden olabilir. Çok fazla aşırı dozu takiben ek semptom olarak eksitasyon,
11 / 18zihinsel karışıklık, yorgunluk, sinirlilik ve huzursuzluk, sersemlik, ataksi, distoni,
halusinasyonlar, psikoz ve solunum baskılanması görülebilir.
Tedavi: Özel bir dekstrometorfan antagonisti olarak nalokson çocuklarda başarılı bir
şekilde kullanılmıştır.
Yoksunluk semptomları
Klinik çalışmalar dekstrometorfanın, kısa bir süre yüksek deneysel dozlarda kullanıldığında
dahi fiziksel bağımlılık ya da tolerans artışına bağlı gelişen etki kaybı yaratmadığını veya
yoksunluk semptomlarına neden olmadığını doğrulamaktadır. Ancak günlük, uzun süreli
kullanımla tolerans ve fiziksel bağımlılık gelişebilir. Dekstrometorfan için hafif yoksunluk
semptomları belgelenmiştir ve bunlar arasında huzursuzluk, kas veya kemik ağrıları,
insomnia, diyare, kusma ve soğuk basması yer almaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer öksürük ve soğuk algınlığı preparatları
ATC Kodu: R05X
Parasetamol
Analjezik ve antipiretik etkilere sahiptir. Parasetamolün kesin etki mekanizması
bilinmemektedir. Parasetamol bir para-aminofenol türevidir. Analjezik ve antipiretik
etkisinin yanı sıra zayıf antienflamatuvar etkisi vardır. Analjezik etkisini esas olarak SSS
üzerinde prostaglandin sentezini inhibe ederek, ayrıca, periferik olarak ağrı impulslarının
oluşumunu bloke ederek gösterir. Antipiretik etkisini ise, deride kan akışının artışı, terleme
ve ısı kaybına neden olan periferik vazodilatasyon oluşturmak üzere hipotalamustaki
termoregülasyon merkezi üzerindeki etkisi yoluyla gerçekleştirdiği düşünülmektedir. Bu
santral etki olasılıkla hipotalamustaki prostaglandin sentezinin inhibisyonu sonucu oluşur.
Parasetamolün analjezik ve antipiretik özellikleri vardır fakat sadece zayıf anti-enflamatuvar
özellikler gösterir. Bu durum; enflamatuvar dokuların diğer dokulara oranla daha yüksek
seviyelerde hücresel peroksitler içermesi ve bu hücresel peroksidlerin paracetamolün
siklooksijenaz inhibisyonunu önlemesiyle açıklanabilir.
Psödoefedrin
Doğrudan veya dolaylı sempatomimetik aktivite gösteren bir üst solunum yolu
dekonjestanıdır. Efedrinin stereoizomeridir, benzer etki göstermesine rağmen SSS üzerindeki
etkileri ve vazopressör yan (istenmeyen) etkileri önemli ölçüde azdır. Solunum yolu
mukozası üzerindeki alfa-adrenerjik reseptörler üzerinden vazokonstriksiyon yoluyla
dekonjestan etki gösterir. Bronkospazmların rahatlatılması, bronş mukozasının
dekonjesyonunun sağlar, solunum yollarında oluşan hiperemi, ödem ve nazal konjesyonu
azaltır. Ayrıca, sinus sekresyonunun drenajı artabilir ve östaki borusundaki tıkanıklığı
giderebilir.
Psödoefedrin, sistolik kan basıncının yükseltilmesinde ve taşikardi yaratılmasında efedrinden
önemli oranda daha az etkilidir ve merkezi sinir sisteminin uyarılmasında da etkisi daha
düşüktür. Psödoefedrin, 4 saat süren dekonjestan etkisine 30 dakika içinde ulaşır.
12 / 18Dekstrometorfan
Kuru öksürüğe (tahriş öksürüğü) karşı etkilidir.
Dekstrometorfan hidrobromür, opioid olmayan, öksürüğü santral sinir sistemindeki etkisiyle
baskı altına alan (antitussif) ilaçlardandır. Etki mekanizmasını medulla oblangatada bulunan
üzerindeki öksürük merkezi üzerinde gösterir ve etkisi öksürük refleksinin, santral sinir
sistemi reseptörlerinin duyarlılık eşiğini artırarak inhibisyonu şeklindedir ve ekspektoran
etkisi yoktur. 10-20 mg’lık tek bir oral dekstrometorfan dozu 1 saat içinde antitussif
etkisini gösterir ve etkisi en az 4 saat sürer.
5.2. Farmakokinetik özellikler
Genel özellikler
Parasetamol
Emilim:
Gastrointestinal sistemden hızla emilir. Oral uygulamadan sonra 0.5-1.5 saat içinde doruk
plazma konsantrasyonlarına ulaşılır.
Dağılım:
Vücut sıvılarında çok hızlı bir dağılım gösterir. 0.8-1.0 l/kg’lık dağılım hacmi sayesinde
ilacın dokulara dağılımının da uygun şekilde gerçekleştiği öngörülebilir. Terapötik dozlarda
plazma proteinlerine bağlanma düşüktür veya daha az bağlanır.
Biyotransformasyon:
Karaciğerde metabolize olur ve esas olarak idrarla atılır. Oral uygulamayı takiben plazma
yarılanma ömrü 1.5-2.5 saattir. Parasetamolün plazma proteinine bağlanması düşüktür.
Atılım:
Parasetamolün %80’i 24 saat içinde elimine edilir. Eliminasyon karaciğer ve böbrek hasarı
olan kişilerde gecikmelidir. Karaciğerde enzimatik transformasyondan sonrasında,
parasetamol glukuronik asit ve sülfürik asit konjugatları oluşturarak karaciğer tarafından
elimine edilir. İlacın % 1- %3’ü değişime uğramaksızın idrarla atılır.
Psödoefedrin
Emilim:
Oral uygulama sonrasında barsaktan emilimi hızlı ve tamdır.
Dağılım:
Hem kan-beyin hem de plasenta engellerinden geçmektedir. Psödoefedrinin görünen dağılım
hacmi (Vd/F) yaklaşık 2.8 l/kg’dır
Biyotransformasyon:
Karaciğerde hemen hemen hiç biyotransformasyona uğramaz. Özellikle de
monoaminooksidaz tarafından metabolizması söz konusu değildir. Bazı vakalarda %90’ı
aşan oranlarda değişmeden idrarla atılır. Psödoefedrinin plazma yarılanma ömrü (t )
1/2
yaklaşık 5.5 saattir. Erkeklerde psödoefedrin çok az metabolize olur, yaklaşık %90’ı
değişmeden idrarla atılır. Yaklaşık %1’i karaciğerde metabolize olur, N- demetilasyon ile
norpsödoefedrine dönüşür.
13 / 18Atılım:
Eliminasyon yarılanma ömrü 5.6-6.0’lık bir idrar pH’sında 5-8 saat olarak ölçülürken, pH
8.0’da 9-15 saat olarak bulunmuştur.
Psödoefedrin ve metaboliti idrar ile atılır; dozun % 55 ile % 90’ı herhangi bir değişikliğe
uğramadan atılır. Psödoefedrinin görünen total vücut klerensi (Cl/F) 7.5 ml/dak/kg’dır. Sabit
eliminasyon hızı yaklaşık 0.13sa-1’dir. İdrar asitlendiğinde psödoefedrinin idrar ile dışarı
atılma hızı artar. Bunun tersine, idrar pHʼı arttıkça, idrar ile dışarı atılma hızı azalır. Böbrek
yetmezliği psödoefedrinin plazma düzeylerini artıracaktır.
Zayıf bir temelde, böbrekten atılım düzeyi idrarın pH’ına bağlıdır. Düşük idrar pH’ında,
tübüler geri emilim minimaldir ve idrar akış hızı ilacın klerensini etkilemez. Yüksek pH’da
(>7.0), psödoefedrin yaygın şekilde renal tübülde geri emilir ve renal klerens idrar akış
hızına bağlıdır.
Dekstrometorfan
Emilim:
Biotransformasyonu çok hızlı gerçekleşir. Dekstrometorfan metabolizmasındaki bireysel
farklılıklar nedeniyle, farmakokinetik değerleri oldukça değişkendir. Terapötik dozların oral
kullanımı sonrasında metabolize olmamış ilacın plazma konsantrasyonu çok düşük
seyrettiğinden (<0.01 mikrogram/ml), ilacın yarılanma-ömrü tam olarak ölçülemez.
Levometorfana metabolizması söz konusu değildir. Ana metabolit olan dekstrometorfan, 15
dakika içinde kanda saptanabilir ve 1-2 saat sonra doruk plazma konsantrasyonuna ulaşır. 20
mg dekstrometorfan dozunun alınmasını takiben sağlıklı gönüllülerde, uygulamadan 2,5 saat
sonra Cmaks litrede <1 mikrogramdan 8 mikrograma değişkenlik göstermiştir.
Dağılım:
Dokulardaki dağılımı hızlıdır. Plasenta engelinden geçer.
Biyotransformasyon:
Dekstrometorfan oral alımı takiben karaciğerde hızlı ve geniş ölçüde ilk geçiş
metabolizmasına uğrar. İnsan gönüllülerde genetik olarak kontrol edilen o-demetilasyon
dekstrometorfan farmakokinetiğinin başlıca determinantıdır. Bu oksidasyon sürecinin farklı
fenotipleri vardır ve bu denekler arasında oldukça değişken bir farmakokinetiğe yol açar.
Ana metabolitler, dekstrorfan ve dekstrorfanın glukuronat ve sülfat ester formlarıdır. Bunun
dışında idrarda üç metoksimorfinan ve üç hidroksimorfinan saptanır.
Dekstrorfan başlıca metabolit olup antitussif etkisi de vardır.
Atılım:
Yaklaşık 6.5 saatlik eliminasyon yarılanma ömrü sahip dekstrometorfan ve metabolitlerinin
%85’inden fazlası idrarla atılır. Metabolize olmayan dekstrometorfan, üç demetillenmiş
morfinan metabolitiyle beraber: dekstrorfan (3-hidroksi-N-metilmorfinan olarak da bilinir.),
3-hidroksimorfinan ve 3-metoksimorfinan idrardaki konjugasyon ürünleri olarak bilinir.
Değişmemiş ilaç ve antitussif özelliğe sahip metabolitler idrarla vücuttan atılır.
Özel durumlarda farmakokinetik özellikler:
Renal yetmezlikte farmakokinetik:
14 / 182-8 saatler arasında ortalama plazma yarılanma ömrü normal ve böbrek yetmezliği olan
hastalarda aynıdır, fakat 8-24 saat arasında böbrek yetmezliğinde eliminasyon hızı azalır.
Kronik renal yetmezlikte glukuronid ve sülfat konjugatlarında belirgin birikme olur. Ana
bileşiğin kısıtlı rejenerasyonuyla kronik böbrek yetmezliği olan hastalarda biriken
parasetamol konjugatlarında bir miktar ekstra eliminasyon oluşabilir Kronik böbrek
yetmezliğinde parasetamol doz aralıklarını uzatmak tavsiye edilir. Hemodiyalizde
parasetamol plazma düzeyleri azalabileceğinden terapötik kan düzeylerini korumak için ilave
parasetamol dozları gerekebilir.
Böbrek yetmezliği artmış psödoefedrin plazma düzeylerine yol açar.
Psödoefedrin ile böbrek yetmezliğinde yapılmış spesifik çalışma yoktur. Ancak çeşitli
derecelerde böbrek yetmezliği olan hastalarda 60 mg psödoefedrin + 8 mg akrivastin
kapsüllerinin tek doz uygulamasını takiben orta şiddetli ve şiddetli böbrek yetmezliği olan
hastalarda sağlıklı gönüllülere nazaran psödoefedrin Cmaks değeri 1.5 misli artmıştır. Tmaks
değeri böbrek hastalarında değişmemiştir. Yarılanma ömrü, sağlıklı gönüllülere nazaran
hafif ve şiddetli böbrek yetmezliğinde sırasıyla 3-12 misli artmıştır.
Hepatik yetmezlikte farmakokinetik
Hafif karaciğer hastalığı olan hastalardaki ortalama plazma yarılanma ömrü normal
bireylerdekine benzerdir, fakat ciddi karaciğer yetmezliğinde önemli derecede uzar (yaklaşık
% 75). Bununla beraber, yarılanma ömrünün uzamasının klinik önemi açık değildir, çünkü
karaciğer hastalığı olan hastalarda ilaç birikmesi ve hepatotoksisite olduğu kanıtlanmamış ve
glutatyon konjugastonu azalmamıştır. Kronik stabil karaciğer hastalığı olan 20 hastaya 13
gün günde 4 g parasetamol verilmesi karaciğer fonksiyonunda bozulmaya yol açmamıştır.
Hafif karaciğer hastalarında önerilen dozlarda alındığında parasetamolün zararlı olduğu
kanıtlanmamıştır. Bununla beraber, şiddetli karaciğer hastalığında, plazma parasetamol
yarılanma ömrü önemli derecede uzamıştır.
Hepatik yetmezliği olan hastalarda psödoefedrin ile yapılmış spesifik çalışma yoktur.
Yaşlılarda farmakokinetik
Genç ve yaşlı sağlıklı denekler arasında farmakokinetik parametrelerde gözlenen
farklılıkların klinik olarak önemli olduğu düşünülmemektedir. Bununla beraber serum
parasetamol yarılanma ömrünün belirgin derecede arttırdığı (yaklaşık % 84) ve parasetamol
klerensinin zayıf, hareketsiz ve yaşlı hastalarda sağlıklı genç kişilere nazaran azaldığını
(yaklaşık % 47) düşündüren kanıtlar vardır.
Yaşlı hastalarda 60mg psödoefedrin + 8mg akrivastin uygulanmasını takiben psödoefedrin
için görülen t sağlıklı gönüllülerdekinin 1.4 katı olmuştur. Görünen Cl/F sağlıklı
1/2
gönüllülerdekinin 0.8 katı olmuştur ve Vd/F değişmemiştir. SUDAFED tablet ile yaşlılarda
yapılmış spesifik bir çalışma yoktur.
Çocuklarda farmakokinetik
Çalışmalar 0-2 gün arasındaki yeni doğanlarda ve 3-10 yaş arasındaki çocuklarda
parasetamol majör metabolitinin parasetomol sülfat olduğunu göstermiştir. Yetişkinlerdeki
ve 12 yaş ve üzeri çocuklardaki veriler, majör metabolitin glukuronid konjugatı olduğunu
göstermiştir. Bununla beraber, parasetamolün genel eliminasyon hızında veya idrara geçen
toplam ilaç miktarında yaşa ilişkin önemli farklılıklar yoktur.
15 / 185.3. Klinik öncesi güvenlilik verileri
Psödoefedrin hidroklorür
Mutajenite: Bakteri ve memelilere yapılan in vivo ve in vitro tahlillerinde psödoefedrinin
genotoksik olmadığı saptanmıştır.
Karsinojenite: Psödoefedrinin karsinojenik potansiyeli olup olmadığı hakkında yeterli bilgi
yoktur.
Teratojenite: Psödoefedrin, sıçanlarda 432 mg/kg/gün oral doza veya tavşanlarda 200
mg/kg/gün oral doza kadar teratojenik etki göstermemiştir.
Psödoefedrin irreversibl herhangi bir organ toksisitesine neden olmaz, teratojenik ve
karsinojenik değildir. Yetişkinlerde akut doz aşımı belirgin taşikardi ve sistemik
hipertansiyona yol açar. Çocuklarda ise akut doz aşımı ile hipertansiyon değil ama taşikardi
bildirilmiştir.
Genel olarak bakıldığında psödoefedrin nazal dekonjestan olarak önerilen dozlarda
kullanıldığında iyi tolere edilir ve güvenlidir. Ciddi doz aşımlarında bile irreversibl herhangi
bir toksisite oluşturmaz.
Dekstrometorfan hidrobromür
Dekstrometorfanın büyük miktarlarda uzun süre alınmasıyla bile, santral sinir sistemi ya
da herhangi diğer organ sistemlerinde irreversibl toksisitesi olduğunu gösteren bir bulgu
bulunmamaktadır. Mevcut verilere göre dekstrometorfan, teratojenik, mutajenik ya da
karsinojenik değildir.
Hayvanlardan elde edilen bulguların insan tedavisine uygun olduğuna dair hiçbir klinik
kanıt yoktur. Dozlama ve ilaç metabolizmasındaki farklılıklar hayvanlardan elde edilen
verilerin insan verilerine ekstrapolasyonunu güçleştirmektedir.
Sıçanlarda oral LD değerinin 149 mg/kg olduğu belirtilmiştir. Sıçanlardaki akut oral
50
toksisite semptomları ataksi, solunum zorluğu, postural değişiklikler, letarji ve lakrimasyonu
içerir.
Hayvan çalışmalarında etkili öksürük baskılayıcı dozlarda ataksi, letarji veya somnolans
gözlenmemiştir. Ayrıca, kobaylarda düşük veya orta aralıktaki dozlarda hiçbir solunum
baskılanması görülmemiştir; çok yüksek intravenöz dozlarda tavşan, kedi ve köpeklerde
solunum depresyonu meydana gelir. Düşük veya orta dozlarda (kedi) bronkospazm veya
siliyer aktivite inhibisyonu görülmemiştir.
Dekstrometorfanın sıçanlarda gebelikten önce ve gebelik sırasında ve tavşanlarda gebelik
sırasında 50 mg/kg/gün doza kadar oral uygulaması üreme veya fetüs gelişimi üzerinde
hiçbir zararlı etkide bulunmamıştır.
Ayrıca, dekstrometorfanın etkin metaboliti dekstrorfanın iyi bir antitussif aktivite ve genel
olarak ana bileşiğe kıyasla daha düşük bir toksisite profili sergilediği gösterilmiştir.
Parasetamol
Akut toksisite:
16 / 18Parasetamol, kobaylar için oral uygulama sonrasında hafif toksiktir. Fare ve yeni doğmuş
sıçanlarda önemli oranda daha yüksek toksisitenin nedeni, muhtemelen maddenin faredeki
farklı metabolizması ve yeni doğan sıçanlarda hepatik enzim immatüritesidir. Daha yüksek
dozajların köpek ve kedilere uygulanması kusmaya neden olarak bu türler için bir oral
LD değerinin belirlenmesini imkansızlaştırmıştır.
50
Kronik toksisite:
Hayvanlarda yapılan kronik toksisite araştırmalarında parasetamolün testiküler atrofiye
neden olduğu ve spermatogenezi inhibe ettiği bildirilmiştir. Toksik dozajların uygulanmasını
takiben test hayvanları kiloda daha yavaş bir gelişim, daha sık diürez, asidüri,
dehidrasyon ve enfeksiyonlara yatkınlıkta artış göstermiştir. Otopsi sırasında abdominal
organların pletorasında, bağırsak mukozasının irritasyonunda ve erkek hayvanlarda inhibe
edilmiş spermatogenezle testiküler atrofide artış gözlenmiştir. Toksikolojik hedef organlar,
100 günlük çalışmada sıçan karaciğeri ve böbrekleridir. İnsanlar açısından, günlük dozla
ilişkili olarak yaklaşık 7 ve tek dozla ilişkili 43 güvenlik faktörü, en fazla 10 günlük bir
tedavi süresi için hayvan verilerinden hesaplanmıştır.
Mutajenik ve tümorojenik potansiyel:
Sıçanlarda hepatotoksik doz düzeylerinde, doğrudan DNA hasarı olarak değil
hepatotoksisite/miyelotoksisitenin olaylı bir sonucu olarak açıklanan potansiyel genotoksisite
görülmüştür. Bu nedenle, bir eşik dozu varsayılabilir. 2 yıllık çalışmada, 6.000 ppm’ye
kadar diyet alan erkek sıçanlarda parasetamolün karsinojenik aktivitesiyle ilgili herhangi bir
kanıt bulunmamıştır. Mononükleer hücre lösemisi insidansındaki artışa dayalı olarak dişi
sıçanlarda bazı karsinojenik aktivite kanıtları görülmüştür. 2 yıllık çalışmada, 6.000 ppm’ye
kadar alan farelerde parasetamolün karsinojenik aktivitesiyle ilgili herhangi bir kanıt
bulunmamıştır.
Üreme toksisitesi:
İnsanlarda kapsamlı kullanımdan sonra embriyotoksik veya teratojenik riskte bir artış
bulunmuştur. Parasetamol sıklıkla gebelik sırasında, gebeliğin seyrinde veya doğmamış
bebekte herhangi bir negatif etki yaratmadan kullanılmıştır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Povidon
Stearik asit
Silicic asit (Aerosil)
Mikrokristal selüloz
Magnezyum stearat
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25C’nin altındaki oda sıcaklığında saklanmalıdır.
17 / 186.5. Ambalajın niteliği ve niceliği
TAMOL COLD Al/PVC blisterde, 20 adet tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilemlidir.
7. RUHSAT SAHİBİ
Sandoz İlaç San. ve Tic. A.Ş.
Küçükbakkalköy Mah. Şehit Şakir Elkovan Cad.
No:15A 34750 Ataşehir/İstanbul
8. RUHSAT NUMARASI
205/82
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.05.2005
Ruhsat yenileme tarihi:
10. KÜB’ÜN YENİLENME TARİHİ
---
18 / 18