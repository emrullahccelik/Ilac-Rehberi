KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FIRAZYR 30 mg/3 mL SC enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Her bir 3 ml'lik kullanıma hazır enjektör, 30 mg ikatibanta eşdeğer ikatibant asetat içerir.
Çözeltinin her ml'si, 10 mg ikatibant içerir.
Yardımcı madde(ler):
Sodyum klorür 7,45 mg/ml
Sodyum hidroksit 0,64 mg/ml
Sodyum hakkında ilave bilgi için bölüm 4.4’e bakınız.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak ve renksiz çözelti.
4. KLİNİK ÖZELLİKLER
4.1 Terapötik endikasyonlar
FIRAZYR, C1-esteraz-inhibitörü eksikliği olan yetişkinlerde herediter anjiyoödemin (HAÖ) akut
ataklarının semptomatik tedavisinde endikedir.
4.2 Pozoloji ve uygulama şekli
FIRAZYR, bir Sağlık Mesleği Mensubu kılavuzluğu altında kullanım içindir.
Pozoloji/uygulama sıklığı ve süresi:
Önerilen doz, FIRAZYR 30 mg'nin tek bir subkütan enjeksiyonudur.
Olguların çoğunda, bir atağın tedavi edilmesi için tek bir FIRAZYR enjeksiyonu yeterlidir.
Semptomlardaki azalmanın yetersiz olması, veya semptomların nüks etmesi halinde, 6 saatin
ardından, ikinci bir FIRAZYR enjeksiyonu uygulanabilir. İkinci enjeksiyonun, semptomları
azaltmada yetersiz kalması durumunda veya semptomların nüks etmesi halinde diğer bir 6 saatin
1/12ardından, üçüncü bir FIRAZYR enjeksiyonu uygulanabilir. Yirmi dört saatlik bir periyot içerisinde,
FIRAZYR enjeksiyonu üç defadan fazla uygulanmamalıdır.
Klinik çalışmalarda, ayda 8’den fazla FIRAZYR enjeksiyonu uygulanmamıştır.
Özel popülasyonlara ilişkin ek bilgiler:
Pediyatrik popülasyon:
FIRAZYR'in, 0-18 yaş arası çocuklarda güvenliliği ve etkililiği belirlenmemiştir. Veri mevcut
değildir.
Geriyatrik popülasyon:
65 yaş üzerindeki hastalarda kullanıma ilişkin bilgiler sınırlıdır.
Yaşlı hastaların, ikatibanta sistemik maruziyetlerinin arttığı gösterilmiştir. Bu durumun,
FIRAZYR'in güvenliliği açısından anlamı bilinmemektedir (bkz. bölüm 5.2).
Böbrek yetmezliği:
Böbrek yetmezliği olan hastalarda doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda doz ayarlaması gerekli değildir.
Uygulama şekli
FIRAZYR, tercihen karın bölgesine subkütan uygulama içindir.
FIRAZYR, kendi kendine uygulanabilir veya yalnızca bir sağlık mesleği mensubu tarafından
subkütan enjeksiyon tekniği için eğitim almasının ardından, bir hasta yakını/bakıcı tarafından
uygulanabilir.
FIRAZYR'in kendi kendine uygulamasının başlatılmasına ilişkin karar, yalnızca herediter
anjiyoödem tanısında ve tedavisinde deneyimli bir hekim tarafından alınmalıdır (bkz. bölüm 4.4).
FIRAZYR, yalnızca tek bir kullanım içindir.
FIRAZYR, uygulanacak hacimden (3 ml) dolayı, yavaş bir şekilde enjekte edilmelidir.
4.3 Kontrendikasyonlar
Etken maddeye ya da bölüm 6.1'de listelenen yardımcı maddelerden herhangi birine karşı aşırı
duyarlılığı olanlarda kontrendikedir.
4.4 Özel kullanım uyarıları ve önlemleri
Larenjiyal ataklar
Larenjiyal atakları olan hastalar, hekimin taburcu edilmeyi güvenli olarak değerlendirmesine kadar,
enjeksiyondan sonra uygun bir sağlık kurumunda kontrol altında tutulmalıdır.
İskemik kalp hastalığı
2/12İskemik koşullar altında, tip 2 bradikinin reseptörü antagonizmasından dolayı, teorik olarak,
kardiyak fonksiyonda bir bozulma ve koroner kan akışında bir azalma meydana gelebilir. Bu
nedenle, FIRAZYR, akut iskemik kalp hastalığı veya stabil olmayan angina pektorisi olan hastalara
dikkatle uygulanmalıdır (bkz. bölüm 5.3).
İnme
Bir inmenin hemen ardından B2 reseptörü blokajının yararlı etkisini destekleyen kanıtların varlığına
rağmen, ikatibantın, bradikinin olumlu ‘geç dönem nöroprotektif etkilerini’ azaltabileceği şeklinde
teorik bir olasılık vardır. Dolayısıyla, bir inmeyi takip eden haftalarda, hastalara ikatibant dikkatli
bir şekilde uygulanmalıdır.
Kendi kendine uygulama
Daha önce hiç FIRAZYR almamış olan hastalar için, ilk tedavi, bir sağlık kurumunda veya bir
hekimin kılavuzluğunda verilmelidir.
Kendi kendine tedavinin ardından semptomların yeterince azalmaması veya semptomların nüks
etmesi halinde, hastanın doktora başvurması ve takip eden dozların bir sağlık kurumunda verilmesi
önerilmektedir (bkz. bölüm 4.2).
Bir laringeal atak yaşayan hastalar, daima doktora başvurmalıdır ve evde bir enjeksiyon almalarının
ardından bir sağlık kurumunda gözlenmelidir.
Bu tıbbi ürün her ml'sinde 1 mmol (23 mg)'dan daha az sodyum ihtiva eder; yani esasında "sodyum
içermez".
4.5 Diğer tıbbi ürünler ile etkileşimler ve diğer etkileşim şekilleri
CYP450'yi ilgilendiren farmakokinetik ilaç etkileşimleri beklenmemektedir (bkz. bölüm 5.2).
FIRAZYR'in, anjiyotensin-dönüştürücü enzim (ACE) inhibitörleri ile birlikte uygulanması
araştırılmamıştır. ACE inhibitörleri, bradikinin düzeylerindeki olası artıştan dolayı, HAÖ
hastalarında kontrendikedir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı ile ilgili bir öneri bulunmamaktadır.
Gebelik dönemi
İkatibant için, gebe kadınlarda kullanımına ilişkin klinik veri mevcut değildir.
Hayvanlar üzerinde yapılan araştırmalar üreme toksisitesi (uterin implantasyon ve doğum
üzerindeki etkileri) bulunduğunu göstermiştir (bkz. bölüm 5.3) İnsanlara yönelik potansiyel risk
bilinmemektedir.
3/12FIRAZYR, gebelikte, yalnızca, potansiyel yararın, fetus için potansiyel riski göze almayı haklı
çıkarması durumunda (örn., potansiyel olarak yaşamı tehdit eden laringeal atakların tedavisi için)
kullanılmalıdır.
Laktasyon dönemi
İkatibantın, insanlarda anne sütüne geçip geçmediği bilinmemektedir, ancak, emziren ve FIRAZYR
almak isteyen kadınların, tedaviden sonra 12 saat süreyle emzirmemesi önerilmektedir.
İkatibant, emziren sıçanların sütüne, maternal kandakine benzer konsantrasyonlarda geçmektedir.
Sıçan yavrularının doğum sonrası gelişiminde herhangi bir etki saptanmamıştır.
Üreme yeteneği/Fertilite
Sıçanlarda 6 aya kadar ve köpeklerde 9 aya kadar süreli tekrarlı-doz çalışmaları yürütülmüştür.
Hem sıçanlarda, hem de köpeklerde, dolaşımdaki seks hormonu düzeylerinde, dozla bağlantılı bir
azalma olduğu ve ikatibantın tekrarlı kullanımının, cinsel olgunlaşmayı reversibl olarak geciktirdiği
gözlendi. İkatibant, erkek farelerin (en yüksek doz 80,8 mg/kg/gün), ve sıçanların (en yüksek doz,
10 mg/kg/gün) fertilitesi üzerinde herhangi bir etkiye sahip bulunmadı.
Klinik dışı çalışmalarda, hem sıçanlarda (JE049-0163), hem de köpeklerde (JE049-0164),
ikatibantın mükerrer kullanımı, üreme organları üzerinde etkiler ile sonuçlanmıştır. İkatibant, erkek
farelerin (JE049-0137; SC dosing, JE049-0138; IV dosing) ve sıçanların (JE049-0108) fertilitesi
üzerinde bir etkiye sahip değildir (bkz. bölüm 5.3).
FIRAZYR üreme hormonu klinik çalışmasında (HGT-FIR-062), toplam 9 doz için, 3 günde bir 3
doz için 6 saatte bir 30 mg ile tedavi edilen 39 sağlıklı erkek ve kadındaki bir çalışmada, ne
kadınlarda, ne de erkeklerde, üreme hormonlarının bazal ve GnRH tarafından stimüle edilmiş
konsantrasyonlarında başlangıca göre klinik açıdan anlamlı değişiklikler gözlenmiştir. İkatibantın,
luteal faz progesteron konsantrasyonu ve luteal fonksiyon üzerinde veya kadınlarda menstrual
siklus uzunluğu, erkeklerde sperm sayısı, motilitesi ve morfolojisi üzerinde anlamlı etkileri
olmamıştır. Bu çalışma için kullanılan doz uygulama rejiminin, klinik ortamda sürdürülmesi olası
değildir.
4.7 Araç ve makine kullanımı üzerindeki etkiler
FIRAZYR, araç ve makine kullanımı üzerinde minör etkiye sahiptir. FIRAZYR kullanımının
ardından, bitkinlik, letarji, yorgunluk, uyku hali ve baş dönmesi bildirilmiştir. Bu semptomlar, bir
HAÖ atağının sonucu olarak meydana gelebilir. Hastalara, yorgunluk veya baş dönmesi
hissettiklerinde araç ve makine kullanmamaları tavsiye edilmelidir.
4.8 İstenmeyen etkiler
Güvenlilik profilinin özeti
Ruhsatlandırma için kullanılan klinik çalışmalarda, toplam 999 HAÖ atağı, bir sağlık çalışanı
tarafından subkütan olarak uygulanan 30 mg FIRAZYR ile tedavi edilmiştir. FIRAZYR 30 mg SC,
bir sağlık çalışanı tarafından, 129 sağlıklı deneğe ve HAÖ'si olan 236 hastaya uygulanmıştır.
Klinik denemelerde subkütan ikatibant ile tedavi edilen deneklerin neredeyse tamamında,
enjeksiyon yerinde reaksiyonlar (cilt irritasyonu, şişkinlik, ağrı, kaşıntı, eritem, yanma hissi ile
4/12karakterize) gelişmiştir. Bu reaksiyonlar, genellikle hafif ila orta şiddette, geçici idi ve başka bir
müdahale olmaksızın iyileşti.
Advers reaksiyonların tablo halindeki listesi
Tablo 1'de listelenen advers reaksiyonların sıklığı, aşağıdaki düzen kullanılarak tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100); seyrek (≥
1/10.000 ila <1/1.000); çok seyrek (<1/10.000); bilinmiyor (eldeki mevcut verilerden hareketle
tahmin edilemiyor).
Tablo 1: İkatibant ile bildirilen advers reaksiyonlar
Sistem Organ Sınıfı
(insidans kategorisi)
Sinir sistemi hastalıkları
Yaygın: Baş dönmesi, baş ağrısı
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Döküntü, eritem, kaşıntı
Genel bozukluklar ve uygulama yerine
ilişkin hastalıklar
Çok yaygın: Enjeksiyon yeri reaksiyonları (Enjeksiyon yerinde
morarma, hematom, yanma, eritem, hipoestezi,
irritasyon, uyuşma, ödem, ağrı, basınç hissi,
kaşıntı, şişkinlik, ürtiker ve sıcaklık)
Yaygın: Ateş
Araştırmalar
Yaygın: Transaminazda artış
Seçili advers reaksiyonların açıklaması
İmmünojenisite
Kontrollü faz III denemelerdeki tekrarlı tedavi boyunca, nadir olgularda, anti-ikatibant antikorlarına
karşı geçici pozitiflik gözlemlendi. Bütün hastalarda, etkililik korundu. FIRAZYR ile tedavi edilen
bir hastanın test sonucu, FIRAZYR ile tedaviden önce ve sonra, anti-ikatibant antikorları için
pozitif idi. Bu hasta 5 ay süreyle takip edildi ve sonraki numuneler, anti-ikatibant antikorları için
negatif idi. FIRAZYR ile herhangi bir aşırı duyarlılık veya anafilaktik reaksiyonlar rapor edilmedi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
5/124.9 Doz aşımı ve tedavisi
Doz aşımına ilişkin herhangi bir klinik bilgi mevcut değildir.
3,2 mg/kg'lik bir intravenöz doz (terapötik dozun yaklaşık 8 katı), sağlıklı deneklerde eritem, kaşıntı
veya hipotansiyona neden olmuştur. Terapötik müdahale gerekli olmamıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer hematolojik ajanlar, herediter anjiyoödemde kullanılan ilaçlar
ATC kodu: B06AC02
HAÖ'ye (bir otozomal dominant hastalık), C1-esteraz inhibitörünün eksikliği veya fonksiyon
bozukluğu neden olur. HAÖ ataklarına, klinik semptomların gelişiminde anahtar mediyatör olan
bradikininde bir artış eşlik eder.
HAÖ, üst solunum yolunu, cildi ve gastrointestinal yolu kapsayan, aralıklı subkütan ve/veya
submukozal ödem atakları şeklindegörülür. Bir atak genellikle 2 ila 5 gün devam eder.
İkatibant, tip 2 bradikinin (B2) reseptörünün seçici kompetitif antagonistidir. Bradikinine benzer bir
yapıya sahip olan, ancak proteinojenik olmayan 5 amino aside sahip bir sentetik dekapeptittir.
HAÖ'de bradikinin konsatrasyonlarındaki artış, klinik semptomların gelişimindeki anahtar
mediyatördür.
İkatibant ile sağlıklı genç deneklerde yapılan faz I çalışmalarda (JE049-5108 ve JE049-1001), 4 saat
boyunca 0,8 mg/kg; 3 gün süreyle 1,5 mg/kg/gün veya 0,15 mg/kg/gün dozlarında uygulanan
ikatibant ile bradikinin tarafından indüklenen hipotansiyon, vazodilatasyon ve refleks taşikardisi
önlendi. İkatibantın, bradikinin dozu 4 kat artırıldığında bir kompetitif antagonist olduğu gösterildi.
Etkililik verileri, bir açık-etiketli Faz II çalışmadan ve üç kontrollü Faz III çalışmadan elde edildi.
Faz III klinik çalışmalar (FAST-1 ve FAST-2), randomize edilmiş, çift-kör, kontrollü çalışmadır ve
komparator haricinde (birinde, komparator olarak oral traneksamik asit ve diğerinde, plasebo
kontrollü) özdeş tasarımlara sahipti. Toplam 130 hasta, 30 mg dozunda ikatibant (63 hasta), veya
komparator (traneksamik asit - 38 veya plasebo - 29 hasta) almak üzere randomize edilmiştir. Takip
eden HAÖ atakları, bir açık etiketli uzatma fazında tedavi edildi. Larinjeal anjiyoödem
semptomlarına sahip olan hastalar, ikatibant ile açık etiketli tedavi aldı. Primer etkililik sonlanım
noktası, bir görsel analog skala (VAS) kullanılarak gösterilen, semptomların giderildiği ana kadar
geçen süre idi. Tablo 2, bu çalışmalar için etkililik sonuçlarını göstermektedir.
FAST-3, medyan yaşı 36 yıl olan 98 yetişkin hastadaki, randomize edilmiş, plasebo-kontrollü,
paralel-gruplu bir çalışma idi. Hastalar, subkütan enjeksiyon ile 30 mg ikatibant veya plasebo almak
üzere randomize edildi. Bu çalışmadaki hastaların bir alt kümesinde, androjenler, antifibrinolitik
ajanlar veya C1 inhibitörleri almakta iken, akut HAÖ atakları meydana geldi. Primer sonlanım
noktası, bir 3-maddeli kompozit görsel analog skoru (VAS-3) kullanılarak değerlendirilen,
6/12semptomların giderilmesinin başlangıcına kadar geçen süre idi. Tablo 3, FAST-3 için etkililik
sonuçlarını göstermektedir.
Bu çalışmalarda, ikatibant kullanan hastalarda, semptomların giderilmesinin başlangıcına kadar
geçen medyan süre (sırasıyla, 2,0, 2,5, ve 2,0 saat), traneksamik asit (12,0 saat) ve plasebo (4,6, ve
19,8 saat) ile karşılaştırıldığında, daha hızlı idi. İkatibantın tedavi etkisi, sekonder etkililik sonlanım
noktaları ile konfirme edildi.
Bu kontrollü Faz III çalışmaların entegre analizinde, semptomların giderilmesine kadar geçen
zaman, ve primer semptomların giderilmesine kadar geçen süre, yaş grubundan, cinsiyetten, ırktan,
ağırlıktan, hastanın androjenler veya antifibrinojenler kullanıp kullanmamasından bağımsız olarak,
benzer bulunmuştur.
Yanıt, kontrollü Faz III denemelerdeki tekrarlayan ataklar boyunca da tutarlı idi. Toplam 237 hasta,
1278 akut HAÖ atağı için, 30 mg ikatibantın 1386 dozu ile tedavi edildi. İkatibant ile tedavi edilen
ilk 15 atağın (1030 atak için 1114 doz) değerlendirmesinde, semptomların giderilmesinin
başlangıcına kadar geçen süre (2,0 ila 2,5 saat), ataklar boyunca benzer idi. Bu HAÖ ataklarının %
92,4’ü, tek bir doz ikatibant ile tedavi edildi.
Tablo 2. FAST-1 ve FAST-2 için etkililik sonuçları
FIRAZYR ile Traneksamik asit veya Plasebonun Kontrollü Klinik Çalışması: Etkililik Sonuçları
FAST-2 FAST-1
Traneksamik
İkatibant İkatibant Plasebo
asit
ITT* popülasyonundaki ITT popülasyonundaki
36 38 27 29
deneklerin sayısı deneklerin sayısı
Başlangıç VAS (mm) 63,7 61,5 Başlangıç VAS (mm) 69,3 67,7
Başlangıçtan 4 saate Başlangıçtan 4 saate
-41,6 -14,6 -44,8 -23,5
kadar değişiklik kadar değişiklik
Tedaviler arasındaki fark -27,8 (-39,4, -16,2) Tedaviler arasındaki -23,3 (-37,1, -9,4)
(%95 CI, p-değeri) p < 0,001 fark (%95 CI, p-değeri) p = 0,002
Başlangıçtan 12 saate Başlangıçtan 12 saate
-54,0 -30,3 -54,2 -42,4
değişiklik değişiklik
Tedaviler arasındaki fark -24,1 (-33,6, -14,6) Tedaviler arasındaki -15,2 (-28,6, -1,7)
(%95 CI, p-değeri) p < 0,001 fark (%95 CI, p-değeri) p = 0,028
Semptomların
Semptomların
giderilmesinin
giderilmesinin
başlamasına kadar
başlamasına kadar geçen
geçen medyan süre
medyan süre (saat)
(saat)
Bütün ataklar (N=74) 2,0 12,0 Bütün ataklar (N=56) 2,5 4,6
Tedavinin
Tedavinin başlamasından
başlamasından 4 saat
4 saat sonraki yanıt oranı
sonraki yanıt oranı (%,
(%, CI)
CI)
80,0 30,6 66,7 46,4
Bütün ataklar (N=74) Bütün ataklar (N=56)
(63,1, 91,6) (16,3, 48,1) (46,0, 83,5) (27,5, 66,1)
7/12Semptomların Semptomların
giderilmesinin giderilmesinin
başlamasına kadar geçen başlamasına kadar
medyan süre: bütün geçen medyan süre:
semptomlar (saat): bütün semptomlar
(saat):
Abdominal ağrı 1,6 3,5 Abdominal ağrı 2,0 3,3
Ciltte şişkinlik 2,6 18,1 Ciltte şişkinlik 3,1 10,2
Ciltte ağrı 1,5 12,0 Ciltte ağrı 1,6 9,0
Semptomların
Semptomların neredeyse
neredeyse tamamen
tamamen giderilmesine
giderilmesine kadar
kadar geçen medyan süre
geçen medyan süre
(saat)
(saat)
Bütün ataklar (N=74) 10,0 51,0 Bütün ataklar (N=56) 8,5 19,4
Semptomların Semptomların
gerilemesine kadar geçen gerilemesine kadar
medyan süre, hasta geçen medyan süre,
tarafından (saat) hasta tarafından (saat)
Bütün ataklar (N=74) 0,8 7,9 Bütün ataklar (N=56) 0,8 16,9
Genel hasta iyileşmesine Genel hasta
kadar geçen medyan iyileşmesine kadar
süre, hekim tarafından geçen medyan süre,
(saat) hekim tarafından (saat)
Bütün ataklar (N=74) 1,5 6,9 Bütün ataklar (N=56) 1,0 5,7
*ITT: Tedavi edilmesi amaçlanan popülasyon
Tablo 3. FAST-3 için etkililik sonuçları
Etkililik Sonuçları: FAST-3; Kontrollü Faz -- ITT popülasyonu
Sonlanım noktası İstatistik FIRAZYR Plasebo p-değeri
(n=43) (n=45)
Primer Sonlanım Noktası
Semptomların Giderilmesinin Medyan 2,0 19,8 <0,001
Başlangıcına Kadar Geçen Süre --
Kompozit VAS (saat)
Diğer Sonlanım Noktaları
Primer Semptomların Giderilmesinin Medyan 1,5 18,5 <0,001
Başlangıcına Kadar Geçen Süre (saat)
Kompozit VAS Skorunda, tedaviden Ortalama -19,74 -7,49 <0,001
2 saat sonraki değişim
Kompozit Denek Tarafından Ortalama -0,53 -0,22 <0,001
Değerlendirilen Semptom Skorunda,
2. saatteki değişim
Kompozit Araştırıcı Tarafından Ortalama -0,44 -0,19 <0,001
Değerlendirilen Semptom Skorunda,
2. saatteki değişim
Semptomların Neredeyse Tamamen Medyan 8,0 36,0 0,012
Giderilmesine Kadar Geçen Süre
8/12(saat)
Denek Tarafından Değerlendirilen Medyan 0,8 3,5 <0,001
Başlangıç Semptom İyileşmesine
Kadar Geçen Süre (saat)
Araştırıcı Tarafından Değerlendirilen Medyan 0,8 3,4 <0,001
Başlangıç Görsel Semptom
İyileşmesine Kadar Geçen Süre (saat)
Larenksi etkileyen HAÖ atakları olan toplam 66 hasta, bu kontrollü Faz III klinik denemelerde
tedavi edildi. Sonuçlar, semptomların giderilmesinin başlangıcına kadar geçen süre açısından,
larenjeal olmayan HAÖ atakları olan hastalar ile benzerdi.
5.2 Farmakokinetik özellikler
İkatibantın farmakokinetiği, sağlıklı gönüllülere ve hastalara, hem intravenöz, hem de subkütan
uygulamanın kullanıldığı çalışmalar ile kapsamlı olarak karakterize edildi. İkatibantın, HAÖ'si olan
hastalardaki farmakokinetik profili sağlıklı gönüllülerdekine benzerdir.
Emilim
Subkütan uygulamanın ardından, ikatibantın mutlak biyoyararlanımı %97'dir. Maksimum
konsantrasyona kadar geçen süre yaklaşık 30 dakikadır.
Dağılım
İkatibantın dağılım hacmi (Vss), yaklaşık 20-25 L'dir. Plazma proteinlerine bağlanma oranı
%44'dür.
Eliminasyon
İkatibant dozunun %10'undan daha azı idrardan değişmemiş ilaç olarak elimine edilir. Klerens
yaklaşık 15-20 L/saat'tir ve dozdan bağımsızdır. Terminal plazma yarılanma ömrü yaklaşık 1-2
saattir.
Biyotransformasyon
İkatibant, proteolitik enzimler tarafından büyük ölçüdeidrarda atılan inaktif metabolitlere
metabolize edilir.
İn vitro çalışmalar, ikatibantın, oksidatif metabolik yolaklar ile yıkılmadığını ve başlıca sitokrom
P450 (CYP) izoenzimlerinin (CYP 1A2, 2A6, 2B6, 2C8, 2C9, 2C19, 2D6, 2E1 ve 3A4) bir
inhibitörü olmadığını ve CYP 1A2'nin ve 3A4'ün bir indükleyicisi olmadığını doğrulamıştır.
Hastalardaki karakteristik özellikler
Veriler, klerenste, 40 yaşındaki hastalar ile karşılaştırıldığında, yaşlılarda (75-80 yaş), yaklaşık
%50-60 daha yüksek maruziyete yol açan, yaşla bağlantılı bir azalma olduğunu göstermektedir.
Veriler, cinsiyetin ve ağırlığın ikatibant farmakokinetiği üzerinde anlamlı bir etkiye sahip
olmadığını göstermektedir.
Sınırlı veriler ikatibant maruziyetinin hepatik veya renal bozukluk tarafından etkilenmediğini
göstermektedir. Irkın ikatibant farmakokinetiği üzerindeki etkisi değerlendirilmemiştir. Çocuklarda
farmakokinetik veriler mevcut değildir.
9/125.3 Klinik öncesi güvenlilik verileri
Sıçanlarda 6 aya kadar ve köpeklerde 9 aya kadar süreli tekrarlı-doz çalışmaları yürütülmüştür.
Hem sıçanlarda, hem de köpeklerde, dolaşımdaki seks hormonu düzeylerinde, dozla bağlantılı bir
azalma olduğu ve ikatibantın tekrarlı kullanımının, cinsel olgunlaşmayı reversibl olarak geciktirdiği
gözlendi.
Köpeklerle yapılan 9 aylık çalışmada, Advers Etki Gözlenmeyen Düzeylerde (NOAEL), eğri
altında kalan alan (EAA) ile tanımlanan maksimum günlük maruziyetler 30 mg'lik bir subkütan
dozun ardından insanlardaki EAA değerinin 2,3 katı idi. Sıçanlarda bir NOAEL ölçülemedi ancak
bu çalışmadan elde edilen bütün bulgular, tedavi edilen sıçanlarda ya tamamen ya da kısmen
reversibl etkiler gösterdi. Sıçanlarda test edilen tüm dozlarda adrenal bez hipertrofisi gözlendi.
Adrenal bez hipertrofisinin, ikatibant tedavisinin kesilmesinin ardından geriye döndüğü görüldü.
Adrenal bez bulgularının klinik önemi bilinmemektedir.
İkatibant, erkek farelerin (en yüksek: doz 80,8 mg/kg/gün), ve sıçanların (en yüksek doz: 10
mg/kg/gün) fertilitesi üzerinde herhangi bir etkiye sahip bulunmadı.
İkatibantın sıçanlardaki karsinojenik potansiyelini değerlendirmek amaçlı, 2 yıllık bir çalışmada, bir
terapötik dozun ardından insanlarda elde edilenin yaklaşık 2 katına kadarki maruziyet düzeylerini
veren günlük dozlar, tümörlerin insidansı veya morfolojisi üzerinde bir etkiye sahip değildi.
Sonuçlar ikatibant için bir karsinojenik potansiyeli göstermemektedir.
Bir standart in vitro ve in vivo test dizisinde, ikatibant genotoksikbulunmadı.
İkatibant, sıçanda (en yüksek doz, 25 mg/kg/gün) ve tavşanda (en yüksek doz: 10 mg/kg/gün) erken
embriyonik ve fötal gelişim sırasında s.c. enjeksiyon ile uygulandığında teratojenik bulunmadı.
İkatibant, potent bir bradikinin antagonistidir ve bu nedenle yüksek doz düzeylerinde tedavi uterin
implantasyon süreci ve takip eden erken gebelikteki uterin stabilitesi üzerinde etkilere sahip olabilir.
Bu uterin etkiler, ayrıca ikatibantın, sıçanda yüksek dozlarda (10 mg/kg/gün) fetusta sıkıntı halinde
artış ve perinatal ölüm ile gecikmiş doğum ile sonuçlanan bir tokolitik etki sergilediği geç dönem
gebelikte de kendini göstermektedir.
Cinsel açıdan immatür sıçanların, 7 hafta süreyle günde 3 mg/kg ile tedavi edildiği bir jüvenil
toksisite çalışmasında, testislerde ve epididimiste atrofi gözlemlendi. İkatibantın üreme üzerindeki
benzer etkiler, cinsel açıdan olgun sıçanlarda ve köpeklerde görüldü. Bu doku bulguları,
gonadotropinler üzerinde bildirilen etkiler ile tutarlı idi ve takip eden tedavisiz geçen dönemde
reversibl olduğu görüldü.
İkatibant, ilişkili hemodinamik değişikliklerin gözlemlenmediği normal köpeklerde veya çeşitli
köpek modellerinde (ventriküler pacing, fiziksel çaba, ve koroner ligasyon), in vitro (hERG kanalı)
veya in vivo herhangi bir kardiyak ileti değişikliğine neden olmadı. İkatibantın çeşitli klinik-
olmayan modellerde indüklenen kardiyak iskemiyi kötüleştirdiği gösterilmiştir, bununla birlikte
akut iskemide zararlı bir etkisi tutarlı olarak gösterilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
10/12Asetik asit, glasiyal (pH ayarlaması için)
Sodyum hidroksit (pH ayarlaması için)
Enjeksiyonluk su
6.2 Geçimsizlikler
Geçerli değil.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Dondurmayınız.
Işıktan korumak için orijinal ambalajında saklayınız.
6.5 Ambalajın niteliği ve içeriği
Piston tapalı (flüorokarbon polimer ile kaplı bromobütil), 3 ml'lik kullanıma hazır enjektör (tip I
cam) içerisinde 3 ml çözelti. Ambalaja bir hipodermik iğne (25 G; 16 mm) dahildir.
Bir adet iğne ve bir adet kullanıma hazır enjektörü içeren ambalaj veya üç adet iğne ile ve üç adet
kullanıma hazır enjektör içeren çoklu ambalaj.
Bütün ambalaj türleri piyasaya verilmemiş olabilir.
6.6 Beşeri ve tıbbi üründen arta kalan maddelerin imhası ve diğer özel önlemler
Çözelti, berrak ve renksiz olmalıdır ve görünür partiküller içermemelidir. Yalnızca tek kullanım
içindir.
Aşağıdaki adım adım talimatlar hastanın kendi kendine uygulaması içindir:
 İşleme başlamadan önce ellerinizi sabun ve su ile yıkayın.
 Kapağı kaldırıp çıkartarak blisteri açın.
 Kullanıma hazır enjektörü blister tepsisinden çıkartın.
 Kapağı çevirerek açın ve kullanıma hazır enjektörün ucundan çıkartın.
 Kapağın çevrilerek açılmasının ardından, kullanıma hazır enjektörü uygun bir yere koyun.
 İğne kapağını blisterden çıkartın.
 İğne kapağının sadece başlığını çıkartın (iğne, halen iğne kapağı içerisinde olmalıdır).
 Enjektörü sıkıca tutun. İğneyi, renksiz çözeltiyi içeren kullanıma hazır enjektöre dikkatli bir
şekilde takın.
 Kullanıma hazır enjektörü halen kapağına sabitlenmiş olan iğne üzerine çevirerek takın.
 Enjektörü çekerek iğneyi, iğne kapağından çıkartın. Pistonu çekmeyin.
 Enjektör artık kullanıma hazırdır.
11/12 Enjeksiyon yerini seçin. Enjeksiyon yeri, karnınız üzerinde göbek deliğinin yaklaşık 5-10
cm (2-4 inç) altında iki taraftan birindeki bir cilt kıvrımı olmalıdır. Bu alan herhangi bir yara
izinden en az 5 cm (2 inç) uzak olmalıdır. Morarmış, şişmiş veya ağrılı bir alanı seçmeyin.
 Enjeksiyon yerini, alkollü mendil ile temizleyin ve kurumasını bekleyin.
 Enjektörü, bir elinizde, iki parmağınız arasında, başparmağınız pistonun altında olacak
şekilde tutun.
 Pistonu, ilk damla iğnenin ucunda görünene kadar iterek enjektörde hava kabarcığı
kalmamasını sağlayın.
 Enjektörü, iğnesi cildinize bakar halde, cildinize 45-90 derecelik bir açıyla tutun.
 Enjektörü bir elinizde tutarken, diğer elinizi, daha önce dezenfekte edilmiş enjeksiyon
yerinde, başparmağınız ve parmaklarınız arasında bir cilt kıvrımını nazikçe tutmak üzere
kullanın.
 Cilt kıvrımını tutun, enjektörü cildinize yaklaştırın ve iğneyi hızlı bir şekilde cilt kıvrımına
sokun.
 Enjektörün pistonunu, kontrollü bir şekilde, sıvının tamamı cilde enjekte edilene ve
enjektörde hiç sıvı kalmayana kadar yavaşça itin.
 Yavaşça itin, bu işlem yaklaşık 30 saniye sürecektir.
 Cilt kıvrımını bırakın ve iğneyi nazikçe dışarı çekin.
 Enjektörü, iğneyi ve iğne kapağını uygun şekilde kontrol edilmemesi halinde başkalarına
zarar verebilecek olan atıkların atılması için olan sert duvarlı bir kutuya atın.
7. RUHSAT SAHİBİ
Shire İlaç Ticaret Ltd. Şti.
River Plaza Büyükdere Cad. Bahar Sok.
No:13 Kat:24 Levent-Şişli/ İstanbul
Telefon : 0212 386 89 00
Faks : 0212 386 89 01
8. RUHSAT NUMARASI(LARI)
2017/896
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 23.11.2017
Ruhsat yenileme tarihi :
10. KÜB’ÜN YENİLEME TARİHİ
12/12