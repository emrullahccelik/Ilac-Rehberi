KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORMİNE 6 mcg inhalasyon için toz içeren blister
2. KALİTATİF VE KANTİTATİF BİLEŞİM
Etkin madde:
Arformoterol tartarat* 9 mcg
*6 mcg Arformoterol’e eşdeğer
Yardımcı madde:
Yardımcı maddeler için 6.1’e bakınız.
3. FARMASÖTİK FORM
İnhalasyon için toz içeren blister.
Blisterlenebilen alü folyo içerisinde beyaz toz şeklindedir.
4. KLİNİK ÖZELLİKLER
4.1. Terapötik endikasyonlar
 Astım semptomlarının düzeltilmesi ve kontrol altına alınması amacıyla bir inhale
kortikosteroid ile birlikte kullanılır. Astım hastalığının basamaklı tedavisinde 3.
basamaktan itibaren (inhaler steroidlerle kontrol altına alınamayan astımlı hastalarda)
kullanılır.
 Orta ve ağır KOAH olgularında uzun etkili β agonistler, hem semptomları kontrol altına
2
almada hem de yaşam kalitesini düzeltmede ve alevlenme sıklığını azaltmada etkilidir.
 İnhale alerjenler, soğuk hava ya da egzersizle indüklenen bronkospazm profilaksisi.
4.2. Pozoloji ve uygulama şekli
Pozoloji/uygulama sıklığı ve süresi:
Astım:
Yetişkinler:
FORMİNE’nin etkin maddesi arformoterolün de dahil olduğu uzun etkili beta agonist sınıfı
2
ilaçlar, astımlı hastalarda, yalnızca düzenli ve yeterli dozda inhale kortikosteroid alan
hastalarda bu tedaviye ek olarak kullanılır. FORMİNE dozu, hastanın kişisel ihtiyacına göre
ayarlanmalı ve terapötik amaca ulaşılmasını sağlayan en düşük dozda uygulanmalıdır. Doz,
önerilen maksimum dozu aşacak şekilde arttırılmamalıdır.
İnhalasyondan 12 saat sonra FORMİNE, hala önemli derecede bronkodilatör etki
gösterdiğinden, çoğu olguda günde iki defa uygulama şeklindeki idame tedavisi, kronik
durumlarla ilişkili gündüz ve gece görülen bronkokonstriksiyonu kontrol altına alır.
Düzenli idame tedavisi için, günde iki defa 1 inhalasyon (6 mikrogram arformoterole eşdeğer)
kullanılması önerilir. Daha ciddi vakalarda günde iki defa 2 inhalasyon verilir. Önerilen en
yüksek idame dozu günde 24 mikrogramdır.
1Gerekirse belirtilerin hafifletilmesi için önerilen en yüksek günlük doz olan 24 mikrogramı
aşmamak kaydıyla her gün 1-2 ilave inhalasyon kullanılabilir. Ancak haftada iki günden fazla
ilave dozlara ihtiyaç olduğu takdirde doktora danışılmalı ve tedavi yeniden
değerlendirilmelidir, çünkü bu durum hastalığın ağırlaştığının belirtisi olabilir. FORMİNE,
astım ataklarının akut semptomlarını hafifletmek için kullanılmamalıdır. Akut atak
durumunda, kısa etkili bir beta -agonist kullanılmalıdır (bkz. Bölüm 4.4).
2
Çocuklar (5 yaş ve üzeri):
FORMİNE sadece inhale bir kortikosteroide ilave olarak reçete edilmeli ve kullanılmalıdır.
Düzenli idame tedavisi için, günde iki defa 1 inhalasyon (6 mikrogram) kullanılması önerilir.
İnhale kortikosteroid ile uzun etkili beta agonistin ayrı kullanılmasının gerekli olduğu
2
durumlar dışında 5-12 yaş arası çocuklarda, inhale kortikosteroid ile uzun etkili beta agonist
2
(LABA) içeren bir kombinasyon preparatla tedavi uygulanması tavsiye edilir (bkz. Bölüm
4.4. ve 4.8).
Önerilen en yüksek doz günde 12 mikrogramdır.
FORMİNE, bir astım atağının akut semptomlarını hafifletmek için kullanılmamalıdır. Akut
atak durumunda, kısa etkili bir beta -agonist kullanılmalıdır (bkz. Bölüm 4.4).
2
FORMİNE, 5 yaşın altındaki çocuklarda önerilmez.
Egzersizin neden olduğu bronkospazma karşı veya bilinen kaçınılamaz bir alerjen ile temastan
önce profilaksi:
Yetişkinler:
Egzersizden veya alerjenle temastan en az 15 dakika önce 1 inhalasyon (6 mikrogram) inhale
edilmelidir. Ciddi bronkospazm öyküsü olan hastalarda profilaktik olarak 2 inhalasyon (12
mikrogram) gerekli olabilir.
Persistan astımı olan hastalarda, egzersizin neden olduğu bronkospazma karşı ya da bilinen
kaçınılamaz bir alerjen ile temastan önce FORMİNE’nin kullanılması klinik açıdan endike
olabilir. Ancak astım tedavisi bir inhale kortikosterid de içermelidir.
Çocuklar (5 yaş ve üzeri):
Egzersizden veya alerjenlerle temastan en az 15 dakika önce 1 inhalasyon (6 mikrogram)
inhale edilmelidir. FORMİNE, sadece bir inhale kortikosteroide ek olarak kullanılmalıdır.
Persistan astımı olan hastalarda, egzersizin neden olduğu bronkospazma karşı ya da bilinen
kaçınılamaz bir alerjen ile temastan önce FORMİNE’nin kullanılması klinik açıdan endike
olabilir. Ancak astım tedavisi bir inhale kortikosteroid de içermelidir.
Kronik obstrüktif akciğer hastalığı (KOAH):
2Düzenli idame tedavisi için, günde iki defa 1 inhalasyon (6 mikrogram) kullanılması önerilir.
Çocuklar (5 yaş ve üzeri):
Uygun değildir.
Uygulama şekli:
FORMİNE yetişkinlerde ve 5 yaş ve üzerindeki çocuklarda, sadece oral inhalasyon içindir.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
İlacın akciğerlerdeki hedef bölgelere ulaşabilmesi ve uygun şekilde kullanıldığından emin
olunması için doktor veya eczacı kullanım talimatına uygun olarak cihazın nasıl
kullanılacağını hastalara öğretmeli ve göstermelidir.
Kullanıma ilişkin detaylı bilgi kullanma talimatında mevcuttur. İnhalasyon cihazının doğru
kullanımı için aşağıda verilen kuralları dikkatle izleyiniz.
İnhalasyon cihazı kullanım talimatları
KAPALI
İnhalasyon cihazı kutusundan çıkardığınızda kapalı durumda olacaktır.
AÇIK
Kullanılmamış bir inhalasyon cihazı içinde ayrı ayrı korunmuş olarak toz halde 60 dozluk ilaç
bulunur. Doz göstergesi, inhalasyon cihazı içinde kaç doz ilaç kaldığını gösterir.
Her doz tam olarak ölçülmüş olup hijyenik şartlara uygun olarak korunmaktadır. Bakıma veya
yeniden doldurmaya gerek yoktur.
İnhalasyon cihazının üst kısmındaki doz göstergesi kaç doz kaldığını gösterir. İnhalasyon
cihazını kullanmak kolaydır. İlacı alacağınız zaman yapacaklarınız aşağıdaki üç basamakta
gösterilmiştir.
31. Açma
2. İçine çekme
3. Kapatma
FORMİNE İnhalasyon Cihazı Nasıl Çalışır?
Dış kapak itilince ağızlık içinde küçük bir delik açılır ve bir dozluk ilaç inhale edilmek için
hazırdır. İnhalasyon cihazı kapatılınca dış kapak ilk pozisyonuna döner ve bir sonraki
kullanım için hazır hale gelir. Dış kapak, kullanılmadığı zamanlarda inhalasyon cihazını
korur.
1. Açma
İnhalasyon cihazını açmak ve inhalasyon için hazır hale getirmek için dış kapağı itmeniz
yeterli olacaktır. İnhalasyon cihazının ağızlığı size dönük olacak şekilde tutunuz. İnhalasyon
cihazı artık kullanıma hazırdır. Dış kapağın her açılışında inhalasyon için bir doz hazır hale
gelir. Bu doz göstergesinde görülür. İlacı ziyan etmemek için dış kapak ile oynamayınız.
2. İçine çekme
 İlacı içinize çekmeden önce bu bölümü dikkatli bir şekilde okuyunuz.
 İnhalasyon cihazını ağzınızdan uzak tutunuz. Nefesinizi rahatça yapabileceğiniz kadar
dışarı veriniz.
Unutmayınız, asla inhalasyon cihazının içine nefes vermeyiniz.
 Ağızlığı dudaklarınıza yaslayınız. Uzun ve derin nefes alınız, nefesi burnunuzdan değil,
inhalasyon cihazının içinden alınız.
 İnhalasyon cihazını ağzınızdan uzaklaştırınız.
 10 saniye veya rahatça tutabildiğiniz kadar uzun bir süre nefesinizi tutunuz.
 Yavaşça nefes veriniz.
3. Kapatma
 İnhalasyon cihazını kapatmak için dış kapağı ilk pozisyonuna kaydırmanız yeterlidir.
 İnhalasyon cihazı yeniden kullanıma hazır hale gelmiştir.
Eğer iki inhalasyon almanız tavsiye edildiyse 1’den 3’e kadar olan basamakları tekrar
etmelisiniz.
UNUTMAYINIZ!
İnhalasyon cihazını kuru tutunuz.
Kullanılmadığı zaman kapalı tutunuz.
İnhalasyon cihazının içine asla nefes vermeyiniz.
Dış kapağı ilacı almaya hazır olduğunuzda açınız.
Söylenen dozdan daha fazla almayınız.
Özel popülasyonlara ilişkin ek bilgiler:
Böbrek/Karaciğer yetmezliği:
4Formoterolün karaciğer veya böbrek yetmezliği olan hastalardaki kullanımına ilişkin klinik
çalışma yapılmamıştır. Ancak, FORMİNE’nin böbrek ve karaciğer yetmezliği olan hastalarda
kullanımında doz ayarlaması gerektiği konusunda teorik bir sebep bulunmamaktadır.
Pediyatrik popülasyon:
FORMİNE, 5 yaşından küçük çocuklara tavsiye edilmez.
Geriyatrik popülasyon:
FORMİNE, 65 yaş ve üzerindeki hastalarda diğer yetişkinlerle aynı dozlarda kullanılabilir.
4.3. Kontrendikasyonlar
Etkin madde arformoterole, formoterole ya da içeriğindeki yardımcı maddelerden herhangi
birine aşırı duyarlılıktakontrendikedir.
4.4. Özel kullanım uyarıları ve önlemleri
Arformoterol, astımlı hastalarda tek başına monoterapi olarak kullanılmamalıdır.
FORMİNE’nin etkin maddesi arformoterol, uzun etkili β -adrenerjik agonistler sınıfına
2
dahildir. Uzun etkili diğer bir β agonist olan salmeterol ile yapılan bir çalışmada, salmeterol
2-
ile tedavi edilen hastalarda plasebo grubu ile karşılaştırıldığında astım nedeniyle ölüm
oranının daha yüksek olduğu gözlenmiştir (sırasıyla 13/13176 ve 3/13179). Astımla ilişkili
ölüm oranının arformoterol ile artıp artmadığına dair yeterli çalışma yürütülmemiştir.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
Astım tedavisinde:
FORMİNE başka bir uzun etkili beta -agonist ile birlikte kullanılmamalıdır.
2
FORMİNE, astımda hastalığının başlangıç tedavisi için önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
Astım hastalarını tedavi ederken uzun etkili bir beta agonist (LABA) olan FORMİNE, tek
2
başına bir inhale kortikosteroid ile yeterli düzeyde kontrol edilemeyen ya da hastalığının
şiddeti bir LABA ve inhale kortikosteroidin her ikisi ile tedavinin başlatılmasını kesin olarak
gerektiren hastalarda bir inhale kortikosteroide ilave tedavi olarak kullanılmalıdır.
İnhale kortikosteroid ile uzun etkili beta agonistin ayrı kullanılmasının gerekli olduğu
2
durumlar dışında 6-12 yaş arası çocuklarda, inhale kortikosteroid ile uzun etkili beta agonist
2
(LABA) içeren bir kombinasyon preparatla tedavi uygulanması tavsiye edilir (bkz. Bölüm
4.2. ve 4.8). İnhale kortikosteroide ek olarak uzun etkili beta agonist kullanan pediyatrik ve
adolesan hastalarda, her iki ilaca uyumu garanti altına almak için, hem inhale kortikosteroid
hem de uzun etkili beta agonist içeren bir kombinasyon preparatı kullanılması önerilir.
5FORMİNE reçete edildiğinde hastalar aldıkları antienflamatuvar tedavinin yeterliliği
açısından değerlendirilmelidirler. Hastalara, FORMİNE almaya başladıktan sonra, belirtilerde
düzelme olduğunda bile antienflamatuvar tedaviye değişiklik yapmaksızın devam etmeleri
öğütlenmelidir.
Günlük FORMİNE dozu, önerilen maksimum dozu aşmamalıdır.
Astım semptomları kontrol altına alındıktan sonra, FORMİNE dozunun kademeli olarak
azaltılması düşünülmelidir. Tedavinin azaltılması sırasında hastalar yakından izlenmeli ve
FORMİNE etkili en düşük dozda kullanılmalıdır.
Formoterol ile yapılan klinik çalışmalar, formoterol kullanan hastalarda (özellikle 5-12 yaş
arası hastalarda) ciddi astım ataklarının sıklığının plasebo alanlara göre daha yüksek olduğunu
düşündürmüştür (bkz. Bölüm 4.8). Bu çalışmalar, ciddi astım alevlenme oranları açısından
tedavi grupları arasındaki farkların doğru olarak ölçülmesine imkan vermemektedir.
Semptomlar devam ettiği takdirde ya da semptomların kontrol edilebilmesi için gereken
FORMİNE dozlarının sayısı arttığı takdirde, doktorlar böyle bir gelişmenin genellikle altta
yatan durumun kötüleştiğini gösteriyor olması nedeniyle kullanılan astım tedavisini yeniden
değerlendirmelidir.
Astım alevlenmesi esnasında FORMİNE tedavisine başlanmamalı ya da doz arttırılmamalıdır.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
FORMİNE, akut astım semptomlarının rahatlatılması için kullanılmamalıdır. Akut ataklarda
kısa etkili bir beta -agonist kullanılmalıdır. Hastalar, astımları aniden kötüleştiği takdirde tıbbi
2
tedavi almaları gerektiği konusunda bilgilendirilmelidir.
Eşlik eden şartlar:
FORMİNE kullanan hastalarda aşağıdaki durumların varlığında, özellikle doz sınırları
konusunda olmak üzere, özel dikkat ve denetleme gereklidir: İskemik kalp hastalığı, kardiyak
aritmiler (özellikle üçüncü derece atriyoventriküler blok), şiddetli kardiyak dekompansasyon,
idiyopatik subvalvüler aortik stenoz, şiddetli hipertansiyon, anevrizma, feokromositoma,
hipertrofik obstrüktif kardiyomiyopati, tirotoksikoz, QT aralığında bilinen veya şüphe edilen
uzama (QTc > 0.44 saniye; bkz. Bölüm 4.5).
Daha önceden kardiyak problemleri bulunan ve teofilin ile arformoterolü bir arada kullanan
hastalarda dikkatli olunmalıdır.
FORMİNE dahil beta uyarıcıların hiperglisemik etkileri nedeniyle, diyabetik hastalarda
2
FORMİNE tedavisi başlatıldığında kan glukoz değerlerinin izlenmesi tavsiye edilir.
6Hipokalemi:
FORMİNE dahil beta -agonist tedavisi sonucunda ciddi hipokalemi görülebilir. Hipokalemi,
2
kardiyak aritmilere duyarlılığı arttırabilir. Hipoksi ve birlikte uygulanan tedavi hipokalemiyi
şiddetlendirebileceğinden, şiddetli astımlı hastalarda özel bir dikkat önerilir (bkz. Bölüm 4.5).
Böyle durumlarda serum potasyum düzeylerinin izlenmesi tavsiye edilir.
Paradoksal bronkospazm:
Diğer inhalasyon tedavilerinde olduğu gibi paradoksal bronkospazm ihtimali akılda
tutulmalıdır. Böyle bir durum görüldüğünde, FORMİNE tedavisi derhal kesilmeli ve alternatif
tedavi başlatılmalıdır.
Arformoterol gibi uzun etkili beta -agonistler kullanılırken, özellikle astım ile ilgili advers
2
olaylar bakımından, bu ilaç başlandıktan sonra ilk üç ay hastalar yakından takip edilmelidir.
4.5. Diğer tıbbi ürünler ile etkileşimler ve diğer etkileşim şekilleri
Diğer beta -agonistleri gibi FORMİNE de; kinidin, disopiramid, prokainamid, fenotiyazinler,
2
antihistaminikler, makrolidler, monoamin oksidaz inhibitörleri ve trisiklik antidepresanlar gibi
ilaçlarla veya QTc aralığını uzattığı bilinen herhangi bir ilaçla birlikte dikkatli kullanılmalıdır.
Çünkü bu ilaçlar, adrenerjik agonistlerin kardiyovasküler sistem üzerindeki etkilerini
güçlendirebilir. QTc-aralığını uzattığı bilinen ilaçlara ventriküler aritmi eşlik etme riski artar
(bkz. Bölüm 4.4).
Diğer sempatomimetik maddelerin birlikte verilmesi, FORMİNE’nin istenmeyen etkilerini
güçlendirebilir. Atomoksetin arformoterolden kaynaklanan taşikardiyi arttırabilir.
Ksantin türevleri, steroidler veya diüretikler ile birlikte tedavi beta -agonistlerin muhtemel
2
hipokalemik etkisini kuvvetlendirebilir (bkz. Bölüm 4.4).
Halojenli hidrokarbonlarla eşzamanlı anestezi alan hastalarda aritmi riski artmaktadır.
Beta-adrenerjik blokörler FORMİNE’nin etkisini zayıflatabilirler veya antagonize edebilirler.
Bu yüzden FORMİNE, zorunlu olmadıkça, beta-adrenerjik blokörler (göz damlaları dahil) ile
birlikte verilmemelidir.
Arformoterol, beta-blokörlerin (beta -selektif) bradikardik etkisini azaltabilir.
1
Antikolinerjik ilaçlar arformoterolün brankodilatör etkisini arttırabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
74.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için FORMİNE tedavisi sırasında özel bir
gereklilik bulunmamaktadır. Eğer gebelik tespit edilirse, devam eden FORMİNE tedavisinin
alternatif tedavilere karşı yarar/risk oranı değerlendirilmelidir.
Gebelik dönemi
FORMİNE, gerekli olmadıkça gebelik döneminde kullanılmamalıdır.
FORMİNE’nin gebelik döneminde emniyeti henüz tespit edilmemiştir. Daha güvenli bir
alternatif olduğu takdirde gebelik dönemi (özellikle hamileliğin sonunda ve doğum esnasında)
süresince kullanımından kaçınılmalıdır. Diğer beta -adrenerjik uyarıcılar gibi arformoterol de
2
uterus düz kası üzerine gevşetici etkisi nedeniyle, doğum sürecini baskılayabilir.
Hayvan deneylerinde teratojenik etki görülmemiştir. Oral verildikten sonra formoterol
emziren sıçanların sütünde tespit edilmiştir.
Hamilelikte sadece anneye sağlayacağı yarar fetusa olabilecek riskten daha fazlaysa
kullanılmalıdır.
Laktasyon dönemi
FORMİNE’nin emzirme döneminde emniyeti henüz tespit edilmemiştir. Ancak, FORMİNE
kullanan anneler emzirmemelidir. Arformoterolün insan sütüne geçip geçmediği
bilinmemektedir. Etkin madde emziren sıçanların sütünde tespit edilmiştir.
Üreme yeteneği/Fertilite
10 mg/kg dozlarına kadar oral olarak uygulanan arformoterol sıçanlarda fertilite ve üreme
performansı üzerinde herhangi bir etkiye neden olmamıştır (mg/m2 temelinde yetişkinler için
önerilen günlük maksimum dozun yaklaşık 2700 katı).
4.7. Araç ve makine kullanımı üzerindeki etkiler
Baş dönmesi veya buna benzer yan etkiler gelişen hastalara, araç veya makine kullanmamaları
önerilmelidir.
4.8. İstenmeyen etkiler
Arformoterol, formoterolün (R, R)-enantiomeri olduğundan dolayı formoterol ile gözlenen
istenmeyen etkilere benzer etkiler meydana gelmesi olasıdır.
Ciddi astım atakları:
Formoterol ile uygulanan en az 4 haftalık plasebo-kontrollü klinik çalışmalar, formoterol alan
hastalarda ciddi astım ataklarının sıklığının (günde iki kez 10-12 mikrogram için %0.9, günde
iki kez 24 mikrogram için %1.9) plasebo alanlardakine (%0.3) göre daha yüksek olduğunu
düşündürmüştür (özellikle 5 – 12 yaş arası hastalarda).
8Astımlı adolesan ve yetişkin hastalardaki deneyimler:
ABD’de ruhsatlandırma için yapılan ve 12 yaş ve üstü toplam 1.095 hastanın katıldığı 12
haftalık iki önemli kontrollü çalışmada, ciddi astım ataklarının (astımın hastanın hastaneye
yatırılmasını gerektiren akut kötüleşmesi) günde iki kez verilen formoterol 24 mikrogram
uygulamasında (9/271, %3,3) günde iki kez verilen formoterol 12 mikrogram uygulamasına
(1/275, %0,4), plaseboya (2/277, %0,7) ya da albuterole (2/272, %0,7) göre daha sık ortaya
çıktığı gözlenmiştir.
Bu gözlemi araştırmak amacıyla daha sonra yapılan ve 2085 hastanın katıldığı bir klinik
çalışmada, yüksek ve düşük doz gruplarında astımla ilgili ciddi advers olaylar
karşılaştırılmıştır. 16 hafta süren bu klinik çalışmada elde edilen sonuçlar, formoterol dozuyla
açık bir ilişki göstermemiştir. Bu çalışmada, ciddi astım ataklarının görüldüğü hastaların
yüzde oranının formoterolde plaseboya göre biraz yüksek olduğu görülmüştür (üç çift-kör
tedavi grubu için: formoterol 24 mikrogram günde iki kez (2/527, %0,4), formoterol 12
mikrogram günde iki kez (3/527, %0,6) ve plasebo (1/514, %0,2) ve açık-etiketli tedavi grubu
için: formoterol 12 mikrogram günde iki keze ilave olarak ayrıca günde en fazla iki ek doz
(1/517, %0,2).
5 yaş ve üzerindeki astımlı çocuklardaki deneyimler:
Günde iki kez verilen formoterol 12 mikrogram dozun günde iki kez verilen formoterol 24
mikrogram doza ve plaseboya göre güvenliliği; günlük bronkodilatör ve antienflamatuvar
tedaviye ihtiyaç duyan astım hastası 518 çocuğun (5-12 yaş arasındaki) katıldığı 52 haftalık,
çok merkezli, randomize, çift-kör büyük bir çalışmada araştırılmıştır. Günde iki kez
formoterol 24 mikrogram (11/171, %6,4) ya da günde iki kez formoterol 12 mikrogram alan
(8/171, %4,7) çocuklarda görülen ciddi astım ataklarının plasebo alan çocuklardakine (0/176,
%0.0) göre daha fazla olduğu görülmüştür.
Diğer istenmeyen etkiler:
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır. Advers ilaç reaksiyonları MedDRA’daki sistem organ
sınıflarına göre listelenmektedir. Her bir sistem organ sınıfı içinde advers ilaç reaksiyonları
azalan ciddiyet sırasına göre sunulmaktadır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥1/10.000 ila <1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık (hipotansiyon, anjiyonörotik ödem)
Çok seyrek: Aşırı duyarlılık (ürtiker, kaşıntı, egzantem, bronkospazm)
Psikiyatrik hastalıklar
Yaygın olmayan: Ajitasyon, anksiyete, asabiyet, uykusuzluk
9Sinir sistemi hastalıkları
Yaygın: Baş ağrısı, titreme
Yaygın olmayan: Baş dönmesi
Çok seyrek: Tat alma duyusu bozuklukları
Kardiyak hastalıklar
Yaygın: Palpitasyonlar
Yaygın olmayan: Taşikardi
Seyrek: Atriyal fibrilasyon, supraventriküler taşikardi, ekstrasistollerin dahil olduğu kardiyak
aritmiler, anjina pektoris, QT aralığında uzama
Çok seyrek: Periferik ödem
Solunum, göğüs bozuklukları ve mediastinal hastalıklar
Yaygın olmayan: Paradoksal bronkospazm dahil bronkospazm, boğaz irritasyonu, akut astım
alevlenmesi
Gastrointestinal hastalıklar
Seyrek: Bulantı
Kas-iskelet bozukluklar, bağ doku ve kemik hastalıkları
Yaygın olmayan: Kas krampları, miyalji
Metabolizma ve beslenme hastalıkları
Seyrek: Hipokalemi
Çok seyrek: Hiperglisemi
Vasküler hastalıklar
Çok seyrek: Kan basıncında değişiklikler
Pazarlama sonrası spontan bildirimlerden elde edilen istenmeyen etkiler
Formoterol ile tedavi edilen hastalarda aşağıdaki pazarlama sonrası advers ilaç reaksiyonları
bildirilmiştir. Bu reaksiyonlar büyüklüğü kesin olmayan bir popülasyondan isteğe bağlı olarak
bildirilmiş olduğundan, güvenilir bir şekilde sıklığı belirlemek mümkün değildir; dolayısıyla
bilinmiyor olarak kategorize edilmiştir.
Solunum, göğüs bozuklukları ve mediastinal hastalıklar
Bilinmiyor: Öksürük
Deri ve deri altı doku hastalıkları
Bilinmiyor: Deri döküntüsü
Araştırmalar
Bilinmiyor: Kan basıncında artış (hipertansiyon dahil)
10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Belirtiler:
FORMİNE’nin aşırı dozuna bağlı olarak beta -adrenerjik uyarıcıların tipik etkilerinin
2
görülmesi beklenir: bulantı, kusma, baş ağrısı, tremor, sedasyon, palpitasyonlar, taşikardi,
ventriküler aritmiler, metabolik asidoz, hipokalemi, hiperglisemi, hipertansiyon.
Tedavi:
Destekleyici ve semptomatik tedavi uygulanır. Ciddi vakalarda hastalar hastaneye
yatırılmalıdır.
Kardiyoselektif beta-blokörlerin kullanılması düşünülebilir, fakat beta-adrenerjik blokör
kullanımı bronkospazma neden olabileceğinden bu tedavi yalnızca doktor gözetimi altında ve
çok dikkatli uygulanmalıdır.
Serum potasyum düzeyi izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta adrenoreseptör agonisti
2
ATC kodu: R03AC
Formoterolün (R, R)-enantiomeri olan arformoterol selektif uzun etkili beta -adrenerjik
2
reseptör agonistidir (beta -agonist) ve rasemik formoterolden [hem (S,S) hem de (R, R)-
2
enantiomerlerini içermektedir] iki kat daha güçlü etkiye sahiptir. (S, S)-enantiomeri bir beta -
2
agonisti olarak (R, R)-enantiomerinden yaklaşık 1000 kat daha az güçlüdür. Beta -reseptörleri
2
bronşiyal düz kasta ve beta -reseptörleri kalpte en baskın adrenerjik reseptörler olarak
1
tanımlanmasına rağmen, veriler ayrıca beta -reseptörlerin insan kalbinde toplam beta-
2
adrenerjik reseptörlerin %10-%50’sini oluşturduğunu belirtmektedir. Bu reseptörlerin kesin
fonksiyonu belirlenememiştir, fakat bu reseptörler oldukça selektif beta -agonistlerin kardiyak
2
etkilerinin olma olasılığını arttırmaktadır.
Arformoterol de dahil olmak üzere beta -adrenoseptör agonist ilaçlarının farmakolojik etkileri
2
en azından kısmen hücre içi adenil siklazın uyarılmasına bağlanabilir. Hücre içi adenil siklaz
enzimi adenozin trifosfatın (ATP) siklik-3',5'-adenozin monofosfata (siklik AMP)
dönüşümünü katalizler. Hücre içi siklik AMP seviyelerinin artması, bronşiyal düz kasların
rahatlamasına ve hücrelerden özellikle de mast hücrelerinden ani aşırı duyarlılık
mediyatörlerinin salınımının engellenmesine neden olur.
11İn vitro testler arformoterolün insan akciğerinden histamin ve lökotrienler gibi mast hücre
mediyatörlerinin salınımının inhibitörü olduğunu göstermektedir. Arformoterol ayrıca
anestezi uygulanmış deneklerde histamin ile indüklenen plazma albümin ekstravazasyonunu
ve aşırı solunum yolu duyarlılığı olan köpeklerde alerjen ile indüklenen eozinofillerin içeri
akmasını engellemektedir. İn vitro ve hayvansal bulguların insanlarla ilgili anlamlılığı
bilinmemektedir.
5.2. Farmakokinetik özellikler
Genel özellikler
FORMİNE’nin terapötik doz aralığı günde iki kez 6-12 mikrogramdır. Formoterolün plazma
farmakokinetiği verileri sağlıklı gönüllülerde önerilen doz aralığından daha yüksek dozlar ve
KOAH hastalarında terapötik dozların inhale edilmesi ile derlenmiştir. İdrarda saptanan ve
sistemik maruziyetin dolaylı bir göstergesi olarak kullanılan değişime uğramamış formoterol
düzeyleriyle, plazmadaki ilaç farmakokinetiği verileri arasında korelasyon vardır. İdrar ve
plazma için hesaplanan eliminasyon yarı ömürleri birbirine yakındır.
Emilim:
Sağlıklı gönüllülerde formoterol fumaratın 120 mikrogramlık tek bir doz inhalasyonunu
takiben, formoterol hızla plazmaya geçerek inhalasyonu izleyen 5 dakika içerisinde,
maksimum konsantrasyon olan 266 pmol/L’ye ulaşmıştır. 12 hafta boyunca günde iki defa 12
veya 24 mikrogram formoterol fumarat ile tedavi edilen KOAH hastalarında inhalasyondan
10 dakika, 2 saat ve 6 saat sonraki ortalama plazma formoterol konsantrasyonları; sırasıyla,
11,5 -25,7 ve 23,3 -50,3 pmol/L arasında değişmiştir.
Formoterolün ve/veya (R,R) ve (S,S) enantiomerlerinin kümülatif üriner itrahını araştıran
çalışmalar, dolaşımdaki formoterol miktarının inhale edilen doz ile orantılı olarak arttığını
göstermiştir (12- 96 mikrogram).
12 hafta süreyle günde 2 defa 12 mikrogram veya 24 mikrogram inhalasyonundan sonra
idrarla atılan, değişikliğe uğramamış formoterol düzeyleri, astım hastalarında %63 ve %73
(ilk dozla son doz karşılaştırıldığında), KOAH hastalarında %19 ve %38 arasında değişen
oranlarda yükselmiştir. Bu veriler, tekrarlanan dozlarda kullanılan formoterolün plazmada
sınırlı olarak biriktiği izlenimini vermektedir. Tekrarlayan dozlardan sonra enantiomerlerden
birinin, diğerinden daha fazla biriktiğine tanık olunmamıştır.
İnhale edilen diğer ilaçlar için bildirildiği üzere inhaler aracılığıyla kullanılan formoterol
dozunun çok büyük bölümü yutulmakta ve daha sonra gastrointestinal kanaldan emilmektedir.
3H ile işaretlenmiş 80 mikrogram formoterolün, iki gönüllüye oral olarak verilmesinin
ardından dozun en az %65’i emilmiştir.
Dağılım:
Formoterolün plazma proteinlerine bağlanma oranı %61-64’tür. Bunun önemli bir kısmı
(%34) insan serum albüminine bağlanır. Terapötik dozlar ile erişilen konsantrasyon aralığında
bağlanma yerlerinde doyma olmaz.
12Biyotransformasyon:
Formoterol başlıca metabolizma ile elimine edilir; doğrudan glukuronidasyon
biyotransformasyonun ana yoludur. Glukuronidasyonun izlediği O-demetilasyon, diğer bir
biyotransformasyon yoludur. Formoterolün sülfat konjugasyonu ve ardından yine sülfat
konjugasyonunun gerçekleştiği deformilasyon, minör metabolik yollardır. Formoterolün
glukuronidasyonunda (UGT1A1, 1A3, 1A6, 1A7, 1A8, 1A9, 1A10, 2B7 ve 2B15) ve O-
demetilasyonunda (CYP2D6, 2C19, 2C9 ve 2A6) çok sayıda izoenzimin katalizör rölünü
oynuyor olması; formoterol metabolizmasındaki spesifik bir izoenziminin inhibisyonu
üzerinden ilaç-ilaç etkileşim potansiyelinin düşük olduğu izlenimini vermektedir. Terapötik
dozlarla elde edilen konsantrasyonlardaki formoterol, sitokrom P450 izoenzimlerini inhibe
etmemiştir veya indüklememiştir.
Eliminasyon:
12 hafta boyunca günde 2 defa 12 veya 24 mikrogram formoterol fumaratla tedavi edilen
astım ve KOAH hastalarında, verilen dozun sırasıyla yaklaşık %10’u ve %7’si değişikliğe
uğramamış olarak idrarda saptanmıştır. İdrardaki, değişikliğe uğramamış formoterolün; 12-
120 mikrogram arasında değişen tek dozların verildiği sağlıklı gönüllülerdeki ve tek ve
tekrarlanan dozlar kullanan astım hastalarındaki %40’ının (R, R), %60’ının (S,S)-enantiomeri
olduğu görülmüştür.
İlaç ve metabolitleri vücuttan tamamen atılırlar; bir oral dozun yaklaşık 2/3’si idrarla ve 1/3’i
feçesle atılır. Kandaki formoterolün renal klerensi 150 mL/dakikadır.
Sağlıklı gönüllülerde 120 mikrogram tek doz formoterol fumarat inhalasyonundan sonra,
idrarla atılma oranlarından hesaplanan, plazmadaki eliminasyon yarı-ömrü, formoterolde 10
saat; (R,R) ve (S,S)- enantiomerlerinde ise sırasıyla 13.9 ve 12.3 saat ölçülmüştür.
Doğrusallık / Doğrusal olmayan durum:
Doğrusallık/Doğrusal olmayan durum hakkında mevcut veri bulunmamaktadır.
Hastalardaki karakteristik özellikler
Karaciğer/Böbrek yetmezliği:
Formoterolün karaciğer veya böbrek yetmezliği bulunan hastalardaki farmakokinetiği
incelenmemiştir.
Pediyatrik popülasyon:
Arformoterolün pediyatrik popülasyondaki farmakokinetiği incelenmemiştir.
5-12 yaş grubundaki astımlı çocuklara 12 hafta boyunca inhalasyon yoluyla günde iki defa 12
veya 24 mikrogram formoterol fumarat verilerek yapılan bir çalışmada; değişime
uğramaksızın idrarla atılan formoterol miktarı, ilk dozdan sonrakine kıyasla %18 ile %84
arasında değişen oranda artmıştır. Çocuklardaki birikim, erişkin hastalardakinden farklı
olmamış ve %63 ile %73 arasında değişen bir oranda artmıştır (bkz. Emilim). İncelenen
13çocuklarda verilen formoterol dozunun yaklaşık %6’sı, değişmemiş formoterol olarak idrarda
bulunmuştur.
Geriyatrik popülasyon:
Formoterolün yaşlı hastalardaki farmakokinetiği incelenmemiştir.
Cinsiyet:
Formoterol farmakokinetiği, hastaların kilosuna göre düzeltildikten sonra, erkeklerle kadınlar
arasında, istatistik anlama sahip fark göstermemiştir.
5.3. Klinik öncesi güvenlilik verileri
Arformoterolün karsinojenik potansiyelini değerlendirmek için farelerde (oral yol ile
uygulama) ve sıçanlarda (inhalasyon yolu ile uygulama) uzun süreli çalışmalar yürütülmüştür.
CD-1 fareleriyle gerçekleştirilen 24 aylık karsinojenite çalışmasında, 1 mg/kg üzerindeki oral
arformoterol dozları dişi farelerde uterin ve servikal endometriyal stromal poliplerin ve
stromal hücre sarkomlarının insidansında doz ile ilişkili artışa neden olmuştur (EAA
maruziyeti, yetişkinler için önerilen günlük maksimum inhalasyon dozunun uygulanmasının
ardından gözlenen maruziyetin yaklaşık 70 katı’dır).
Sprague-Dawley sıçanları ile gerçekleştirilen 24 aylık karsinojenite çalışmasında 200 mcg/kg
inhale arformoterol dozu dişi sıçanlarda tiroid bezi c-hücre adenom ve karsinomların
insidansında istatistiksel olarak anlamlı artışa neden olmuştur (EAA maruziyeti, yetişkinler
için önerilen günlük maksimum inhalasyon dozunun uygulanmasının ardından gözlenen
maruziyetin yaklaşık 130 katı’dır). 40 mcg/kg inhalasyon dozunda tümör bulgularına
rastlanmamıştır (EAA maruziyeti yetişkinler için önerilen günlük maksimum inhalasyon
dozunun uygulanmasının ardından gözlenen maruziyetin yaklaşık 55 katı’dır).
Bakterilerde gerçekleştirilen mutajenite testlerinde, memeli hücrelerinde gerçekleştirilen
kromozom aberasyon analizlerinde ve farelerde gerçekleştirilen mikronükleus testlerinde
arformoterolün mutajenik veya klastojenik olmadığı gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütü kaynaklı)
6.2. Geçimsizlikler
Bilinen geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız.
146.5. Ambalajın niteliği ve içeriği
FORMİNE 6 mcg 60 dozluk inhalasyon için toz içeren Alü/Alü blister inhalasyon cihazında,
karton kutuda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Esenler / İSTANBUL
Telefon: 0 850 201 23 23
Faks: 0 212 481 61 11
E-mail: info@celtisilac.com.tr
8. RUHSAT NUMARASI (LARI)
251/41
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.05.2013
Ruhsat yenileme tarihi:
10. KÜB’ÜN YENİLENME TARİHİ
15