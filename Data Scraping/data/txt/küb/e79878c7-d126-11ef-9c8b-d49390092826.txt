KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENFLURANE, USP inhalasyon için solüsyon
2. KALİTATİF VE KANTİTATİF BİLEŞİM
Etkin madde:
Enfluran
Her bir 250 ml ENFLURANE,USP 250 ml enfluran içerir.
Yardımcı madde:
Yardımcı maddeler için 6.1 'e bakınız.
3. FARMASÖTİK FORM
İnhalasyon için solüsyon
Berrak, renksiz likit.
4. KLİNİK ÖZELLİKLER
4.1. Terapötik endikasyonlar
Genel anestezinin indüksiyon ve idamesinde endikedir. ENFLURANE, USP vajinal
doğumlarda analjezi sağlamak için kullanılabilir. Düşük enfluran dozları (bkz.Bölüm 4.2)
sezeryan esnasında diğer genel anestezi ajanlarına destek amacıyla da kullanılabilir. Yüksek
enfluran dozları uterusta gevşeme ve uterus kanamasında artışa neden olabilir.
4.2. Pozoloji ve uygulama şekli
Pozoloji/ uygulama sıklığı ve süresi:
Preanestezik ilaç kullanımı
Preanestezik ilaç kullanımı her hastanın ihtiyaçlarına göre belirlenmeli, ENFLURANE ile
sekresyonların zayıf bir şekilde stimule edildiği ve kalp ritminin etkilenmediği göz önüne
1alınmalıdır. Antikolinerjik ilaç kullanımı tercih edilebilir.
Cerrahi Anestezi
Enfluran ile indüksiyon, oksijenle veya oksijen-nitröz oksit karşımı ile birlikte kullanımla
sağlanabilir. Bu durumda eksitasyon gelişebilir. Eksitasyonun önlenmesi için, bilinçsizlik
sağlamak amacıyla, enfluran karışımını takiben kısa etkili bir barbitüratın hipnotik dozu
kullanılmalıdır. Genelde, %2 – 4,5 konsantrasyonlarında solunan enfluran 7 ila 10 dakika
içerisinde cerrahi anestezi sağlar.
İdame
Cerrahi düzeyde anestezi idamesi %0,5 – 3,0 enfluran konsantrasyonlarında idame ettirilir;
%3’ü aşmamalıdır. Eğer ek gevşeme gerekiyorsa, kas gevşetici kullanılabilir. Arteryal
kandaki karbondioksit (CO ) basıncının 35 - 45 mmHg olması tercih edilmektedir. Merkezi
2
Sinir Sistemi (MSS) eksitasyonunu önlemek için hiperventilasyondan kaçınılmalıdır.
Komplikasyona yol açan problemlerin olmadığı durumlarda, enfluran konsantrasyonu ile
kan basıncı zıt etki gösterir. Aşırı düşüşler (hipovolemiye bağlı değilse) anestezinin
derinliğine bağlı olabilir ve bu durumda anestezi derinliği azaltılmalıdır.
Analjezi
%0,25 - 1 oranında enfluran, vajinal doğumlarda, %30 - 60 düzeyinde nitröz oksite eş
analjezi sağlar. Bu konsantrasyonlarda normalde amnezi gelişmez. (bkz.Bölüm 5)
Sezeryan
%0,5 - 1 oranında enfluran, sezeryan esnasında diğer genel anestezi ajanlarına destek
amacıyla kullanılmalıdır. (bkz.Bölüm 5)
Uygulama şekli:
ENFLURANE, USP spesifik olarak enfluran tatbikine uygun olarak ayarlanmış
vaporizatörlerle kullanılmalıdır. Anestezi sırasında bir vaporizatör tarafından verilen
enfluran konsantrasyonu bilinmelidir. Bu aşağıdaki şekillerde gerçekleştirilebilir:
1) Enflurana göre kalibre edilen vaporizatörler kullanılarak
22) Akımın kolaylıkla ve hemen hesaplanabildiği vaporizatörler kullanılarak
Özel popülasyonlara ilişkin ek bilgiler :
Böbrek/Karaciğer yetmezliği :
Hafif ve orta böbrek hasarı olan hastalarda böbrek fonksiyonlarında bozulmaya neden
olmamıştır.
Pediyatrik popülasyon:
Veri yoktur.
Geriyatrik popülasyon:
Yaşlı hastalarda cerrahi anestezinin idamesi için diğer ajanlarda olduğu gibi daha düşük
enfluran konsantrasyonu gerekir.
4.3. Kontrendikasyonlar
Aşağıdaki durumlarda ENFLURANE, USP kullanılmamalıdır:
• Nöbetle seyreden durumlar
• Enfluran veya diğer halojenli anesteziklere duyarlılık
• Bilinen veya genetik olarak şüpheli malign hipertermi yatkınlığı
• Akut porfiria hastalarında
4.4. Özel kullanım uyarıları ve önlemleri
ENFLURANE, USP ilaç kullanımı veya tıbbi geçmiş nedeniyle serebral stimülasyon
şüphesi bulunan hastalarda daha dikkatli uygulanmalıdır.
Kan basıncında anestezi indüksiyonu sırasında bir düşme görülmekte ise de kan basıncı
cerrahi stimülasyon ile normal değerlerine döner. Anestezinin derinliği arttıkça kan
basıncında düşme görülür.
Enfluran diğer tüm inhalasyon anesteziklerinde olduğu gibi elektroensefalogram (EEG)
değişiklikleri gösterebilir. Enfluran ile sağlanan anestezi derinliğinin artışı, elektriksel
sessizlik ile birlikte dönüşümlü görülebilen spike-dome komplekslerinden aşikar nöbete
kadar değişebilen, yüksek voltaj ve hızlı frekans ile karakterize EEG değişikliklerine neden
olabilir. Nöbet motor hareket ile ilişkili olabilir veya olmayabilir. Motor aktivite, genellikle
3çeşitli kas gruplarında tik veya seğirme şeklindedir, kendisini sınırlar ve anestezik
konsantrasyonu azaltılarak sonlandırılabilir.
Derin anestezi ile uyumlu bu EEG paterni, düşük arteryal CO basıncına sebep olan
2
hiperventilasyonla şiddetlenebilir. Bu patern anestezi derinliğinin fazla olduğuna dair bir
uyarıdır. Anestezik prosedür, tatbik edilen konsantrasyon ve/veya asiste solunum hızını
düşürerek yeniden ayarlandığında motor aktivitede düşme görülür. Böyle bir durumda bir
kas gevşetici tatbik edilerek durum kontrol altına alınır.
EEG değişiklikleri sırasında, gönüllüler üzerinde yapılan serebral kan akım ve
metabolizma araştırmalarında herhangi bir serebral hipoksiye rastlanmamıştır. Hastanın
uyanışı sırasında da herhangi bir komplikasyon görülmemiştir. Enfluran non-depolarizan
ajanların tesirini arttırdığından, kullanıldıklarında normal dozların yarısının verilmesi
uygundur.
Enfluran ile anestezi seviyeleri kolayca ve hızla değişebildiğinden uygulama sırasında
ancak verilen konsantrasyonu uygun bir şekilde ayarlayan vaporizatörlerin kullanılması
gerekmektedir.
Hipotansiyon ve respiratuvar değişim anestezinin derinliği hakkında bilgi verebilir.
Anestezinin derin seviyeleri belirgin hipotansiyon ve respiratuvar depresyona neden
olabilir. Halojenlenmiş anesteziğe maruziyet sonrasında açıklanamayan hepatik
disfonksiyon bulgusu hikayesi varsa, enflurandan başka bir ajanın kullanılması
düşünülmelidir.
Enfluran uygulamalarında bazı vakalarda serum glikozunda hafif bir yükseliş meydana
gelebilmektedir. Bu nedenle diyabetli hastalarda dikkatle kullanılmalıdır.
Bazı halojenli anesteziklerin uzun süre kullanılmadığı için kurumuş CO absorbanı
2
(özellikle baryum hidroksit lime) içeren kapalı devre anestezi cihazlarında kullanımı
sırasında, karbonmonoksit (CO) açığa çıkabileceği düşünülmektedir. Bu durumun, büyük
bir ihtimalle, uzun süre kullanılmadan bırakılan anestezi cihazlarından gaz (örneğin
oksijen) geçirilmesi sonucu ortaya çıkabileceği sanılmaktadır. Bu tip ajanlar kullanılırken,
4ameliyathanelerde sorumlu personelce gerekli önlemlerin alınması ve CO
2
absorplayıcıların kurumasının önlenmesi gerekmektedir. Anestezi sırasında CO
solunduğundan şüphelenilirse, CO absorbanı, kısa süreli olarak, değiştirilmek üzere,
2
derhal devreden çıkarılmalı ve kontaminantları uzaklaştırmak üzere taze gaz akımı
verilmelidir. Gerektiğinde değiştirme işlemleri için yedek malzeme el altında
bulundurulmalıdır. Bu süre içinde anestezikler kesilmelidir.
Enfluran hassas hastalarda çok nadir olarak malign hipertermi diye bilinen klinik
sendromun başlamasına sebep olabilir. Mart 1980’e kadar Kuzey Amerika’da 35 adet
vakada bildirilmiştir, (yaklaşık 725.000 enfluran uygulamasında 1 kere) malign hipertermi
gözlenmiştir. Sendrom hızlı solunum, aritmi (kalp ritim bozukluğu), adale sertliği, taşikardi
(kalbin normalden daha hızlı atması) ve siyanoz (dudak çevresinin veya parmak uçlarının
morarması) gibi nonspesifik belirtiler içerir. Bu belirtilerin çoğu hafif anestezi ve akut
hipoksi gibi durumlarda açığa çıkabilir. Tüm metabolizmadaki artışı (vaka’nın başında
veya sonunda hızla artan ama genellikle artan metabolizmanın ilk belirtisi olmayan) vücut
sıcaklığında artış ve CO absorpsiyon sisteminin artan kullanımı (sıcak canister) ile
2
yansıtır. PaO ve pH düşebilir ve hiperkalemi ile baz açığı meydana gelebilir.
2
Malign hiperterminin tedavisi sırasında öncelikle malign hipertermiye neden olan ajanın
uygulamasına son verilmelidir. İntravenöz dantrolen uygulamasına ve destekleyici tedavi
uygulamasına başlanır. Böyle bir terapi vücut ısısını normale düşürmek için etkili çabaları,
solunum ve dolaşıma yardımı, sıvı elektrolit ve asit-baz dengesizliklerinin düzeltilmesini
içerir. Daha sonra böbrek yetersizliği ortaya çıkabilir, bu durum karşısında idrar akışı
kontrol edilmelidir.
Perioperatif hiperkalemi:
İnhale anestezik ajanların kullanımı, postoperatif dönemde pediyatrik hastalarda kardiyak
aritmi ve ölümle sonuçlanabilen nadir serum potasyum seviyesi artışları ile ilişkilidir.
Latent ve aşikar nöromüsküler hastalığı, özellikle Duchenne muskuler distrofisi olan
hastalar daha duyarlı gibi görünmektedir. Süksinilkolin ile birlikte kullanım bu vakaların
hepsi ile değil, fakat çoğu ile ilişkili bulunmuştur. Bu hastalarda ayrıca serum kreatinin
kinaz seviyelerinde belirgin yükselmeler ve bazı vakalara idrarda miyoglobinüri ile uyumlu
5olan değişiklikler saptanmıştır. Malign hipertemi prezentasyonuna benzerliğine rağmen bu
hastaların hiçbirinde kas sertliği veya hipermetabolik durum semptomları izlenmemiştir.
Hiperkalemi ve dirençli aritmilere erken ve agresif müdahale edilmesi, beraberinde gizli
nöromuskuler hastalık için değerlendirme yapılması önerilmektedir.
4.5. Diğer tıbbi ürünler ile etkileşimler ve diğer etkileşim şekilleri
Enfluran, anestezide kullanılan bütün ajanlara uygunluk gösterir.
Enfluran non-depolarizan ajanların tesirini arttırdığından, kullanıldıklarında normal
dozların yarısının verilmesi uygundur.
Bazı vakalarda, postoperatif bromsülfoftalein (BSP) retansiyonu hafifçe artabilir.
Operasyon esnasında kan glikozu ve akyuvar sayısında biraz artış olabilir.
Yiyecek içeceklerle etkileşimi ile ilgili veri bulunmamaktadır.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik, embriyonal - fetal gelişim, doğum ve
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz.Bölüm 5.3) İnsanlara yönelik potansiyel risk bilinmemektedir.
6Gebe kadınlara verilirken dikkatli olunmalıdır.
Enfluran, düşük konsantrasyonlarda diğer genel anesteziklere ilave olarak sezeryan
ameliyatlarında kullanılabilir. Ancak yüksek konsantrasyonlarda kullanıldığında uterus
gevşemesine ve kanama artışına neden olabilir.
Laktasyon dönemi
Enfluranın insan sütüyle atılıp atılmadığı bilinmemektedir. Enfluranın süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
ENFLURANE, USP kullanımından kaçınılıp kaçınılmayacağına ilişkin karar verilirken,
emzirmenin çocuk açısından faydası ve ENFLURANE, USP kullanımının emziren anne
açısından faydası dikkate alınmalıdır.
Üreme yeteneği/ Fertilite
Rat ve tavşanlarda yapılan, insan tedavi dozunun dört katının uygulandığı üreme
çalışmalarında enfluranın fertilite üzerinde olumsuz etkisi bildirilmemiştir. Hayvan
çalışmaları enfluranın sperm anormalliğinde küçük ama istatistiki olarak anlamlı bir artışa
neden olduğunu göstermiştir.
4.7. Araç ve makine kullanımı üzerindeki etkiler
Enfluran ile anestezi sonrasında hastalar en az 24 saat araç ve makine kullanmamalıdır.
4.8. İstenmeyen etkiler
Yan etkilerin açıklamasında aşağıdaki sıklık oranları esas alınmıştır:
≥ ≥ ≥
Çok yaygın ( 1/10); yaygın ( 1/100, < 1/10); yaygın olmayan ( 1/1000, < 1/100); seyrek
≥
( 1/10.000, < 1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Enfluran kullanımına mı yoksa cerrahi müdahalenin stresine mi bağlı olduğu
bilinmemekle beraber beyaz kan hücresi sayısında artış olduğu gözlenmiştir.
Enfluran anestezisi ve hemen sonrasında, biyodegradasyona bağlı olarak, serum inorganik
florid seviyeleri artabilir. Bu seviyeler, nefrotoksisite açısından istenen oranların oldukça
altındadır ve anestezinin sonlanmasından sonraki sekiz saat içerisinde zirve yapıp hızlıca
7operasyondan önceki değerlere döner.
Endokrin hastalıkları
Bilinmiyor: Diğer anestezik ajanlarda olduğu gibi bazı normal ve diyabetik hastalarda
serum glikoz konsantrasyonu hafif bir artış göstermiştir. Hızlı toparlaması avantaj arz eden
hastalarda bu açıdan bir kontrendikasyon oluşturmayacağı düşünülmektedir.
Sinir sistemi hastalıkları
Bilinmiyor: Derin enfluran seviyelerinde veya hipokapni durumunda hafif seviyelerde
kaslarda istemsiz hareketler ve/veya titremeler görülebilir.
Kardiyak hastalıklar
Bilinmiyor: Hipotansiyon, aritmi, kardiyak arrest
Solunum, göğüs bozuklukları ve mediastinal hastalıkları
Bilinmiyor: Solunum depresyonu, hipoksi, astım, bronkospazm
Gastrointestinal hastalıkları
Çok seyrek: Uyanma devresinde bulantı ve kusma
Hepatobiliyer hastalıklar
Çok seyrek: Hepatik nekrozis, hafif, orta ve ciddi karaciğer hasarı, karaciğer yetmezliği
Kas-iskelet bozukluklar, bağ doku ve kemik hastalıkları
Çok seyrek: Titreme
Genel bozukluklar ve uygulama bölgesine ilişkin hastalıklar
Çok seyrek: Malign hipertermi (bkz.Bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
8Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr, tel:0 800 314 00 08; faks:0312 218 35 99).
4.9. Doz aşımı ve tedavisi
Aşırı doz kullanıldığında hasta saf oksijenle asiste edilmeli veya kontrollü solunuma
geçilmelidir.
Enfluran anestezisi esnasında topikal, subkütan veya submukozal enjeksiyonla uygulanan
adrenalinin doz aşımı veya hızlı absorbsiyonu, kardiyak aritmilerde artışa neden olabilir.
İntravenöz enjeksiyonu önlemek için dikkatli olunmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Genel Anestezikler, Halojenli Hidrokarbonlar
ATC Kodu: N01AB04
ENFLURANE, USP alev almayan ve vaporizatörler vasıtasıyla uygulanan bir inhalasyon
anesteziğidir. Kimyasal olarak yapı formülü 2-kloro-1, 1,2-triflorometil diflorometil eter
(CHF2OCF2CHCl) şeklindedir. 760 mmHg basınçta, kaynama noktası 56.5 ºC’dir ve
mmHg cinsinden buhar basıncı 20 ºC’de 175, 25 ºC’de 218 ve 36 ºC’de 345’dir.
Enfluranın buhar basıncı aşağıdaki denklem kullanılarak hesaplanır :
B A = 7,967
log P = A +
10 vap T
B = - 1678,4
T = °C + 273,16 (Kelvin)
Özgül ağırlığı 25°C/25°C 1.517’dir. 20 ºC’de refraktif indeksi 1,3026-1,3030’dur. 37 ºC’de
kan/gaz partisyon katsayısı 1,91 ve 37 ºC’de yağ/gaz ayrılma katsayısı 98.5’dir.
ENFLURANE,USP berrak, renksiz stabil bir sıvı olup saflığı , % 99,9’u geçmektedir. UV
ışık altında gerçekleştirilen kontrollü laboratuvar analizlerinde dahi gerekli olduğu
kanıtlanmadığından herhangi bir stabilizatör ilavesi yapılmamıştır. Enfluran, normal
çalışma koşullarında soda lime, aluminyum, pirinç, bakır, kalay ve demir ile temas
ettiğinde bozunmaya uğramayacak şekilde güçlü bir yapıya sahiptir. 25°C’de partisyon
9katsayısı iletken kauçuk içerisinde 74 ve polivinil klorür içerisinde ise 120’dir.
Enfluran çabuk indüksiyon ve rahat bir uyanış sağlayan genel anestezik bir maddedir.
Enfluran uygulamalarında bronş sekresyon ve salivasyonlarında hemen hemen hiçbir
stimülasyon görülmez. Farengeal ve larengeal refleksler trakeal entübasyona müsaade
edecek kadar azalır. Solukla alınan enfluran konsantrasyonu değiştirilerek anestezi düzeyi
değiştirilebilir. Anestezi derinliği arttıkça enfluran ventilasyonu azalır. Enfluran ile diğer
halojenli anesteziklerde görülmeyen ritmik derin solunumlar gözlenmektedir.
Anestezi indüksiyonu sırasında kan basıncında bir düşme görülmekte ise de cerrahi
stimülasyon ile normal değerlerine döner. Anestezinin derinliği arttıkça, kan basıncında bir
düşme görülür. Kalp hızı sabit kalır ve bradikardi gözlenmez. Elektrokardiyografi,
kardiyak ritimlerin stabil kaldığını gösterir. Arteriyel kandaki CO düzeyinin yükselmesi
2
kardiyak ritme tesir etmez. Enfluran, kan koagülasyonuna tesir etmez veya hemogramda
bir değişiklik göstermez.
Enfluran anestezisinin idame seviyeleri intra abdominal müdahale için gerekli kas
gevşemesini sağlayabilir. Daha fazla bir gevşeme için ufak dozlarda kas gevşeticiler
kullanılabilir ve bütün kas gevşeticiler enfluran ile uyumludur. Non-depolarize kas
gevşeticilerin etkisini güçlendirir. Neostigmin, enfluranın kas gevşetici etkisini ters
etkilemez.
Enfluranın metabolizması diğer halojenli ajanlara kıyasla oldukça düşüktür.
Ürün florürlerinin ölçülmesi metabolik degredasyonun diğer halojenli anesteziklere
kıyasla %10 - 25 civarında kaldığını göstermektedir.
Enfluranın bu özelliği molekül yapısının kimyasal stabilitesine ve nispeten düşük olan
kan/gaz ayrılma katsayısına bağlanmaktadır.
5.2. Farmakokinetik özellikler
Genel Özellikler
Enfluranın vücuttaki metabolizması diğer halojenli ajanlara kıyasla oldukça düşüktür.
Enfluranın bu özelliği molekül yapısının kimyasal stabilitesine ve nispeten düşük olan
kan/gaz partisyon koefisyanına bağlanmaktadır.
1Emilim:
Oksijende MAK (minimum alveolar konsantrasyon %) oranları:
Yenidoğan %2,4
Puberte %2,5
Genç erişkin %1,9
Orta yaş %1,7
Dağılım:
Enfluranın partisyon katsayıları: Yağ-kan 36, kas-kan 1,7 ve beyin-kan 1,4. Plazmadan 5
fazda eliminasyon tespit edilmiştir ve yarı ömürleri şunlardır: 2,25; 14,5; 106, 347 ve 2054
dakika.
Biyotransformasyon:
Enfluranın biyotransformasyonu insanlarda düşük serum florür düzeyleri ile sonuçlanır
(ortalama 15 mikromol/L).
Enfluran metabolizması düşüktür.
Eliminasyon :
Uygulanan enfluranın yaklaşık %2,4’ü üriner metabolite dönüşür.
5.3. Klinik öncesi güvenlilik verileri
Kobaylarda ve tavşanlarda üreme çalışmaları yapılmış olup, tekli ve çoklu maternal
uygulamalar sonrası gelişen fetusta teratojenite bulunmamıştır. Bu bilginin insanlardaki
uygunluğu bilinmemektedir.
Enfluran ile yapılan mutajenite testleri negatiftir.
6. FARMASÖTİK ÖZELLİKLER
6.1. Yardımcı maddelerin listesi
ENFLURANE, USP % 100 etkin madde içerir. Yardımcı madde içermez.
16.2. Geçimsizlikler
Bilinen bir geçimsizliği söz konusu değildir.
6.3. Raf ömrü
60 ay
6.4. Saklamaya yönelik özel tedbirler
15°C - 30°C arasındaki oda sıcaklığında ve ağzı sıkı kapalı olarak ambalajında
saklanmalıdır.
6.5. Ambalajin niteliği ve içeriği
250 ml’lik renkli cam şişede, karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj ve Ambalaj Atıklarını Kontrolü Yönetmelikleri’ne uygun olarak imha
edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım / SAMSUN
8. RUHSAT NUMARASI
112 / 45
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 07.05.2002
Son yenileme tarihi: 26.08.2011
10. KÜB’ÜN YENİLENME TARİHİ:
1