KISA ÜRÜN BİLGİSİ
1.BEŞERİ TIBBİ ÜRÜNÜN ADI
İNFEX MR 400 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sefpodoksim proksetil 521,60 mg (400 mg sefpodoksime eşdeğer)
Yardımcı madde(ler):
Lesitin (soya) (E322) 0,875 mg
Yardımcı maddeler için 6.1’e bakınız.
3.FARMASÖTİK FORM
MR film kaplı tablet
Beyaz, oblong, bikonveks film kaplı tabletler
4.KLİNİK ÖZELLİKLER
4.1 Terapötik endikasyonlar
İNFEX MR duyarlı mikroorganizmaların neden olduğu özellikle aşağıdaki enfeksiyonların
tedavisinde yetişkinlerde, 13 yaş ve üzerindeki çocuklarda kullanılır.
• Üst solunum yolu enfeksiyonları:
-Akut sinüzit
• Alt solunum yolu enfeksiyonları:
-Akut bronşit
-Pnömoni
-Kronik obstrüktif akciğer hastalığının süperinfeksiyonları
• Komplike olmayan üst idrar yolları enfeksiyonları
• Cilt ve yumuşak doku enfeksiyonları
14.2 Pozoloji ve uygulama şekli
Pozoloji/uygulama sıklığı ve süresi:
İNFEX MR film kaplı tablet günde bir kez alınmalıdır.
İNFEX MR için önerilen dozaj aşağıdaki tabloda verilmiştir:
Endikasyon Günlük doz
Üst solunum yolu enfeksiyonları
Akut sinüzit 400 mg
Alt solunum yolu enfeksiyonları
Akut bronşit* 400 mg
Bakteriyel pnömoni 400 mg
Kronik obstrüktif akciğer hastalığının (KOAH) 400 mg
süperinfeksiyonları
Komplike olmayan üst idrar yolu enfeksiyonu 400 mg
Cilt ve yumuşak doku enfeksiyonları 400 mg
* Hafif enfeksiyonlarda 200 mg/gün sefpodoksim yeterli olabilir.
Uygulama şekli:
Ağızdan alınır. Film kaplı tablet bir bardak su yardımıyla bütün olarak yutulur.
Oral olarak emilimi artırmak için besinlerle birlikte uygulanmalıdır.
Özel popülasyonlara ilişkin ek bilgiler:
Böbrek yetmezliği:
Kreatinin klirensi 40 ml./dak. üstündeyse doz ayarlamasına gerek yoktur. Bu değerden düşük
olduğunda aşağıdaki tabloya uygun doz ayarlaması gerekir.
Kreatinin klirensi
10-39 ml/dak. genel yetişkin birim dozu yarıya indirilir
< 10 ml/dak. genel yetişkin birim dozu dörtte birine indirilir
Hemodiyaliz hastalarında her diyaliz uygulamasının ardından birim doz uygulanır.
2Karaciğer yetmezliği:
Karaciğer yetmezliğinde doz ayarlamasına gerek yoktur.
Pediyatrik popülasyon:
13 yaş ve üstü çocuklarda erişkin dozları kullanılır. 13 yaş altı çocuklarda daha düşük dozda
sefpodoksim içeren uygun bir formülasyon kullanılmalıdır.
Geriyatrik popülasyon:
Böbrek fonksiyonları normal olan yaşlılarda, doz ayarlamasına gerek yoktur.
4.3 Kontrendikasyonlar
Sefpodoksime ya da sefalosporinlere karşı aşırı duyarlılık.
İNFEX MR soya yağı ihtiva eder. Fıstık ya da soyaya alerjisi olan hastalar, bu tıbbi ürünü
kullanmamalıdır.
4.4 Özel kullanım uyarıları ve önlemleri
Anafilaktik reaksiyonlar:
o
Sefalosporinlerin kullanımından önce hastada alerjiye eğilimin, özellikle de beta-laktam
antibiyotiklere karşı bir aşırı duyarlığın bulunup bulunmadığı araştırılmalıdır. Bir aşırı duyarlılık
reaksiyonu ortaya çıktığı takdirde tedavi kesilmelidir.
Anamnezinde sefalosporinlere karşı erken tipte bir aşırı duyarlılık reaksiyonu öyküsü olan
hastalarda sefpodoksimin kullanımı kontrendikedir.
Vakaların %5-10’unda penisilinler ve sefalosporinler arasında çapraz alerji bulunduğundan,
penisiline duyarlı kişilerde sefalosporinler çok dikkatli kullanılmalıdır; ilk uygulamadan itibaren
yakın bir takip gerekmektedir. Bu iki antibiyotik grubu ile ortaya çıkan aşırı duyarlılık
reaksiyonları (anafilaksi) ciddi ve hatta öldürücü olabilir. Şüphe olması durumunda ilk
uygulamada tıbbi destek mevcut olmalıdır.
Clostridium difficile ile ilişkili hastalıklar (ör: Psödomembranöz kolit)
o
Çeşitli antibiyotiklerle, özellikle geniş spektrumlularla tedavi sırasında veya takip eden ilk
haftalarda şiddetli ve inatçı bir diyare ortaya çıkarsa, bu durum Clostridium difficile ile ilişkili
ağır bir hastalık şekli olan psödomembranöz kolitin bir semptomu olabilir.
3Psödomembranöz kolitten şüphelenilirse, sefpodoksim proksetil derhal kesilmeli ve gecikmeden
uygun bir tedaviye başlanmalıdır. C. difficile mevcudiyeti incelenmelidir. Tüm potansiyel kolit
vakalarında tedavi hemen kesilmelidir.
Böbrek yetmezliği olan hastalarda, günlük doz kreatinin klirensine göre ayarlanmalıdır.
o
Stafilokokların etken olduğu pnömonilerde tercih edilmez ve Legionella, Mycoplasma ve
o
Chlamydia cinsi bakterilerin etken olduğu atipik pnömonilerde kullanılmamalıdır.
4.5 Diğer tıbbi ürünler ile etkileşim ve diğer etkileşim şekilleri
Klinik çalışmalar sırasında klinik olarak anlamlı ilaç etkileşimi bildirilmemiştir.
Histamin-H antagonistleri ve antasidler biyoyararlanımını azaltır. Probenesid sefalosporinlerin
2
atılımını azaltır. Sefalosporinler, kumarinlerin antikoagülan etkisini artırabilir ve östrojenlerin
kontraseptif etkisini azaltabilirler.
İNFEX MR gastrik pH’ı nötralize eden veya asit sekresyonlarını inhibe eden ilaçlar ile birlikte
alındığında, biyoyararlanımın yaklaşık olarak %30 azaldığı görülmüştür. Bu sebeple gastrik
pH’ın yükselmesine sebep olan ranitidin gibi mineral tipi antiasitler ve ranitidin gibi H
2
blokörleri İNFEX MR’nin alınmasından 2 veya 3 saat sonra alınmalıdır.
Buna karşın, pentagristin gibi gastrik pH’ı düşüren ilaçlar biyoyararlanımı yükseltecektir.
Besinlerle birlikte kullanımı biyoyararlanımını arttırır.
Sefalosporinler ile tedavi sırasında pozitif Coombs testi bildirilmiştir.
Sefpodoksim proksetil ile tedavi edilen hastalarda spesifik olmayan redükleyici ajanlarla yapılan
idrar glukoz tayinleri yalancı-pozitif reaksiyon verebilir. Bu durum, glukoz oksidaz spesifik
yöntem kullanıldığında görülmez.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar /Doğum kontrolü (Kontrasepsiyon)
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
4Gebelik dönemi
Çeşitli hayvan türleriyle yapılan çalışmalar sefpodoksim proksetilin herhangi bir teratojenik ve
fötotoksik etkisini göstermemiştir. Ancak, gebelerde sefpodoksim proksetilin güvenirliği
saptanmamış olduğundan gebe kadınlara verilirken dikkatli olunmalıdır.
Laktasyon dönemi
Sefpodoksim anne sütü ile atılmaktadır. İNFEX MR tedavisi sırasında emzirme durdurulmalıdır
ya da emziren annede İNFEX MR tedavisinden kaçınılmalıdır.
Üreme yeteneği / Fertilite
Sıçanlarda ve tavşanlarda yapılan embriyotoksisite araştırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve peri-
ve postnatal araştırmalarda istenmeyen bir etki oluşturmamıştır. Sıçanlarda plasentadan geçtiği ve
sütte aktif madde veya metabolitlerinin görüldüğü saptanmıştır. İnsanlarda gebelikte kullanımı ile
ilgili deneyim bulunmamaktadır.
4.7 Araç ve makine kullanımı üzerindeki etkiler
Sersemlik hissi nedeniyle araç ya da makinelerin kullanımı konusunda dikkatli olunmalıdır.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi bozuklukları
Bilinmiyor: Anjiyoödem, bronkospazm, anafilaktik şok
Deri ve deri altı doku bozuklukları
Yaygın olmayan: Raş, ürtiker
Bilinmiyor: Kızarıklık, kaşıntı, ürtiker, purpura. Diğer sefalosporinlerle olduğu gibi, izole büllöz
erüpsiyon vakaları (eritema multiforme, Stevens-Johnson sendromu, toksik epidermal nekroliz)
bildirilmiştir.
Gastrointestinal bozukluklar
Yaygın: Bulantı, diyare
5Yaygın olmayan: Kusma, abdominal ağrı
Seyrek: Enterokolit
Bilinmiyor: Bütün diğer geniş spektrumlu antibiyotiklerde olduğu gibi diyare, enterokolit'in bir
semptomu olabilir ve bazen bu durumda dışkıda kan görülebilir. Antibiyotik kullanımında
görülen tipik enterokolit psödomembranöz kolittir (Bkz. bölüm 4.4).
Hepato-biliyer bozukluklar
Yaygın olmayan: Aspartat aminotransferaz artışı, alanin transferaz artışı, kan alkalin fosfataz
ve/veya bilurubin artışı
Seyrek: Hiperbilirubinemi
Bu anormal laboratuar bulguları enfeksiyonlar nedeni ile de oluşabilir, normal üst sınır limitinin 2
katını nadiren aşabilir. Genellikle, kolestatik veya daha sık asemptomatik olarak görülen
karaciğer harabiyeti tablosunu sergiler.
Kan ve lenfatik sistem bozuklukları
Seyrek: Eozinofili, trombositopeni
Bilinmiyor: Nötropeni, agranülositoz, hemolitik anemi, anafilaktik reaksiyonlar, anjiyoödem,
serum hastalığı benzeri reaksiyonlar. Bu nadir olaylar tedavi kesilince normale döner.
Böbrek ve üriner bozukluklar
Kan üre ve kreatinin değelerinde hafif artma.
Sefpodoksimin de dahil olduğu antibiyotik grubu ile, özellikle aminoglikozidler ve/veya güçlü
diüretiklerle birlikte kullanıldıklarında, böbrek fonksiyon değişiklikleri gözlenmiştir.
Sinir sistemi bozuklukları
Yaygın olmayan: Baş ağrısı, sersemlik
Seyrek: Parestezi
Kulak ve iç kulak bozuklukları
Bilinmiyor: Tinnitus
Genel bozukluklar ve uygulama yeri bozuklukları
Yaygın olmayan: Asteni
Seyrek: Keyifsizlik
Enfeksiyonlar ve enfestasyonlar
Yaygın: Süperenfeksiyon
Bilinmiyor: Psödomembranöz kolit, duyarlı olmayan organizmaların aşırı büyümesi
6Diğer antibiyotiklerle olduğu gibi, sefpodoksim proksetil kullanımı, özellikle uzun süreli ise,
duyarlı olmayan mikroorganizmaların aşırı üremesine yol açabilir. Hastanın durumunun tekrar
tekrar değerlendirilmesi gerekir. Tedavi sırasında süperenfeksiyon ortaya çıkarsa, uygun önlemler
alınmalıdır.
4.9 Doz aşımı ve tedavisi
Spesifik bir antidotu bulunmadığından doz aşımı durumunda semptomatik tedavi uygulanmalıdır.
Bazı sefalosporinlerde, esas olarak enjektabl olanlarda, özellikle böbrek yetmezliği olan
hastalarda doz aşımında ensefalopati riski bildirilmiştir. Ensefalopati sefpodoksimin plazma
seviyeleri azaldığında genellikle normale geri döner.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Üçüncü kuşak sefalosporinler
ATC Kodu: J01DD13
Sefpodoksim proksetil oral olarak uygulanan geniş spektrumlu, yarı-sentetik üçüncü kuşak
sefalosporin sınıfı bir antibiyotiktir. Sefpodoksim proksetil bir prodrug olup aktif metaboliti
sefpodoksimdir.
Sefpodoksim birçok gram (+) ve gram (-) bakteriye karşı in vitro etkilidir. Sefpodoksim hücre
duvarı sentezinin inhibisyonu yoluyla bakterisid etki gösterir; beta-laktamazlara karşı oldukça
dayanıklıdır.
Aşağıdaki mikroorganizmalar sefpodoksime karşı genellikle duyarlıdır:
Streptococcus pneumoniae, Streptococcus spp. (S. pneumoniae dışında) , Propionibacterium
acnes, Corynebacterium diphteriae, Haemophilus influenzae (beta-laktamaz oluşturan ve
oluşturmayan suşlar), Haemophilus parainfluenzae (beta-laktamaz oluşturan ve oluşturmayan
suşlar), Moraxella (Branhamella) catarrhalis (beta-laktamaz oluşturan ve oluşturmayan suşlar),
Neisseria meningitidis, Neisseria gonorrhoeae (beta-laktamaz oluşturan ve oluşturmayan suşlar),
Escherichia coli, Klebsiella pneumoniae, Klebsiella oxytoca, Proteus mirabilis, Proteus vulgaris,
Citrobacter diversus, Salmonella spp., Providencia spp., Shigella spp., Pasteurella multocida,
Fusobacterium.
Aşağıdaki bakteriler sefpodoksime orta derecede duyarlıdır:
Metisiline duyarlı stafilokoklar, Yersinia enterocolitica, Aeromonas hydrophila.
7Aşağıdaki bakteriler sefpodoksime dirençlidir:
Enterobacter spp., Morganella morganii, Serratia marcescens, Citrobacter freundii,
Acinetobacter spp., peptostreptokok, enterokoklar, metisiline dirençli stafilokoklar, JK grubu
Corynebacteria, Listeria monocytogenes, Pseudomonas spp., Acinetobacter spp., Clostridium
spp., Bacteroides fragilis ve benzer türler.
5.2 Farmakokinetik özellikler
Emilim:
Oral uygulamayı takiben sefpodoksim proksetil gastrointestinal kanaldan emilir. Besinler
emilimini artırdığından, yemekler sırasında alınması önerilir.
Biyotransformasyon:
Nonspesifik esterazlar tarafından hızla bakterisid etkili sefpodoksime hidrolize olur.
Dağılım:
100 mg ve 200 mg doz uygulamaları için ortalama maksimum plazma konsantrasyonları (C )
max
sırasıyla 1-1,2 mg/l ve 2,2-2,5 mg/l’dir. Pik plazma konsantrasyonuna (T ) 2-3 saatte ulaşılır.
max
100 mg ve 200 mg’ın oral uygulamasından 12 saat sonraki rezidüel konsantrasyonlar sırasıyla
0,08 mg/ml ve 0,18 mg/l’dir. Günde 2 defa 14,5 gün süre ile 100 ve 200 mg tabletler
kullanıldığında sefpodoksimin plazma farmakokinetik parametreleri değişmemiş olarak kalır.
Bu durum etkin maddenin birikim yapmadığını gösterir.
Sefpodoksim plazma proteinlerine % 21-29 oranında bağlanır. Doku ve vücut sıvılarında
dağılımı:
- Zaman eğrisi konsantrasyonları bazı hassas mikro-organizmaların MIC değerlerini aşar.
- Tonsillerdeki yaklaşık konsantrasyonları, 100 mg’lık tek doz alımından 4 saat sonra yaklaşık
0,24 mg/g olup 7 saat sonra yaklaşık 0,1 mg/g’a düşer. 200 mg’lık tek doz alımından sonra
barsak sıvı konsantrasyonu plazma konsantrasyonunun % 80’idir.
- 200 mg sefpodoksim kullanımında 3-12 saat sonra akciğer doku konsantrasyonu 0,6 μg
mikrogram/g ve 0,2 μg mikrogram/g arasında değişir. Plevra sıvı konsantrasyonları ise 0,6-0,8
mg/l arası değişir.
- 200 mg sefpodoksim kullanımından 1-4 saat sonra bronş mukozası konsantrasyonu yaklaşık 1
mikrogram /g’dır. (Plazma konsantrasyonunun % 40-45’i)
- 200 mg sefpodoksim doz alımından 3-12 saat sonra ortalama böbrek doku konsantrasyonu 0,6
mikrogram /g-3,1 mikrogram /g arası değişmektedir.
8- 200 mg sefpodoksim doz alımından 3-6 saat sonra ortalama prostatik doku konsantrasyonu 0,6
mikrogram /g-0,2 mikrogram /g arası değişmektedir.
Eliminasyon:
Eliminasyon yarılanma ömrü ortalama 2,4 saattir. Sefpodoksim proksetilin emilimini takiben
salınan sefpodoksimin %80’i değişmemiş olarak idrarla atılır.
5.3 Klinik öncesi güvenlilik verileri
Sefpodoksim proksetil rölatif olarak toksisite göstermeyen bir bileşiktir. Yürütülen toksisite
çalışmalarında, insanda oral antibiyotik olarak kullanımını kısıtlayacak hiçbir bulguya
rastlanmamıştır.
Akut toksisite (oral uygulama)
LD , farelerde 8 g/kg’ın ve sıçanlarda 4 g/kg’ın üzerinde bulunmuştur. Fisher sıçanlarında, 1
50
g/kg ve daha yüksek dozlardan sonra feçes kıvamında ve vücut ağırlığında geçici istenmeyen
etkiler ortaya çıkmıştır. Köpeklerde 800 mg/kg’lık tek dozun toksik olmadığı gösterilmiştir.
Kronik toksisite (oral uygulama)
Kronik toksisite araştırmaları sıçanlarda 12 ay ve köpeklerde 6 ay süreyle gerçekleştirilmiştir.
Maksimal günlük dozlar, Wistar sıçanlarında 1000 mg/kg ve köpeklerde 400 mg/kg, yani
terapötik dozun (3 - 6 mg/kg) çok üzerinde olmuştur. Wistar sıçanlarına 12 ay boyunca oral yolla
verilen 250, 500 ve 1000 mg/kg ile mortalite görülmemiştir. Sadece 1000 mg/kg’ın üzerindeki bir
dozla istenmeyen gastrointestinal etkiler gözlenmiştir; bunlar başlıca feçesin yumuşaklaşması ve
çekumda dilatasyondur.
Fisher sıçanlarında daha belirgin olan intestinal yan etkiler, sefpodoksimin antibakteriyel
etkisinin ve bunun sonucu ortaya çıkan intestinal flora değişikliklerinin sonucunda oluşmuştur.
Köpeklerde 6 ay süreyle oral yolla günde 0, 25, 100 ve 400 mg/kg kullanılması ile mortalite
görülmemiştir. Değişime uğramamış madde sadece feçeste saptanmıştır.
Üreme toksikolojisi:
Sıçanlarda ve tavşanlarda yapılan embriyotoksisite araştırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve peri-
ve postnatal araştırmalarda istenmeyen bir etki oluşturmamıştır.
Sıçanlarda plasentadan geçtiği ve sütte aktif madde veya metabolitlerinin görüldüğü saptanmıştır.
İnsanlarda gebelikte kullanımı ile ilgili deneyim bulunmamaktadır.
9Mutajenite:
Çeşitli sistemlerdeki kapsamlı mutajenite araştırmaları negatif sonuçlar vermiştir.
Kanserojenite:
Kanserojenik potansiyel araştırmaları bildirilmemiştir.
Tüm Preklinik (Toksikolojik -Farmakolojik) çalışma verilerini kapsayan ve büyükler için
sunulmuş olan geniş dosya bilgileri arasından, çocuklara uygulama ile ilgili olan bölümler
aşağıda özetlenmiştir:
Akut ve tekrarlayan doz toksisitesi:
Süre Türler Yaş Doz (mg/kg p.o)
akut rat 4, 7, 14 veya 23 gün 4000
28 gün rat 3 hafta 60, 250, 1000
28 gün köpek 3 hafta 100, 200
28 gün köpek 3 hafta 400
Akut çalışmada uygulamaya karşı hiçbir reaksiyon görülmemiştir. Sıçanlarda tekrarlanan doz
çalışmalarında büyüklerdekine benzer bulgulara (üst dozda, minör hematolojik ve klinik kimya
değişikliği ile birlikte karaciğer ağırlığında azalma ve çekumda genişleme) rastlanmıştır.
Köpeklerde, büyük hayvanlarla yapılan çalışmalardan elde edilen verilerde de olduğu gibi 400
mg/kg/gün doz uygulanan hayvanda görülen karaciğer değişikliğinin dışında, 1 hayvanda hafif
hipertrofi gözlenmiştir. Bu glikojen birikimine bağlı olarak ortaya çıkmaktadır ve dejenerasyon
gözlenmez. Bütün bu değişikliklerin hafif olduğu yorumuna varılmıştır.
Çoğalma çalışmaları:
500 mg/kg/gün p.o’a kadar olan dozlar kullanılmıştır, ancak tavşanların barsak florasında
sefalosporin uygulamasından sonra oluşan değişiklikler nedeniyle bu tür için, özel protokol
uyarlanmıştır. Bu türlerde olası embriyotoksik ve teratojenik etkileri araştırmayı mümkün kılmak
için 10 ve 30 mg/kg/gün dozlar ayrı hayvan gruplarına 3 günlük periyotlarla uygulanmıştır (6-8,
9-11, 12-14 ve 15-17. günlerde). Bu çalışmaların hiçbirinde advers etkiye rastlanmamıştır. Bu
veriyi desteklemek üzere, olası embriyotoksik ve teratojenik etki için ek bir çalışma farelerle
yürütülmüştür. 40, 200 ve 1000 mg/kg/gün p.o. dozlar, hamileliğin 6-15. günlerinde uygulanmış,
hiçbir maternotoksik, embriyotoksik veya teratojenik etkiye rastlanmamıştır.
Sonuç olarak, sefpodoksim proksetil pek çok çalışma ile küçük (çocuk) sıçan ve köpeklerde ve
ayrıca çoğalma üzerine etkisi bakımından da incelenmiştir. Hiçbir advers etkiye rastlanmamıştır
ve sonuçlar sefpodoksimin çocuklarda klinik kullanımını onaylamaktadır.
106. FARMASÖTİK ÖZELLİKLER
6.1. Yardımcı maddelerin listesi
Avicel pH 101
Hidroksipropil metilselüloz (HPMC) 4000 SR
Magnezyum Stearat
Krospovidon
Opadry II White 85G18490 içeriği olarak;
Titanyum dioksit (E171)
Polivinil alkol
Talk
Makrogol/PEG 3350
Lesitin (soya) (E322)
6.2. Geçimsizlikler
Bildirilmemiştir.
6.3. Raf Ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
10 ve 20 MR Film kaplı tablet, Alüminyum/ Alüminyum Blister içerisinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
117. RUHSAT SAHİBİ
Celtis İlaç San. ve Tic. A.Ş.
Tozkoparan Mah. General Ali Rıza Gürcan Cad.
Merter İş Merkezi Bağımsız Bölüm No: 2/6
Güngören / İSTANBUL
Tel : 0 212 481 40 98
Faks : 0 212 481 40 98
e-mail: info@celtisilac.com.tr
8. RUHSAT NUMARASI(LARI)
248/97
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.03.2013
Ruhsat yenileme tarihi:
10. KÜB’ÜN YENİLENME TARİHİ
12