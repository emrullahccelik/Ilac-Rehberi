Ali Bülent Baş
KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİOFENAC
100 mg film kaplı tablet
2. KALİTATİF VE KANTİTATİF BİLEŞİM
Etkin madde: BİOFENAC® 100 mg film kaplı tablet, 100 mg aseklofenak içerir.
Yardımcı Madde(ler): Yardımcı maddeler için bkz. 6.1.
3. FARMASÖTİK FORM
Film kaplı tablet
Beyaz, yuvarlak film kaplı tabletler.
4. KLİNİK ÖZELLİKLER
4.1. Terapötik Endikasyonlar
Osteoartrit, romatoid artrit ve ankilozan spondilit belirti ve bulgularının tedavisi ile akut gut
artriti, akut kas iskelet sistemi ağrıları, postoperatif ağrı ve dismenore tedavisinde endikedir.
4.2. Pozoloji ve Uygulama Şekli
Pozoloji:
Genel bir öneri olarak doz kişiye göre ayarlanmalı ve olası en kısa süreyle en düşük etkin doz
verilmelidir.
Uygulama sıklığı ve süresi:
Erişkinler
Doktor tarafından başka şekilde önerilmediği takdirde: Yetişikinlerde sabah ve akşam 100 mg olmak
üzere birer tablet, 200 mg günlük doz verilmesi yeterlidir.
Uygulama şekli:
Tabletler sıvı ile, bütün olarak, tercihen yemekler ile birlikte ya da yemeklerden sonra alınmalıdır.
Tabletler bölünmemeli ya da çiğnenmemelidir.
Özel popülasyonlara ilişkin ek bilgiler:
Pediyatrik popülasyon:
Aseklofenağın 18 yaş altı çocuklarda kullanımına ilişkin klinik çalışma yoktur.
Geriyatrik popülasyon:
1Ali Bülent Baş
Yaşlı hastalarda, temel tıbbi esaslara dikkat edilmelidir. Özellikle, zayıf veya vücut ağırlığı düşük
olan yaşlı hastalara etkili en düşük doz verilmesi tavsiye edilir. Diğer non-steroid antienflamatuvar
ilaçlarda (NSAİİ) olduğu gibi yaşlı hastaların tedavisinde Gİ kanama ve perforasyon riski açısından
dikkatli olunmalıdır.
Böbrek yetmezliği:
Hafif derecede böbrek bozukluğu olanlarda doz ayarlaması gerekmez, ancak diğer non-steroid
antienflamatuvar ilaçlarda olduğu gibi dikkatli olunmalıdır.
Karaciğer yetmezliği:
Karaciğer bozukluklarında doz azaltılmalıdır. Başlangıç dozu olarak 100 mg/gün önerilmektedir.
4.3. Kontrendikasyonlar
Aseklofenak aşağıdaki durumlarda kontrendikedir:
• İskemik kalp hastalığı, periferal arter hastalığı, serebrovasküler hastalık ve konjestif kalp
yetmezliği (NYHA sınıflandırılması II-IV) durumlarında kontrendikedir.
• Etkin madde ya da yardımcı maddelerden herhangi birine karşı bilinen aşırı duyarlılığı olan
kişilerde
• Aktif veya geçmişinde tekrarlanan peptik ülseri, gastrointestinal kanama ya da perforasyonu
olan hastalarda
• Gebeliğin son trimesterinde (bkz. Bölüm 4.6. Gebelik ve Laktasyon)
• Ciddi derecede karaciğer, böbrek, kalp yetmezliğinde (bkz. Bölüm 4.4 Özel kullanım
uyarıları ve önlemleri)
• Diğer non-steroid antienflamatuvar (NSAİİ) ilaçlar gibi, BİOFENAC da asetilsalisilik asit
veya diğer prostaglandin sentezini inhibe eden NSAİİ kullanımı ile astım krizleri, ürtikerleri
ve akut nezleleri alevlenen hastalarda kullanılmamalıdır. Bu hastalarda NSAİİ’lara şiddetli,
nadiren ölümcül, anafilaksi benzeri reaksiyonlar oluştuğu bildirilmiştir. ( bkz. Bölüm 4.4
Özel kullanım uyarıları ve önlemleri)
• Koroner arter by-pass greft (CABG) ameliyatı durumunda perioperatif ağrı tedavisinde
kontrendikedir. (UYARILAR bölümüne bakınız.)
4.4. Özel uyarılar ve özel kullanım önlemleri
Kardiyovasküler risk:
-NSAİİ’ler ölümcül olabilecek kardiyovasküler trombotik olaylar, miyokart infarktüsü ve inme riskinde
artışa neden olabilir. Bu risk kullanım süresine bağlı olarak artabilir. Kardiyovasküler hastalığı olan
veya kardiyovasküler hastalık risk faktörlerini taşıyan hastalarda risk daha yüksek olabilir.
-BİOFENAC koroner arter by-pass graft cerrahisi perioperatif ağrı tedavisinde kontrendikedir.
Gastrointestinal (Gİ) risk:
NSAİİ’ler kanama, ülserasyon, mide veya bağırsak perforasyonu gibi ölümcül olabilecek ciddi Gİ
advers etkilere yol açarlar. Bu advers olaylar herhangi bir zamanda, önceden uyarıcı bir semptom
vererek veya vermeksizin ortaya çıkabilir. Yaşlı hastalar ciddi Gİ etkiler bakımından daha yüksek risk
taşımaktadır.
Kardiyovasküler trombotik olaylar:
2Ali Bülent Baş
Aseklofenak tedavisine, kardiyovasküler olaylar için önemli risk faktörleri (örneğin, hipertansiyon,
hiperlipidemi, diyabetes mellitus, sigara gibi) taşıyan hastalarda, ancak dikkatli bir değerlendirme
sonrasında başlanmalıdır. Özellikle yüksek dozda kullanımında (günlük 150 mg) ve uzun süreli
tedavilerde bu riskin arttığı görülmüştür. Bu yüzden, aseklofenak tedavisinde mümkün olan en kısa
tedavi süresi en düşük etkili doz tercih edilmelidir. Sağlık mesleği mensupları, hastaların
aseklofenak tedavisine devam etme gerekliliğini düzenli olarak değerlendirmelidir.
Çok sayıda selektif ve non-selektif COX-2 inhibitörü ile yapılan, 3 yıla varan klinik çalışmalarda
ölümcül olabilen, ciddi kardiyovasküler trombotik olay, miyokart infarktüsü ve inme riskinde artma
gösterilmiştir. COX-2 selektif ve non-selektif tüm NSAİİ’lar benzer risk taşıyabilir. Kardiyovasküler
hastalığı olduğu veya kardiyovasküler hastalık riski taşıdığı bilinen hastalar daha yüksek bir risk
altında olabilir. NSAİİ tedavisi gören hastalarda advers kardiyovasküler olay görülme riski
olasılığını azaltmak için en düşük etkili doz mümkün olan en kısa süreyle kullanılmalıdır. Önceden
görülmüş bir kardiyovasküler semptom olmasa bile hekim ve hasta böyle olay gelişimlerine karşı
tetikte olmalıdır. Hasta, ciddi kardiyovasküler olayların semptom ve/veya belirtileri ile bunların
görülmesi halinde yapması gerekenler konusunda bilgilendirilmelidir.
Eş zamanlı olarak aspirin kullanımının, NSAİİ kullanımına bağlı artmış ciddi kardiyovasküler
trombotik olay riskini azalttığı yönünde tutarlı bir kanıt bulunmamaktadır. NSAİİ’ların aspirinle eş
zamanlı olarak kullanımı, ciddi Gİ olay görülme riskini artırmaktadır. (Gastrointestinal etkiler
bölümüne bakınız.)
CABG ameliyatını takip eden ilk 10-14 günlük dönemde ağrı tedavisi için verilen COX-2 selektif
bir NSAİİ üzerinde gerçekleştirilen iki büyük, kontrollü klinik çalışmada miyokart infarktüsü ve
inme insidansında artış görülmüştür. (bkz. 4.3. Kontrendikasyonlar))
Gastrointestinal (Gİ) etkiler, ülserasyon, kanama ve perforasyon riski:
Öldürücü olabilen gastrointestinal kanama, ülserasyon veya delinme tüm NSAİİ’larla bildirilmiştir
ve tedavi sırasında herhangi bir zamanda uyarıcı bir belirti ile veya belirtisiz olarak veya daha önce
ciddi gastrointestinal olay hikayesi olanlarda veya olmayanlarda görülebilir. NSAİİ tedavisinde
ciddi üst gastrointestinal advers etki gelişen beş hastadan sadece biri semptomatiktir. NSAİİ’lerin
neden olduğu üst gastrointestinal ülser, büyük kanama ya da perforasyon, 3-6 ay süreyle tedavi
gören hastaların yaklaşık %1’inde, bir yıl süreyle tedavi gören hastaların ise %2-4’ünde ortaya
çıkmaktadır. Daha uzun süreli kullanımda bu eğilim devam ederken, tedavi süresince herhangi bir
zamanda ciddi gastrointestinal advers olay gelişme olasılığı artar. Bunlar genellikle yaşlı hastalarda
daha ciddi sonuçlar verir. Eğer BİOFENAC alan hastalarda gastrointestinal kanama veya ülserasyon
gelişirse tıbbi ürün kesilmelidir.
NSAİİ tedavisi gören hastalarda Gİ kanama riskini artıran diğer faktörler arasında oral
kortikosteroid veya antikoagülan kullanımı, NSAİİ tedavisinin uzaması, sigara kullanımı, alkol
kullanımı, ileri yaş ve genel sağlık durumunun kötü olması bulunmaktadır. Ölümcül Gİ olaylar
hakkındaki spontan bildirimlerin çoğu yaşlı ve zayıf bünyeli hastalarla ilgili olduğundan, böyle
hastaların tedavisinde özel dikkat gösterilmelidir.
Aseklofenak dahil diğer tüm NSAİİ’larla olduğu gibi gastrointestinal (Gİ) hastalık belirtileri
gösteren veya geçmişinde gastrik veya intestinal ülserasyon, kanama ya da perforasyonu düşündüren
bir hikayesi olan hastalarda yakın medikal takip zorunludur ve BİOFENAC reçetelenirken özel
dikkat gösterilmelidir (bkz. Bölüm 4.8 İstenmeyen etkiler). Özellikle kanama ya da perforasyon ile
komplike olmuş ülser öyküsü olan hastalarda ve yaşlılarda NSAİİ dozu arttıkça Gİ kanama riski
artar.
Kanama ya da perforasyon ile komplike olmuş ülser öyküsü olan hastalarda ve yaşlılarda Gİ kanama
riskini azaltmak için, tedaviye başlanmalı ve etkili en düşük dozda tutulmalıdır.
3Ali Bülent Baş
Bu hastalarda ve beraberinde düşük dozda asetilsalisilik asit (ASA)/aspirin ya da gastrointestinal
riski artırabilecek başka tıbbi ürünler kullanılması gereken hastalarda koruyucu ajanlarla (örn.
proton pompası inhibitörleri ya da misoprostol) kombine tedavi düşünülmelidir.
Başta yaşlılar olmak üzere Gİ toksisite öyküsü olan hastalar, her türlü alışılmadık abdominal
semptomu (özellikle Gİ kanama) bildirmelidir. Beraberinde, sistemik kortikosteroidler,
antikoagülanlar, anti-trombosit ajanlar ya da selektif serotonin geri alım inhibitörleri gibi ülserasyon
ya da kanama riskini artırabilecek ilaçlar alan hastalarda dikkatli olunması önerilir (bkz. Bölüm 4.5
Diğer ilaçlarla etkileşim ve diğer etkileşim türleri).
Durumları şiddetlenebileceği için ülseratif kolit veya Crohn hastalığı olan hastalarda yakın medikal
takip yapılmalıdır (bkz. Bölüm 4.8 İstenmeyen etkiler).
NSAİİ’lar ile tedavide nadiren pankreatit olguları bildirilmiştir.
Renal etkiler:
Önemli ölçüde dehidratasyonu olan hastalarda BİOFENAC tedavisi başlatılırken dikkatli
olunmalıdır.Uzun süreli NSAİİ kullanımı renal papiller nekroz ve diğer renal hasarlara yol
açmaktadır. Ayrıca, renal prostaglandinlerin renal perfüzyonun idamesinde kompanse edici bir rol
oynadığı hastalarda renal toksisite de görülmüştür. Böyle hastalarda non-steroid antienflamatuvar
ilaç uygulanması prostaglandin formasyonunda ve ikincil olarak da renal kan akışında doza bağlı bir
azalmaya sebep olabilmekte, bu da aşikâr renal dekompansiyonu hızlandırabilmektedir. Böyle bir
reaksiyon verme riski en yüksek olan hastalar böbrek fonksiyonlarında bozulma, kalp yetmezliği,
karaciğer disfonksiyonu olanlar, diüretik ve ACE inhibitörü kullananlar ve yaşlılardır. NSAİİ
tedavisinin durdurulmasının ardından genellikle tedavi öncesi duruma geri dönülmektedir.
NSAİİ tedavisiyle sıvı retansiyonu ve ödem bildirildiği için, kardiyak ya da böbrek fonksiyon
bozukluğu, hipertansiyon öyküsü olan hastalarda, yaşlılarda, diüretikler ya da böbrek fonksiyonunu
anlamlı ölçüde etkileyen tıbbi ürünler ile birlikte tedavi edilen hastalarda ve herhangi bir nedenle
örneğin; büyük bir ameliyat öncesi veya sonrasında olduğu gibi önemli ekstraselüler hacim eksikliği
olan hastalarda özel bir dikkat gereklidir (bkz. Bölüm 4.3 Kontrendikasyonlar). Böyle vakalarda
BİOFENAC kullanıldığında, ihtiyat tedbiri olarak, renal fonksiyonun izlenmesi tavsiye edilir.
Genellikle tedavi kesildikten sonra tedavi öncesi duruma dönülür.
İleri böbrek yetmezliği:
BİOFENAC’ın ilerlemiş böbrek hastalığı olan hastalarda kullanımına ilişkin kontrollü çalışmalarda
elde edilmiş bir bilgi bulunmamaktadır. Bu nedenle, ilerlemiş böbrek hastalığı olan hastalarda
BİOFENAC tedavisi önerilmemektedir. Eger BİOFENAC tedavisi başlatılmışsa hastanın renal
fonksiyonlarının yakından takip edilmesi önerilir.
Deri reaksiyonları:
BİOFENAC da dahil olmak üzere NSAİİ’ların kullanımıyla ilişkili olarak çok nadir eksfoliyatif
dermatit, Stevens-Johnson sendromu ve toksik epidermal nekrolizi de içeren ve bazıları öldürücü
olan ciddi cilt reaksiyonları bildirilmiştir. (bkz. Bölüm 4.8 İstenmeyen etkiler). Hastalar en çok
tedavinin erken döneminde bu reaksiyonlar açısından risk altında gibi görünmektedir ve vakaların
çoğunda reaksiyon tedavinin ilk ayında ortaya çıkmaktadır. Cilt döküntüsü ve mukoza lezyonlarının
ilk göründüğü anda ya da aşırı duyarlılığın herhangi bir başka belirtisi ortaya çıktığında BİOFENAC
kesilmelidir.
Nadiren, varisella enfeksiyonu ciddi deri ve yumuşak doku enfeksiyonlarına bağlı komplikasyonları
tetikleyebilir. Bu enfeksiyonların kötüleşmesinde NSAİİ’ların rolü göz ardı edilemeyeceğinden,
varisella enfeksiyonu geçiren kişilerde aseklofenak kullanımından kaçınılması tavsiye edilir.
4Ali Bülent Baş
Anafilaktoid reaksiyonlar:
Diğer NSAİİ’larla olduğu gibi, ender vakalarda, ilaca daha önce maruz kalmaksızın,
anafilaktik/anafilaktoid reaksiyonlar dahil alerjik reaksiyonlar görülebilir. BİOFENAC, aspirin triadı
olan hastalara verilmemelidir. Bu semptom kompleksi, tipik olarak, nazal polipli veya polipsiz riniti
olan veya aspirin ya da NSAİİ kullanımının ardından şiddetli ve ölümcül olabilen bronkospazm
görülen astımlı hastalarda oluşmaktadır (Kontrendikasyonlar ve Önlemler – Astım bölümlerine
bakınız). Anafilaktoid reaksiyon görüldüğünde acil servise başvurulmalıdır.
Diğer NSAİİ’lar gibi, BİOFENAC da farmakodinamik özelliklerinden dolayı, enfeksiyonun
semptom ve belirtilerini maskeleyebilir.
Genel
Sinerjistik yararları ortaya koyan herhangi bir kanıtın olmaması ve ilave istenmeyen etki potansiyeli
nedeniyle BİOFENAC’ın, siklooksijenaz-2 selektif inhibitörler de dahil olmak üzere NSAİİ’larla
birlikte kullanılmasından kaçınılmalıdır.
Yaşlı hastalarda, temel tıbbi esaslara dikkat edilmelidir. Özellikle, zayıf veya vücut ağırlığı düşük
olan yaşlı hastalara etkili en düşük doz verilmesi tavsiye edilir.
BİOFENAC’ın kortikosteroid yerine geçmesi veya kortikosteroid eksikliğini tedavi etmesi
beklenmemelidir. Kortikosteroidin aniden durdurulması hastalığın alevlenmesine sebep olabilir.
Uzun süreli kortikosteroid tedavisi görmekte olan hastalar, kortikosteroid tedavisinin
durdurulmasına karar verilmesi halinde, tedavilerini yavaş ve kademeli olarak azaltmalıdır.
BİOFENAC’ın ateş ve enflamasyonu azaltmadaki farmakolojik aktivitesi, enfeksiyöz olmadığı
düşünülen ağrılı durumların komplikasyonlarının tanısını güçleştirebilir.
Kardiyovasküler risk faktörü ( hipertansiyon, hiperlipidemi, diabetes mellitus ve sigara kullanımı)
bulunan hastalarda BİOFENAC ile uzun süreli tedaviye başlanmadan önce dikkatli bir
değerlendirme yapılmalıdır.
Önceden varolan astım
Astım hastalarında, mevsimsel alerjik rinit, nazal mukozada şişme (örn. nazal polipler), kronik
obstrüktif akciğer hastalıkları ya da solunum sisteminin kronik enfeksiyonları (özellikle alerjik rinit
benzeri semptomlarla bağlantılı olarak), astım alevlenmeleri gibi NSAİİ’larla reaksiyonlar
(analjeziklere tahammülsüzlük/analjezik astımı olarak da adlandırılır), Quincke ödemi ya da ürtiker
diğer hastalardan daha sıktır. Bu nedenle, bu hastalara özel dikkat gösterilmesi önerilir (acil durum
için hazır olma). Bu durum, başka maddelere alerjik olan, örneğin cilt reaksiyonları, kaşıntı ya da
ürtiker bulunan hastalar için de geçerlidir.
Astımlı hastalarda aspirine duyarlı astım söz konusu olabilir. Aspirine duyarlı olan astım
hastalarında aspirin kullanımı, ölümle sonuçlanabilen şiddetli bronkospazmla ilişkilendirilmiştir.
Aspirin duyarlılığı olan bu hastalarda aspirin ile diğer non-steroid antienflamatuvar ilaçlar arasında
bronkospazm da dahil olmak üzere çapraz reaktiflik bildirildiğinden, aspirin duyarlılığının bu
durumun söz konusu olduğu hastalara BİOFENAC verilmemeli ve önceden astımı olan hastalarda
dikkatli kullanılmalıdır.
Hepatik etkiler
5Ali Bülent Baş
Durumları şiddetlenebileceği için karaciğer fonksiyonu bozuk olan hastalarda BİOFENAC
reçetelendiğinde yakın medikal takip yapılmalıdır.
Diğer NSAİİ’lar ile olduğu gibi BİOFENAC da karaciğer enzimlerinden bir veya daha fazlasını
yükseltebilir. Laboratuvar anormallikleri ilerleyebilir, değişmeden kalabilir veya tedavinin devam
etmesiyle geçici olabilir. NSAİİ’la gerçekleştirilen klinik çalışmalarda hastaların yaklaşık %1’inde
ALT ve AST seviyelerinde dikkate değer artışlar (normal düzeyin üst limitinin üç katı veya daha
fazla) bildirilmiştir. Ayrıca, seyrek olarak, sarılık ve ölümcül fulminan hepatit, karaciğer nekrozu ve
karaciğer yetmezliği gibi, bazıları ölümle sonuçlanmış şiddetli hepatik reaksiyon vakaları da
bildirilmiştir. BİOFENAC ile uzun süreli tedavi sırasında, bir ihtiyat tedbiri olarak, hepatik
fonksiyonun düzenli olarak izlenmesi gerekir. Anormal karaciğer fonksiyon testleri sürer veya
kötüleşirse, karaciğer hastalığına uygun klinik belirtiler veya semptomlar gelişirse veya diğer
belirtiler (örnegin eozinofili, deri döküntüleri vs.) görülürse BİOFENAC ile tedavi kesilmelidir.
Prodromal semptomlar olmaksızın hepatit görülebilir.
BİOFENAC hepatik porfirisi olan hastalarda atak başlatabileceğinden dikkatli kullanılmalıdır.
Hematolojik etkiler
BİOFENAC da dahil NSAİİ kullanan hastalarda zaman zaman anemi görülebilmektedir. Bu durum
sıvı tutulumu, gizli veya aşikar Gİ kan kaybı veya eritropoez sonrası etkinin tam olarak
tanımlanmamasına bağlı olabilir.
Diğer NSAİİ ile olduğu gibi, BİOFENAC ile de uzun süreli tedavi sırasında kan sayımları yapılması
tavsiye edilir. Aspirinin aksine trombosit fonksiyonu üzerindeki etkileri miktar bakımından daha az,
daha kısa süreli ve geri çevrilebilir niteliktedir.
Diğer NSAİİ’lar gibi, BİOFENAC trombosit agregasyonunu geçici olarak inhibe edebilir. Hemostaz
defektleri olan hastalar dikkatle izlenmelidir. Yaşlı hastalarda, temel tıbbi esaslara dikkat
edilmelidir. Özellikle, zayıf veya vücut ağırlığı düşük olan yaşlı hastalarda etkili en düşük doz
verilmesi tavsiye edilir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki etkileşimler, BİOFENAC ve/veya aseklofenağın diğer farmasötik formları ile
gözlemlenenleri içermektedir.
Lityum:
NSAİİ’lar plazma lityum düzeylerinde artışa ve renal lityum klirensinde azalmaya yol açmaktadır.
Ortalama minimum lityum konsantrasyonu %15 artmış ve renal klirens yaklaşık %20 azalmıştır. Bu
etkiler renal prostaglandin sentezinin NSAİİ tarafından inhibe edilmesine bağlanmaktadır.
Dolayısıyla, NSAİİ’lar ve lityum eş zamanlı olarak verildiğinde hasta lityum toksisitesi yönünden
dikkatle izlenmelidir. Birlikte kullanıldığında aseklofenak lityumun plazma konsantrasyonlarını
yükseltebilir. Serum lityum düzeyinin takibi önerilir.
Diüretikler ve antihipertansif ajanlar:
Diğer NSAİİ’lar gibi, aseklofenağın diüretikler ya da antihipertansif ajanlarla (örn. betablokörler,
anjiyotensin dönüştürücü enzim (ACE) inhibitörleri) birlikte kullanılması antihipertansif etkilerinde
6Ali Bülent Baş
bir azalmaya neden olabilir. Bu nedenle, kombinasyon dikkatli uygulanmalıdır ve özellikle
yaşlılarda olmak üzere hastaların kan basınçları periyodik olarak takip edilmelidir. Hastalar uygun
bir şekilde hidrate edilmeli ve yüksek nefrotoksisite nedeniyle özellikle diüretikler ve ACE
inhibitörleri ile eşzamanlı olarak başladıktan sonra ve daha sonra da periyodik olarak böbrek
fonksiyonunun takibine önem verilmelidir. Potasyum tutucu ilaçlarla birlikte kullanıldığında, serum
potasyum düzeylerinde artış olabilir. Bu nedenle, serum potasyum düzeyleri sık sık izlenmelidir
(bkz. Bölüm 4.4 Özel kullanım uyarıları ve önlemleri).
Furosemid:
Klinik çalışmalar ve pazarlama sonrası gözlemler, BİOFENAC kullanımının bazı hastalarda
furosemid ve tiyazidlerin natriüretik etkisini azaltabildiğini göstermektedir. Bu yanıt, renal
prostaglandin sentezinin inhibe edilmesine bağlanmaktadır. NSAİİ’larla eş zamanlı olarak tedavi
uygulandığında hasta, böbrek yetmezliği belirtileri yönünden (Önlemler, Renal Etkileri bölümüne
bakınız) ve diüretik etkililiğinden emin olmak için yakından izlenmelidir.
Digoksin:
Birlikte kullanıldığında aseklofenak, digoksinin plazma konsantrasyonlarını yükseltebilir. Serum
digoksin düzeyinin takibi önerilir.
Diğer NSAİİ’lar ve kortikosteroidler:
Aseklofenak ve diğer sistemik NSAİİ’lar ya da kortikosteroidlerin birlikte uygulanması
gastrointestinal istenmeyen etkilerin sıklığını artırabilir (bkz. Bölüm 4.4 Özel kullanım uyarıları ve
önlemleri).
Antikoagülanlar ve anti-trombosit ajanlar:
Birlikte uygulanmaları kanama riskini artırdığı için dikkatli olunması önerilir (bkz. Bölüm 4.4 Özel
kullanım uyarıları ve önlemleri). Klinik çalışmalarda BİOFENAC’ın antikoagülanların etkisi
üzerinde bir tesiri olmadığı gösterilmiş olmasına rağmen, BİOFENAC ve antikoagülanları birlikte
alan hastalarda, çok ender durumlarda kanama riskinin arttığı bildirilmiştir. Bu nedenle, böyle
hastaların dikkatle izlenmesi tavsiye edilir.
Varfarin:
Varfarin ve NSAİİ’ların Gİ kanama üzerindeki etkisi sinerjistik özelliktedir; yani bu iki ilacı birlikte
kullanan hastaların ciddi Gİ kanaması geçirme riski bu iki ilacı tek başına kullanan hastalara göre
daha yüksektir.
Aspirin:
BİOFENAC aspirinle birlikte verildiğinde, serbest BİOFENAC klirensi değişmese de protein
bağlama oranı azalmaktadır. Bu etkileşimin klinik açıdan önemi bilinmiyor olmakla birlikte, diğer
NSAİİ’larda olduğu gibi, aseklofenak ve aspirinin eş zamanlı olarak verilmesi, advers etki görülme
olasılığını artırdığından, genellikle önerilmemektedir.
Selektif serotonin geri alım inhibitörleri (SSRI’lar):
Sistemik NSAİİ’lar ve SSRI’ların birlikte uygulanmaları gastrointestinal kanama riskini artırabilir
(bkz. Bölüm 4.4 Özel kullanım uyarıları ve önlemleri).
Antidiyabetikler:
Klinik çalışmalar BİOFENAC’ın oral antidiyabetik ilaçlarla birlikte, onların klinik etkilerini
etkilemeksizin verilebileceğini göstermiştir. Ancak, çok ender olarak BİOFENAC ile tedavi
sırasında antidiyabetik ilaçların dozunu ayarlamayı gerektirecek hipoglisemik ve hiperglisemik
7Ali Bülent Baş
etkiler bildirilmiştir. Bu nedenle birlikte uygulanmaları sırasında önlem olarak kan glukozu
düzeyinin takibi önerilir.
Metotreksat:
NSAİİ’ların tavşan böbrek kesitlerinde metotreksat akümülasyonunu rekabete dayalı olarak inhibe
ettigi bildirilmiştir. Bu durum, bunların metotreksat toksisitesini artırabileceğini gösterir. NSAİİ’lar
metotreksat ile eş zamanlı uygulanıyorsa dikkati olunmalıdır NSAİİ’ların metotreksat ile tedaviden
24 saatten daha az bir zaman önce veya sonra verilmesine dikkat edilmesi önerilir. Çünkü,
metotreksatın kandaki konsantrasyonları yükselebilir ve toksisitesi artabilir.
Siklosporin ve Takrolimus:
Aseklofenak diğer NSAİİ’lar gibi renal prostaglandinler üzerine etkisiyle siklosporinin
nefrotoksisitesini artırabilir. Bu nedenle, siklosporin almayan hastalarda kullanan doza göre daha
düşük dozlarda verilmelidir. NSAİİ’ların takrolimus ile birlikte kullanılması nefrotoksisitenin olası
risk artışına neden olabilir. Bu, kalsinörin ve NSAİİ’ların her ikisinin renal antiprostaglandin etkileri
aracılığıyla olabilir.
Kinolon türevi antibakteriyel ilaçlar:
NSAİİ’larla kinolonların birlikte kullanılmalarından dolayı çok ender olarak konvülsiyonlar
bildirilmiştir.
Mifepriston:
NSAİİ’lar mifepristonun etkisini azalttığından, mifepriston kullanımından sonra 8-12 gün NSAİİ’lar
kullanılmamalıdır.
Zidovudin: NSAİİ’lar ile zidovudinin eş zamanlı kullanımı hematolojik toksisite riskinde artışa
sebep olabilir. HIV (+) hemofili hastalarında eş zamanlı ibuprofen ve zidovudin kullanımı sonucu
hematom ve hemartroz riskinde artışa dair kanıtlar bulunmaktadır.
Fenitoin, simetidin, fenilbutazon, amiodaron, mikonazol ve sülfafenazol; farmakokinetik etkileşim
riskini artırabilir.
4.6. Gebelik ve laktasyon
Genel tavsiye
Gebelik kategorisi C/D (3. Trimester)
Çocuk Doğurma Potansiyeli Bulunan Kadınlar/Doğum Kontrolü (Kontrasepsiyon)
Gebe kalmakta zorlanan ya da kısırlık açısından inceleme altında olan kadınlarda BİOFENAC
tedavisine son verilmesi düşünülmelidir.
Aseklofenağın hamilelik boyunca kullanımı ile ilgili veri bulunmamaktadır. Prostaglandin sentezinin
inhibisyonu, hamileliği ve embriyonal/fötal gelişimi olumsuz etkileyebilir. Epidemiyolojik veriler,
hamileliğin erken dönemlerinde prostaglandin sentezi inhibitörlerinin kullanımının, kardiyak
malformasyon, düşük riski ve gastroşizis ile ilişkisini desteklemektedir. Kardiyak malformasyon
mutlak riski %1’den az iken yaklaşık olarak %1,5’a çıkmaktadır. Riskin doz ve tedavinin süresine
bağlı olarak arttığı düşünülmektedir.
Hayvanlarda prostaglandin sentezi inhibitörleri kullanımının, artmış pre-post implantasyon kaybı ve
embriyo-fötal ölüm ile sonuçlandığını göstermiştir. Buna ek olarak, organogenetik periyotta
8Ali Bülent Baş
prostaglandin sentez inhibitörleri verilen hayvanlarda kardiyovasküler bozuklukları da içeren
çeşitli malformasyon insidanslarında artış bildirilmiştir. Gebeliğin ikinci ve üçüncü periyodu
süresince, gerekli olmadıkça aseklofenak kullanılmamalıdır. Gebe kalma ihtimali bulunan veya
gebeliğin birinci ve ikinci trimesterinde aseklofenak kullanılacak ise, mümkün olan en kısa süre ve
en düşük doz tercih edilmelidir.
Gebeliğin üçüncü trimesterinde kullanılan tüm prostaglandin sentez inhibitörleri sonucu fötüs
aşağıdaki etkilere maruz kalabilir:
- Kardiyopulmoner toksisite (duktus arteriosun erken kapanma olasılığı ve pulmoner
hipertansiyon ile birlikte)
- Renal disfonksiyon, oligohidroamniyozis ile birlikte renal yetmezliğe ilerleyebilen,
- Kanama süresinde uzama ihtimali, çok düşük dozlarda bile ortaya çıkabilen anti-agregan
etki,
- Gecikmiş ve uzamış doğum sancısı ile sonuçlanabilen uterus kasılmalarının inhibisyonu,
Sonuç olarak, aseklofenak gebeliğin üçüncü trimesterinde kullanılmamalıdır. (bkz. 4.3.
Kontrendikasyonlar bölümü)
Laktasyon dönemi
Aseklofenağın anne sütüne geçip geçmediği ile ilgili bilgi bulunmamaktadır. Bu nedenle, gebelik ve
laktasyonda, anneye potansiyel yararı fetüs üzerine potansiyel riskine üstün olmadıkça aseklofenak
kullanımından kaçınılmalıdır.
Üreme yeteneği/Fertilite
Diğer NSAİİ’lar gibi, BİOFENAC kullanımı dişi doğurganlığını bozabilir ve gebe kalmaya çalışan
kadınlarda önerilmez. Gebe kalmakta zorlanan ya da kısırlık açısından inceleme altında olan
kadınlarda BIOFENAC’ın bırakılması düşünülmelidir.
4.7. Araç ve makine kullanımı üzerinde etkiler
BİOFENAC alırken görme bozuklukları, baş dönmesi, vertigo, uyku hali ya da diğer merkez sinir
sistemi bozuklukları yaşayan hastalar araç veya makine kullanmamalıdırlar.
4.8.İstenmeyen etkiler
Varisella enfeksiyonu geçiren kişilerde NSAİİ kullanımı sonucu, nadir de olsa ciddi cilt ve yumuşak
doku enfeksiyonlarına bağlı komplikasyonlar gelişebildiği bildirilmiştir.
Klinik çalışmalar ve epidemiyolojik veriler, bazı NSAİİ’ların kullanımı (özellikle yüksek doz ve
uzun dönem tedavilerde) ile trombotik olaylardaki risk artışını (örneğin; myokart infarktüs, inme)
ilişkilendirmektedir (bkz. Bölüm 4.4. Özel kullanım uyarıları ve önlemler).
Yan etkilerin çoğunluğu gastrointestinaldir. Özellikle yaşlılarda kimi zaman ölümcül olabilen peptik
ülser, perforasyon ve gastrointestinal kanama görülebilir. Bulantı, kusma, diyare, flatulans,
konstipasyon, dispepsi, karın ağrısı, melena, hematemez, ülseratif stomatit, kolit ve Crohn
hastalığında alevlenme bildirilmiştir. En sık rastlanılanları ise dispepsi (% 7,5) ve karın ağrısıdır
(%6, 2). Çok seyrek olarak gastrit gözlenmiştir.
9Ali Bülent Baş
Advers reaksiyonlar sıklık sırasına göre şu şekilde sıralanmıştır: Çok yaygın (1/10); yaygın (1/100, <
1/10); seyrek (1/1,000, < 1/100); seyrek (1/10,00, < 1/1,000); çok seyrek (< 1/10,000), izole
bildirimler dahil.
Kan ve lenf sistemi hastalıkları
Seyrek: Anemi
Çok seyrek: Kemik iliği depresyonu, granülositopeni, trombositopeni, hemolitik anemi
Bağışıklık sistemi hastalıkları
Seyrek: Anafilaktik reaksiyon (şok dahil), hipersensitivite
Metabolizma ve beslenme hastalıkları
Çok seyrek: Hiperkalemi
Psikiyatrik hastalıklar
Çok seyrek: Çevreye uyumsuzluk, depresyon, uykusuzluk, kabuslar, iritabilite, psikotik bozukluk
Sinir sistemi hastalıkları
Yaygın: Sersemlik
Çok seyrek: Parestezi titreme, somnolans, baş ağrısı, tat alma bozukluğu
Göz hastalıkları
Seyrek: Görme bozukluğu
Kulak ve iç kulak hastalıkları
Çok seyrek: Vertigo, kulak çınlaması
Kardiyak hastalıkları
Seyrek: Kalp yetmezliği
Çok seyrek: Palpitasyon, miyokart infarktüsü.
Vasküler hastalıklar
Seyrek: Hipertansiyon
Çok seyrek: Ciltte kızarıklık, sıcak basması, ödem, vaskülit
Solunum, göğüs bozuklukları ve mediastinal hastalıklar
Seyrek: Dispne
Çok seyrek: Bronkospazm
Gastrointestinal hastalıklar
Yaygın: Dispepsi, abdominal ağrı, bulantı, diyare,
Yaygın olmayan: Flatulans, gastrit, konstipasyon, kusma, ağız ülseri,
Seyrek: Siyah dışkı, gastrointestinal kanama, gastrointestinal ülser
Çok seyrek: Stomatit, pankreatit, intestinal perforasyon, Crohn ve ülseratif kolit hastalığında
alevlenme, hematemez
Hepato-biliyer hastalıklar
Yaygın: Hepatik enzim artışı
Çok seyrek: Hepatik hasar (hepatit dahil), kanda alkali fosfataz artışı
10Ali Bülent Baş
Deri ve deri altı doku hastalıkları:
Yaygın olmayan: Kaşıntı, döküntü, dermatit, ürtiker
Seyrek: Anjiyoödem
Çok seyrek: Purpura, ciddi mukokütanöz deri reaksiyonları (Stevens-Johnson sendromu ve toksik
epidermal nekroliz, eritema multiforme dahil)
Böbrek ve idrar hastalıkları
Yaygın olmayan: Kanda üre artışı, kanda kreatin artışı
Çok seyrek: Nefrotik sendrom, renal yetmezlik
Genel bozukluklar ve uygulama bölgesine ilişkin hastalıklar
Çok seyrek: Ödem, yorgunluk
Araştırmalar
Çok seyrek: Kilo artışı
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması ilacın yarar \ risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9.Doz aşımı ve tedavisi
Semptomlar
Aseklofenak ile doz aşımının insanlar üzerindeki etkileri ile ilgili bir veri bulunmamaktadır.
Doz aşımı, kusma, gastrointestinal kanama, baş dönmesi, kulak çınlaması ya da konvülsiyon gibi
semptomlara neden olabilir. Ciddi zehirlenme durumunda, akut böbrek yetmezliği ve karaciğer
hasarı mümkündür.
Terapötik önlemler
NSAİİ’larla akut zehirlenmenin tedavisi, esas olarak destekleyici önlemler ve semptomatik
tedaviden ibarettir.
Meydana gelebilecek hipotansiyon, böbrek yetmezliği, konvülsiyonlar, gastrointestinal iritasyon,
solunum depresyonu gibi komplikasyonlar için destekleyici ve semptomatik tedaviler
uygulanmalıdır.
Diğer NSAİİ’larda olduğu gibi aseklofenak da plazma proteinlerine yüksek oranda bağlandığından
ve yoğun olarak metabolize olduğundan, bu ürünleri elimine etmek için diürez, diyaliz veya
hemoperfüzyonun bir yararı olmayabilir.
Toksik olabilecek doz aşımından sonra aktif kömür kullanılması ve yaşamı tehlikeye sokacak
boyutlardaki doz aşımından sonra mide dekontaminasyonu (kusturma, midenin yıkanması)
düşünülebilir.
11Ali Bülent Baş
5. FARMAKOLOJİK ÖZELLİKLER:
5.1. Farmakodinamik Özellikler
Farmakoterapötik grup: Antienflamatuvar ve antiromatik ürünler, nonsteroidler, asetik asit
türevleri ve ilişkili maddeler
ATC Kodu: M01A B16.
Etki mekanizması:
Aseklofenak, güçlü antienflamatuvar ve analjezik etkilere sahip, steroid olmayan bir maddedir. Etki
mekanizmasının prostaglandin sentezinin inhibe edilmesine bağlı olduğu düşünülmektedir.
5.2. Farmakokinetik Özellikler
Emilim:
Oral yolla alındıktan sonra, aseklofenak hızla emilmektedir ve biyoyararlanımı yaklaşık %100’dür.
Plazma doruk konsantrasyonlarına, oral yolla alınmasından yaklaşık 1,25 – 3 saat sonra
ulaşılmaktadır. Yemeklerle birlikte alındığında maksimum konsantrasyona ulaşma süresi
gecikmekle birlikte, emilim derecesi etkilenmez.
Dağılım:
Aseklofenak proteinlere yüksek oranda bağlanır (>%99,7). Eklem sıvısına plazma düzeyinin
yaklaşık %60’ı oranında nüfuz eder. Dağılım hacmi yaklaşık 30L’dir .
Biyotransformasyon:
Aseklofenak, Sitokrom P450 sistemi ve özellikle 2C9 aracılığı ile aktif ana metaboliti 4-OH-
aseklofenağa dönüşür. Pek çok metaboliti arasında diklofenak ve 4-OH-diklofenak tespit edilmiştir.
Eliminasyon:
Ortalama plazma eliminasyon yarı ömrü 4 – 4,3 saattir. Klirensi saatte 5 litre olarak
hesaplanmaktadır. Alınan dozun yaklaşık üçte ikisi, idrar yoluyla ve büyük oranda
hidroksimetabolitler olarak vücuttan dışarı atılır. Ağız yoluyla alınan tek bir dozun %1’i değişmeden
vücuttan atılır.
Doğrusallık / Doğrusal olmayan durum: Aseklofenağın farmakokinetiği doğrusaldır.
5.3. Klinik öncesi güvenlilik verileri
Diğer NSAİİ’lara benzer şekilde, aseklofenak da, deney hayvanları tarafından çok iyi tolere
edilmemektedir. Buna ek olarak, hayvanlar ve insanlar arasındaki farmakokinetik farklılıklar,
aseklofenağın potansiyel toksisitesini değerlendirmeyi güçleştirmektedir. Bununla birlikte,
aseklofenağı diklofenağa metabolize eden bir tür olan sıçanlarda ve maymunlarda (değişmeyen
aseklofenağa bir miktar maruz kalma) maksimal olarak tolere edilen dozajların kullanıldığı toksisite
çalışmaları NSAİİ’larla yaygın olarak görülenlerden farklı toksik etkiler sergilememiştir.
Farelerde (aseklofenağa sistemli maruz kalma bilinmiyor) ve sıçanlarda (diklofenağa metabolize
olma) yapılan kanser çalışmaları herhangi bir kanser yapıcı etki sergilememiştir ve aseklofenak,
genotoksisite testleri açısından negatif bulunmuştur.
6. FARMASÖTİK ÖZELLİKLER
6.1. Yardımcı Maddelerin Listesi
12Ali Bülent Baş
Tablet çekirdeği: Mikrokristalin sellüloz, kroskarmelloz sodyum, gliseril palmitostearat, povidon
Film kaplama: Hipromelloz, mikrokristalin selüloz, makrogol stearat 40, titanyum dioksit (E171)
6.2. Geçimsizlik
Bilinen bir geçimsizliği yoktur.
6.3. Raf ömrü:
Raf ömrü 48 aydır.
6.4. Saklamaya yönelik özel tedbirler:
25°C’nin altında oda sıcaklığında saklayınız.
6.5. Ambalajın niteliği ve içeriği:
20 tablet içeren alüminyum / alüminyum blister ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ:
Almirall S.A., Barselona/İspanya lisansı ile
EİP Eczacıbaşı İlaç Pazarlama A.Ş.
Büyükdere Cad. Ali Kaya Sok. No: 5
Levent 34394, İstanbul
Tel: 0212 350 80 00
Faks: 0212 350 84 64
8. RUHSAT NUMARASI
2021/368
9. İLK RUHSAT TARİHİ /RUHSAT YENİLEME TARİHİ
12.10.2021
10. KÜB’ÜN YENİLENME TARİHİ
12.10.2021
13