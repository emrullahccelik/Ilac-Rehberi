 
                             
                             Sayfa 1  
 
 KULLANMA TALİMATI  
 SALMİDEN
® 500 mg enterik kaplı tablet  
Ağızdan yutarak alınır.  
 Etkin madde:  
Her bir enterik tablet, etkin madde olarak 500 mg mesalazin içerir.  
 Yardımcı maddeler:   
Mikrokristalin Selüloz, Sodyum Karbonat Susuz, Kolloidal Susuz Silika, Kroskarmelloz Sodyum, Povidon K30, Magnezyum Stearat, Eudragit E100, Polietilen Glikol, Talk, Titanyum Dioksit, Sodyum Lauril Sülfat, Hidroksipropil Metil Selüloz, Eudragit L100, Trietil Sitrat ve Sarı Demir Oksit  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 1. SALMİDEN nedir ve ne için kullanılır?  
2. SALMİDEN’i kullanmadan önce dikkat edilmesi gerekenler  
3. SALMİDEN nasıl kullanılır?  
4. Olası yan etkiler nelerdir? 
5. SALMİDEN’in saklanması  
 Başlıkları yer almaktadır.  1. SALMİDEN nedir ve ne için kullanılır?  
 SALMİDEN’in etkin maddesi  bir anti-inflamatuvar  ajan olan mesalazin olup, her bir enterik 
tablet 500 mg mesalazin  içermektedir.  
 SALMİDEN; sarı, iki tarafı düz, bikonveks, enterik kaplı oval tablettir. 
 SALMİDEN “aminosalisilik asit ve benzeri ilaçlar” diye adlandırılan ve “intestinal anti-inflamatuvar” grubuna dahil bir ilaçtır. Bu ilaçlar kalın bağırsaktaki iltihabı önler. 
 SALMİDEN, karton kutu içinde 100 adet enterik tabletlik blister ambalajlarda bulunur.  
  
                             
                             Sayfa 2  
 
 SALMİDEN aşağıdaki durumlarda kullanılır:  
• Doktorlar tarafından ülseratif kolit olarak bilinen kalın bağırsağın (kolon) iltihaplanması ile 
oluşan hastalığın akut (ani başlangıçlı) ataklarının tedavisinde ve sonraki atakların ( nüks ) 
önlenmesinde, 
• Crohn hastalığı olarak bilinen kronik (belirtilerin uzun sürmesi) bağırsak iltihabının akut (ani 
başlangıçlı) ataklarının tedavisinde kullanılır. 
 2. SALMİDEN’i kullanmadan önce dikkat edilmesi gerekenler  
 SALMİDEN’i aşağıdaki durumlarda KULLANMAYINIZ  
Eğer;  
• Etkin maddeye, s alisilik aside, Aspirin
® gibi salisilatlara ya da ürün içeriğindeki diğer bir 
madde ye karşı bilinen aşırı duyarlılığınız (alerjiniz) varsa,  
• Şiddetli böbrek veya karaciğer yetmezliğiniz varsa . 
 
SALMİDEN’i aşağıdaki durumlarda DİKKATLİ KULLANINIZ  
Eğer;  
• Özellikle bronşiyal astım  olmak üzere, geçmişte akciğer ile ilgili bir hastalık geçirdiyseniz,  
• Mesalazin ile ilgili bir madde olan sülfasalazine karşı geçmişte aşırı duyarlılık hikayeniz  
varsa,  
• Karaciğer fonksiyonlarınızda bozukluk bulunuyorsa,  
• Böbrek fonksiyonlarınızda bozukluk bulunuyorsa , 
• Mesalazin kullandıktan sonra ciddi bir deri döküntüsü veya deride soyulma, kabarma 
ve/veya ağız yaraları geliştiyse.  
 
SAL MİDEN ’i kullanmadan  önce  doktorunuz  veya  eczacınız ile konuşunuz.  
 Diğer önlemler 
Tedavi sırasında hekiminiz sizi yakın tıbbi gözetim altında tutmak isteyebilir  ve düzenli olarak 
kan ve idrar tahlilleri yaptır manız gerekebilir . 
 Seyrek vakalarda, ileoçekal  bölgede (ince bağırsak ile kalın bağırsağın birleşim yeri)  ileoçekal 
valfin (ince bağırsak ile kalın bağırsak arasındaki geçiş yerinde olan kapağın ismi) 
çıkarılmasına ilişkin bağırsak rezeksiyonu (bağırsağın bir bölümünün veya tamamının 
çıkarılması) /bağırsak ameliyatı geçir en hastalarda , bağırsaktan aşırı hızlı bir geçiş nedeniyle 
SALMİDEN tabletin çözünmeden dışkı  ile atıldığı gözlenmiştir. Eğer böyle bir durumu fark 
ederseniz, lütfen doktorunuzu bilgilendirin.  Mesalazin kullanımı ile böbrek taşları gelişebilir. Semptomlar arasında  karnın yan kısımlarında 
ağrı ve idrarda kan yer alabilir . Mesalazin ile tedavi sırasında yeterli miktarda sıvı içmeye özen 
gösteriniz.  Mesalazin  tedavisiyle ilişkili olarak, Stevens -Johnson sendromu (SJS) ve toksik epidermal 
nekroliz (TEN) de dahil olmak üzere şiddetli kutanöz advers reaksiyonlar bildirilmiştir. Bölüm 4'te açıklanan bu ciddi cilt reaksiyonlarıyla ilgili belirtilerden herhangi birini fark ederseniz, mesalazin kullanmayı bırakınız ve derhal tıbbi yardım isteyiniz.  
  
                             
                             Sayfa 3  
 
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız . 
 SALMİDEN’in  yiyecek ve içecek ile kullanılması  
SALMİDEN, yemeklerden 1 saat önce alınmalıdır.  Hamilelik  
İlacı kullanmadan önce doktorunuza veya eczacınıza danışınız.  
 Hamile  iseniz, hamile olduğunuzu düşünüyorsanız veya hamile  kalmayı planlıyorsanız ilacı 
kullanmadan önce doktorunuza ve ya eczacınıza sorunuz . 
 Hamileliğiniz esnasında SALMİDEN’i sadece doktorunuz söylediyse kullanmalısınız.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız . 
 Emzirme dönemi esnasında da etkin madde (mesalazin) ve metabolitleri anne sütüne 
geçebil diğinden, sadece doktorunuz söylediyse SALMİDEN kullanmalısınız. 
 Araç ve makine kullanımı  
Araç ve makine kullanımı üzerinde hiçbir etkisi gözlenmemiş  ya da ihmal edilebilir düzeyde 
gözlenmiştir . 
 SALMİDEN’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her tabletinde  1,51 mmol (34,72 mg) sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır.   Diğer ilaçlar ile birlikte kullanımı  
Bu ilacın etkinliğinde değişikliğe neden olabildi ğinden (karşılıklı etkileşim), aşağıdaki ilaçları 
alıyorsanız veya kullanıyorsanız hekiminizi bilgilendiriniz: 
 
• Azatioprin, 6- merkaptopürin ya da tioguanin (Bağışıklık sistemi hastalıklarının 
tedavisinde kullanılan ajanlar)  
• Kan pıhtılaşmasını önleyen belli maddeler (Tromboza karşı kullanılan ilaçlar ya da kan 
inceltici ilaçlar, ör . varfarin)  
 
Başka ilaçlar alacaksanız doktorunuza veya eczacınıza bildiriniz. SALMİDEN ile sürdürülecek 
bir tedavi yine de sizin için uygun olabilir. Bu gibi durumlarda doktorunuz sizin için en doğru tedaviye karar verecektir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
   
                             
                             Sayfa 4  
 
 3. SALMİDEN nasıl kullanılır?  
 SALMİDEN’i her zaman doktorunuzun size önerdiği şekilde alınız. E ğer emin değilseniz , 
doktorunuz a veya eczacınıza danışınız.  
 Uygun kullanım ve doz/uygulama sıklığı için talimatlar:  
Yetişkinler: 
Doktorunuz başka türlü tavsiye etmediyse, mesalazin ( SALMİDEN’in etkin maddesi ) veya 
SALMİDEN’in  normal günlük dozu aşağıdaki gibidir:  
 Crohn hastalığında akut atakların tedavisi için günde 3 kez bir tablet ile günde 3 kez üç tablet 
(günde 1,5–4,5 g mesalazine eşdeğer) arasında alınmalıdır.  
 Ülseratif kolit hastalığında akut atakların tedavisi için günde 3 kez bir tablet ile günde 3 kez iki 
tablet (günde 1,5–3 g mesalazine eşdeğer) arasında alınmalıdır. Ülseratif kolitte  nüks 
önleme/uzun süreli tedavi için günde 3 kez bir tablet (günde 1,5 g mesalazine eşdeğer) 
alınmalıdır.  
 6 yaş ve üzerindeki çocuklar:  
Çocuğunuz için doğru SALMİDEN  dozunu doktorunuza sorunuz. Bu doz çocuğunuzun vücut 
ağırlığına ve hastalığının şiddetine bağlıdır.  Akut ataklarda:  
Bireysel olarak belirlenmek üzere, başlangıç olarak 30 -50 mg mesalazin /kg (vücut ağırlığı) /gün 
dozu bölünerek verilmelidir. Maksimum doz 75 mg/ kg (vücut ağırlığı )/gün’dür. Toplam doz, 
maksimum yetişkin dozunu aşmamalıdır.   Tekrarın önlenmesinde (ülseratif kolit):  
Bireysel olarak belirlenmek üzere, başlangıç olarak 15 -30 mg mesalazin /kg (vücut ağırlığı) /gün 
dozu bölünerek verilmelidir. Toplam doz, tavsiye edilen  yetişkin dozunu aşmamalıdır.  
 Genel olarak vücut ağırlığı 40 kg’a kadar olan çocuklara yetişkin dozunun yarısı, 40 kg üzerindeki çocuklara ise yetişkin dozu verilmesi önerilmektedir.  
 
Uygulama yolu ve metodu:  
SALMİDEN sadece ağız yoluyla kullanım içindir.  
 SALMİDEN’i sabah, öğle ve akşam yemeklerden 1 saat önce, bol sıvı ile çiğnemeden bütün olarak alınız.  
 Tedavi süresi:  
Bu ilaçla tedaviye ne kadar süreyle  devam  etmeniz gerektiğine  doktorunuz  süreceğine karar 
verecektir. SALMİDEN’i ne kadar süre kullanacağınız hastalığınızın türüne, şiddetine ve 
seyrine bağlıdır.  
 Bu ilaçtan  istenen  tedavi  edici  etkinliği elde etmek  için, SAL MİDEN’İ  hem akut inflamasyon 
döneminde hem de uzun süreli tedavide düzenli ve sürekli bir şekilde kullanmalısınız.   
                             
                             Sayfa 5  
 
 SAL MİDEN’ in etkisinin  çok güçlü veya çok zayıf  olduğunu düşünüyorsanız, doktorunuz  veya 
eczacınız ile konuşunuz . 
 Değişik yaş grupları:  
Çocuklarda kullanım ı: 
SALMİDEN’in  çocuklarda (6 -18 yaş) etki li olduğuna  dair sadece belirli  sayıda doküman 
vardır.  
 Yaşlılarda kullanım ı: 
Önceki bölüm lerde yetişkinler için verilen “doz/uygulama sıklığı” yaşlılar için de geçerlidir. 
 Özel kullanım durumları:  
Böbrek  yetmezliği /Karaciğer yetmezliği:  
Karaciğer fonksiyon bozukluğu olan hastalarda dikkatli kullanılmalıdır.  
 Böbrek fonksiyonları bozuk olan hastalarda kullanılması önerilmez. Tedavi sırasında böbrek fonksiyonları bozulursa, etkin madde mesalazinin yol açtığı renal toksisite (böbreğin zehirlenmesi) düşünülmelidir.  Şiddetli böbrek ve karaciğer yetmezliği olan hastalarda kullanılmamalıdır.  Eğer SALMİDEN’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  Kullanmanız gerekenden daha fazla SALMİDEN kullandıysanız  
Şüpheniz varsa  doktorunuza başvurunuz. Bundan sonra ne yapılacağına doktorunuz karar 
verebilir.  
 Eğer bir defaya mahsus olarak kullanmanız gerekenden daha fazla SALMİDEN kullandıysanız, bir sonraki dozda azaltma yapmayınız, kullanmanız gereken dozu alınız.  
 SALMİDEN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
SALMİDEN’i  kullanmayı unutursanız  
Unutulan dozları dengelemek için çift doz almayınız.  
 
Eğer bir doz almayı unuttuysanız, bir sonraki sefer fazladan SALMİDEN kullanmayınız, reçete edilen dozla devam ediniz.  
 SALMİDEN ile tedavi sonlandırıldığında oluşabilecek etkiler  
Doktorunuza danışmadan ilaç kullanımını sonlandırmayınız. Bu ila cın kullanımı ile ilgili ilave 
sorularınız varsa  doktorunuza veya eczacınıza danışınız. 
 4. Olası yan etkiler nelerdir?  Tüm ilaçlar gibi, SALMİDEN’in  içeriğinde bulunan maddelere duyarlı olan kişilerde yan 
etkiler olabilir.   
                             
                             Sayfa 6  
 
  Aşağıdakilerden biri olursa, SALMİDEN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Şiddetli alerjik reaksiyonlara seyrek rastlanmakla birlikte bütün ilaçlar alerjik reaksiyonlara neden olabilir.  
• Alerjik deri döküntüsü  
• Ateş  
• Solunum zorluğu  
 Genel sağlık durumunuzda belirgin bir kötüleşme ile birlikte ateş ve/veya ağız ve gırtlak bölgesinde ağrı yaşarsanız, ilacı kullanmayı bırakınız  ve derhal doktorunuza bildiriniz.  
 Belirtiler, çok seyrek olarak ka nınızdaki akyuvarların azalmasına (agranülositoz) bağlı olarak 
ortaya çıkabilir. Bu durum ağır bir enfeksiyon geçirme olasılığınız ı artırabilir .  
 Belirtilerinizin bu ilacın etkisiyl e olup olmadığını doğrulamak için kan testi yapılabilir. 
 Aşağıdaki  belirtilerden  herhangi  birini fark ederseniz,  mesalazin  kullanmayı  bırakınız  ve 
derhal tıbbi yardım alınız:   
- Genellikle  merkezi  kabarcıklar,  deride soyulma, ağız,  boğaz, burun,  cinsel  organlar  ve gözlerde 
ülserler eşliğinde gövdede kırmızımsı, kabarık olmayan, hedef benzeri veya dairesel yamalar. 
Bu ciddi deri döküntülerinden önce ateş ve grip benzeri semptomlar gelebilir.  Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SALMİDEN’e karşı ciddi alerjiniz var demektir. Acil tıbbi müdaha leye veya hastaneye yatırılmanıza gerek  olabilir . 
  Bu çok ciddi yan etkilerin hepsi oldukça seyrek görülür.  Mesalazin  içeren ilaçları kullanan hastalarda ayrıca aşağıdaki yan etkiler gözlemlenmiştir.  
Çok yaygın:  10 hastanın en az birinde görülebilir.  
Yaygın:  10 hastanın birinden az fakat 100 hastanın birinden fazla görülebilir.  
Yaygın olmayan:  100 hastanın birinden az fakat 1.000 hastanın birinden fazla görülebilir.  
Seyrek:  1.000 hastanın birinden az fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 Yaygın:  
• Baş ağrısı  
 Yaygın olmayan:  
• Karın ağrısı, ishal  (diyare), hazımsızlık, sindirim bozukluğu (dispepsi), gaz (flatulans) , mide 
bulantı sı ve kusma  
• Akut pankreas iltihabı nedeniyle şiddetli karın ağrısı  
• Karaciğer fonksiyon parametrelerinde değişiklikler, pankreas enzimlerinde değişiklikler  
• Beyaz kan hücrelerinin sayısında değişiklikler  
  
                             
                             Sayfa 7  
 
 Seyrek:  
• Baş dönmesi  
• Kalp problemleri nedeniyle göğüs ağrısı, nefes darlığı ya da kol ve bacaklarda şişme  
• Karaciğer ya da safra akışı bozuklukları nedeniyle karın ağrısı ya da sarılık 
• Cildinizin güneşe ve ultraviyole ışığa karşı hassasiyetinin artması (ışığa duyarlılık)  
• Eklem ağrısı  
• Halsiz ve yorgun hissetme  
 Çok seyrek:  
• Kan sayımındaki değişikliklerden dolayı ateş, boğaz ağrısı ya da kırıklık 
• Eklem ağrısı, ciltte döküntü ve ateşe neden olabilen alerjik koşullar, ciltte döküntü veya 
iltihap  
• Bağırsaklarda bu ilaca alerjik reaksiyon nedeniyle şiddetli ishal ve karın ağrısı  
• El ve ayaklarda hissizlik ve karıncalanma (periferal nöropati)  
• Akciğerde alerji ve/veya inflamasyon koşulları nedeniyle nefes darlığı, öksürük, hırıltı, 
röntgende akciğer gölgesi  
• Saç dökülmesi ve kelleşme  gelişimi  
• Kas ağrısı  
• Bazen kol ve bacaklarda şişme veya yan ağrısının eşlik ettiği böbrek fonksiyon değişiklikleri  
• Sperm üretiminde geri dönüşümlü azalma  
 
Bilinmiyor:  
• Böbrek taşları ve ilişkili böbrek ağrısı (ayrıca bk. Bölüm 2)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi edinilmesine katkı sağlamış olacaksınız.  
 5. SALMİDEN’in  saklanması  
 SALMİDEN’i  çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
 Kullanacağınız zaman tableti blisterinden çıkarınız.  
 Son kullanma tarihiyle uyumlu olarak kullanınız . 
 Ambalajdaki son kullanma tarihinden sonra SALMİDEN ’i kullanmayınız. 
  
                             
                             Sayfa 8  
 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz. 
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 Bu kullanma talimatı …………….  tarihinde onaylanmıştır.  