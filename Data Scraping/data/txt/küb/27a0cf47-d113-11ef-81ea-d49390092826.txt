KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRUCURE® 750 mg oral toz
2. KALİTATİF VE KANTİTATİF BİLEŞİM
Etkin madde:
Her bir saşe, 750 mg lantanyum’a eşdeğer 1620.975 mg lantanyum karbonat oktahidrat içerir.
Yardımcı maddeler:
Deskrat (glukoz içeren) ………………….. 1254.945 mg
Yardımcı maddeler için bölüm 6.1’e bakınız.
3. FARMASÖTİK FORM
Oral toz
Beyaz renkli, akıcı granüler toz
4. KLİNİK ÖZELLİKLER
4.1 Terapötik endikasyonlar
TRUCURE®, hemodiyaliz veya sürekli ambulatuvar peritoneal diyaliz uygulanan kronik
böbrek yetmezliği olan hastalarda hiperfosfateminin kontrolü için fosfat bağlama ajanı olarak
endikedir. TRUCURE® ayrıca, tek başına düşün fosfat diyetinin serum fosfat seviyelerini
kontrol etmek için yetersiz olduğu, serum fosfat seviyesi ≥1.78 mmol/L olan ve diyaliz
uygulanmayan kronik böbrek hastalığı olan yetişkin hastalarda endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve Yaşlılar (65 yaş üstü)
TRUCURE® bölünmüş dozlar halinde yemekler ile birlikte veya yemeklerden hemen sonra
alınmalıdır. Hastalar fosfat ve sıvı alımının kontrolü için önerilen diyetlere uymalıdırlar.
TRUCURE®, yumuşak bir yiyecekle karıştırılmak üzere oral toz şeklinde sunulmaktadır,
böylece ilave sıvı alımı ihtiyacı da önlenmektedir. Serum fosfat seviyeleri takip edilmelidir ve
istenilen serum fosfat seviyesine ulaşılana kadar TRUCURE® dozu her 2-3 haftada bir
ayarlanmalıdır. Daha sonra hasta düzenli olarak takip edilmelidir.
Serum fosfat seviyelerinin kontrolü günlük 750 mg’dan başlayan dozlar ile sağlanmıştır.
Sınırlı sayıda hasta ile yapılan klinik çalışmalarda maksimum doz 3750 mg olarak
belirtilmiştir. Lantanyum tedavisine yanıt veren hastalar genellikle günlük 1500-3000 mg’lık
lantanyum dozları ile istenilen serum fosfat seviyelerine ulaşırlar.Uygulama şekli:
TRUCURE® oral uygulama içindir.
TRUCURE®, az miktarda yumuşak yiyeceklerin içine karıştırılmalıdır ve hemen
tüketilmelidir (15 dk. içinde). Saşe, kullanmadan hemen önce açılmalıdır. TRUCURE®
yiyeceğe karıştırıldıktan sonra, bir sonraki kullanım için saklanmamalıdır. TRUCURE®
çözünebilir değildir ve uygulama için sıvı içinde çözündürülmemelidir.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliğinin lantanyum farmakokinetiği üzerine olan etkisi değerlendirilmemiştir.
Etki mekanizması ve karaciğerden metabolize olmaması nedeniyle karaciğer yetmezliğinde
doz ayarlaması yapılmamalıdır, fakat hastalar dikkatli takip edilmelidir (bkz. bölüm 4.4 ve
5.2).
Pediyatrik popülasyon:
Lantanyum’un çocuklarda ve 18 yaşın altındaki adölesan hastalarda güvenliliği ve etkililiği
belirlenmemiştir (bkz. bölüm 4.8 ve 5.1). Halihazırda mevcut veriler Bölüm 5.1 ve 5.2’de
açıklanmıştır, ancak pozoloji konusunda herhangi bir öneri yapılamaz.
Geriyatrik popülasyon:
Yaşlı hastalarda herhangi bir doz ayarlaması önerilmemektedir.
4.3 Kontrendikasyonlar
Lantanyum karbonat oktahidrat’a veya bileşimindeki yardımcı maddelerden (bkz. Bölüm 6.1)
herhangi birine karşı aşırı duyarlılığı olanlarda ve hipofosfatemi durumunda kontrendikedir.
4.4 Özel kullanım uyarıları ve önlemleri
Lantanyum ile yapılan hayvan çalışmalarında lantanyum’un dokuda biriktiği gözlenmiştir.
Lantanyum ile tedavi edilen 105 hastanın (bazı hastalar 4.5 yıla kadar tedavi edilmiştir) kemik
biyopsisinde lantanyum seviyesinin zamanla arttığı belirtilmiştir (bkz. bölüm 5.1). Özellikle
uzun süreli kullanımdan sonra gastrointestinal mukozada lantanyum birikimi vakaları
bildirilmiştir. Gastroduodenal mukozada lantanyum birikimi endoskopik olarak farklı boyut
ve şekillerde beyazımsı lezyonlar olarak gösterilir. Ayrıca, kronik veya aktif inflamasyon,
glandüler atrofi, rejeneratif değişiklikler, foveolar hiperplazi, intestinal metaplazi ve neoplazi
gibi lantanyum birikimi olan gastroduodenal mukozada çeşitli patolojik özellikler
tanımlanmıştır.
Klinik çalışmalarda lantanyum’un 2 yıldan uzun süre kullanımı ile ilgili bilgi sınırlıdır. Ancak
6 yıla kadar lantanyum alan gönüllerde tedavinin yarar/risk profilinde herhangi bir değişiklik
görülmemiştir.Lantanyum ile ilişkili, bazılarında ameliyat veya hastane yatış gerektiren, gastrointestinal
obstrüksiyon, ileus, subileus ve gastrointestinal perforasyon vakaları bildirilmiştir (bkz. bölüm
4.8).
Gastrointestinal obstrüksiyon, ileus, subileus ve perforasyona yatkın tüm hastalarda, örneğin
gastrointestinal anatomisi değiştirilmiş olanlar (örn. divertiküler hastalık, peritonit,
gastrointestinal cerrahi öyküsü, gastrointestinal kanser ve gastrointestinal ülser), hipomotilite
bozuklukları (örn. kabızlık, diyabetik gastroparezi) ve bu etkileri güçlendirdiği bilinen
ilaçlarla birlikte kullanıldığında dikkatli olunmalıdır.
Lantanyum karbonat ile tedavi sırasında, doktorlar ve hastalar, özellikle bağırsak tıkanıklığı,
ileus veya subileusu gösterebilen kabızlık ve karın ağrısı/gerginliği olmak üzere
gastrointestinal bozuklukların belirti ve semptomlarına karşı uyanık olmalıdırlar.
Şiddetli kabızlık veya diğer ciddi gastrointestinal belirti ve semptomlar gelişen hastalarda
lantanyum karbonat ile tedavi yeniden değerlendirilmelidir.
Lantanyum ile yapılan klinik çalışmalara akut peptik ülseri, ülseratif koliti, Crohn hastalığı
veya bağırsak tıkanması olan hastalar dahil edilmemiştir.
Böbrek yetmezliği olan hastalarda hipokalsemi gelişebilir. TRUCURE® kalsiyum içermez. Bu
nedenle bu hastaların serum kalsiyum seviyeleri düzenli olarak takip edilmeli ve hastalara
uygun takviyeler verilmelidir.
Lantanyum karaciğer enzimleri ile metabolize olmaz fakat safra yoluyla atılma olasılığı
yüksektir. Safra akışının belirgin oranda azalmasına neden olan durumlar lantanyum’un daha
yavaş elimine olması ile ilişkili olabilir ve bu durumlar plazma lantanyum seviyelerinin ve
lantanyum’un dokuda birikiminin artması ile sonuçlanabilir (bkz. bölüm 5.2 ve 5.3). Emilen
lantanyum başlıca karaciğerden elimine olduğundan dolayı, karaciğer fonksiyon testlerinin
izlenmesi önerilmektedir.
Eğer hastada hipofosfatemi gelişirse TRUCURE® kullanımı kesilmelidir.
Lantanyum karbonat alan hastaların karın röntgeninde, görüntüleme ajanına özgü radyoopak
görünüme rastlanabilir.
TRUCURE® dekstrat (glukoz olarak) içerir. Nadir kalıtımsal galaktoz intolerans problemi
(örneğin glukoz-galaktoz malabsorbsiyonu) olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Lantanyum karbonat gastrik pH’yi artırabilir. Antasitler ile etkileştiği bilinen bileşikler (örn,
klorokin, hidroksiklorokin ve ketokonazol) TRUCURE® alınmasından 2 saat önce veya
sonrasına kadar alınmamalıdır.Sağlıklı gönüllülerde lantanyum’un sitrat ile birlikte uygulanması sonucu emilimi ve
farmakokinetiği etkilenmemiştir.
Klinik çalışmalarda yağda çözünebilen vitaminler A, D, E ve K’nın serum seviyeleri
lantanyum uygulanmasından etkilenmemiştir.
İnsan gönüllü çalışmaları lantanyum ile digoksin, varfarin veya metoprolol uygulanmasının
bu ilaçların farmakokinetik profillerinde klinik olarak anlamlı değişikliklere neden olmadığını
göstermiştir.
Simüle edilmiş gastrik sıvıda lantanyum karbonat; varfarin, digoksin, furosemid, fenitoin,
metoprolol veya enalapril ile çözünmeyen kompleksler oluşturmamıştır. Bu durum
lantanyum’un bu ilaçların emilimini etkileme potansiyelinin düşük olduğunu gösterir.
Fakat lantanyum’un, tetrasiklin ve doksisiklin gibi ilaçlar ile etkileşimi teorik olarak
mümkündür ve bu ilaçlar TRUCURE® alınmasından 2 saat önce veya sonrasına kadar
alınmamalıdır.
Sağlık gönüllülerde yapılan tek doz çalışmada, lantanyum ile birlikte alındığında oral
siprofloksasin biyoyararlanımının yaklaşık %50 azaldığı gözlenmiştir. Oral floksasin içeren
ürünlerin TRUCURE® uygulandıktan en az 2 saat önce veya 4 saat sonra alınması önerilir.
Fosfat bağlayıcıların (lantanyum dahil) levotiroksinin emilimini azalttığı gösterilmiştir. Bu
nedenle, tiroid hormon replasman tedavisi TRUCURE® alınmasından 2 saat önce veya
sonrasına kadar alınmamalıdır. Tiroid hormon replasman tedavisi ile TRUCURE® alan
hastalarda TSH seviyelerinin yakından takibi önerilir.
Lantanyum karbonat sitokrom P450 için bir substrat değildir ve in vitro olarak insan sitokrom
P450 izoenzimleri; CYP1A2, CYP2D6, CYP3A4, CYP2C9 veya CYP2C19’un aktivitesini
belirgin derecede inhibe etmez.
Özel popülasyona ilişkin ek bilgiler
Özel popülasyonlara ilişkin ek bilgiler mevut değildir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
TRUCURE®’un çocuk doğurma potansiyeli bulunan kadınlar ve doğum kontrolü üzerine olan
etkisi bilinmemektedir.Gebelik dönemi
Lantanyum’un gebe kadınlarda kullanımına ilişkin yeterli veri mevcut değildir.
Sıçanlarda yapılan bir çalışmada üreme fötotoksisitesi (yavrunun doğum sonrası gözünü geç
açması ve seksüel maturasyon) ve yüksek dozlarda yavru ağırlıklarında azalma gözlenmiştir
(bkz. bölüm 5.3). İnsanlara yönelik potansiyel risk bilinmemektedir.
TRUCURE®’un gebelik sırasında kullanımı önerilmemektedir.
Laktasyon dönemi
Lantanyum’un insan sütüne atılıp atılmadığı bilinmemektedir. Lantanyum’un süt ile atılımı
hayvanlar üzerinde çalışılmamıştır.
Emzirmenin durdurulup durdurulmayacağına ya da TRUCURE®’un tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve TRUCURE® tedavisinin emziren anne açısından
faydası dikkate alınmalıdır.
Üreme yeteneği/Fertilite
Lantanyum’un insan fertilitesi üzerindeki etkisi hakkında herhangi bir çalışma yoktur.
Sıçan toksikoloji çalışmalarında lantanyum karbonatın fertilite üzerinde olumsuz bir etkisi
olmamıştır.
4.7 Araç ve makine kullanımı üzerindeki etkiler
Lantanyum sersemliğe ve baş dönmesine neden olabilir ve araç ve makine kullanma
yeteneğini bozabilir.
4.8 İstenmeyen etkiler
Lantanyum’un hastalarda kullanımının güvenilirliği, bir takım klinik çalışmalarda
incelenmiştir. Baş ağrısı ve alerjik cilt reaksiyonları haricinde en yaygın bildirilen istenmeyen
etkiler gastrointestinal kaynaklıdır; bunlar lantanyum’un yemekler ile alınmasıyla en aza
indirilir ve genel olarak devam eden tedavi ile azalır (bkz. bölüm 4.2).
İstenmeyen etkilerin görülme sıklığı aşağıdaki gibi derecelendirilmiştir: Çok yaygın (≥1/10);
yaygın (≥1/100 ila <1/10); yaygın olmayan (≥1/1000 ila <1/100); seyrek (≥1/10.000 ila
<1/1000); çok seyrek (<1/10.000), bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: Gastroenterit, larenjit
Kan ve lenf sistemi hastalıkları
Yaygın olmayan: EozinofiliEndokrin hastalıkları
Yaygın olmayan: Hiperparatiroidizm
Metabolizma ve beslenme hastalıkları
Yaygın: Hipokalsemi
Yaygın olmayan: Hiperkalsemi, hiperglisemi, hiperfosfatemi, hipofosfatemi, anoreksi, iştah
artışı
Sinir sistemi hastalıkları
Çok yaygın: Baş ağrısı
Yaygın olmayan: Sersemlik, tat almada değişiklik
Kulak ve içkulak hastalıkları
Yaygın olmayan: Baş dönmesi
Gastrointestinal hastalıklar*
Çok yaygın: Abdominal ağrı, diyare, bulantı, kusma
Yaygın: Konstipasyon, dispepsi, mide gazında artış
Yaygın olmayan: İleus, subileus, bağırsak tıkanıklığı, irritabl bağırsak sendromu, özofajit,
stomatit, gevşek dışkı, sindirim güçlüğü, gastrointestinal bozukluklar (başka bir şekilde
tanımlanmamış), ağız kuruluğu, diş bozuklukları, geğirme
Seyrek: İntestinal perforasyon
Deri ve deri altı doku hastalıkları
Yaygın olmayan: Alopesi, terlemede artış
Kas-iskelet, bağ dokusu ve kemik hastalıkları
Yaygın olmayan: Artralji, miyalji, osteoporoz
Genel bozukluklar ve uygulama bölgesine ilişkin hastalıklar
Yaygın olmayan: Asteni, göğüs ağrısı, yorgunluk, malazi, periferal ödem, ağrı, susuzluk
Araştırmalar
Yaygın olmayan: Kan alüminyum düzeyinde artış, gamma-glutamil transferaz düzeyinde
artış, hepatik transaminaz dizeyinde artış, artmış alkali fosfataz, kilo kaybı
Bilinmiyor: Ürün kalıntısı mevcudiyeti1
1 Bölüm 4.4 Özel kullanım uyarıları ve önlemleri bölümündeki Gastrointestinal mukozada
lantanyum birikimi uyarısına bakın.
*Sağlıklı gönüllülerle yapılan bir klinik çalışmada, gastrointestinal advers olay insidansı,
lantanyum’un oral toz formülasyon uygulamasında (13 kişi, %18.3), çiğneme tabletine göre
daha fazlaydı (4 kişi, %6.6)Pazarlama sonrası deneyim: Lantanyum’un pazarlama sonrası kullanımı sırasında alerjik cilt
reaksiyonları (deri döküntüleri, ürtiker ve prurit dahil) bildirilmiştir, bunlar lantanyum
karbonat tedavisi ile yakın zamansal ilişki gösterir. Klinik çalışmalar sonucunda alerjik cilt
reaksiyonları hem lantanyum gruplarında hem de plasebo ile aktif tedavinin karşılaştırıldığı
gruplarda çok yaygın (> l/10) sıklıkta görülmüştür.
Bildirilen birkaç ilave izole reaksiyon olmasına rağmen, bu reaksiyonların hiçbiri bu hasta
popülasyonunda beklenmeyen olarak değerlendirilmemiştir.
Geçici QT değişiklikleri gözlemlenmiştir fakat bunlar kardiyak advers olayların artışı ile
ilişkili değildir.
Pediyatrik popülasyon
Çocuklarda advers reaksiyonların sıklığı, tipi ve şiddeti tam olarak belirlenmemiştir. Özellikle
çocuklarda tedavi ile kemikte birikim ve büyüme geriliği riskinde belirsizlik mevcuttur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Bildirilen doz aşımı vakası yoktur. Faz I çalışmaları sırasında sağlıklı gönüllülere uygulanan
en yüksek günlük lantanyum dozu 3 gün verilen 4718 mg’dır. Advers etkiler hafif-orta
şiddettedir ve bulantı ve baş ağrısını içerir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Hiperkalemi ve hiperfosfatemi tedavisi için ilaçlar
ATC kodu: V03AE03
TRUCURE®, lantanyum karbonat oktahidrat içerir. Lantanyum karbonat oktahidrat’ın fosfat
bağlayıcı olarak aktivitesi, besinlerle alınan fosfat için midenin asit ortamında karbonat
tuzundan salınan lantanyum iyonlarının yüksek afinitesine bağımlıdır. Fosfatın,
gastrointestinal kanaldan emilimini azaltan insolubl lantanyum fosfat oluşur.
3 gün boyunca, günde 3 kez oral toz veya çiğneme tableti şeklinde lantanyum uygulanan
sağlıklı gönüllülerde, üriner fosfat atılımına göre lantanyum oral toz ve çiğneme tableti
formları, farmakodinamik açıdan eşit bulunmuştur.Çiğneme tableti ile yapılan çalışmalardan elde edilen bilgiler
İdame hemodiyaliz veya sürekli ambulatuvar peritoneal diyaliz uygulanan kronik böbrek
yetmezliği olan 1130 hasta ile iki tane faz II ve iki tane faz III çalışma yapılmıştır. Bu üç
çalışma plasebo kontrollü (1 sabit doz ve 2 titre edilmiş doz) olarak yürütülmüştür.
Çalışmalardan birinde aktif komparatör olarak kalsiyum karbonat kullanılmıştır. Bu
çalışmalar sırasında 1016 hasta lantanyum karbonat, 267 hasta kalsiyum karbonat ve 176
hasta plasebo almıştır.
İki plasebo-kontrollü randomize çalışmaya daha önce alınan fosfat bağlayıcılardan arınmış
diyaliz hastaları dahil edilmiştir. Birinci çalışmada 1,3 ve 1,8 mmol/L arasındaki (2250
mg/gün’e kadar olan dozlar) serum fosfat seviyesine veya ikinci çalışmada ≤1,8 mmol/L’lik
(3000 mg/gün’e kadar olan dozlar) serum fosfat seviyesine ulaşmak için lantanyum
karbonat’ın titrasyonundan sonra hastalar idame tedavi olarak lantanyum karbonat veya
plasebo alacak şekilde randomize edilmişlerdir. 4 hafta süren randomize plasebo-kontrollü faz
sonrasında serum fosfat konsantrasyonu her iki çalışmada, lantanyum karbonat tedavisi alan
hastalara kıyasla plasebo grubunda 0,5-0,6 mmol/L’ye yükselmiştir. Plasebo alan hastaların
%23’üne kıyasla lantanyum karbonat alan hastaların %61’i tedaviye yanıt vermeyi
sürdürmüştür.
Aktif karşılaştırma çalışması serum fosfat seviyelerinin kalsiyum karbonat alan hastaların
%57’sine kıyasla lantanyum alan hastaların %51’inde, 5 hafta titrasyon periyodu sonunda 1,8
mmol/L’lik hedef seviyelere indiğini göstermiştir. 25. haftada serum fosfat seviyeleri kontrol
altında olan randomize edilmiş hastaların yüzdesinin her iki grupta benzer olduğu görülmüştür
(lantanyum alan hastaların %29’u ve kalsiyum karbonat alan hastaların %30’u). Ortalama
serum fosfat seviyeleri her iki tedavi grubunda benzer miktarda azalmıştır.
Diğer uzun-süreli ilave çalışmalar en az 2 yıl devam eden lantanyum karbonat uygulanmasını
takiben bazı hastalarda fosfat azalmasının devam ettiğini göstermiştir.
Karşılaştırmalı çalışmalarda kalsiyum bazlı bağlayıcıları alan hastaların %20,2’sine kıyasla
lantanyum karbonat alan hastaların %0,4’ünde hiperkalsemi bildirilmiştir. Serum paratiroid
hormon konsantrasyonları hastanın serum kalsiyum, fosfat ve vitamin D seviyelerine bağlı
olarak değişiklik gösterebilir. Lantanyum karbonat, serum paratiroid hormon düzeyleri
üzerinde doğrudan etki göstermemiştir.
Uzun süreli kemik çalışmalarında, zaman ile kontrol popülasyonunun kemik lantanyum
konsantrasyonlarında artma eğilimi gözlemlenmiştir. 24. ayda başlangıç konsantrasyonu 3 kat
artarak 53 mcg/kg’a ulaşmıştır.
Lantanyum karbonat ile tedavi edilen hastalarda, medyan kemik lantanyum konsantrasyonu
lantanyum karbonat tedavisinin ilk 12 ayında 1328 mcg/kg’a kadar (122-5513 mcg/kg
aralığında) artmıştır. 18. ve 24. ayda medyan ve aralık konsantrasyonlarının 12. ay ile benzer
olduğu belirtilmiştir. 54. ayda medyan konsantrasyonun 4246 mcg/kg (1673-9792 mcg/kg
aralığında) olduğu gözlenmiştir.Bir çalışmada lantanyum karbonat ya da kalsiyum karbonat alacak şekilde randomize olan
hastaların ve ikinci çalışmada lantanyum karbonat ya da alternatif tedavi alacak şekilde
randomize olan hastaların kemik biyopsilerinde (başlangıçta ve birinci veya ikinci yılda)
gruplar arasında mineralizasyon defekti gelişiminde hiçbir farklılık gözlenmemiştir.
Pediyatrik popülasyon
Diyalize giren kronik böbrek hastalığı olan hiperfosfatemili pediyatrik hastalarda
lantanyumun etkililiğini ve güvenliliğini araştırmak için açık etiketli bir çalışma yapılmıştır.
Bu çalışma, kalsiyum karbonatla istatistiksel eşitsizlik karşılaştırması için gereken orijinal
planlanmış örnekleme boyutuna ulaşmadığından, nihai veriler üzerinde yalnızca tanımlayıcı
analiz yapılmıştır. FAS popülasyonundaki 52 hasta, Bölüm 2b ve 3’te birlikte lantanyum
karbonata maruz kalmıştır. Bölüm 2b’de 51 kayıtlı hasta vardı ve 10’u devam etmedi; Bölüm
3’te 42 hasta vardı ve 7’si devam etmedi; toplam maruziyet 26,8 hasta yılıydı ve gözlem
süresi 36,8 hasta yılı idi.
Lantanyum ile 8 haftalık tedaviden sonra, birincil analiz popülasyonuna dahil edilen
deneklerin %35’i, Böbrek Hastalığı Sonuçları Kalite Girişimi (KDOQI)’nde belirtilen serum
hedef fosfor seviyelerini karşıladı (yani, <12 yaş için <1,94 mmol/L; 12 ila 18 yaş arası için
<1,78 mmol/L).
Diyalizde olan ve ortalama günlük 1705 mg (medyan 1500 mg) doz uygulanan kronik böbrek
hastalığı olan pediyatrik hastalarda bu çalışmada lantanyum karbonat ile ilgili yeni önemli
güvenlik sorunları tanımlanmamıştır.
5.2 Farmakokinetik özellikler
Genel özellikler
Lantanyum ve besinlerden alınan fosfor, mide lümeninde ve ince barsağın üst kısmında
birbirine bağlandığı için lantanyum’un terapötik etkililiği plazmadaki lantanyum seviyelerine
bağlı değildir.
Lantanyum doğada bulunmaktadır. Lantanyum karbonat oktahidrat tedavisi almamış kronik
böbrek yetmezliği olan hastalarda yapılan Faz III klinik çalışmalarda, arkaplan lantanyum
seviyelerinin ölçümü plazmada <0,05 - 0,90 ng/mL ve kemik biyopsi örneklerindeki <0,006
ila 1,0 mcg/g konsantrasyonlarında bulunduğunu göstermiştir.
Emilim
Oral toz veya çiğneme tableti formunda lantanyum’un 3 gün boyunca günde 3 kez sağlıklı
gönüllülerde uygulanması sonucunda, lantanyum’a sistemik maruziyetin (EAA ve C ’a
0-48 max
göre) oral toz uygulamasını takiben çiğneme tabletine göre yaklaşık %30 daha fazla ve daha
değişken olduğu görülmüştür. Çiğneme tableti verileri ile karşılaştırıldığında, oral toz
uygulamasından sonraki sistemik maruziyet, mutlak biyoyararlanım (< %0,002) ile tutarlıdır.
Kronik böbrek hastalığı olan ve kahvaltıdan sonra sabah oral toz uygulanan diyalizdeki
hiperfosfataemik çocuklarda ve ergenlerde, lantanyum, uygulamadan sonra 3 ila 8 saat içinde
tmaks değerine erişirken, tek bir dozdan sonra 12 ila 24 saat gibi geç bir sürede tmaksdeğerine ulaşacak şekilde yavaş emilir. Pediyatrik hastalarda lantanyum farmakokinetik
profili, lantanyum C ve EAA için varyasyon katsayısı (CV) %100’den büyük olacak
maks
şekilde yüksek değişkenlik göstermiştir. Lantanyum t değeri tüm deneklerde tahmin
1/2
edilememiştir, ancak ortalama t değeri yaklaşık olarak 19 saat olarak hesaplanmıştır (5 ila
1/2
35 saat aralığında).
Çiğneme tableti ile yapılan çalışmalardan elde edilen bilgiler
Lantanyum karbonat’ın suda çözünürlüğü azdır (pH 7,5’de <0,01 mg/ml) ve oral uygulamayı
takiben az miktarda emilir. İnsanlarda mutlak biyoyararlanımı < %0,002 olarak belirlenmiştir.
Sağlıklı gönüllülerde 250 - 1000 mg oral tek doz lantanyum uygulandıktan sonra, çözünürlüğe
bağlı emilim ile uyumlu bir şekilde plazma EAA ve C değerleri dozun bir fonksiyonu
max
olarak orantısaldan daha düşük bir artış göstermiştir.
Sağlıklı gönüllülerde plazma eliminasyon yarılanma ömrü 36 saat olarak belirtilmiştir.
10 gün süresince günde 3 defa 1000 mg lantanyum verilen diyaliz uygulanan hastalarda
ortalama (± sd) doruk plazma konsantrasyonunun 1,06 (± 1,04) ng/mL, ve ortalama
EAA ’un 31,1 (± 40,5) ng.saat/mL olduğu gözlenmiştir. 2 yıla kadar lantanyum karbonat
son
alan 1707 diyaliz uygulanan hastanın kan seviyelerinin düzenli takibi sonucu, bu süre
içerisinde lantanyum konsantrasyonlarında hiç bir artış olmadığı görülmüştür.
Dağılım
Lantanyum, lantanyum karbonat’ın tekrarlanan oral uygulamasından sonra insanlarda veya
hayvanlarda plazmada birikmemiştir. Az miktarda emilen lantanyum plazma proteinlerine
yaygın olarak bağlanır (> %99,7) ve hayvan çalışmalarında mezentirik lenf nodları dahil
kemik, karaciğer ve gastrointestinal kanal gibi sistemik dokulara yaygın olarak dağılmıştır.
Uzun süreli hayvan çalışmalarında gastrointestinal kanal, kemik ve karaciğer dahil çeşitli
dokulardaki lantanyum konsantrasyonlarının zamanla plazma konsantrasyonundan birkaç kat
daha fazla olduğu görülmüştür. Lantanyum bazı dokularda kararlı-durum seviyesine erişmiştir
(örn., karaciğer). Gastrointestinal kanalda seviyeler tedavi süresince artmıştır. Tedavinin
kesilmesinden sonra dokulardaki lantanyum seviyelerinin değişimi dokular arasında
değişiklik göstermiştir. Dozlamanın kesilmesinden sonra 6 aydan daha uzun bir süre boyunca
dokularda yüksek oranda lantanyum kalmıştır (medyan % tutulan; kemikte ≤ %100 (sıçan) ve
≤ %87 (köpek), karaciğerde ≤ %6 (sıçan) ve ≤ %82 (köpek). Lantanyum karbonat’ın yüksek
oral dozları ile uzun-süreli hayvan çalışmalarında lantanyum’un dokularda birikimi ile ilişkili
hiçbir advers etki görülmemiştir (bkz. bölüm 5.3) (Lantanyum içeren fosfat bağlayıcılara karşı
kalsiyum içeren fosfat bağlayıcılar ile bir yıl süren tedavi sonrasında diyaliz uygulanan
hastalardan alınan kemik biyopsilerinde lantanyum konsantrasyonlarındaki değişiklikler ile
ilgili bilgi için bölüm 5.1’e bakınız).
Tek bir 500 mg lantanyum karbonat dozu alan çocuklarda (<12 yaş) ortalama lantanyum C
maks
ve EAA değerleri 1000 mg lantanyum karbonat alan adölesanlarda gözlenen değerlerin
sonyaklaşık üçte biri kadardır (sırası ile ortalama C 0,214 ng/mL’ye karşılık 0,646 ng/mL ve
maks
ortalama EAA 2,57 ng.sa/mL’ye karşı 8,31 ng.sa/mL).
son
Biyotransformasyon
Lantanyum metabolize olmaz. Karaciğer yetmezliği ile kronik böbrek yetmezliği olan
hastalarda çalışmalar yürütülmemiştir. Faz III klinik çalışmaya katıldığında daha önceden
karaciğer yetmezliği mevcut olan hastalar 2 yıla kadar lantanyum tedavisi gördükten sonra,
hastalarda plazma lantanyum maruziyetinde artışa veya karaciğer fonksiyonunun
kötüleşmesine dair herhangi bir kanıt gözlenmemiştir.
Eliminasyon
Lantanyum başlıca feçes yoluyla atılır, sağlıklı gönüllülerde dozun sadece yaklaşık %
0,000031’i idrar ile atılmıştır (renal klerens yaklaşık 1 mL/dak, toplam plazma klerensinin <
% 2’sini temsil eder).
Hayvanlara intravenöz lantanyum uygulaması sonrasında, hem safra ile hem de bağırsak
duvarı boyunca direk transfer ile başlıca feçes yoluyla atılmıştır (dozun %74’ü). Böbreklerle
atılım minör atılım yoludur.
Doğrusallık / Doğrusal olmayan durum:
Veri yoktur.
5.3 Klinik öncesi güvenlilik verileri
Klinik öncesi verileri geleneksel güvenlilik farmakolojisi çalışmaları, tekrarlı doz
toksisitesi çalışmaları, genotoksisite ve karsinojenik potansiyel çalışmalarına dayanarak
insanlarda spesifik bir tehlike durumu olmadığını açığa çıkarmıştır.
Lantanyum karbonat, güvenilirlik farmakoloji çalışmasında sıçanda gastrik asiditeyi
azaltmıştır.
Gestasyonunun 6. gününden post partumun 20. güne kadar yüksek dozlarda lantanyum
karbonat uygulanan sıçanlarda maternal etkiler görülmemiştir fakat yavru ağırlığında azalma
ve bazı gelişimsel işaretlerde (yavrunun gözünün açılması ve vajinal açılma) gecikmeler
görülmüştür. Gestasyon sırasında lantanyum karbonat’ın yüksek dozlarının uygulandığı
tavşanlarda azalmış maternal gıda alımı ve vücut ağırlığı artışı ile maternal toksisite, artmış
pre- ve post- implamantasyon kayıpları ve azalmış yavru ağırlıkları gözlemlenmiştir.
Lantanyum karbonat fare ve sıçanlarda karsinojenik değildir. Farede, yüksek-doz grubunda
(1500 mg/kg/gün) gastrik glandular adenomlarda artış görülmüştür. Farede neoplastik yanıt
spontan patolojik mide değişikliklerinin alevlenmesi ile ilişkili olarak değerlendirilmiştir ve
klinik anlamı çok düşüktür.
Hayvanlardaki çalışmalar lantanyum’un başlıca gastrointestinal kanal, mezentrik lenf nodları,
karaciğer ve kemik dokularında birikimini göstermiştir (bkz. bölüm 5.2). Ancak, sağlıklıhayvanların yaşamı boyunca yapılan çalışmalar lantanyum kullanımının insanlar için zararlı
olduğunu göstermez. Spesifik immünotoksisite çalışmaları gerçekleştirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Dekstrat
Talk
Silika kolloidal hidrat 244
Magnezyum stearat
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25 oC’nin altındaki oda sıcaklığında saklayınız.
6.5 Ambalajın niteliği ve içeriği
TRUCURE®, PET film/Alüminyum folyo/PET film/PE film saşe ile ambalajlanmıştır.
Her biri 10 saşe içeren 3 kutunun bulunduğu 30 saşelik kutu ve her biri 10 saşe içeren 9
kutunun bulunduğu 90 saşelik kutu olarak takdim edilmektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sokak,
No: 16 34382 Şişli-İSTANBUL
Tel: (+90 212) 220 64 00
Fax: (+90 212) 222 57 59
8. RUHSAT NUMARASI
2022/522
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.09.2022
Ruhsat yenileme tarihi:
10. KÜB’ÜN YENİLENME TARİHİ
-