1 / 9 
 KULLANMA TALİMATI  
COVADRİN 5 mg film kaplı t ablet  
Ağızdan alınır.  
• Etkin madde:  Her bir  film kaplı tablet, 5 mg ivabradin bazına karşılık gelen 5,39 mg 
ivabradin hidroklorür içermektedir.  
• Yardımcı maddeler:  Çekirdek tablet : Laktoz monohidrat  (inek sütünden elde edilen) , 
Magnezyum stearat (E 470b), Mısır nişastası, Maltodekstrin, Silik on dioksit  (E551). Tablet 
kaplama: Gliser ol (E422), Hipromelloz (E 464), Sarı demir oksit (E172), Kırmızı demir oksit 
(E172), Makrogol, Magnezyum stearat (E 470b), Titanyum dioksit (E171).  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük doz kullanmayınız . 
 
Bu Kullanma Talimatında:  
1. COVADRİN  nedir ve ne için kullanılır?  
2. COVADRİN ’i kullanmadan önce dikkat edilmesi gerekenler  
3. COVADRİN  nasıl kullanılır?  
4. Olası yan etkiler nelerdir? 
5. COVADRİN ’in saklanması  
Başlıkları yer almaktadır. 
1. COVADRİN nedir ve ne için kullanılır?  
COVADRİN 5 mg, somon renkli, çubuk şeklinde, iki tarafı çentikli, film kaplı tablet tir. 
Çentiğin amacı tabletlerin iki eşit doza bölünmesini sağlamaktır. Her kutuda toplamda 56 film 
kaplı tablet içeren blister ambalaj bulunmaktadır.  
 
Bu ilaç inek sütünden elde edilen laktoz monohidrat yardımcı maddesini içerir.  
Doktorunuza danışmadan ilacınızı kullanmayı bırakmayınız.  
 
COVADRİN, aşağıdaki hastalıkları tedavi eden bir kalp ilacıdır:  
- “Stabil anjina pektoris” olarak tanımlanan koroner arter hastalığına bağlı göğüs ağrısının 2 / 9 
 tedavisi için; 
• beta bloke r olarak bilinen kalp ilaçlarını tolere edemeyen veya  
• beta bloke r olarak bilinen kalp ilaçlarını hiç kullanamayan veya  
• beta bloke rler ile du rumu tamamen kontrol altına alınamayan (göğüs ağrısı devam eden) 
ve kalp hızı yüksek seyreden (dakikada 70 vuruş ve üzerinde) yetişkinlerde beta 
bloke rler ile birlikte kullanılır.  
- Kronik kalp yetmezliğinde kalp hızı dakikada 75 vuruya eşit veya üzerinde ol an yetişkin 
hastalarda beta bloker tedavisi dahil olmak üzere standart terapi ile kombinasyon halinde 
veya beta blokerlerin kontrendike olduğu veya tolere edilmediği durumlarda kullanılır.  
 
“Stabil anjina pektoris” hakkında  (genellikle “anjina” olarak ifade edilir) : 
Stabil anjina, temel olarak kalbin yeterince oksijen alamadığı durumlarda meydana 
gelmektedir. Anjinanın en yaygın belirtisi göğüs ağrısı ya da rahatsızlığıdır.  
“Kronik kalp yetmezliği” hakkında:  
Kronik kalp yetmezliği kalbin vücuda yeterince kan pompalayamadığı bir kalp hastalığıdır. 
Kalp yetmezliğinin en yaygın belirtileri nefes darlığı, halsizlik, yorgunluk ve ayak bileklerinde 
şişkinliktir (ödem).  
COVADRİN’in spesifik kalp atış hızını düşürücü etkisi:  
- Kalbin oksijen ihtiyacını azaltarak anj ina (göğüs ağrısı) ataklarının sayısını kontrol etmeye 
ve azaltmaya,  
- Kronik kalp yetmezliği olan hastalarda kalbin işleyişini ve hayati seyrini iyileştirmeye 
yardımcı olur.  
 
2. COVADRİN’ i kullanmadan önce dikkat edilmesi gerekenler  
COVADRİN’ i aşağıdaki durumlarda KULLANMAYINIZ  
Eğer,  
• İvabradin e veya COVADRİN’i n herhangi bir bileşenine karşı bilinen alerji ve/veya 
duyarlılığınız varsa,  
• Tedaviden önce, istirahat halindeki kalp atım hızınız yavaş ise (dakikada 70 vuruşun 
altında),  
• Hastanede yatmanızı gerekti recek şok veya kalbi besleyen damarlarda tıkanıklık gibi önemli 
kalp hastalığınız varsa (kardiyojenik şok veya akut kalp krizi), 
• Kalp ritim bozukluğunuz varsa ( hasta sinüs sendromu, sinoatriyal blok (kalbin sinüs düğümü 
adı verilen bölgesi ile kulakçık böl ümü arasındaki elektriksel iletimin kesilmesi), 3. derece 
atriyoventriküler (AV) blok (kalbin kulakçık ve karıncık adı verilen kısımları arasındaki 
elektriksel iletinin gecikmesi veya kesilmesine bağlı olarak gelişen ritm bozukluğu),  
• Kalp krizi geçir iyorsa nız, 
• Kan basıncınız çok düşük ise, 
• Göğüs ağrınız “kararsız” ise, yani egzersiz, hareket, soğuk hava, stres veya heyecan 
olmaksızın göğüs ağrınız oluyorsa (stabil olmayan anjina pektoris),  
• Yakın zamanda kötüleşen kalp yetmezliğiniz varsa, 3 / 9 
 • Kalp vuruşu nuz sadece kalp piliniz tarafından (pacemaker ile) sağlanıyorsa, 
• Ağır karaciğer problemleriniz varsa,  
• Ağız veya enjeksiyon ( damar ) yolu ile alınan mantar ilaçlarını (ketokonazol, itrakonazol), 
makrolid grubu antibiyotikleri (ağızdan alınan josamisin, klaritromisi n, telitromisin, 
eritromisin), HIV virüsünü tedavi eden ilaçları (nelfinavir, ritonavir), depresyon tedavisi için 
kullanılan nefazodon ya da tansiyon yüksekliği veya göğüs ağrısının tedavisi için kullanılan 
diltiazem, verapamil kullanıyorsanız (bakınız: Di ğer ilaçlar ile birlikte kullanımı),  
• Çocuk doğurma potansiyeliniz varsa ve güvenli doğum kontrol yöntemi kullanmıyorsanız, 
• Hamileyseniz  veya hamile kalmayı planlıyorsanız, 
• Emziriyorsanız.  
 
COVADRİN’ i aşağıdaki durumlarda DİKKATLİ KULLANINIZ  
Eğer,  
• Kalp ritim bozukluğunuz varsa (örn. düzensiz kalp atışı, çarpıntı, göğüs ağrısında artma), 
veya uzamış atriyal fibrilasyon (bir çeşit kalp atım bozukluğu), veya uzun QT sendromu adı 
verilen normal olmayan elektrokardiyogram (EKG),  
• Yorgunluk, baş dönmesi  veya nefes darlığınız varsa (kalbinizin çok yavaşladığı anlamına 
gelir),  
• Atriyal fibrilasyon (bir çeşit kalp atım bozukluğu) belirtilerinden şikayetçiyseniz (istirahat 
sırasında nabız hızının olağandışı yükselmesi (dakika da 110 vuruşun üzerine çıkması) veya  
herhangi belirgin bir sebep olmaksızın düzensizleşmesi, ölçüm yapmanın zorlaşması)  
• Yakın geçmişte inme (beyin felci) geçirdiyseniz, 
• Hafif veya orta şiddette düşük kan basıncınız varsa, 
• Kontrol altına alınamayan kan basıncınız varsa, özellikle yüksek tansiy on için kullandığınız 
tedavi değiştiğinde,  
• Ciddi kalp yetm ezliğiniz varsa veya “dal bloğu ” adı veri len normal olmayan EKG ile 
seyreden  kalp yetmezliği,  
• Kronik retina (gözün ağ tabakası) hastalığınız varsa, 
• Orta şiddette karaciğer problemleriniz varsa,  
• Ağır böbrek problemleriniz  varsa.  
 
Bu uyarılar  geçmişteki herhangi bir dönemde dahi olsa sizin için geçerliyse  lütfen doktorunuza 
danışınız.  
 
COVADRİN’i n yiyecek ve içecek ile kullanılması  
COVADRİN ile tedavi sırasında greyfurt suyu tüketilmemelidir.  
Hamilelik  
İlacı kullanmadan önce doktorunuza veya eczacınıza danışınız.  
• COVADRİN hamilelikte kullanılmaz. Hamileyseniz veya hamilelik planlıyorsanız 
COVADRİN kullanmayınız. COVADRİN  ile tedavi görürken hamile kalırsanız 
doktorunuzu bilgilendiriniz.  
• Eğer hamile kalma potansiyeliniz varsa ve güvenli doğum kontrol yöntemi kullanmıyorsanız 4 / 9 
 COVADRİN’i  kullanmayınız. 
 
Tedaviniz sırasında hamile olduğunuzu fark  ederseniz hemen doktorunuza danışınız.  
Emzirme  
İlacı kullanmadan önce doktorunuza veya eczacınıza danışınız.  
• COVADRİN emzirirken kullanılmaz. COVADRİN kullanıyorsanız emzirmeyi 
kesmelisiniz. Emziriyorsanız veya emzirmeyi planlıyorsanız doktorunuza danışınız.  
Araç ve makine kullanımı  
COVADRİN tedavisi sırasında geçici olarak görme alanınızda ışık yoğunluğundaki ani 
değişimlere bağlı parlaklıklar oluşabilir (Bakınız “4. Olası yan etkiler nelerdir”). Işık 
yoğunluğunda ani değişimlerin olabileceği zamanlarda, özellikle de gece araba, araç ve maki ne 
kullanırken dikkatli olunuz.  
COVADRİN’i n içeriğinde bulunan bazı yardımcı maddeler hakkında önemli bilgiler  
Her bir COVADRİN  tableti 6 3,91 mg laktoz (inek sütünden elde edilen) içermektedir. Eğer 
daha önceden doktorunuz tarafından bazı şekerlere karşı i ntoleransınız olduğu söylenmişse bu 
tıbbi ürünü almadan önce doktorunuzla temasa geçiniz.  
Diğer ilaçlar ile birlikte kullanımı 
Bazı ilaçlar vücudunuzun COVADRİN tedavisine vereceği cevabı etkileyeb ilir.  
COVADRİN aşağıdaki ilaçlarla birlikte kullanılmaz:  
- Ketokonazol, itrakonazol (mantar hastalığı tedavisi için kullanılır), 
- Klaritromisin, josamisin, telitromisin, eritromisin (antibiyotiktir),  
- Nelfinavir, ritonavir ve nefazodon gibi ilaçlar (AIDS tedavisinde kullanılır), 
- Diltiazem, v erapamil (kalp hızını azaltır, tansiyon yüksekliği veya göğüs ağrısının tedavisi 
için kullanılır).  
Eğer reçeteli veya reçetesiz olarak aşağıdaki ilaçlardan herhangi birini kullanıyorsanız 
doktorunuza mutlaka bildiriniz , zira COVADRİN için doz ayarlaması ya da yakın takip 
gereke bilir: 
- Flukonazol (mantar hastalığı için kullanılır), 
- Rifampisin (antibiyotiktir)  (bakteriler gibi bir takım mikropların neden olduğu 
enfeksiyonları tedavi etmek için kullanılır) , 
- Barbitürat grubu ilaçlar (uyku bozukluğu veya sara hastalığı için kullanılır ), 
- Fenitoin (sara hastalığı tedavisi için kullanılır),  
- Hypericum perforatum veya St. John’s Wort (sarı kantaron, depresyon tedavisinde 
kullanılan bitkisel ilaç),  
- Kalp ritim bozukluğu veya diğer bazı durumların tedavisi için kullanılan ilaçlar:   
o Kinidin, disopiramid, ibutilid, sotalol, amiodaron (kalp ritmi bozukluklarının 
tedavisinde),  
o Bepridil (koroner kalp hastalığına bağlı göğüs ağrısı tedavisi için),  5 / 9 
 - Anksiyete, şizofreni veya diğer psikozların tedavisi için kullanılan belli tipte ilaçlar 
(pimozid, z iprasidon, sertindol gibi ), 
- Sıtma tedavisi için (meflokin veya halofantrin gibi),   
- İntravenöz eritromisin (antibiyotik),  
- Pentamidin (parazitlere karşı tedavide kullanılır),  
- Sisaprid (mide -  yemek borusu reflüsünün (geri kaçma) tedavisinde kullanılır). 
- Kand aki potasyum seviyesinin düşmesine yol açan bazı diüretikler: Furosemid, 
hidroklorotiyazid, indapamid (ödem veya yüksek kan basıncı tedavisinde).  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. COVADRİN nasıl kullanılır?  
Uygun kullanım ve doz / uygulama sıklığı için talimatlar:  
COVADRİN kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
 
COVADRİN 5 mg film kaplı tablet eşit dozlara bölünebilir. 
 
Eğer, stabil anjina pektoris (kalbi besleyen damarların daralması/tıkanması ile ortaya çıkan 
göğüs ağrısı) tedavisi görüyorsanız;  
Başlangıç dozu günde iki kez alınan bir tablet COVADRİN 5 mg’ı aşmamalıdır. Eğer günde 
iki kez 5 mg’lık doza dayanıklıysanız ve göğüs ağrınız hala devam ediyorsa doz artırılabilir. 
Doktorunuz sizin için doğru dozu reçete edecektir. Olağan doz sabah bir tablet ve akşam bir 
tablettir. Bazı dur umlarda (örn; 75 veya üzeri yaştaysanız ), doktorunuz sabah yarım tablet 
COVADRİN 5 mg (2,5 mg ivabradine karşılık gelir) ve akşam yarım tablet COVADRİN 5 mg 
reçete edebilir.  
 
Eğer, kronik kalp yetmezliği için tedavi görüyorsanız,  
Olağan önerilen başlangıç dozu günde iki kez, sabahları ve akşamları bir tablet COVADRİN 5 
mg’dır. Gerekirse, doz günde i ki kez sabahları ve akşamları 7, 5 mg’a yükseltilebilir. 
Doktorunuz sizin için doğru olan doza karar verecektir. Bazı durumlarda (örn; 75 veya üzeri 
yaştaysanız ), doktorunuz sabah yarım tablet COVADRİN 5 mg (2,5 mg ivabradine karşılık 
gelir) ve akşam yarım tablet COVADRİN 5 mg reçete edebilir.  
Uygulama yolu ve metodu:  
COVADRİN ağızdan kullanım içindir. 
Tabletler yemekle birlikte bir barda k su ile ağızdan alınmalıdır. Su yerine greyfurt suyu 
içilmemelidir. Tedavi süresince de greyfurt suyu içilmemelidir. Tabletleri çiğnemeyiniz.  
 6 / 9 
 Değişik yaş grupları:  
Çocuklarda kullanımı:  
COVADRİN çocuklarda ve 18 yaşından küçük gençlerde kullanılmaz. Bu yaş grubundaki 
veriler yetersizdir.  
Yaşlılarda kullanımı:  
Bazen doktorunuz yaşınızla ilintili olarak COVADRİN tedavisini yarım doz önerebilir. Böyle 
bir durumda sabahları COVADRİN 5 mg’ın yarısını ve akşamları da COVADRİN 5 mg’ın 
kalan yar ısını kullanabilirsiniz.  
 
Özel kullanım durumları:  
Böbrek yetmezliği:  
Şiddetli böbrek yetmezliği olan hastalarda COVADRİN’i n dikkatli kullanımı önerilmektedir. 
Karaciğer yetmezliği:  
Hafif karaciğer yetmezliği olan hastalarda COVADRİN dozunun ayarlamasına gerek yoktur. 
Orta dereceli karaciğer yetmezliği olan hastalarda ise dikkatli kullanılmalıdır. Ciddi karaciğer 
yetmezliği olan hastalarda COVADRİN kullanılmamalıdır.  
Eğer COVADRİN’i n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla COVADRİN kullandıysanız:  
COVADRİN’de n kullanmanız gerekenden fazlasını kullanmışsanız bir doktor veya eczacı ile 
konuşunuz. 
Önerilenden daha sık veya çok fazla s ayıda COVADRİN  tableti yuttuysanız, kalbiniz tedaviniz 
için arzu edilenden daha fazla yavaşlayacağından, nefesinizin tıkandığını veya yorgun 
olduğunuzu hissedebilirsiniz. Böyle bir durumda derhal doktorunuzla irtibat kurunuz. 
COVADRİN’i  kullanmayı unutursa nız 
COVADRİN’i n herhangi bir dozunu almayı unutursanız, bir sonraki dozunuzu normal 
zamanında almaya devam ediniz.  
 
Unutulan dozları dengelemek için çift doz almayınız. 
 
COVADRİN ile tedavi sonlandırıldığında oluşabilecek etkiler:  
Anjina veya kronik kalp yetmezliği tedavisi ömür boyu süren bir tedavidir. COVADRİN’i  
doktorunuza danışmadan sonlandırmayınız.  
 
4. Olası yan etkiler nelerdir?  
Tüm ilaçlar gibi, COVADRİN’i n içeriğinde bulunan maddelere duyarlı olan kişilerde yan 
etkiler olabilir.  
 7 / 9 
 Aşağıdakilerden biri olursa, COVADRİN kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, dudaklarda, bo ğazda veya dilde ş işme, solunum veya yutma g üçlüğü (Anjiyo ödem -
yayg ın olmayan)  
• Deri d ökünt üsü (yayg ın olmayan),  
• Nefes almada g üçlük (dispne -yayg ın olmayan),  
• Ürtiker (kurde şen), ka şıntı, ciltte k ızarıklık (seyrek).  
 
Bunlar ın hepsi ciddi yan etkilerdir. E ğer bunlardan biri sizde mevcut ise, acil t ıbbi m üdahaleye 
veya hastaneye yatırılman ıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  :10 hastanın en az 1’ inde görülebilir.  
Yaygın  :10 hastanın birinden az, fakat 100 hastanın birinden fazla  görülebilir.          
Yaygın olmayan  :100 hastanın birinden az, fakat 1.000 hastanın birinden fazla  görülebilir.  
Seyrek  :1.000 hastanın birinden az , fakat 10.000 hastanın birinden fazla görülebilir.  
Çok seyrek  :10.000 hastanın birinden az görülebilir.  
Bilinmiyor  :eldeki verilerden hareketle tahmin edilemiyor  
 
Bu ilaç kullanımı ile ilgili en yaygın yan etkiler doza bağlı ve etki mekanizması ile ilişkilidir.  
Çok yaygın:  
Görme alanında ışıklı alanlar (kısa süreli artmış parlaklık, genellikle ani ışık yoğunluğundaki 
değişimlere bağlı oluşan). Ayrıca, hale, aniden parlayan  renkli ışık, görüntü dağılması veya 
çoklu görüntü şeklinde de tanımlanabilir. Genellikle tedavinin ilk iki ayında oluşur, daha sonra 
tekrarlayabilir ve tedavi süresince veya sonlanınca düzelir. 
Yaygın:  
- Kalbin düzensiz hızda kasılması (atriyal fibrilasyon) ,  
- Kalp hızının anormal algılanması (bradikardi (kalp hızının azalması) , ventriküler 
ekstrasistoller (kalbin karıncık denilen kısmından kaynaklanan ekstra atım), 1. derece AV 
blok ( Elektrokardiyografi ( EKG)’de  uzamış P  ile Q dalga aralıklarında uzama gözlenebilir ),  
- Kontrol altında olmayan kan basıncı,  
- Baş ağrısı,  
- Baş dönmesi,  
- Bulanık görme.  
Yaygın olmayan:  
- Çarpıntı ve ek kardiyak vuruş (kalp atışı),  
- Bulantı,  
- Kabızlık,  
- İshal,  
- Karın ağrısı,  
- Baş dönmesi (vertigo),  8 / 9 
 - Nefes darlığı (dispne),  
- Kas spazmları ,  
- Kan ürik asit seviyesinde artış, eozinofili (bir çeşit beyaz kan hücresi yüksekliği) ve artan 
kan kreatinin düzeyi (bir kas yıkım son ürünü),  
- Deri döküntüsü, 
- Yüzde, dudaklarda, boğazda veya dilde şişme , 
- Solunum veya  yutma güçlüğü (anjiyoödem),  
- Düşük kan basıncı,  
- Bayılma,  
- Yorgunluk hissi,  
- Halsizlik,  
- Normal olmayan EKG kalp izlemi,  
- Çift görme,  
- Görme bozukluğu.  
 
Seyrek:  
- Ürtiker (kurdeşen),  
- Kaşıntı,  
- Ciltte kızarıklık,  
- Kişinin kendini iyi hissetmeme durumu. 
Çok seyrek:  
Düzensiz kalp atışı  (2. derece atriyoventriküler (AV) blok ve 3. derece atriyoventriküler (AV) 
blok (kalbin kulakçık ve karıncık adı verilen kısımları arasındaki elektriksel iletinin gecikmesi 
veya kesilmesine bağlı olarak gelişen ritm bozukluğu), hasta sinüs sendromu) . 
Eğer  bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TUFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksın ız. 
5. COVADRİN’ in Saklanması  
COVADRİN’i  çocukların göremeyeceği veya ulaşam ayacağı yerlerde ve ambalajında 
saklayınız. 
 
30°C’ nin altındaki oda sıcaklığında saklayınız.  
 9 / 9 
 Son kullanma tarihiyle uyumlu olarak kullanınız . 
Kutu ve blister üzerinde belirtilen son kullanma tarihinden sonra kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi :  
Biofarma İlaç Sanayi ve Ticaret A.Ş.  
Akpınar Mah. Osman gazi Cad. No: 156 
Sancaktepe / İSTANBUL  
Tel: (0216) 398 10 63  
Faks: (0216) 419 27 80  
 
Üreti m yeri :  
Vefa İlaç Sanayi ve Ticaret A .Ş.   
Beylikdüzü OSB  Mahallesi 2. Cadde No:3/2  
Beylikdüzü /  İSTANBUL  
Telefon: (0212) 438 70 85 
Faks: (0212) 438 70 87  
Bu kullanma talimat  ../../…. tarihinde onaylanmıştır. 