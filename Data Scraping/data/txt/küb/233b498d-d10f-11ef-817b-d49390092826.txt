KISA ÜRÜN BİLGİSİ
1. BEŞERİ TIBBİ ÜRÜNÜN ADI
AQUA- CARBO 50g/240 ml kullanıma hazır sulu aktif karbon içeren oral süspansiyon
2. KALİTATİF VE KANTİTATİF BİLEŞİM
Etkin madde:
Her 240 ml süspansiyon 50 gram aktif kömür içerir.
Yardımcı Madde:
Yardımcı maddeler için 6.1’e bakınız.
3. FARMASÖTİK FORM
Oral süspansiyon
Yoğun, siyah renkte, kokusuz sıvı
4. KLİNİK ÖZELLİKLER
4.1 Terapötik endikasyonlar
AQUA-CARBO, ilaç zehirlenmelerinde ya da ilaçların oral yoldan aşırı doz alınması
durumlarında mide-barsak sistemindeki zehirli maddelerin adsorbe edilmesinde
endikedir.
4.2 Pozoloji ve uygulama şekli
Pozoloji/uygulama sıklığı ve süresi
AQUA-CARBO, toksik olduğu düşünülen maddenin alımından sonra mümkün olan en
kısa sürede, tek başına ya da gastrik boşaltımdan önce ve/veya sonra uygulanmalıdır.
Hastanın gastrik kapasitesinin göz önüne alınması önerilir.
AQUA-CARBO için pozoloji değişkendir ve hekim tarafından her hasta için ayrı olarak
belirlenmelidir.
Tek seferde uygulama:
- Adelosanlar (12 yaş üzeri) ve yetişkinler: 25-100 gram aktif kömür
Tekrarlı uygulama:
Aktif kömür için optimal doz bilinmemekle birlikte klinik deneyimlere göre erişkinler
için 50-100 gram aktif kömür uygulanması ve takiben saat başı, 2 saatte bir ya da 4
saatte bir 12,5 g/sa dozunda uygulamanın tekrarlanması önerilmektedir.
Uygulama şekli:
Oral yoldan uygulanır. Kullanılmadan önce kuvvetlice çalkalanmalıdır.
Çikolata, konsantre meyve suyu gibi aromalı maddeler ya da bentonit,
karboksimetilselüloz gibi kıvam arttırıcı maddeler, aktif kömürün tadını iyileştirebilir.
Eğer tedavide ipeka şurup yer alıyorsa aktif kömür uygulamasından önce kusma
sağlanmalıdır
1/5Özel Popülasyonlara ilişkin ek bilgiler:
Böbrek/Karaciğer yetmezliği:
AQUA-CARBO’nun böbrek ve karaciğer yetmezliği olan hastalardaki etkinliği ve
güvenliliği incelenmemiştir.
Pediyatrik popülasyon:
Pediyatrik doz, çocuğun yaşına ve vücut ağırlığına göre ayarlanmalıdır.
Tek seferde uygulama:
- 1-12 yaş arasındaki çocuklar : 25-50 gram aktif kömür
- 1 yaş altındaki çocuklar : 0,5 g - 1 g/kg aktif kömür
Tekrarlı uygulama:
1-5 yaş arasındaki çocuklarda başlangıç dozu 10-25 gram aktif kömür olup
uygulamanın klinik yanıta göre 2,5 - 6 gram (0,25 g/kg) dozunda saat başı, 2 saatte bir
ya da 4 saatte bir tekrarlanması önerilmektedir.
Geriyatrik popülasyon:
AQUA- CARBO’nun geriyatrik hastalardaki etkinliği ve güvenliliği incelenmemiştir.
4.3 Kontrendikasyonlar
Aktif kömüre veya bileşimindeki maddelere karşı alerjisi olanlarda kullanılmamalıdır.
AQUA CARBO, kostik maddelerle zehirlenme durumunda uygulanmamalıdır.
4.4 Özel kullanım uyarıları ve önlemleri
Hastanın klinik durumu uygun değilse (entübe edilmemiş bilinçsiz hastalar ya da
konvülsiyon geçiren hastalar gibi) AQUA-CARBO kullanılmamalıdır.
Siyanür, mineral asitler, kostik alkaliler, organik çözücüler, demir tuzları, etanol,
metanol, lityum, malatiyon ve DDT zehirlenmelerinde etkin değildir.
Gastrointestinal hareketliliği inhibe eden maddelerle (antikolinerjikler, opioidler)
zehirlenmelerde AQUA-CARBO kullanırken dikkat edilmelidir.
4.5 Diğer tıbbi ürünler ile etkileşimler ve diğer etkileşim şekilleri
Aktif kömür çok çeşitli tıbbi ürünleri adsorbe ettiğinden, oral olarak eş zamanlı
uygulanan diğer ilaçların (emetik ilaçlar, spesifik antidotlar ya da diğer tedaviler)
etkilerini azaltabilir.
İpeka şurubunun aktif kömür tarafından adsorbe edilmesiyle emezis engelleneceğinden;
emezisi indüklemek için ipeka kullanılacaksa AQUA-CARBO’nun yalnızca kusma
başlatılıp tamamlandıktan sonra uygulanması önerilir.
Aktif kömürün etkinliği azalabileceğinden, AQUA-CARBO süt, dondurma, şerbet ya da
marmelat ile karıştırılmamalıdır.
Özel popülasyonlara ilişkin ek bilgiler
Pediyatrik popülasyon:
Herhangi bir çalışma yapılmamıştır.
2/54.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
İnsanlara yönelik potansiyel risk bilinmemektedir. Gerekli olmadıkça kullanılmamalıdır
Gebelik dönemi
Hayvanlar üzerinde çalışmalar gebelik ve embriyonel /fetal gelişim ile doğum veya
doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Klinik çalışmalarda, aktif kömürün sınırlı sayıda hastada kullanılması ile herhangi bir
teratojenik ya da fetotoksik etki ortaya çıkmamıştır. Bununla birlikte gebe kadınlarda
kullanımının hiçbir risk taşımadığından emin olmak için epidomiyolojik verilere ihtiyaç
vardır.
AQUA CARBO gerekli olmadıkça gebelik döneminde kullanılmamalıdır.
Laktasyon dönemi
AQUA CARBO emzirme döneminde kullanılabilir.
Üreme yeteneği / Fertilite
Üreme yeteneği üzerine herhangi bir etkisi bulunmamaktadır.
4.7 Araç ve makine kullanımı üzerindeki etkiler
AQUA- CARBO’nun araç ve makine kullanımı üzerinde olumsuz bir etkisi yoktur.
4.8 İstenmeyen etkiler
AQUA- CARBO doğru şekilde uygulandığı takdirde herhangi bir spesifik advers
reaksiyon beklenmez. Bununla birlikte kusma (aktif kömürün büyük miktarlarda çok
hızlı uygulanması halinde), konstipasyon ve intestinal geçişi işaret eden dışkının siyah
renk alması ihtimalleri dikkate alınmalıdır.
Spesifik advers reaksiyonlar, uygun olmayan kullanım şekliyle ilişkili olabilir. Bunlar
seyrek olarak görülen solunum komplikasyonlarıdır.
AQUA-CARBO’ya bağlı istenmeyen etkiler aşağıdaki sıklık derecelerine göre
sıralandırılmıştır:
Çok yaygın ( ≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Endokrin hastalıkları
Bilinmiyor: Katartiklerle eş zamanlı uygulama halinde hipernatremi, hipokalemi,
hipermagnezemi
Solunum, göğüs bozuklukları ve mediastinal hastalıklar
Bilinmiyor: Aktif kömürün aspirasyonuna bağlı solunum yollarının tıkanması
3/5Gastrointestinal hastalıklar
Bilinmiyor: Bulantı, kusma, karın şişliği, barsak obstrüksiyonu, apandisit, dışkının siyah
renk alması
Şüpheli advers reaksiyonların raporlanması
Ruhsatlandırma sonrası ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tüfam@titck.gov.tr; tel : 0800 314 00 08; faks : 0312 218 35
99).
4.9 Doz aşımı ve tedavisi
AQUA CARBO iyi tolere edilir ve toksisitesi olmadığından tedavi gerektiren aşırı doz
durumunun gelişmesi muhtemel değildir. Ürünün eliminasyonunu artırmak amacıyla bir
laksatif uygulanabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antidotlar
ATC Kodu: A07BA01
Oral yoldan ya da gastrik tüp yoluyla uygulanan aktif kömür, toksik maddeleri sindirim
sisteminde emilimlerini azaltarak adsorbe eder. Siyanür, demir tuzları, lityum, metanol,
etanol ve etilen glikole çok düşük seviyede bağlanır.
Aktif kömür, sindirim kanalında enterohepatik geri dönüşümü sekteye uğratarak bazı
bileşiklerin kan konsantrasyonlarını düşürür.
Ciddi zehirlenmeler için aktif kömürün tekrarlı uygulamaları, adsorbe toksinin
barsaktaki desorpsiyonunu engellemek için ya da eliminasyonunu hızlandırmak ve
rearbsiyonunu önlemek için (enterohepatik geri dönüşüm) önerilir.
5.2 Farmakokinetik özellikler
Genel özellikler
Aktif kömür, oral uygulamadan sonra sindirim kanalı mukoz membranları tarafından
emilmez. Terapötik etkisi, intralüminer sindirim kanalı ile sınırlıdır ve sistemik aktivite
olmaksızın gerçekleşir. Aktif kömür, sindirim kanalı boyunca intestinal geçiş süresine
eşdeğer bir sürede değişmemiş halde hareket eder ve ardından fekal yoldan tamamen
elimine edilir.
5.3 Klinik öncesi güvenlilik verileri
Aktif kömür için literatürdeki klinik öncesi bilgiler herhangi bir özel tehlikenin varlığını
göstermemektedir.
6 FARMASÖTİK ÖZELLİKLER
6.1 Yardımcı maddelerin listesi
Deiyonize su
4/56.2 Geçimsizlikler
Geçimlilik araştırmaları bulunmadığından bu tıbbi ürün diğer ürünlerle
karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
240 ml’lik polietilen şişelerde, karton kutu içinde ambalajlıdır. Karton kutuda ürün ile
birlikte kullanma talimatı da bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
ÖZ-SEL Ecza Depoları Ticaret ve Pazarlama Anonim Şirketi
Şişli / İstanbul
8. RUHSAT NUMARASI
16.02.2023 – 2023/37
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.07.2013
Ruhsat yenileme tarihi:
10. KÜB’ÜN YENİLENME TARİHİ
5/5