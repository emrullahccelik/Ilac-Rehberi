 
   
 
KULLANMA TALİMATI  
 
NEXPOVIO 20 mg film kaplı tablet  
Ağızdan kullanılır.  
Sitotoksik  
 
● Etkin maddeler: 20 mg selineksor 
● Yardımcı maddeler: mikrokristalin selüloz, kroskarmeloz sodyum, povidon K30, sodyum 
lauril sülfat, kolloidal silikon dioksit, magnezyum stearat yer alır. Tablet kaplamasının 
bileşenleri arasında talk, kısmen hidrolize poli(vinil alkol), gliseril monostearat, polisorbat 80, titanyum dioksit, makrogol, indigo karmin alüminyum lake ve parlak mavi FCF alüminyum lake  
 
Bu tıbbi ürün ek izlemeye tabidir. Böylece yeni güvenlilik bilgileri hızla belirlenebilecektir. 
Meydana gelen her türlü yan etkiyi bildirerek yardımcı olabilirsiniz. Yan etkilerin nasıl bildirileceği 4. bölümün sonunda açıklanmıştır.  
Bu ilacı kullanmaya başlamadan önce bu KUL LANMA TALİMATINI dikkatlice 
okuyunuz, çünkü sizin için önemli bilgiler içermektedir.  
● Bu kullanma talimatını  saklayınız. Daha sonra tekrar  okumaya
ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız. 
● Bu ilaç kişisel olarak sizin için reçete edilmiştir, başkalarına vermeyiniz. 
● Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
● Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında: 
 
1. NEXPOVIO nedir ve ne için kullanılır?  
2. NEXPOVIO kullanmadan önce dikkat edilmesi gerekenler  
3. NEXPOVIO nasıl kullanılır?  
4. Olası yan etkiler nelerdir? 
5. NEXPOVIO’nun saklanması  
 
Başlıkları yer almaktadır. 
 
1. NEXPOVIO nedir ve ne için kullanılır?  
 
NEXPOVIO etkin madde olarak selineksor içerir. Selineksor, XPO1 inhibitörü olarak bilinen bir kanser ilacıdır. Proteinleri hücre çekirdeğinden hücre sitoplazmasına taşıyan XPO1 adlı bir maddenin etkisini bloke eder. Bazı hücre proteinlerinin, işlevlerini uygun şekilde yerine 
getirebilmeleri için çekirdekte olmaları gerekir.  
 Selineksor, XPO1’in işlevini bloke ederek, belirli proteinlerin çekirdekten çıkmasına engel olur ve böylece, kanser hücreler inin sürekli büyümesini engelleyerek ölmelerine yol açar.  
    
   
 
NEXPOVIO film kaplı tabletler mavi ve yuvarlak, bir yüzünde “K20” baskısı bulunan 
tabletlerdir. Her bir dış kutu, dört adet çocuk emniyetli iç ambalaj içerir. Her bir iç ambalaj 2, 3, 4, 5 veya 8 tabletlik bir plastik blister içerir ve dolayısıyla bir kutuda toplam 8, 12, 16, 20 veya 32 tablet bulunur.  
 
NEXPOVIO ne için kullanılır?  
  
NEXPOVIO, tedaviden sonra tekrarlayan multipl miyelom görülen yetişkin hastaların tedavisinde kullanılır. NEXPOVIO;  
• 
Daha önce en az 1 -3 sıra multipl miyelom (MM) tedavisi almış ve önceki tedavilerle proteazom 
inhibitörüne dirençli olmayan (önceki PI ile en az kısmi yanıt elde edilmiş ve en son PI 
maruziyetinin üzerinden en az 6 ay geçmiş olan) relaps/refrakter MM tanılı  yetişkin hastaların 
tedavisinde bortezomib ve deksametazon adlı iki ilaçla birlikte kullanılır.  
VEYA  
● daha önce en az dört sıra tedavi almış, hastalığı en az iki proteazom inhibitörüne, iki 
immünomodülatör ajana ve bir anti -CD38 monoklonal antikoruna refrakter olan ve aldığı son 
tedavi sırasında hastalık progresyonu saptanan multipl miyelom tanılı yetişkin hastaların 
tedavisinde deksametazon adlı ilaçla birlikte kullanılır.  
 
Multipl miyelom, kan hücrelerinin plazma hücresi adı verilen bir türünü etkile yen bir kanserdir. 
Plazma hücreleri normalde enfeksiyonlarla savaşacak proteinleri üretir. Multipl miyelomlu kişilerde, miyelom hücreleri olarak da adlandırılan kanserli plazma hücreleri bulunur; bu hücreler, kemiklere ve böbreklere zarar verebilir ve enfeksiyon riskini artırabilir. NEXPOVIO ile tedavi miyelom hücrelerini öldürür ve hastalığın belirtilerini azaltır.   
2. NEXPOVIO kullanmadan önce dikkat edilmesi gerekenler  
 
NEXPOVIO’yu aşağıdaki durumlarda KULLANMAYINIZ  
 
Eğer;  
 Selineksora veya bu ilacın içerdiği diğer maddelerden herhangi birine alerjiniz varsa.  
NEXPOVIO’yu aşağıdaki durumlarda DİKKATLİ KULLANINIZ  
 
Aşağıdaki durumlardan biri NEXPOVIO kullanmadan önce sizin için geçerliyse ya da tedavi 
sırasında geçerli olursa, doktorunuzla veya eczacınızla görüşünüz:  
● kanamayla ilgili sorunlar yaşadıysanız veya yaşıyorsanız. 
● yakın zamanda enfeksiyon geçirdiyseniz veya bir enfeksiyon kaparsanız. 
● bulantı, kusma veya ishaliniz varsa. 
● iştahsızlık veya kilo kaybınız varsa. 
● bilinç bulanıklığı veya baş dönmesi yaşarsanız.  
● kanınızdaki sodyum düzeyinde azalma (hiponatremi) varsa.  
yeni veya kötüleşen kataraktınız varsa.  Doktorunuz sizi muayene edecek ve tedavi süresince yakından izleyecektir. NEXPOVIO kullanmaya başlamadan önce ve tedavi sırasında, yeterli sayıda kan hücreniz olup olmadığını 
kontrol etmek için kan tetkikleri yapılacaktır.  
 Bu uyarılar , geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
  
   
 
Çocuklar ve ergenler:  
NEXPOVIO, çocuklara ve 18 yaşından küçük ergenlere verilmemelidir.  
 
NEXPOVIO’nun yiyecek ve içecek ile kullanılması  
Şu anda kullanmakta olduğunuz, son zamanlarda kullandığınız veya kullanmayı düşündüğünüz herhangi bir ilaç varsa, bunu doktorunuza ya da eczacınıza söyleyiniz.  
Hamilelik  
 
İlacı kullanmadan önce doktorunuza veya eczacınıza danışınız.  
 
Çocuk sahibi olabilecek kadınlarda NEXPOVIO tedavisinden önce hamilelik testi yapılması 
önerilir.  
NEXPOVIO doğmamış çocuğa zarar verebileceğinden, hamilelik sırasında kullanılmamalıdır. NEXPOVIO kullanırken hamile kalan kadınlar tedaviyi derhal bırakmalı ve doktorlarına haber 
vermelidir.  
 Hamile kalma olasılığı olan kadınlar, tedavi sırasında ve son dozdan sonra en az 1 hafta süreyle etkili bir doğum kontrol yöntemi kullanmalıdır.  
 Erkeklerin, te davi sırasında ve son dozdan sonra en az 1 hafta süreyle, etkili doğum kontrol 
yöntemleri kullanmaları veya çocuk sahibi olabilecek kadınlarla cinsel ilişkiden kaçınmaları önerilir.  
 NEXPOVIO kadınlarda ve erkeklerde fertiliteyi olumsuz yönde etkileyebilir . 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Selineksorun veya metabolitlerinin insanlarda anne sütüne geçip geçmediği ve anne sütüyle 
beslenen çocuklara zarar verip vermediği bilinmediğinden, NEXPOVIO ile tedavi sırasında veya son dozu takip eden 1 hafta süresince emzirmekten kaçınılmalıdır.  
Araç ve makine kullanımı  
NEXPOVIO yorgunluğa, bilinç bulanıklığına ve baş dönmesine nede n olabilir. Bu ilaçla tedavi 
aldığınız süreçte böyle bir reaksiyon gelişmesi halinde araç veya makine kullanmayınız. 
 
NEXPOVIO’nun içeriğinde bulunan bazı yardımcı maddeler hakkında önemli bilgiler  
Bu tıbbi ürün 20 mg’lık bir tablette 1 mmol’den az (23 mg)  sodyum ihtiva eder; yani, esasen 
‘sodyum içermez’.  
 Diğer ilaçlar ile  birlikte kullanımı 
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEXPOVIO nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı her zaman doktorunuzun veya eczacınızın önerdiği şekilde kullanınız. Emin  
   
 
olmadığınız durumlarda doktorunuza veya eczacınıza danışınız.  
 
● bortezomib ve deksametazon ile birlikte kullanıldığında: her haftanın 1. gününde olmak 
üzere günde bir kez 100 mg (5 tablet) veya doktorunuzun önerdiği şekilde.  
● deksametazon ile birlikte kullanıldığında: her haftanın 1. ve 3. günlerinde olmak üzere günde bir kez 80 mg ( 4 tablet) veya doktorunuzun önerdiği şekilde.  
 Yan etkiler meydana geldiği takdirde doktorunuz kullandığınız dozu değiştirebilir. Dozlama hatalarından kaçınmak için, bu ilacı tam olarak doktorunuzun söylediği şekilde almanız önemlidir.  
 Doktorunuz hastalığ ınıza bağlı olarak ilacınızın dozunu belirleyecek ve size uygulayacaktır.  
 
Eğer NEXPOVIO’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Uygulama yolu ve metodu:  
NEXPOVIO tabletleri yemekle  birlikte veya iki öğün arasında bir bardak suyla birlikte bütün 
olarak yutunuz. Etkin maddenin deriyi tahriş etme riskini önlemek için, tabletleri çiğnemeyin, 
ezmeyin, bölmeyin veya kırmayın.  
 
Değişik yaş grupları:  
 
Çocuklarda kullanımı:  
Mevcut veri bulunmamaktadır.  
 
Yaşlılarda kullanımı:  
Altmış beş (65) yaş üstü hastalarda selineksor dozunun ayarlanması gerekli değildir  
 
Özel kullanım durumları:  
Böbrek  yetmezliği:  
Hafif, orta veya şiddetli böbrek yetmezliği olan hastalarda selineksor dozunun ayarlanması gerekli değildir. Son dönem böbrek hastalığı olan veya hemodiyaliz tedavisi alan hastalara 
ilişkin doz önerisinde bulunmayı sağlayacak veri yoktur.  
Karaciğer yetmezliği:  
Hafif karaciğer yetmezliği olan hastalarda selineksor dozunun ayarlanması gerekli değ ildir. 
Orta şiddette veya şiddetli karaciğer yetmezliği olan hastalara ilişkin doz önerisinde bulunmayı 
sağlayacak yeterli veri yoktur.  
Kullanmanız gerekenden fazla NEXPOVIO  kullandıysanız : 
Derhal doktorunuzu arayın veya en yakın hastanenin acil servisine  gidin. NEXPOVIO tablet 
kutunuzu yanınıza alın. 
 
NEXPOVIO’dan kullanmanız gerekenden fazlasını kullandıysanız bir doktor veya eczacı ile 
konuşunuz . 
 
NEXPOVIO ’yu kullanmayı  unutursanız  
Unuttuğunuz dozu telafi etmek için iki doz birden almayın. NEXPOVIO aldıktan sonra 
kusmanız halinde de fazladan bir doz almayın. Bir sonraki dozu normalde planlandığı 
zamanda alın.  
  
   
 
Unutulan dozları dengelemek için çift doz almayınız. 
 
NEXPOVIO ile tedavi sonlandırıldığındaki oluşabilecek etkiler  
Doktorunuzun onayı olmadan NEXPOVIO almayı bırakmayın veya kullandığınız dozu değiştirmeyin. Ancak, NEXPOVIO kullanırken hamile kalmanız halinde, tedaviyi derhal bırakmalı ve doktorunuza haber vermelisiniz.  Bu ilacın kullanımıyla ilgili ilave sorularınız olursa, doktorunuza veya eczacınıza danışınız.  
 
4. Olası yan etkiler nelerdir?  
 
Tüm ilaçlar gibi NEXPOVIO’nun içeriğinde bulunan maddelere duyarlı olan kişilerde yan 
etkiler olabilir.  
 
Eğer sizde herhangi bir çok ciddi yan etki ya da alerji olursa , NEXPOVIO’yu  kullanmayı 
durdurunuz ve DERHAL doktorunuza  bildiriniz veya size en yakın hast anenin acil 
bölümüne basvurunuz.  
 Asağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne basvurunuz:  
 
Çok yaygın ( 10 kişide 1 kişiden fazlasını etkileyebilir)  
● Kandaki trombosit (kan pulcuğu) sayısında azalma : 
Doktorunuz, NEXPOVIO kullanmaya başlamanızdan önce, tedavi sırasında gerektiğinde 
ve tedavi sonrasında kan testleri yapacaktır. Bu testler, kandaki trombosit (kan pulcuğu) sayısını izlemek amacıyla tedavinin ilk iki ayında daha sık yapılacaktır. Doktorunuz, kanınızdaki trombosit (kan pulcuğu) sayısına bağlı olarak tedaviyi durdurabilir veya aldığınız dozu ayarlayabilir. Aşağıdakiler gibi trombosit (kan pulcuğu) sayısında azalma belirtileri yaşamanız halinde derhal doktorunuza söyleyiniz:  
- kolayca veya fazla miktarda morluk oluşması  
- deride nokta büyüklüğünde kırmızımsı -mor leke döküntüsü olarak görünen 
değişiklikler  
- kesiklerde kanamanın uzun sürmesi  
- diş eti veya burun kanaması  
- idrar veya dışkıda kan  
 
● Nötrofil ve lenfosit gruplarındaki kan hücreleri dahil olmak üzere akyuvar ve alyuvar 
sayısında azalma : 
Doktorunuz, NEXPOVIO kullanmaya başlamanızdan önce, tedavi sırasında gerektiğinde 
ve tedavi sonrasında alyuvar ve akyuvar sayınızı izleme amacıyla kan testleri yapacaktır. 
Bu testler, tedavinin ilk iki ayında daha sık yapılacaktır. Doktorunuz, kan hücrelerinizin 
sayısına bağlı olarak tedaviyi durdurabilir, aldığınız dozu ayarlayabilir veya bu hücrelerin sayısını artırmak için size başka ilaçlarla tedavi uygulayabilir. Ateş gibi nötrofil (bir tür 
akyuvar) azalması belirtileri yaşamanız halinde derhal doktorunuza söyleyiniz. Eğer yorgunluk yaşarsa nız ya da yorgunluğunuz kötüleşirse derhal doktorunuzu bilgilendirin. 
Yorgunluğun devam etmesi veya kötüleşmesi durumunda doktorunuz dozu ayarlayabilir.  
● Bulantı, kusma ve  ishal : 
Bulantı, kusma veya ishal gibi şikayetleriniz olması halinde derhal doktorunuza bilgi veriniz. Belirtilerin şiddetine bağlı olarak, doktorunuz aldığınız dozu ayarlayabilir veya tedaviyi durdurabilir. Ayrıca doktorunuz, bulantı ve/veya kusma ve/veya ishali önlemek ve tedavi etmek için NEXPOVIO tedavisi öncesinde ya da tedavi sırasında almanız  
   
 
gereken başka ilaçlar da reçete edebilir.  
 
● İştahsızlık ve/veya kilo kaybı : 
Doktorunuz, NEXPOVIO kullanmaya başlamanızdan önce, tedavi sırasında gerektiğinde 
ve tedavi sonrasında kilonuzu ölçecektir. Bu ölçüm, tedavinin ilk iki ayında daha sık yapılacaktır. İştahsızlığınız olması ve kilo vermeniz durumunda bunu doktorunuza söyleyiniz. İştahsızlık ve kilo kaybı durumunda, doktorunuz aldığınız dozu ayarlayabilir ve/veya iştahınızı artıracak ilaçlar reçete edebilir. Tedaviniz süresince yeterli  sıvı ve kalori 
almayı sürdürün.  
 
● Sodyum düzeyinde azalma : 
Doktorunuz, NEXPOVIO kullanmaya başlamanızdan önce, tedavi sırasında gerektiğinde ve tedavi sonrasında sodyum düzeyinizi kontrol etmek için kan testleri yapacaktır. Bu testler, tedavinin ilk iki ayında daha sık yapılacaktır. Sodyum düzeyinize bağlı olarak, doktorunuz  aldığınız dozu ayarlayabilir ve/veya tuz içeren tabletler ya da sıvılar reçete 
edebilir.  
 
● Bilinç bulanıklığı ve baş dönmesi : 
Bilinç bulanıklığı yaşamanız durumunda doktorunuza bilgi veriniz. Baş dönmesi veya bilinç bulanıklığının sorun olabileceği durumlardan kaçının ve doktorunuza danışmadan 
baş dönmesine veya bilinç bulanıklığına neden olabilecek başka ilaçlar kullanmayın. Bilinç bulanıklığı veya baş dönmesi yaşadığınız takdirde, bu durum düzelene kadar araç veya makine kullanmayınız. Doktorunuz bu belirtileri azaltmak için doz ayarlaması yapabilir.  
 
● Katarakt : 
Çift görme, ışığa duyarlılık veya göz kamaşması gibi katarakt belirtileri yaşarsa nız 
doktorunuza bilgi veriniz. Bulanık görme ya da görme durumunuzda değişiklik fark 
ederseniz, doktorunuz bir  göz hastalıkları uzmanı (oftalmolog) tarafından göz muayenesi 
yapılmasını isteyebilir, kataraktın giderilmesi ve görme durumunuzun düzeltilmesi için göz ameliyatı olmanız gerekebilir.  
 
● Enfeksiyonlar : 
Zatürre, Üst ve alt solunum yolu enfeksiyonu, bronşit , kanda ve idrar yolunda bakteri 
enfeksiyonu  
•    Burun kanaması  
•    Dehidratasyon (vücudun susuz kalması)  
•    Potasyum düzeyinin azalması  
•    Bulanık görme  
•    Nefes darlığı  
•    Öksürük 
•    Enerji kaybı  
•    Ateş  
 Yaygın (100 kişide 1 kişiden fazlasını etkileyebilir)  
• Vücut normalde bir enfeksiyonla savaşmak için bazı kimyasalların kan dolaşımına geçmesini sağlar; vücudun bu kimyasallara yanıtı dengede olmadığında, birden fazla organ sistemine zarar verebilecek değişiklikler tetiklenir (sepsis)  
•  Ateşle birlikte nötrofil (bir tür akyuvar) sayısının azalması  
•  Fosfat düzeyinin azalması  
•  Potasyum düzeyinin artması   
   
 
•  Kalsiyum düzeyinin azalması  
•  Magnezyum düzeyinin azalması  
•  Zihinsel bilinç bulanıklığı (halüsinasyon)  
•  Amilaz ve lipaz adlı enzimlerin düzeyinin artması 
•  Ürik asit düzeyinin artması  
•  Düşünmeyi etkileyen bilinç bulanıklığı (deliryum)  
•  Bayılma (senkop)  
•  Kalp atım hızında artış (taşikardi)  
•  Görme düzeyinin düşük olması  
•  Denge bozukluğu  
•  Bilişsel bozukluk  
•  Böbrek sorunları  
•  Karaciğer enzimi düzeylerinin yükselm esi (alanin aminotransferaz, aspartat    
aminotransferaz ve alkalin fosfataz)  
•  Düşme  
•  Kreatin adlı kas enziminin artması 
•  Morluk 
 
Yaygın olmayan (100 kişide en fazla 1 kişiyi etkileyebilir):  
• potansiyel olarak hayatı tehdit edici olabilen ve kas krampları, kas güçsüzlüğü, bilinç 
bulanıklığı, görme kaybı veya görmeyle ilgili rahatsızlıklar ve nefes darlığı gibi belirtilere yol açabilen hızlı tümör hücresi yıkımı (tümör lizis sendromu)  
• bilinç bulanıklığına, baş ağrısına, nöbetlere neden olabilen beyin iltihabı  (ensefalopati)  
 
Bunların hepsi ciddi yan etkilerdir. Acil tıbbi müdahale grekebilir.  
 
Asağıdakilerden herhangi birini fark ederseniz, doktorunuza söyleyiniz:  
 
Çok yaygın (10 kişide 1 kişiden fazlasını etkileyebilir):  
• Burun ve boğazda viral enfeksiyon (nazofarenjit)  
• Sinirlerin, ellerde ve ayaklarda karıncalanma ve uyuşmaya neden olabilecek şekilde hasar 
görmesi (periferik nöropati)  
• Baş ağrısı  
• Kan şekeri düzeyinin yükselmesi  
• Uykusuzluk (insomnia)  
• Tat alma duyusunun bozulması  
• Karın ağrısı  
• Kabızlık  
 
Yaygın  (100 kişide 1 kişiden fazlasını etkileyebilir)  
• Tat alma kaybı  
• Tat alma bozukluğu  
• Dikkatini toplayamama  
• Hafıza bozukluğu  
• Düşük tansiyon (hipotansiyon; düşük kan basıncı)  
• Dönme hissi (vertigo)  
• Hazımsızlık, ağız kuruluğu, karında rahatsızlık hissi  
• Gaz veya şişkinlik  
• Deride kaşıntı  
• Kas spazmı   
   
 
• Genel fiziksel sağlığın kötüleşmesi, yürüme bozukluğu, kırgınlık, ürperme  
• Amnezi dahil hafıza bozukluğu  
• Saç/kıl dökülmesi  
• Aşırı terleme dahil gece terlemeleri 
 
Bunlar NEXPOVIO 'nun hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer al an “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış olacaksınız.  
 
5. NEXPOVIO’nun saklanması  
 
NEXPOVIO’yu çocukların göremeyeceği, erişemeyeceği yerlerde ve ambalajında saklayınız. 
 30
oC altındaki oda sıcaklığında saklayınız. 
Son kullanma tarihiyle uyumlu olarak kullanınız.  
 
Ambalaj daki son kullanma tarihinden sonra NEXPOVIO’yu kullanmayınız.  
 
Eğer üründe ve/veya ambalajında bozukluklar fark ederseniz NEXPOVIO’yu kullanmayınız.  Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı Resmî Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi: 
 
Menarini Stemline İlaç San. ve Tic. A.Ş., Maslak Mah. Sümer Sok. No: 4 Maslak Office 
Building 34485 Maslak, Sarıyer/İstanbul  
Üretim yeri:   
Catalent CTS, LLC. 10245 Hickman Mills Drive Kansas City, Missouri 64137 ABD  
 
Bu kullanma talimatı  08/08/2024 tarihinde onaylanmıştır.  
 