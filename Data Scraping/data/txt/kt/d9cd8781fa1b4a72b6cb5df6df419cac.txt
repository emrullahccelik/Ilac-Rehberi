1 KULLANMA TALİMATI 
 
INVANZ 1 g  IM/IV enjeksiyon için liyofilize toz  
Steril  
Damar /kas içine  uygulanır . 
 
• Etkin madde :  Her bir flakon 1 g ertapeneme eşdeğer 1,046 g ertapenem sodyum içerir . 
• Yardımcı Maddeler:  Sodyum bikarbonat  ve sodyum hidroksit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz,  çünkü sizin için önemli bilgiler içermektedir .  
 
• Kullanma talimatını saklayınız.  Daha sonra tekrar okumaya ihtiyaç duyabilirsiniz.  
• Eğer ilave sorularınız olursa , lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına verme yiniz. 
• Bu ilacın kullanımı sırasında , doktora veya hastaneye gittiğinizde bu ilacı kullandığınızı    
     doktorunuza söyleyiniz.  
• Bu talimatt a yazılanlara aynen uyunuz. İlaç hakkında s ize önerilen dozun dışında  yüksek   
    veya  düşük doz kullanmayınız.  
 
 
Bu Kullanma Talimatında : 
 
1. INVANZ  nedir ve ne için kullanılır?  
2. INVANZ 'ı kullanmadan önce dikkat edilmesi gerekenler  
3. INVANZ  nasıl kullanılır ? 
4. Olası yan etkiler  nelerdir?  
5. INVANZ'ın  saklanması  
 Başlıkları yer almaktadır.  
 1. INVANZ  nedir v e ne için kullanılır?  
INVANZ  damar /kas içine  enjeksiyon için uygun seyreltici ile karıştırılabilen  ve yalnızca 
doktorunuz veya bir sağlık profesyoneli tarafından hazırlanması ve uygulanması gereken  kuru 
toz halinde bir antibiyotiktir.  INVANZ , beta-laktam grubu bir antibiyotik olan 1 gram ertapenem 
etkin maddesini içerir. INVANZ
 vücudun çeşitli bölgelerinde enfeksiyonlara yol açan 
bakterilerin (mikroplar) geniş bir yelpazesini öldürme becerisine sahiptir .  
 
Tedavi:  
Aşağıdaki enfeksiyon tiplerinden bir veya daha fazlası varsa; 
• Karın içi enfeksiyonları  
• Akciğerleri etkileyen enfeksiyonlar (zatürre )  
• Jinekolojik enfeksiyonlar  (kadın üreme sistemi ile ilgili)  
• Şeker hastalığı olanlarda ayakta oluşan cilt enfeksiyonları  dahil deri  ve deri ile ilgili 
yapıların enfeksiyonları  
• Komplike i drar yolu enfeksiyonları (böbrek enfeksiyonları dahil)  
 2 Önleme :  
• Kalın ba ğırsak veya rektum ameliyatları sonrası ortaya çıkan ameliyat bölgesi 
enfeksiyonların önlenmesinde  
 
2. INVANZ'ı  kullanmadan önce dikkat edilmesi gerekenler 
 
 INVANZ'ı  aşağıdaki durumlar da KULLANMAYINIZ : 
Eğer:  
• INVANZ'ın etkin maddesine  (ertapenem) veya içerdiği maddelerden herhangi birine 
karşı alerjiniz var ise, 
• Penisilin, sefalosporin veya karbapenem gibi beta -laktam antibiyotiklerine (çeşitli 
enfeksiyonların tedavisinde kullanılır) karşı alerjiniz var  ise, 
• Amid türü bölgesel uyuşukluğu sağlayan ilaçlara ( lokal anesteziklere) (lidokain HCl) 
karşı alerjiniz var ise kas içi INVANZ kullanmayınız.  
 
INVANZ 'ı aşağıdaki durumlarda DİKKATLİ KULLANINIZ :   
Aşağıdaki rahatsızlıklar geçmişte veya şimdi sizde mevcutsa mutlaka doktorunuza bildiriniz.  
Eğer: 
• Böbrek hastalığı nız var ise (Doktorunuzun böbrek hastalığınız olup olmadığını ve diyaliz 
tedavisine tabi tutulup tutulmadığınızı bilmesi özellikle önemlidir) ,  
• Herhangi bir ilaca karşı aşırı duyarlılığınız var ise (antibiyotikler dahil) , 
• Bölgesel  istemsiz hareketler  veya kasılma  gibi merkezi sinir sistemi hastalıklar  var is e.  
 
Tedaviniz sırasında alerjik rea ksiyon yaşarsanız (yüzde, dilde veya boğazda şişlik, nefes almada 
veya yutmada zorluk, deri döküntüsü), acil tıbbi tedaviye ihtiyacınız olabileceğinden bunu derhal 
doktorunuza bildiriniz.   
 
INVANZ dahil antibiyotikler belirli bakterileri yok edebilir; öte yandan, diğer bakteri ve 
mantarlar normalin üzerinde çoğalmaya devam edebilir. Bu  durum,  aşırı çoğalma olarak 
adlandırılır. Doktorunuz, aşırı çoğalma açısından sizi izleyecek ve gerekirse sizi tedavi edecektir.  
 
INVANZ ile tedaviniz öncesinde, sırasında veya sonrasında ishaliniz varsa, bunu doktorunuza 
söylemeniz önemlidir. Bunun nedeni, kolit (bağırsak enflamasyonu) adı verilen bir 
rahatsızlığınızın olması olasılığıdır. Doktorunuza danışmadan ishali tedavi etmek için herhangi 
bir ila ç almayınız.  
 
Valproik asit veya sodyum valproat (epilepsi, bipolar bozukluk, migren veya şizofreniyi tedavi 
etmek için kullanılır)  gibi ilaçlar alıyorsanız bunu doktorunuza bildiriniz (aşağıdaki Diğer ilaçlar 
ile birlikte kullanımı bölümüne  bakınız).  
Bu u yarılar geçmişteki herhangi bir dönemde dahi olsa sizin için geçerli ise lütfen doktorunuza 
danışın.  
 INVANZ 'ın yiyecek ve içecek ile kullanılması 
Kullanım yolu (damar/kas içi yoluyla) nedeniyle yiyecek ve içeceklerle etkileşimi yoktur.  
 
 
 3 Hamilelik  
Hamile iseniz veya  emziriyorsanız, hamile olabileceğinizi düşünüyorsanız veya hamile kalmayı  
planlıyorsanız  INVANZ kullanmadan önce doktorunuza   danışınız.  
 
INVANZ  gebe kadınlarda incelenmemiştir . INVANZ  doktorunuz ilacın yarar larının  ceninde 
(doğmamış bebek) meydana gelebilecek risklerden daha fazla olduğuna karar vermedikçe 
gebelik döneminde kullanılmamalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzir me  
İlacı kullanmadan önce doktorunuza veya eczacınıza danışınız.  
 
INVANZ  alan kadınlar emzirmemelidir çünkü bu ilaç anne sütüne geçer ve emzirilen bebek 
ilaçtan etkilenebilir.   
 
Araç ve makine kullanımı  
İlaca nasıl reaksiyon gösterdiğinizi anlayana kadar herhangi  bir araç veya makine kullanmayınız. 
INVANZ kullanımı sırasında uyku hali ve sersemlik gibi bazı istenmeyen etkiler rapor 
edilmiştir; bunlar bazı hastaların araç veya makine kullanma yeteneğini etkileyebilir.   
 
INVANZ'ın içeriğinde bulunan bazı yabancı maddeler hakkında önemli bilgiler  
Bu ilaç her 1g  dozda  yaklaşık 137 mg sodyum  (yeme ğin ana bileşeni/sofra tuzu)  ihtiva eder. Bu 
bir yetişkin için önerilen maksimum günlük diyetle alınan sodyum miktarının % 6,85'ine 
eşdeğerdir.  Bu durum kontrollü sodyum diyetinde olan hastalar için göz önünde 
bulundurulmalıdır.  
 
Diğer  ilaçlar ile birlikte kullanımı 
Başka ilaçlar  kullanıyorsanız, yakın zamanda kullandıysanız veya kullanma olasılığınız var ise 
doktorunuza bilgi veriniz.  
 
Valproik asit veya sodyum valproat (epilepsi, bipolar bozukluk, migren veya şizofreniyi tedavi 
etmek için kullanılır) adı verilen ilaçları alıyorsa nız, bunu doktorunuza, hemşirenize veya 
eczacınıza bildiriniz. Bunun nedeni, INVANZ’ın diğer bazı ilaçların etki etme şeklini etkileyebilmesidir. Doktorunuz, bu diğer ilaçlarla kombinasyon halinde INVANZ kullanmanız 
gerekip gerekmediğine karar verecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 
3. INVANZ  nasıl kullanılır? 
 
Uygun kullanım ve doz/ uygulama sıklığı için talimatlar:  
INVANZ  size veya çocuğunuza her zaman bir doktor veya başka bir profesyonel sağlık  görevlisi   
tarafından hazırlanıp verilecektir.  
 4 Uygulama yolu ve metodu:  
INVANZ  toplar  damar içine infüzyonla uygulanabilir  (intraven öz infüzyon ) veya bir kasın içine 
enjekte edilebilir .  Damar içi yoldan verildiğinde, INVANZ  30 dakika içinde uygulanmalıdır.  
 
INVANZ ’ın erişkinlerde ve 13 yaş ve üzeri çocuklardaki normal  dozu  günde bir kez 1 gramdır 
(g). 3 ay -12 yaş arası çocuklarda normal  doz günde iki kez 15 mg/kg ’dır (günde 1 gram 
aşılmamalıdır).  Veri bulunmadığından 3 aylıktan küçük çocuklara  INVANZ  uygulanması 
önerilmez.  Size kaç gün tedavi uygulanması gerektiğine doktorunuz karar verecektir.   
 Kolon (kalın bağırsak) veya rektum (bağırsağın makata yakın bölümü) cerrahisinden sonra 
cerrahi bölge enfeksiyonlarının önlenmesi için önerilen INVANZ  dozu cerrahi operasyondan 1 
saat önce tekli damar içi doz olarak uygulanan 1 gramdır.  
 Sizin veya çocuğunuzun INVANZ ’ı doktorunu z size reçetelediği süre boyunca almaya devam 
etme niz önemlidir.  
 
Değişik yaş grupları:  
Çocuklarda kullanım ı: 
INVANZ  3 aylık ve daha büyük çocuklara verilebilir . İki yaşından küçük çocuklarda INVANZ  
ile deneyim sınırlıdır. Bu yaş grubunda doktorunuz ilacın kullanımının potansiyel yararı 
hakkında karar verecektir. Veri bulunmadığından INVANZ ’ın 3 aylıktan küçük çocuklara 
uygulanması önerilmez.   
 
Yaşlılarda kullanım ı: 
INVANZ  yaşlı ve genç erişkin hastaların çoğunda iyi etki gösterir ve iyi tolere edilir .  INVANZ  
dozu yaşa bağlı olmadan kullanılabilir.   
 
Özel kullanım durumları:  
Böbrek/Karaciğer yetmezliği  
INVANZ'ın  doğru dozuna karar verebilmek için, böbrek hastalığınız ın olup olmadığını  
doktorunuzun bilmesi gerekmektedir.  Periton (karın) diyalizi veya hemofiltrasyon yapılan 
hastalara ilişkin ve hemodiyalize giren çocuk  hastalarla ilgili veri bulunmamaktadır. Bu nedenle  
bu hastalarda  ertapenem kullan mayınız . 
 
Karaciğer fonksiyonu bozuk olan hastalarda INVANZ
 dozunun ayarlanmasına gerek yoktur.  
 
Eğer INVANZ'ın  etkisinin çok güçlü veya zayıf olduğuna dair bir izleniminiz var ise doktorunuz 
veya eczacını z ile konuşunuz.  
 
Kullanmanız gerekenden daha fazla INVANZ  kullandıysanız : 
Size çok fazla dozda INVANZ  verildiğini düşünüyorsanız derhal doktorunuzla , eczacınızla veya 
diğer sağlık uzmanıyla temasa geçiniz.   
 
INVANZ 'ı kullanmayı unutursanız  
Bir doz atlamış olabileceğinizden endişe ediyorsanız, derhal doktorunuzla veya başka bir s ağlık 
uzmanıyla temasa geçiniz.  
 Unutulan dozları dengelemek için çift doz almayınız.  5 INVANZ ile tedavi sonlandırıldığındaki oluşabilecek etkiler  
Herhangi bir etki oluşması beklenmez.  
 
4. Olası yan etkiler  nelerdir?  
Tüm  ilaçlar gibi INVANZ ’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, INVANZ’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
≥ 18 yaş erişkinlerde 
İlacın pazarlanmasından bu yana şiddetli alerjik reaksiyonlar (anafilaksi), aşırı duyarlılık 
sendromları (döküntü dahil alerjik reaksiyonlar, ateş, kan testlerine ilişkin anormal sonuçlar) 
rapor edilmiştir. Şiddetli alerjik reaksiyona ilişkin ilk belirtiler arasında yüzde ve/veya boğazda 
şişlik yer alabilir. Bu belirtiler ortaya çıkarsa, acil tıbbi tedaviye ihtiyacınız olabileceğinden 
derhal doktorunuza bildiriniz.  
 
Yaygın  (10 kişiden 1’ini etkileyebilir) yan etkiler : 
• Baş ağrısı,  
• İshal, bulantı, kusma,  
• Kızarıklık, kaşıntı,  
• İlacın verildiği damarla ilgili problemler (inflamasyon, yumru oluşumu, enjeksiyon 
bölgesinde şişme ya  da enjeksiyon bölgesindeki doku veya deri bölgesindeki sıvıda 
azalma).  
• Trombosit sayısında  artış  
• Karaciğer fonksiyon testlerinin sonuçlarında değişiklikler  
 
Yaygın olmayan (100 kişiden 1’ini etkileyebilir) yan etkiler : 
• Baş dönmesi, uyku hali, uykusuzluk, zihin karışıklığı, nöbet , 
• Düşük kan basıncı, kalp atışının yavaşlaması , 
• Nefes  darlığı boğaz ağrısı ,  
• Kabızlık, ağızda mantar enfeksiyonu , antibiyotik kullanımından ka ynaklanan ishal,   mide 
asidinin ağza gelmesi , ağız kuruluğu, sindirim güçlüğü, iştah kaybı,   
• Deride kızarıklık,  
• Vajinal akıntı ve  tahriş  
• Karın ağrısı, yorgunluk, mantar enfeksiyonu, ateş, ödem/şişme, göğüs ağrısı, anormal tat , 
• Bazı laboratuvar kan ve idrar testlerinin sonuçlarında değişiklikler.  
 
Seyrek  (1.000 kişiden 1’ini etkileyebilir) yan etkiler : 
• Akyuvar sayısında azalma, kan trombosit hücrelerinde azalma,  
• Düşük kan şekeri , 
• Gerginlik , endişeli olma hali, depresyon, titreme , 
• Düzensiz kalp atışı, kan basıncında yükselme, kanama, hızlı kalp atışı , 
• Burun tıkanıklığı, öksürük, burun kanaması, akciğer iltihabı, anormal solunum sesleri, hırıltı,  
• Safra kesesi iltihabı, yutkunmada güçlük, dışkı tutamama, sarılık, karaciğer bozukluğu,  6 • Deride iltihaplanma , deride mantar enfeksiyonu, deri soyulması, bir ameliyat sonrası 
yaraya hastalığa yol açan bir organizamanın bulaşması (enfeksiyon)  
• Kas krampı, omuz ağrısı , 
• İdrar yolu enfeksiyonu, böbrek yetmezliği , 
• Çocuk düşürme, üreme organlarında ( genital) kanama,  
• Alerji, iyi hissetmeme, karın boşluğunun alt kısmında yangı (pelvik peritonit), gözün 
beyaz kısmında değişiklik oluşması, bayılma , 
• Enjeksiyon bölgesinde deri sertleş mesi  
• Deri kan damarlarının şişmesi  
 
Sıklığı bilinmiyor  (eldeki verilerle sıklık tahmin edilemiyor) olarak raporlanan  yan etkiler : 
• Varsanı (h alüsinasyonlar )  
• Bilinç durumunda azalma  
• Zihinsel durumda değişiklik [agresyon  (saldırgan davranma eğilimi) , bilincin ve  algının 
kaybolma hali  (hezeyan ), zaman - mekan bilincini yitirme  (dezoriyantasyon) , zihinsel 
durumda değişiklikler  dahil ]  
• Anormal hareketler  
• Kas güçsüzlüğü  
• Dengesiz yürüme  
• Dişlerde lekelenme 
 
Ayrıca bazı laboratuvar kan testlerine ilişkin sonuçlarda değişiklikler de rapor edilmiştir.  
 
Vücudunuzun geniş bir bölgesinde kabarık veya içi sıvı dolu cilt lekeleri görürseniz, derhal 
doktorunuza veya hemşirenize söyleyiniz.  
 
Çocuklar ve adolesanlar  (3 ay- 17 yaş arası ):  
 
Yaygın  (10 kişiden 1’ini etkileyebilir) yan etkiler :  
• İshal ,  
• Bez isiliği (döküntü)  
• Uygulama bölgesinde ağrı,  
• Beyaz kan hücresi  sayısında değişiklikler  
• Karaciğer fonksiyon testlerinin sonuçlarında değişiklikler  
 
Yaygın olmayan  (100 kişiden 1’ini etkileyebilir) yan etkiler : 
• Baş ağrısı,  
• Sıcak basması, yüksek kan basıncı, deri altında iğne başı büyüklüğünde yassı, kırmızı 
veya mor lekeler,  
• Dışkıda renk değişikliği, siyah katran a benzer  renkte dışkı,  
• Deride kızarıklık, deri döküntüsü,  
• İnfüzyon bölgesinde yanma, kaşıntı, kızarıklık ve sıcaklık, injeksiyon bölgesinde 
kızarıklık,  
• Pıhtılaşmayı sağlayan kan hücresi sayısında yükselme,  
• Bazı laboratuvar kan testlerinde değişiklikler.  
 
Sıklığı bilinmiyor  (eldeki verilerle sıklık tahmin edilemiyor) olarak raporlanan yan etkiler : 
• Varsanı (halüsinasyonlar ) 7 • Saldırganlık dahil z ihinsel durumda değişiklik, agresyon   
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Tali matında yer alan veya almayan herhangi bir yan etki meydana gelmesi durumunda 
hekiminiz; eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki  Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi  edinilmesine katkı sağlamış olacaksınız.  
 5. INVANZ 'ın saklanması  
INVANZ' ı çocukların göre meyeceği , erişemeyeceği yerlerde ve ambalajında saklayınız.  
 
Liyofilize tozu  sulandırılmadan önce 25
oC altındaki oda sıcaklığında saklayınız.  
 
Hazırlanmış INVANZ solüsyonları  
%0,9’luk sodyum klorür enjeksiyonu ile hazırlanmış solüsyon 25oC’nin altındaki oda 
sıcaklığında saklandığında 6 saat içinde  kullanılmalıdır. Buzdolabı sıcaklığında (2 -8oC) 24 saat 
saklanabilir, ancak buzdolabından çıkardıktan sonra 4 saat içinde kullanılmalıdır.  
INVANZ solüsyonu dondurulmamalıdır.  
 
Son kullanma tarihi yle uyumlu olarak  kullanınız.   
Ambalajın  üzerinde belirtilen son kullanma tarihinden sonra INVANZ'ı  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
 
Ruhsat Sahibi : Merck Sharp Dohme İlaçları Ltd. Şti.  
                          Levent - İSTANBUL  
 Üretim yeri :   FAREVA Mirabel  
                       Clermont – Ferrand Cedex 9, Fransa  
 
        
Bu kullanma talimatı en son ../../.... tarihinde onaylanmıştır.  