KISA ÜRÜN BİLGİSİ
1. BEŞERİ TIBBİ ÜRÜNÜN ADI
POLİSERA 10 mL IM/IV Yılan Isırmalarına Karşın Enjeksiyonluk Çözelti İçeren Flakon
Steril, Apirojen
2. KALİTATİF VE KANTİTATİF BİLEŞİM
Etkin maddeler:
POLİSERA, her mililitresinde aşağıdaki etkin maddeleri içermektedir;
Macrovipera lebetina yılan venomuna karşın immünoglobulin ≥ 50 LD Nötralize Ünite
50
F(ab’)2 fragmanları (At Kökenli),
Montivipera xanthina yılan venomuna karşın immünoglobulin ≥ 50 LD Nötralize Ünite
50
F(ab’)2 fragmanları (At Kökenli)
Vipera ammodytes yılan venomuna karşın immünoglobulin ≥ 100 LD Nötralize Ünite
50
F(ab’)2 fragmanları (At Kökenli)
Yardımcı maddeler:
Sodyum klorür 8,5 – 9,5 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Hafif kokusu olan berrak, neredeyse renksiz veya soluk sarı renkli sıvı çözelti
4. KLİNİK ÖZELLİKLER
4.1 Terapötik endikasyonlar
POLİSERA, Viperidae ailesinin ülkemizdeki tek temsilcisi olan engerek yılanlarından
Macrovipera lebetina (Koca Engerek), Montivipera xanthina (Şeritli Engerek) ve Vipera
ammodytes (Boynuzlu Engerek) türü yılan ısırmalarına karşı etkili polivalan yılan antiserumu
olarak kullanılır.
14.2. Pozoloji ve uygulama şekli
Pozoloji/uygulama sıklığı ve süresi:
Lokal Belirtiler;
Vipera ısırmalarında ortaya çıkan semptomlar genellikle; ısırık yerinde ağrı, ödem, kızarıklık,
parastezi veya karıncalanma gibi lokal bulgulardır. Isırma yerinde kanama ve lokal ekimoz
görülebilir. Ekstremitelerde kompartman sendromu gelişebilir.
Sistemik Bulgular;
Vipera ısırmalarında; bulantı ve kusma, perioral ve oral parastezi, karın ağrısı, ishal,
güçsüzlük, fasikülasyon, terleme, dolaşım bozukluğu, hipotansiyon, taşikardi, baş dönmesi,
bronkospazm, böbrek fonksiyon bozukluğu, ateş, döküntü, koagülopati (Dissemine
intravasküler koagülopati de gelişebilir), konfüzyon ve bilinç kaybı görülür.
Oluşan zehirlenmenin şiddeti; lokal şişliğin büyüklüğü ve sistemik bulguların varlığı göz
önünde bulundurularak değerlendirilir.
Yılan ısırma vakalarının oluş şekli, ısırma sırasında verilen zehir miktarı, ısırılan kişinin yaşı,
immün sistemi veya ısırılan bölgesi gibi parametreler göz önüne alınarak yılan ısırıklarının
şiddet dereceleri aşağıdaki gibi belirlenir.
Derece 0:
Diş izi görülebilir ama lokal veya sistemik zehirlenme bulgusu yoktur. Bu nedenle tedavi
gerekmez. 6-8 saat gözlemlendikten sonra hasta taburcu edilebilir.
Derece I (Hafif Şiddette Olgular):
Hafif doku şişliği, hafif ekimoz, sistemik bulgu yok ve laboratuvar bulguları normal
(Trombosit sayısı normal), sistolik kan basıncı > 90 mmHg. Antiserum kullanılmayabilir.
Ancak 12 saat gözlemlendikten sonra hasta taburcu edilebilir.
Derece II (Orta Şiddette Olgular):
Artış gösteren lokal şişlik, ödem, ısırık yerinde ağrı, ekimoz, PTZ uzamış, trombosit değeri <
80.000 ve sistolik kan basıncı > 90 mmHg. Orta şiddette sistemik bulgu ve belirtiler
mevcuttur. Laboratuvar değişiklikleri orta düzeydedir (azalmış fibrinojen ve trombositler,
hemokonsantrasyon gibi). Bu tür vakalarda, zehirlenmenin şiddetiyle bağlantılı olarak 2-3 vial
antiserum uygulanabilir. Hasta mutlaka monitörize edilebileceği bir bölümde izlenmelidir.
Derece III (Şiddetli Olgular):
İlerleyici şişlik, o bölgede ağrı, bül, nekroz gözlemlenir. PTZ uzamış, Trombosit değeri <
80.000 ve sistolik kan basıncı < 80 mmHg. Ciddi sistemik bulgular, koagülopati (burun, mide
vb. kanama) Bulgular ısırık bölgesini ve tüm ekstremiteyi kapsayabilir, hatta ekstremite
sınırlarını aşabilir. Ciddi sistemik bulgu ve belirtilerin yanı sıra, belirgin derecede bozulmuş
laboratuvar değerleri mevcuttur. Nörolojik bulgular belirgindir. Bu tür vakalarda,
2zehirlenmenin şiddetiyle orantılı olarak 4-5 vial antiserum uygulanabilir. Hasta yoğun
bakımda izlenmelidir.
Uygulama şekli:
POLİSERA, vakanın durumuna göre, intramüsküler veya acil vakalarda intravenöz
enjeksiyonla uygulanır. Şiddetli zehirlenmelerde, yılan zehirlenmesinin üzerinden uzun
zaman geçen ve hayati risk içeren durumlarda, antiserum serum fizyolojik içerisinde
damardan yavaş yavaş verilir. Kas içine enjeksiyon yapılacağı zaman, gluteal kas gibi büyük
kas kütlelerine sinir traselerine dikkat ederek enjekte edilmelidir.
Antiserumun başlangıç dozu, vücut ağırlığına göre değil; semptomların şiddetine göre verilir,
Doz, doktorun önerisi ile zehirlenmenin şiddetine göre belirlenir. Eğer engerek yılanın
ısırığından hemen sonra antiserum uygulandıysa, 10 mL (bir vial) antiserum yetişkinler ve
çocuklar için yeterlidir. Eğer yılan ısırığından sonra 4 saat veya daha fazla zaman geçmişse;
20-40 mL (2-4 vial) antiserum uygulanır.
Eğer hayati tehlikenin söz konusu olduğu belirtiler varsa; 40-50 mL (4-5 vial) antiserum,
1.000 mL serum fizyolojik içinde (dilüsyon oranı 10 mL antiserum, 250 mL serum fizyolojik
içinde olacak şekilde) çok yavaş bir şekilde damar içinde, infüzyon (infüzyon oranı 1 damla/4
saniye) şeklinde uygulanmalı. Ancak uygulama sırasında 1/1000 adrenalin solüsyonu ve
kortikosteroidler hazırda bulundurulmalıdır.
Yılan ısırmasına karşı antiserum uygulanırken uyulması gereken en önemli kural, antiserumu
en kısa süre içinde almak ve antiserumu yılan ısırığının olduğu bölge çevresine enjekte ederek
yılan zehrinin kan dolaşımına girmesini önlemektir.
Vakanın seyrine göre doz artışı olabilir. Antiserum tedavisinin sonlandırılması kararı,
sistemik belirtilerin (şok, koagülopati ve parestezi) gerilemesi ve ödem, ağrı gibi belirtilerin
azalmasına göre verilir. Bazı ciddi olgularda, pıhtılaşma ile ilgili parametrelerin düzelmesi
için çok miktarda antiserum kullanmak gerekebilir. Ancak birçok olguda hastaların çoğu
antiserum tedavisi ile stabilize olur.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan kişilerde kullanımına dair herhangi bir veri
bulunmamaktadır.
3Pediyatrik popülasyon:
Daha önceden antiserum tedavisi uygulanan çocuklarda, antiserum tedavisi hastane
şartlarında dikkatle yapılmalıdır. Çocuklarda, erişkinler kadar hatta daha fazla doz gerekebilir.
Anafilaksi riski olan çocuklara antiserum öncesi ampirik olarak cilt altı adrenalin, intravenöz
antihistaminik, kortikosteroid; astımlı hastalara inhale beta-2 agonist uygulanabilir
Derece 0 veya Derece I şiddetteki zehirlenme olgularında antiserum verilmesine gerek yoktur.
Derece II şiddetteki zehirlenmelerde 5 - 9 vial, Derece III şiddetindeki olgularda 10 - 15 vial
antiserum verilmesi gerekebilir.
Verilecek antiserum serum fizyolojik ile sulandırılır.
Geriyatrik popülasyon:
Atrofili yaşlılar yılan zehrinden daha fazla etkilenirler. Bu sebeple antiserum tedavisi
mümkün olduğunca çabuk başlatılmalıdır. Vakanın ciddiyetine ve yılan ısırmasından sonra
geçen süreye bağlı olarak uygulanacak antiserumun miktarı iki veya daha fazla kat
artırılabilir.
4.3. Kontrendikasyonlar
POLİSERA içeriğinde bulunan etkin ve yardımcı maddelere ve serumun kendisine duyarlı
olan kişilerde kontrendikedir. POLİSERA uygulandığında, vücuda yabancı bir madde
gireceğinden; buna bağlı hipersensivite reaksiyonlar görülebilir. Bu reaksiyonların, daha önce
antiserum, at veya diğer hayvanların proteinlerini almış bireylerde ortaya çıkma ihtimali
yüksek olup; bu bireylerde serum hastalığı (Tip III aşırı duyarlılık reaksiyonu) görülebilir.
Özgeçmişinde serum hastalığı kliniği bulunanlarda kontrendikedir.
4.4. Özel kullanım uyarıları ve önlemleri
Heterolog proteinler içeren POLİSERA kullanılırken veya uygulamadan sonraki 7-12 gün
içinde seyrek olarak ortaya çıkabilen anafilaktik şok (önceden bir antijene karşı duyarlı bir
canlının tekrar bu antijenle karşılaşması durumunda hızlı gelişen, ağır bir alerjik tepkime
sonucu kılcal damarlarda geçirgenliğin artması, atar ve toplardamar genişlemesinden dolayı
meydana gelen şok) ve serum hastalığının (at kaynaklı proteinlerden dolayı antiserum
kullandıktan 7-12 gün sonra ateşlenme, eklem ağrısı, bulantı, kusma veya deri döküntüleri
gibi şikâyetlerin ortaya çıkması) önlenmesi için belirli önlemler alınmalıdır.
 Hastanın önceden at proteinlerine maruz kalıp kalmadığı ve herhangi bir alerjik
reaksiyon gösterip göstermediği araştırılmalıdır. Önceden alerjik reaksiyon gösteren
hastalarda alerjik ve anafilaktik reaksiyon riski daha yüksektir.
4 Serum alerjisi olduğu bilinenler ve ciddi atopik hastalık öyküsü olanlara, daha önceden
antiserum tedavisi uygulanan çocuklarda, antiserum tedavisi hastane şartlarında
dikkatle yapılmalıdır.
 Serum hastalığı için damar içine kalsiyum preparasyonları ve ağızdan
antihistaminikler verilebilir. Serum hastalığı, IgG veya IgM antikorlarının antijenler
ile birleşmesi sonucu meydana gelen immün komplekslerin oluşması ve bu immün
komplekslerin sistemik dolaşımda bulunmaları ile açığa çıkar.
 Astım ve infantil egzema gibi alerjik durumlarda POLİSERA dikkatli kullanılmalıdır.
 POLİSERA uygulamasından önce Bedreska testinin yapılması önerilir. 0,1 – 0,2 mL
(1:10 dilüsyon) serumu intradermal olarak enjekte edilir. Alerji öyküsü varsa (1:100)
dilüsyon uygulanmalıdır. İntradermal testinin yapılıp yapılmayacağına ve bu testin
uygulama zamanına yönelik karar, doktor tarafından, hastanın genel durumu ve hayati
riski göz önünde bulundurularak verilir. Pozitif cilt testi, 30 dakika içinde çevresel
eritem eşlikli veya eşliksiz kabarcık şeklinde ortaya çıkar. İntradermal test sonucunun
pozitif olduğunun belirlendiği durumlarda antiserum uygulamasından önce hastaya
intravenöz yolla antihistaminikler ve adrenalin verilmeli (erişkinlere ve çocuklara %
0,1 adrenalin çözeltisi sırasıyla 0,5 mL ve 0,01 mL/kg dozlarda subkutan veya
intravenöz yollarla verilmelidir) ve antiserum hasta en az bir saat süreyle gözlem
altında tutulduktan sonra uygulanmalıdır. İntradermal test negatif sonuç verse dahi
antiserum uygulamasından önce tüm hastalar için adrenalin hazır bulundurulmalıdır.
Adrenalin uygulaması sonrasında kas ağrısı, bulantı, ani ateşlenme ve döküntü
gözlenirse antiserum uygulaması derhal durdurulmalıdır. Serum hastalığının ortaya
çıkması halinde intravenöz yolla kalsiyum preparatları ve oral yolla antihistaminikler
uygulanmalıdır. Şok tedavisinden sonra antihistaminiklere 10 gün süreyle devam
edilmelidir.
 Eğer üründe bulanıklık veya herhangi bir çöküntü varsa, antiserum kullanılmamalıdır.
 Hastaya yılan ısırmasından sonra turnike uygulanmışsa antiserum verildikten sonra
turnike gevşetilmelidir.
 Hasta, POLİSERA enjeksiyonundan sonra; zehirlenme şiddetine göre en az 6-8 saat
gözlem altında tutulmalıdır. Eğer akut hipersensitivite belirtileri gelişirse infüzyon
derhal durdurulmalıdır.
 İyileşme belirtileri nabzın taşikardiden normale dönmesi, terleme ve soğuk nemli cilt
durumunda ekstremitelerin ısınması, hipertansiyonlu hastalarda kan basıncının normal
düzeylere gelmesi ve taşipne hastalarında solunumun normal hıza ulaşmasıdır.
 Bu tıbbi ürün her bir dozunda 33,42 – 37,35 mg sodyum içerir. Bu durum, kontrollü
sodyum diyetinde olan hastalar için göz önünde bulundurulmalıdır.
54.5. Diğer tıbbi ürünler ile etkileşimler ve diğer etkileşim şekilleri
Veri yoktur.
4.6. Gebelik ve laktasyon
Genel tavsiye
Gebelik Kategorisi: C
POLİSERA’nın gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda POLİSERA kullanımıyla ilgili herhangi bir
veri yoktur.
Gebelik dönemi
POLİSERA’nın, gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir. Teratojeniteye
neden olduğuna dair kanıt yoktur. At menşeili immunoglobulin içermesi ve olası yan etkileri
göz önüne alınarak gebelerde kullanılması önerilmemektedir. Anafilaktik reaksiyon
sonucunda annede gelişen şok veya hipoksemi, fetüse zarar verebilir. Bununla birlikte
annenin şiddetli zehirlenmeye maruz kaldığı durumlarda, venomun potansiyel zararlı etkisi
daha fazla olacağından yarar-zarar oranı gözetilerek; agresif bir tedavi ve antiserum
uygulanmalıdır.
Laktasyon dönemi
POLİSERA’nın süt verme sırasında çocuk üzerinde herhangi negatif bir etkisi
bilinmemektedir. Bu sebeple POLİSERA ile tedavi yapılırken ve tıbbi gözetim devam
ederken, annenin bebeğini emzirmemesi önerilmektedir.
Üreme yeteneği/Fertilite
POLİSERA’nın üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
POLİSERA’nın araç ve makine kullanımı üzerinde bilinen bir etkisi yoktur ancak antiserum
tedavisi sürerken veya tıbbi gözetim altındayken araç veya makine kullanılmaması
önerilmektedir.
64.8. İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10 000 ila <1/1000); çok seyrek (<1/10 000), bilinmiyor (eldeki verilerden
hareketle tahmin edilemiyor).
Hayvan kökenli tüm serumların uygulanmasını takiben reaksiyonların ortaya çıkması
mümkündür.
Bağışıklık sistemi hastalıkları:
Yaygın: Serum hastalığı, anafilaktik reaksiyon
Ig E aracılı olan ve aracılı olmayan anaflaktik reaksiyondur. (önceden bir antijene karşı
duyarlı bir canlının tekrar bu antijenle karşılaşması durumunda hızlı gelişen, ağır bir alerjik
tepkime sonucu kılcal damarlarda geçirgenliğin artması, atar ve toplardamar genişlemesinden
dolayı meydana gelen şok) Yaklaşık % 20 hastada gelişir. Ig E aracılı olmayan ve
hipotansiyonla seyreden anfilaktoid reaksiyon, yabancı proteine karşı gelişen mast hücresi
degranülasyonuna bağlıdır. Anaflaksi tedavisi için, ikinci bir damar yolu açık
bulundurulmalıdır.
Sinir sistemi hastalıkları:
Bilinmiyor: Başağrısı
Gastrointestinal hastalıkları:
Bilinmiyor: Karın ağrısı, bulantı
Deri ve deri altı doku hastalıkları:
Bilinmiyor: Döküntü
Böbrek ve idrar hastalıkları:
Bilinmiyor: Böbrek fonksiyon bozuklukları
Genel bozukluklar ve uygulama bölgesine ilişkin hastalıklar:
Bilinmiyor: Enjeksiyonun yapıldığı yerde ağrı ve hassasiyet gibi bölgesel reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;e- posta:
tufam@titck.gov.tr; tel: 0 800 314 00 08; faks : 0 312 218 35 99)
74.9. Doz aşımı ve tedavisi
Vakanın seyrine göre doktor önerisi ile doz artışı olabilir.
5. FARMAKOLOJİK ÖZELLİKLER
5.1. Farmakodinamik özellikler
ATC kodu:
İmmunoserumlar, immunoglobulinler J06
Yılan Antiserumu J06 AA03
POLİSERA; hafif kokusu olan berrak, neredeyse renksiz veya soluk sarı renkli sıvı,
enjeksiyonluk bir çözeltidir. Viperidae ailesinin ülkemizdeki tek temsilcisi olan engerek
yılanlarından Macrovipera lebetina (Koca Engerek), Montivipera xanthina (Şeritli Engerek)
ve Vipera ammodytes (Boynuzlu Engerek) türü yılanların zehirlerine karşın antitoksik
immunoglobulinler içeren bir antiserumdur. Söz konusu yılanlara karşın immunize edilmiş
plazmaların saflaştırılmasıyla elde edilen IgG’nin pepsin ile enzimatik reaksiyonu ile oluşan
F(ab’)2 fragmentlerini içerir.
Macrovipera lebetina (Koca Engerek), Montivipera xanthina (Şeritli Engerek) ve Vipera
ammodytes (Boynuzlu Engerek) türü yılanların; 18-20 g ağırlığındaki fareler üzerinde yapılan
LD çalışmalarında Intravenöz yoldan yapılan enjeksiyonlar ile letal dozları belirlenmiştir.
50
Buna göre POLİSERA yılan venom antiserumunun 1 mL’si, Macrovipera lebetina (Koca
Engerek) türü yılan zehrine karşın en az 50 LD nötralize ünite, Montivipera xanthina (Şeritli
50
Engerek) türü yılan zehrine karşın en az 50 LD nötralize ünite ve Vipera ammodytes
50
(Boynuzlu Engerek) türü yılan zehrine karşın en az 100 LD nötralize ünite koruyucu antikor
50
içerir.
5.2. Farmakokinetik özellikler
Genel özellikler
POLİSERA’nın kas içine enjeksiyonu ile etkin maddeleri olan; Macrovipera lebetina yılan
venomuna karşın immünoglobulin F(ab’)2 fragmanları (At Kökenli), Montivipera xanthina
yılan venomuna karşın immünoglobulin F(ab’)2 fragmanları (At Kökenli) ve Vipera
ammodytes yılan venomuna karşın immünoglobulin F(ab’)2 fragmanları (At Kökenli) kan
dolaşıma girer. Yaklaşık 160 kDa olan Immunoglobulinlerin hareket hızına oranla; yaklaşık
100-110 kDa molekül büyüklüğüne sahip F(ab’)2 fragmentleri daha hızlı yayılır ancak doku
kompartmanlarında yayılımı azdır.
Dolayısıyla doku içindeki antijenleri nötralize etmesi zayıftır. Reaksiyona girmemiş F(ab')2
fragmanlarının atılımı böbrekler yoluyla olmaktadır. F(ab')2 fragmanlarının yılan zehri
proteinleri ile oluşturdukları bileşiklere (antijen-antikor bileşikleri) bağlı böbrek hasarı riski
potansiyel bir risk olup, kreatinin klirensindeki belirgin düşme ile ortaya çıkabilir.
85.3. Klinik öncesi güvenlilik verileri
Yılan ısırmasına karşı antitoksin (at) ile ilgili klinik öncesi veriler, standart güvenlilik
farmakolojisi, tekrarlanan doz toksisitesi, genotoksisite ve karsinojenik potansiyel ile ilgili
konvansiyonel çalışmalarına dayanılarak, insanlar için özel bir tehlike göstermemektedir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
Klinik öncesi güvenlilik testi hayvanlarda zararsızlık testini (anormal toksisite) içermektedir.
Zararsızlık testi fareler (İsviçre beyaz) ve kobaylar üzerinde yapılmıştır. Ağırlıkları 17 g ila 24
g arasında değişen 5 sağlıklı fareye intraperitoneal yolla, bir insan dozu ancak 1,0 mL’den
fazla olmayan bir miktar (0,5 mL) enjekte edilir. Hayvanlar 7 gün süreyle izlenir.
Hayvanlardan hiçbirinin hastalık belirtisi göstermemesi halinde preparat testi geçer ve
zararsız olduğuna karar verilir. Birden fazla hayvanın ölmesi halinde preparat testi
geçemeyecektir ve zararlı olduğu kararına varılır. Bir hayvanın ölmesi ya da hastalık
belirtileri göstermesi halinde testin tekrarlanması gerekecektir. İkinci gruptaki hayvanlardan
hiçbiri, belirtilen zaman aralığında ölmez ya da hastalık belirtileri göstermez ise preparat testi
geçer ve preparatın zararsız olduğuna karar verilir.
Test ayrıca ağırlıkları 250 g ile 400 g olan iki sağlıklı kobay üzerinde de gerçekleştirilir. Her
bir hayvana intraperitoneal yolla bir insan dozu ancak 5,0 mL’den fazla olmayan bir miktar
(5,0 mL) enjekte edilmiştir. Hayvanlar 7 gün süreyle izlenir. Hayvanlardan hiçbirinin hastalık
belirtisi göstermemesi halinde preparat testi geçer ve preparatın zararsız olduğuna karar
verilir. Birden fazla hayvanın ölmesi halinde preparat testi geçemeyecektir. Bir hayvanın
ölmesi ya da hastalık belirtileri göstermesi halinde testin tekrarlanması gerekecektir. İkinci
gruptaki hayvanlardan hiçbiri belirtilen zaman aralığında ölmez ya da hastalık belirtileri
göstermez ise preparat testi geçer ve preparatın zararsız olduğuna karar verilir.
6. FARMASÖTİK ÖZELLİKLER
6.1. Yardımcı maddelerin listesi
Krezol
Sodyum klorür
Enjeksiyonluk su
6.2. Geçimsizlikler
Bu tıbbi ürüne ait geçimlilik çalışmaları olmadığından diğer tıbbi ürünlerle karıştırılarak
kullanılmamalıdır.
96.3. Raf ömrü
24 ay
6.4. Saklamaya yönelik özel tedbirler
2–8 °C arasında (buzdolabında) saklayınız. Dondurmayınız, dondurmuşsanız; donmuş
ürünleri çözüp kullanmayınız. Güneş ışığından korunmalıdır.
Bu flakon tek kullanımlıktır. Kullanımdan sonra kalan kısım atılmalıdır.
6.5. Ambalajın niteliği ve içeriği
Kutuda; gri bromobutil tıpalı, alüminyum flip-off kapaklı, çözelti içeren tip I veya II cam
flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Vetal Serum ve Biyolojik Ürünler Üretimi Sanayi ve Ticaret A.Ş.
Organize Sanayi Bölgesi
ADIYAMAN, TÜRKİYE
Telefon : +90 416 227 07 53 - 54
Faks : +90 416 227 07 55
E-mail : vetalserum@vetalserum.com.tr
Web : www.vetalserum.com.tr
8. RUHSAT NUMARASI
2014/785
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 16.10.2014
Ruhsat yenileme tarihi :
10. KÜB’ÜN YENİLENME TARİHİ
10