KISA ÜRÜN BİLGİSİ
1. BEŞERİ TIBBİ ÜRÜNÜN ADI
SORMODREN 4 mg tablet
2. KALİTATİF VE KANTİTATİF BİLEŞİM
Etkin madde:
Her tablet, 4.0 mg bornaprin hidroklorür içermektedir.
Yardımcı maddeler:
Laktoz 38.0 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, iki tarafı düz, bir yüzünde çapraz kertikleri, diğer yüzünde ise ”S” bulunan beyaz renkli
tabletler.
4. KLİNİK ÖZELLİKLER
4.1 Terapötik endikasyonlar
SORMODREN aşağıdaki durumlarda endikedir:
 Parkinson sendromu, özellikle kas katılığı (rigor) ve titreme (tremor)
 Bazı santral etkili ilaçların (nöroleptikler) ve benzer etkili preparatların neden olduğu akut
distoni, ataksi ve psödoparkinsonizm gibi extrapiramidal belirtiler
 Parkinson hastalığına benzer şikayetler (parkinsonoid); aşırı terleme (hiperhidrozis).
4.2 Pozoloji ve uygulama şekli
Pozoloji:
Hekim tarafından başka türlü önerilmemişse, tedaviye genel olarak günde 2 mg bornaprin
hidroklorüre karşılık gelen 1/2 tabletle başlanır. İdame dozu, günde 6-12 mg bornaprin
hidroklorüre karşılık gelen 1.5 ila 3 tablettir. Bu dozun, güne bölünmüş olarak 2-3 defada ve
yemek sırasında veya yemekten sonra alınması önerilir.
Hiperhidrozis durumunda optimum idame dozu 1-2 tablet/gün (4-8 mg) ‘dür.
Uygulama sıklığı ve süresi:
SORMODREN ile tedaviye en düşük dozdan başlanmalı ve daha sonra hasta için en uygun
olan doza kadar yükseltilmelidir.
Yaşamsal komplikasyonların ortaya çıkması dışında, ilacın ani kesilmesine bağlı olarak aşırı
karşı düzenlemelerin oluşması tehlikesi bulunduğundan, ilacın ani kesilmesinden
kaçınılmalıdır. İlacın alımına kademeli olarak son verilmelidir.
Tedavi süresi, hastalığın tipine ve seyrine bağlı olup, kısa süreli uygulamadan (ilaca bağlı
ekstrapiramidal semptomlar) uzun süreli tedaviye (Parkinson hastalığı) kadar değişebilir. Kısa
süreli, durumsal tedavi hiperhidrozis için etkili olabilir.
1SORMODREN’in çocuklarda kullanımı endike değildir.
Uygulama şekli:
Sadece ağızdan kullanım içindir. Yemeklerle birlikte ya da yemek sonrası alınması tavsiye
edilir.
İlacın yemeklerden hemen sonra alınması, gastrointestinal sistem üzerindeki istenmeyen
etkileri önleyebilir.
Her SORMODREN Tablet üzerinde “+” şeklinde bir çentik vardır, böylece tablet gerektiğinde
kolaylıkla ikiye ve dörde bölünebilir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/karaciğer yetmezliği olan hastalarda kullanımına ilişkin veri yoktur.
Pediyatrik popülasyon:
SORMODREN’in çocuklarda ve ergenlerde kullanımı ile ilgili deneyim yeterli değildir.
SORMODREN’in çocuklarda kullanımı endike değildir.
Geriyatrik popülasyon:
Özellikle serebrovasküler veya dejeneratif hastalıkları olan yaşlı hastalarda, terapötik dozlarda
uygulamada bile bileşiğe karşı yüksek duyarlılık görülebilir. Bu nedenle yaşlı hastalarda doz
dikkatle ayarlanmalıdır.
4.3 Kontrendikasyonlar
SORMODREN,
 Etkin maddeye veya ilacın bileşimindeki yardımcı maddelerden herhangi birisine karşı aşırı
duyarlılıkta,
 Dar açılı glokomda,
 Mide-bağırsak kanalındaki mekanik stenozlarda,
 Megakolon,
 İleus durumunda,
 Hafıza ile ilgili rahatsızlıklarda kontrendikedir.
4.4 Özel kullanım uyarıları ve önlemleri
SORMODREN şu durumların varlığında sadece özel dikkat harcanarak kullanılabilir:
- prostat hipertrofisi
- taşikardiye neden olabilecek hastalıklar.
Çocuklar ve adolesanlarda kullanım:
Çocuklarda ve adolesanlarda SORMODREN kullanımı ile ilgili deneyimler yetersizdir.
Beyinde vasküler ve dejeneratif değişiklikler: Özellikle beyninde vasküler veya dejeneratif
türden organik değişiklikler bulunan yaşlı hastalar, terapötik dozlarda bile etkin maddeye karşı
sıklıkla aşırı duyarlılık gösterebilirler.
2Antikolinerjikler: Bornaprin gibi merkezi etkili antikolinerjikler, serebral inme hazırlayan
şartları artırır. Bu duruma özellikle eğilimli kişilerde SORMODREN dozu dikkatli
ayarlanmalıdır.
Kramplar: Krampa eğilimli hastalarda SORMODREN dozu çok dikkatli ayarlanmalıdır.
Prostat hipertropisi: Bornaprin bazen, özellikle prostat hipertropisi olan hastalarda idrar yapma
şikayetlerine ve nadiren de idrar tutulmasına sebep olabilir.
Ağız kuruluğu: Belirgin bir ağız kuruluğu meydana gelirse, bu durum sık fakat az miktarlarda
sıvı içmek ve şekersiz sakız çiğnemek suretiyle iyileştirilebilir.
Göz içi basınç: Göz içi basıncı düzenli olarak kontrol edilmelidir (bkz. Bölüm 4.8. İstenmeyen
ektiler).
Ciddi taşikardiye sebep olabilecek hastalıklarda SORMODREN dikkatli kullanılmalıdır.
Diğer:
SORMODREN laktoz içermektedir ve bu nedenle nadir kalıtımsal galaktoz intoleransı, Lapp
laktoz yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
SORMODREN ile tedavi edilen hastalarda intihar düşüncesi ve davranışı bildirilmiştir. Bu
nedenle hastalar intihar düşüncesi ve davranışı açısından yakından izlenmelidir. İntihar
düşüncesi ve davranışı ortaya çıktığında, hasta ve hasta yakınının tıbbi destek alması
önerilmelidir.
4.5 Diğer tıbbi ürünler ile etkileşimler ve diğer etkileşim şekilleri
Antikolinerjik ilaçlar: Psikofarmasötikler, antihistaminikler, antiparkinson ilaçları ve
spazmolitikler gibi antikolinerjik etkili diğer ilaçlarla kombinasyonu merkezi sinir sistemi
(CNS) ve periferik yan etkilerin şiddetlenmesine sebep olabilir.
Kinidin: Kinidinle birlikte alınması antikolinerjik kalp-dolaşım etkilerinin güçlenmesine sebep
olabilir (özellikle AV geçişi).
Levodopa: Levodopa ve bornaprinin aynı zamanda verilmesi diskineziyi artırıcı etki yapar.
Nöroleptikler: Nöroleptiklerin yol açtığı geç diskineziler bornaprin ile şiddetlenebilir. İnatçı
geç diskinezilerdeki parkinson belirtileri bazen o kadar ağırlaşır ki antikolinerjik bir tedavi
gerekli olur.
Petidin (Meperidin): Antikolinerjikler petidinin merkezi sinir sistemi yan etkilerini
güçlendirebilir.
Alkol: Bornaprin alkolün etkisini artırabilir.
3Metoklopramid: Metoklopramid ve benzer etkili bileşiklerin mide-bağırsak kanalı etkileri
bornaprin gibi bir antikolinerjik ile antagonize olur.
Trisiklik Antidepresanlar: Bornaprinin, trisiklik antidepresanlarla veya diğer sempatomimetik
ilaçlarla birlikte uygulanması durumunda, belirli ciddi antikolinerjik etkilerin (paralitik ileus,
hiperpreksi gibi) oluşması riskine bağlı olarak dozun yakından gözetilmesi ve dikkatli bir
şekilde ayarlanması gereklidir.
Monoamin Oksidaz İnhibitörleri (MAOI’ler): Bornaprin ve MAOI’lerin eş zamanlı kullanımı
ile ilgili deneyimler kısıtlıdır. Bu nedenle, bornaprin bir MAOI ilaç ile birlikte kullanıldığında
dikkatli olunması önerilir.
4.5 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar bornaprin ile özel bir teratojenik risk tespit edilmediğini
ortaya koymaktadır, ancak insanlar üzerindeki üreme toksisite etkileri hakkında kapsamlı bilgi
mevcut değildir.
Gebelik dönemi
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
SORMODREN gerekli olmadıkça gebelik döneminde kullanılmamalıdır.
Laktasyon dönemi:
Antikolinerjikler laktasyonu engellerler. Bornaprinin insan sütüyle atılıp atılmadığı
bilinmemektedir.
Emzirme döneminde SORMODREN kullanımından kaçınılmalıdır.
Üreme yeteneği (Fertilite)
Bornaprinin özel bir teratojen riske neden olduğuna dair bilgiler yetersiz olduğundan ihtiyatlı
davranılması tavsiye edilir (bkz. Bölüm 5.3).
4.7 Araç ve makina kullanımı üzerindeki etkiler
SORMODREN, belirtilen miktarda alınsa dahi, esas sağlık şikayetinin teşkil ettiği
sakıncaların dışında (yorgunluk, baş dönmesi, uyuşukluk gibi) merkezi sinir sistemi ve
periferik yan etkileri nedeniyle, kişinin reaksiyon kapasitesini, trafiğe çıkmasını, makinaları
kullanmasını veya güvenli durumlar dışında çalışma yeteneğini ileri derecede değiştirir. Bu
durum bilhassa merkezi sinir sistemine etki eden başka bir ilaçla birlikte alındığında,
antikolinerjiklerle ve özellikle alkolle etkileşime girmesi durumunda daha güçlenmiş olarak
görülür.
44.8 İstenmeyen etkiler
Yan etkiler daha çok tedavinin başında ve doz çok hızlı yükseltildiği zaman ortaya çıkar.
İstenmeyen etkiler MedDRA sistem organ sınıfına ve aşağıdaki sıklıklara göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Pazarlama Sonrası Gözetimde veya Faz IV Klinik Çalışmalarda Gözlenen Reaksiyonlar:
Bağışıklık sistemi hastalıkları
Bilinmiyor: Aşırı duyarlılık
Psikiyatrik hastalıklar
Bilinmiyor: Ajitasyon, konfüzyon durumu, deliryum, halüsinasyonlar, insomni, sinirlilik,
huzursuzluk.
MSS’nin uyarılması serebral fonksiyonu bozuk olan hastalarda sık görülür ve bu durumda
dozun azaltılması gerekebilir.
Sinir sistemi hastalıkları
Bilinmiyor: Baş dönmesi, diskinezi, baş ağrısı, hafıza bozukluğu, sinir sistemi bozukluğu
Göz hastalıkları
Bilinmiyor: Akomodasyon bozukluğu, kapalı açılı glokom (bu nedenle, göz içi basıncı düzenli
aralıklarla kontrol edilmelidir), midriazis, fotofobi.
Kardiyak hastalıklar
Bilinmiyor: Taşikardi.
Gastrointestinal hastalıklar
Bilinmiyor: Konstipasyon, ağız kuruluğu, dispepsi, mide rahatsızlığı, bulantı, kusma.
Ciddi ağız kuruluğu, sık sık küçük miktarlarda su yutularak veya şekersiz sakız çiğneyerek
hafifletilebilir.
Deri ve deri altı dokusu hastalıkları
Bilinmiyor: Alerjik dermatit, hipohidrozis.
Böbrek ve idrar yolu hastalıkları
Bilinmiyor: İşeme bozukluğu, idrar retansiyonu.
Genel bozukluklar ve uygulama bölgesine ilişkin hastalıklar
Bilinmiyor: Yorgunluk.
Diğer antikolinerjik ürünlerle ortaya çıkan advers olaylar:
Parkinson hastalığını tedavi etmek için kullanılan antikolinerjik ürünler için bildirilen diğer
reaksiyonlar şunlardır:
Enfeksiyonlar ve enfestasyonlar
Bilinmiyor: Parotit
5Psikiyatrik hastalıklar
Bilinmiyor: Anksiyete, delüzyon, depresyon, dezorientasyon, öforik duygu durumu, daha
önceden mevcut psikotik semptomların alevlenmesi, görsel halüsinasyon, bitkinlik, paranoya,
hızlı göz hareketleri uyku bozukluğu, toksik psikoz
Sinir sistemi hastalıkları
Bilinmiyor: Ataksi, konvülsyon, hipoestezi, somnolans
Göz hastalıkları
Bilinmiyor: Görmede bulanıklık
Kardiyak hastalıklar
Bilinmiyor: Bradikardi
Gastrointestinal hastalıklar
Bilinmiyor: Bağırsaklarda dilatasyon, paralitik ileus
Deri ve deri altı dokusu hastalıkları
Bilinmiyor: Döküntü
Böbrek ve idrar yolu hastalıkları
Bilinmiyor: Dizüri, idrar yaparken duraksama
Genel bozukluklar ve uygulama bölgesine ilişkin hastalıklar
Bilinmiyor: Asteni, hipertermi, preksi
Araştırmalar
Bilinmiyor: Düşük kan basıncı, yüksek intraoküler basınç
İncinme, zehirlenme ve prosedürel komplikasyonlar
Bilinmiyor: Sıcak çarpması
4.9 Doz aşımı ve tedavisi
Semptomlar
Aşırı doz bulguları atropin zehirlenmesi bulgularına benzer. Hastalar periferik antikolinerjik
semptomlar (büyük, yavaş reaksiyon veren pupillalar; kuru mukoza; yüzde kızarıklık; kalp
hızında artış; mesane ve bağırsaklarda zayıflık; vücut ısısında artış) ve MSS semptomları
(ajitasyon; deliryum, konfüzyon, bilinç bulanıklığı ve/veya halüsinasyonlar) sergileyebilirler.
Zehirlenme ağır ise, dolaşım ve solunum kolapsı tehlikesi vardır.
Tedavi
İlaç aşırı dozu tedavisi stratejileri sürekli olarak geliştiği için bornaprin aşırı dozu ile ilgili
güncel bilgileri elde etmek üzere bir zehir kontrol merkezi ile iletişime geçilmesi mutlaka
önerilir. Reçeteyi yazan doktor, geçmişte rutin olarak kullanılan antidotların artık optimal
tedavi olarak kabul edilmeyebileceğini unutmamalıdır. Örneğin, geçmişte az ya da çok rutin
olarak kullanılan fizostigmin, antikolinerjik sendromların rutin tedavisi için nadiren önerilir.
6Güncel otorite tavsiyeleri elde edilene kadar, yeterli solunum ve kalp fonksiyonunu korumaya
yönelik rutin destekleyici önlemler alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Anti-parkinson İlaçlar – Antikolinerjik ilaçlar-Tersiyer aminler
ATC kodu: N04AA11
Bornaprin, esas itibariyle merkezi sinir sisteminde etkili bir antikolinerjiktir. Atropinden daha
düşük bir periferik etkisi de vardır. Bornaprin, kompetitif olarak periferik ve merkezi
muskarinik asetilkolin reseptörlerine (tercihen M ) bağlanır.
1
5.2 Farmakokinetik özellikler
Genel özellikler
Emilim:
İki sağlıklı gönüllüye (31 ve 38 yaşlarında, 62 ve 75 kg ağırlığında) vücut ağırlığı başına tek
doz oral uygulanan 14C-işaretli 0.03 mg bornaprin ile, 1. ve 2. saatlerde, sırasıyla 9.5 ng
eşdeğer/ml ve 14.5 ng eşdeğer/ml tepe radyasyon seviyelerine ulaşılmıştır.
Dağılım:
Bornaprinin yaklaşık %72’ si plazma proteinlerine bağlanır.
Biyotransformasyon:
Bornaprin, büyük ölçüde metabolize edilir. Ana metabolit, beş izomer ile birlikte, bisiklik
halkada hidroksilasyon ile üretilmektedir.
İnsanlarda aromatik halka hidroksilasyonu, N-deetilasyon ve esteroliz gözlenmemiştir. Ana
bileşik sadece küçük miktarlarda saptanmıştır. Radyoaktif olarak işaretlenmiş ana bileşik ve
metabolitlerin terminal plazma eliminasyon yarılanma ömrünün yaklaşık 30 saat olduğu
görülmüştür. Gerçekleştirilen bir biyoyararlanım çalışmasında, ortalama eliminasyon
yarılanma ömrü 5.2 saat olarak bulunmuştur.
Eliminasyon:
Bornaprin ve metabolitleri ağırlıklı olarak renal yoldan atılır.
İki gönüllü üzerinde yapılan çalışmaya göre, uygulanan dozun sırasıyla %34.5 ve %50.2’si 24
saat sonra idrarda bulunmuştur. 5 gün sonra 1 ve 2 numaralı gönüllüler için uygulanan dozun
sırasıyla %69.3 ve %86.2’si idrarda bulunmuştur. Feçesle 5 gün içerisinde Gönüllü 1 ve 2 için
sırasıyla %1.3 ve %6.2’ si atılmıştır.
Biyoyararlanım
1991 yılında 24 sağlıklı genç gönüllü ile bir biyoyararlanım çalışması yapılmıştır. Tek doz 4
mg bornaprin hidroklorürün uygulanmasından sonra, oral referans çözeltisine karşı 1
SORMODREN tablete ilişkin değerler aşağıdaki tabloda sunulmuştur:
7SORMODREN tablet Bornaprin çözeltisi
Maksimum plazma konsantrasyonları 3,3 [ng/mL] 3,7 [ng/mL]
(Cmaks) (0,7-7,2) (0,9-13,9)
Maksimum plazma konsantrasyonuna 1,8 [saat] 1,6 [saat]
ulaşma süresi (t ) (1,0-4,0) (1,0-3,0)
maks
Konsantrasyon-zaman eğrisi altında 22.2 [ng · s/mL] 25.4 [ng · s/mL]
kalan alan (AUCo-∞) (2,5-83,1) (7,2-95,9)
Değerler ortalamalar ve aralıklar (minimum, maksimum) olarak verilmiştir
5.3 Klinik öncesi güvenlilik verileri
Kronik toksisite: Wistar sıçanlarına 20 mg/kg dozunda 28 hafta süreyle oral olarak uygulanan
bornaprin, iyi tolere edilmiştir ve toksisitesi aynı dozdaki atropin ile benzer bulunmuştur.
Aynı şekilde 28 hafta süreyle oral olarak 0.5 – 2 mg/kg bornaprin uygulanan av köpeklerinde
toksisite belirtisi görülmemiştir.
Ancak sıçanda 70 ile 250 mg/kg’lık oral dozlarda, köpekte ise 8 mg/kg’lık oral dozda
uygulandığında karaciğer metabolizmasının kısmen eski haline döndürülebilir şekilde
etkilendiği görülmüştür.
Mutajenite ve tümör oluşum potansiyeli: Tümör oluşum potansiyeli konusunda hayvanlar
üzerinde yapılmış uzun süreli araştırmalar yoktur.
2 in vitro çalışmada bornaprin mutajenik potansiyel göstermemiştir.
Üreme toksisitesi: Bornaprin, gebe Sprague-Dawley ve Wistar sıçanları ve gebe Rus
tavşanlarına organogenezisin duyarlı evrelerinde 20 ve 70 mg/kg’lık dozlar halinde verildi. Hiç
bir doz aralığında maddeye bağlı sakatlıklar gözlenmedi; emziren sıçanlara uygulanması
sırasında genç hayvanların gelişiminin ve embriyonal ya da fetal gelişimin doğrudan etkilendiği
de tespit edilemedi.
Bornaprinin özel bir teratojen riske neden olduğuna dair bilgiler yetersiz olduğundan ihtiyatlı
davranılması tavsiye edilir. Ancak, fertilite ve perinatal-postnatal gelişime ilişkin hiçbir hayvan
çalışması verisi mevcut değildir. Ayrıca, üreme toksisitesinin insan denekler üzerindeki
etkilerine ilişkin hiçbir kapsamlı bilgi mevcut değildir. Bu nedenle gebe kadınlarda
kullanımından kaçınılmalıdır.
Antikolinerjikler laktasyonu engeller.
Anne sütüyle atılımına dair bir bilgi mevcut değildir.
86. FARMASÖTİK ÖZELLİKLER
6.1 Yardımcı maddelerin listesi
Mısır nişastası
Laktoz
Kalsiyum hidrojen fosfat
Patates nişastası
Mikrokristal selüloz
Kopolividon
Magnezyum stearat
Talk
Deiyonize su
6.2 Geçimsizlikler
SORMODREN’in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
25C’nin altında oda sıcaklığında saklayınız
6.5 Ambalajın niteliği ve içeriği
50 tabletlik PVC alüminyum blister ambalajda ve karton kutuda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ’Tıbbi Atıkların Kontrolü Yönetmeliği’ ve
’Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Abbott Laboratuarları İth. İhr. ve Tic. Ltd. Şti.,
Saray Mah., Dr. Adnan Büyükdeniz Cad., No:2,
Kelif Plaza, Kat: 12-20, 34768 Ümraniye –İstanbul
Tel: 0216 636 06 00
Faks: 0216 425 09 69
8. RUHSAT NUMARASI
198/65
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 29.11.2001
Ruhsat yenileme tarihi: -
10. KÜB’ÜN YENİLENME TARİHİ
---
9