 1 / 6 
 KULLANMA TALİMATI  
 
QALYVİZ  0,25 mcg yumuşak kapsül  
Ağızdan alınır.  
 
 Etkin madde:  Her bir yumuşak kapsül  0,25 mikrogram kalsitriol  (koyun yününden 
üretilir)  içerir.  
 Yardımcı madde (ler): Butilhidroksianisol, butil hidroksitoluen, orta zincirli trigliserit , 
jelatin (sığır jelatini), gliserin, sorbitol sıvı , saflaştırılmış su, titanyum dioksit , sarı demir 
oksit, kırmızı demir oksit .  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı  sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. QALYVİZ  nedir v e ne için kullanılır ? 
2. QALYVİZ’i kullanmadan önce dikkat edilmesi gerekenler  
3. QALYVİZ  nasıl kullanılır ? 
4. Olası yan etkiler nel erdir?  
5. QALYVİZ ’in saklanma sı 
 
Başlıkları yer almaktadır.  
 
1. QALYVİZ  nedir ve ne için kullanılır ?  
 QALYVİZ  etkin madde olarak her bir ka psülde 0,25 mikrogram kalsitriol  içerir.  
 QALYVİZ  bir yarısı kahverengi turuncu ile  kırmızı turuncu , opak;  diğer yarısı beyaz opak 
yumuşak  jelatin kapsüldür.   
 30 ve 100 adet kapsül içeren blister ambalajlarda kullanıma sunulmaktadır.  
 QALYVİZ ’in etkin maddes i olan kalsitriol , vitamin D ve analogları olarak  adlandırılan bir 
ilaç grubuna dahildir. Kalsitriol koyun yünü nden üretilmektedir.  
 QALYVİZ  aşağıdaki hastalıkların tedavisinde kullanılır:  
- Böbrek sorunları olan kişilerdeki kemik hastalığında (renal osteodis trofi), 
- Kadınlarda menopoz sonrası kemik zayıflamasında (postmenopozal osteoporoz) 
kullanılır.  
  2 / 6 
 QALYVİZ , diyet ile aldığınız kalsiyumun vücudunuz tarafından daha fazla emilmesini sağlar. 
Sağlıklı kemik yapımına yardımcı olur ve kemik hasarını azaltır.  
 
2. QAL YVİZ ’i kullanmadan önce dikkat edilmesi gerekenler   
QALYVİZ ’i aşağıdaki durumlarda KULLANMAYINIZ  
Eğer:  
 Kalsitriol e, QALYVİZ’i n bileşiminde bulunan yardımcı maddelerden birine  karşı ya da 
diğer D vitamini analoğu olan ilaçlara ( kemik hastalıklarının tedavi sinde kullanılan 
alfakalsidol ve kolekalsiferol  gibi) karşı alerjiniz varsa , 
 Kanınızda kalsiyum düzeyi yüksekse (hiperkalsemi),  
 Vücudunuzda fazladan kalsiyum depolanması varsa (metastatik kalsifikasyon),  
 Vücudunuzda D vitaminin fazla olması nedeniyle kend inizi iyi hissetmiyorsanız.  
 
QALYVİZ ’i aşağıdaki durumlarda DİKKATLİ KULLANINIZ   
Eğer:  
 Hareket etme güçlüğünüz varsa (örneğin, bir ameliyat sonrasında) .  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışı nız. 
 
QALYVİZ ’in yiyecek ve içecek ile kullanılması:   
 QALYVİZ  kullanırken D vitamini içeren vitamin ya da gıda desteği almayınız.  
 QALYVİZ  kullanırken D vitamini eklenmiş yiyecekler yemeyiniz (D vitamini ile 
güçlendirilmiş yiyecekler).  
 Doktorunuzun önerdiği  diyeti uygulamanız çok önemlidir.  
 Diyetinizdeki kalsiyum ve ya D vitamini miktarını değiştirirseniz, yan etki riski artabilir 
(örn., süt ve peynir gibi süt ürünlerini daha fazla tüketir ya da doktorunuzun bilgisi dışında 
vitamin alırsanız) .     
 QALYVİZ  kullanırken ç ok sıvı tüketiniz (su gibi);  vücudun aşırı su kaybetmemesi 
(dehidratasyon ) önemlidir. Böbrek sorununuz varsa bu geçerli değildir.  
  
Hamilelik   
İlacı kullanmadan önce doktorunuza veya eczacınıza danışınız.  
Hamile yseniz , hamile olduğunuzu düşünü yorsanız ya da hamile kalmay ı planlıyorsanız  
QALYVİZ  kullanmadan önce doktorunuzla konuşunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme   
İlacı kullanmadan önce doktorunuza veya eczacınıza d anışınız.  
Emzirirken QALYVİZ  kullanabilirsiniz. Bununla birlikte, doktorunuz sizden ve bebeğinizden 
kan örneği alarak istenmeyen etkilerin ortaya çıkıp çıkmadığını kontrol edecektir.  
  3 / 6 
 Araç ve makine kullanımı   
QALYVİZ  araç ya da makine kullanmanızı etkile mez.   
 
QALYVİZ ’in içeriğinde bulunan bazı yardımcı maddeler hakkında önemli bilgiler   
QALYVİZ  sorbitol içerir. Eğer daha önceden doktorunuz tarafından bazı şekerlere karşı 
dayanıksızlığınız  olduğu söylenmişse bu tıbbi ürünü almadan önce doktorunuzla temas a 
geçiniz.  
 
Diğer ilaçlar ile birlikte kullanımı  
QALYVİZ  alırken özellikle aşağıdaki ilaçları kullanıyorsanız doktorunuza veya eczacınıza 
söyleyiniz.  
 D vitamini içeren diğer ilaçlar,  
 İdrar söktürücü adı verilen diüretikler (yüksek kan basıncı tedavisinde k ullanıl an). Bunlar 
bendroflumetiazid, klortalidon ve indapamidi içerir,  
 Digoksin ya da digitoksin gibi ilaçlar (kalp hastalığı tedavisinde kullanıl an), 
 Antiasit (hazımsızlık tedavisinde kullanıl an) gibi magnezyum içeren ilaçlar,  
 Fenitoin ya da fenobarbitol  (epilepsi –sara- tedavisinde kullanıl an), 
 Hidrokortizon, prednizolon ve deksametazon gibi steroid ilaçlar,  
 Kolestiramin ve ya diğer iyon değiştirici reçineler  (kandaki yüksek kolesterolü düşürmek 
için kullanılan ), 
 Son birkaç ayda kullanılmış uzun etkili D vitamini ilaçları (ergokalsiferol ve 
kolekalsiferol).   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3.  QALYVİZ  nasıl kullanı lır?  
Uygun kullanım ve doz/uygulama sıklığı için talimatlar:  
QALYVİZ’i  daima doktorunuzun söylediği gibi alınız. Emin olmadığınız durumlarda 
doktorunuza ya da eczacınıza danışınız.  
  
QALYVİZ  kullanırken doktorunuz kanınızdaki k alsiyum düzeyinin çok yüksek olmaması için 
düzenli olarak kan testi yapmak isteyecektir.   
 
Böbrek sorunları olan kişilerdeki kemik hastalığında (renal osteodistrofi)  
 Erişkinlerde ve yaşlılarda genel olarak başlangıç dozu günde bir ke z alınan                              
0,25 mikrogram lık kapsüldür . 
 2-4 hafta sonra do ktorunuz dozunuzu her artışta 0, 25 mikrogram o lmak üzere yavaşça 
artırabilir . 
 Daha sonra doktorunuz kan testi sonuçlarınıza göre dozunuzu tekrar ayarlayabilir. 
Doktorunuz QALYVİZ’i  her gün yerin e haftada 2 ya da 3 kez almanızı isteyebilir. En 
yüksek haftalık doz 12 mikrogramdır.  
  4 / 6 
 Menopoz sonrası kemik hastalığı nda (postmenopozal osteoporoz)  
 Erişkin  ve yaşlı kadınlarda genel olarak başlangıç dozu günde iki kez alınan                                  
0.25 mikrogram lık kapsüldür.  
 
Uygulama yolu ve metodu :  
QALYVİZ  kapsüller tercihen bir miktar su ile bütün olarak yutulur.  
 
Değişik yaş grupları:  
Çocuklarda kullanımı:  
Çocuklarda kullanılmamakla beraber doktorunuz uygun dozu seçecektir .  
 
Yaşlılarda k ullanım ı: 
Yaşlı hastalarda doz ayarlaması gerekli değildir. Doktorunuz tarafından serum kalsiyum ve 
kreatinin düzeyleriniz izlenmelidir.  
 
Özel kullanım durumları:  
Böbrek  yetmezliği:  
QALYVİZ ’in böbrek yetmezliği olan hastalarda kullanım dozuna ilişkin bilgi ler yukarıda 
verilmiştir.  
 
Karaciğer yetmezliği:  
QALYVİZ ’in karaciğer yetmezliği olan hastalarda güvenliliği ve etkililiği incelenmemiştir. 
Doktorunuz tarafından hangi dozda kaç kapsül almanız gerektiği belirt ilecektir.  
 
Eğer QALYVİZ’i n etkisinin çok güçlü  veya zayıf olduğuna dair bir izleniminiz var ise 
doktorunuz veya eczacınız  ile konuşunuz.  
 
Kullanmanız gerekenden daha fazla QALYVİZ  kullandıysanız:   
Kullanmanız gerekenden daha fazla QALYVİZ  kullanırsanız kanınızda kalsiyum düzeyi 
yükselir (hiperkalsemi) . Belirtileri iştah kaybı, kilo kaybı, bulantı, kusma, kabızlık, baş ağrısı, 
halsizlik, sersemlik ya da güçsüzlüktür.  
 
QALYVİZ ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
QALYVİZ’i  kullanmayı unutursanız:   
QALYVİZ ’i kullanmayı unutursanız atladığınız dozu almayınız. Bir sonraki dozunuzu normal 
zamanında alınız ve tedavinize devam ediniz.     
 
Unutulan dozları dengelemek için çift doz uygulamayınız.  
 
QALYVİZ  ile tedavi sonlandırıldığında oluşabilecek etkiler:  
Doktorunuza danışmadan tedavinizi sonlandırmayınız. Kemik güçsüzlüğü uzun süreli tedavi 
gerektirir.   5 / 6 
 4. Olası yan etkiler nelerdir ?  
Tüm ilaçlar gibi, QALYVİZ’i n içeriğinde bulunan maddelere duyarlı olan kişilerde yan 
etkiler olabilir . 
 
Yan etkiler şu şekil de sınıflandırılır:  
Çok yaygın          : 10 hastanın en az 1’inde görülebilir.  
Yaygın                 : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla  görülebilir.  
Seyrek                  : 1.000 hastanın birinden az, fakat 10.000 hastanın birinden fazla görülebilir.  
Çok seyrek           : 10.000 hastanın birinden az görülebilir.  
Bilinmiyor           : eldeki verilerden tahmin edilemiyor.  
 
Seyrek:  
* Kan da kalsiyum düzeyinin yükselmesine bağlı etkiler  
- İştahsızlık, hasta hissetme, baş ağrısı, güçsüz, halsiz veya uykulu hissetme  
- Kanda kalsiyum seviyesinin çok yükselmesine bağlı olarak; ateş, susama, vücudun aşırı su 
kaybetmesi sonucu oluşan durum (dehid rasyon), aşırı miktarda idrar yapma (poliüri), kabızlık, 
mide ağrısı, barsaklarda tıkanma, kalp atımında düzensizlik (aritmi). Ayrıca normal 
büyümede durma ve mesanede enfeksiyon görülebilir.  
- Duygusal bozuklukla ve kalsiyumun kemiklerden b aşka bölgelerd e birikmesi (ör. 
böbreklerde böbrek taşı olarak) görülebilir. Böyle bir etki görülürse doktorunuz QALYVİZ’i n 
miktarında değişiklik yapabilir.   
 
* Karaciğerle ilgili etkiler  
- Karaciğerin çalışmasında değişiklikler (kan testleri ile tespit edilebilir)  
 
* Aşırı duyarlılık reaksiyonları  
- Kaşıntı, döküntü, kurdeşen ve ciddi kızarıklık (eritematöz) gibi deri bozuklukları  
 
* Diğer  
- Bulantı, kusma  
 
Bilinmiyor:  
- İdrar yolu enfeksiyonları  
- Beslenme bozukluğu, beslenme bozukluğuna bağlı olarak gelişen herhangi b ir hastalık 
(distrofi)  
- Kayıtsızlık (apati)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www. titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi  6 / 6 
 (TÜFAM)'ne bildiriniz. Meydana gelen yan etkileri bildirerek kullanmakta olduğunuz  ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5.QALYVİZ ’in saklanması  
QALYVİZ’i  çocukların göremeyeceği,  erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  Nemden koruyunuz.  
 
Son kullanma tarihiyle uyumlu olarak kullanınız.  
Ambalajdaki  son kullanma tarihinden sonra QALYVİZ’i  kullanmayınız.  
 
Eğer üründe ve/veya ambalajında bozukluklar fark ederseniz QALYVİZ’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:   
SABA İlaç San.  ve Tic. A.Ş.  
Küçükçekmece -İstanbul  
Tel: 0212 692 92 92 
Fax: 0212 697 00 24  
E-mail:  saba@sabailac.com.tr  
 
Üretim  yeri:  
Deva Holding A.Ş  
Kapaklı/Tekirdağ  
 
 
 
 
Bu kullanma talimatı 21/02/2019 tarihinde onaylanmıştır.   
  