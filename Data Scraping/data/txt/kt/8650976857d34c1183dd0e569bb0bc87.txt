1 / 14  
 KULLANMA TAL İMATI  
 
DESAL® 40 mg t ablet  
Ağızdan alınır.  
 
• Etkin madde: Furosemid 40 mg 
• Yardımcı maddeler : Laktoz  monohidrat  (sığır sütünden elde edilen) , jelatin  (sığır jelatini) , 
mısır nişasta sı, talk,  magnezyum stearat  
 
Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız. 
• Bu ilaç ki şisel olarak size reçete edilmi ştir, baş kalarına vermeyiniz.  
• Bu ilacın kullanımı sırasında, doktora veya hastaneye gitti ğinizde bu ilacı kullandı ğınızı 
doktorunuza söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dı şında yüksek 
veya dü şük doz kullanmayınız. 
 
Bu Kullanma Talimatında:  
1. DESAL  nedir ve ne için kullanılır?  
2. DESAL  ’i kullanmadan önce dikkat edilmesi gerekenler  
3. DESAL  nasıl kullanılır?  
4. Olası yan etkiler nelerdir? 
5. DESAL ’ in saklanması  
 
Başlıkları yer almaktadır. 
 
1. DESAL  nedir ve ne için kullanılır?  
 
DESAL  tablet, ağızdan alınır. 
 
DESAL; beyaz, düz, yuvarlak ve bir yüzü çentikli tablettir.  Çentiğin amacı yutmak için tabletin 
kırılmasını kolaylaştırmaktır.  
 
DESAL, furosemid etkin maddesini içerir. Bir  tablet  içinde 40 mg furosemid bulunur. 12, 24, 
36 ve 50  tablet içeren blister ambalajlarda  kullanıma sunulm uştur . Tablet içerisinde sığır 
sütünden elde edilen laktoz monohidrat ve sığır kaynaklı jelatin bulunmaktadır.  
 2 / 14  
 DESAL  idrar söktürücü (diüretik) adı verilen bir ilaç grubuna dâhildir . Bu ilaç, böbreklerinizin 
daha fazla idrar üretmesini sağlar ve bu sayede vücudunuzda biriken sıvının azalmasına 
yardımcı olur.  
 
Doktorunuz size DESAL ’i aşağıdaki nedenlerden biri veya  birkaçı dolayısıyla reçetelemiş 
olabilir: 
• Kalp veya karaciğer hastalığı yüzünden vücudunuzda fazla sıvı birikmişse (ödem)  
• Böbrek hastalığı nedeniyle vücudunuzda sıvı birikimi varsa (bu durum nefrotik sendrom adı 
verilen ve protein kaybı, yağ metabolizması sorunları ve su birikimi ile karakterize bir 
hastalık olabilir; bu durumda, esas olarak altta yatan hastalığın tedavisi önemlidir)  
• Yanıklar nedeniyle vücudunuzda sıvı birikimi varsa (ödem)  
• Yüksek tansiyon (hipertansiyon) durumunda  
 
2. DESAL ’ i kullanmadan önce dikkat edilmesi gerekenler  
 
DESAL ’ i aşa ğıdaki durumlarda KULLANMAYINIZ:  
Eğer;  
• İlacın içerdi ği etkin madde olan furosemide veya sülfonamide ( furosemid  ile olası çapraz 
alerji) veya ilacın içerdiği diğer maddelerden birin karşı alerjiniz varsa  
• Böbrekleriniz hiç idrar üretmiyorsa (anüri) ve bu durum DESAL ile tedavi edilemiyorsa,  
• Bilinç bozuklukları (koma ve hepatik prekoma) ile birlikte karaciğer yetmez liğiniz varsa  
• Ciddi potasyum eksikliğiniz varsa  
• Ciddi bir sodyum eksikliğiniz varsa  
• Kan hacminiz çok düşükse (hipovolemi) veya vücudunuzda su kaybı yaşıyorsanız 
(dehidrasyon)  
• Bebe ğinizi emziriyorsanız . 
 
DESAL ’ i aşağıdaki durumlarda D İKKATL İ KULLANINIZ:  
Eğer;  
• Kan basıncınız çok düşükse (düşük tansiyon)  
• Yaşlıysanız, kan basıncında düşüşe (düşük tansiyona) neden olabilecek başka ilaçlar 
kullanıyorsanız ve kan basıncında düşüş için risk faktörü olan başka sağlık sorununuz varsa,  
• Şeker hastalığınız varsa (önceden var olan veya gizli), kan şekeri seviyelerinizin düzenli 
olarak kontrol edilmesi gereklidir.  
• Gut hastalığınız (vücudunuzda ürik asidin (bir tür toksin) birikmesi) varsa; kanınızdaki ürik 
asit seviyelerini düzenli olarak takip edilmesi gereklidir.  
• İdrar yapma kta zorluk çekiyorsanız (örn. prostat büyümesi, böbrek tıkanıklığı veya 
böbrekten mesaneye giden borunun daralması nedeniyle)  3 / 14  
 • Kanınızdaki protein seviyesi düşmüşse, örn. nefrotik sendromda (bu durum protein kaybı, 
yağ metabolizması bozuklukları ve su birikimi ile karakterizedir) doz ayarlaması dikkatle  
yapılmalıdır.  
• Karaciğer sirozu (hepatorenal sendrom) gibi ciddi bir karaciğer hastalığına bağlı olarak hızla 
ilerleyen böbrek fonksiyon bozukluğunuz varsa  
• Beyin damarlarında veya kalp damarlarında kan akış bozukluklarınız varsa; kan basıncınızda 
ani bir düşüş yaşarsanız, risk altında olabilirsiniz.  
 
İdrar yapma sorun ları yaşayan hastalarda (örn.  prostat büyümesi nedeniyle), DESAL  yalnızca 
normal idrar çıkışı sağlanabilirse kullanılmalıdır. Ani bir idra r akışı, idrar yolunda tıkanmalara 
(idrar birikimi) yol açabilir ve bu durum mesaneyi zorlayabilir.  
 
DESAL sodyum ve klorür atılımını ve dolayısıyla su atılımını artırır. Diğer elektrolitlerin 
(özellikle potasyum, kalsiyum ve magnezyum) atılımı da artar. D ESAL ile tedavi sırasında su 
ve elektrolit atılımının artması nedeniyle su/elektrolit dengesi bozuklukları sıklıkla 
görüldüğünden, kandaki bazı maddelerin seviyelerinin düzenli olarak kontrol edilmesi gerekir. 
 
Özellikle DESAL ile uzun süreli tedavi sırası nda, başta potasyum, sodyum, kalsiyum, 
bikarbonat, kreatinin, üre ve ürik asit olmak üzere bazı kan testleri ve kan şekeri düzenli olarak 
yapılmalıdır.  
 
Elektrolit bozuklukları açısından yüksek risk altındaysanız veya ciddi sıvı kaybınız varsa 
(örneğin kusma, ishal veya aşırı terleme nedeniyle) özellikle dikkatli bir izleme gereklidir. 
Dolaşımdaki kan hacminde herhangi bir eksiklik, vücut suyu eksikliği, önemli elektrolit 
bozuklukları veya asit -baz dengesi bozuklukları düzeltilmelidir. Bu durum DESAL tedavi sinin 
geçici olarak kesilmesini gerektirebilir.  
 
Altta yatan hastalıklar (örn.  karaciğer sirozu, kalp yetmezliği), birlikte kullanılan ilaçlar ve 
gıdalar, elektrolit dengesizliklerinin oluşmasında rol oynayabilir. Artan idrar çıkışı nedeniyle 
oluşan kilo kaybı, ne kadar idrar yaparsanız yapın, günde 1 kg'ı geçmemelidir. 
 
Nefrotik sendromunuz varsa, (bu durum vücudun protein kaybına, yağ metabolizması 
bozukluklarına ve vücutta su birikmesine neden olan bir böbrek hastalığıdır) yan etki riskinin 
artması neden iyle, bu durumda verilen doza özellikle sıkı şekilde uymanız çok önemlidir. 
 
Risperidon (psikiyatrik bazı hastalıkların ve bunamanın tedavisinde kullanılır) ile birlikte  
kullanım:  
Demanslı yaşlı hastalarda, risperidon ile  yapılan plasebo kontrollü çalışmalarda, furosemid  ve 
risperidonu aynı anda alan hastalarda, sadece risperidon veya furosemid alanlara kıyasla daha 
yüksek ölüm oranı gözlemlenmiştir. Bu nedenle dikkatli olunması gerekir ve bu 
kombinasyonun veya diğer güçlü diüretiklerle ( idrar söktürücüler) eş zamanlı tedavinin yarar 4 / 14  
 ve riskleri doktorunuz tarafından dikkatlice değerlendirilmelidir. Vücutta su kaybından 
kaçınılmalıdır.  
  
Bağışıklık sisteminin vücudun kendisine karşı yönlendirildiği bir hastalık olan sistemik lupus 
eritemat ozusun kötüleşmesi veya aktivasyonu olasılığı vardır.  
Çocuklarda kullanım:  
Prematüre (erken doğan) bebekler, böbrek kireçlenmesi veya böbrek taşı riski altında 
olduklarından bu bebeklerin özellikle dikkatli bir şekilde izlenmesi gerekir. Bu durumun 
izlenme si için böbrek fonksiyon testleri ve ultrason gibi yöntemler kullanılır. 
 
Doğduktan sonraki ilk haftalarında DESAL ile diüretik tedavi uygulanan ve solunum zorluğu 
yaşayan prematüre (erken doğan) bebeklerde (solunum sıkıntısı sendromu), doğumdan önce 
akciğ er dolaşımını yönlendiren damarların açık kalma riski (patent ductus arteriosus) daha 
yüksek olabilir. 
 
Doping testleri için kötüye kullanımın etkileri:  
DESAL kullanımı doping testlerinde pozitif sonuç verebilir. Ayrıca DESAL’in bir doping  
maddesi olarak kullanılması sağlığınız için tehlikeli olabilir.  
 
Başka ilaçlar ve DESAL  
Eğer başka ilaçlar kullanıyorsanız, yakın zamanda kullandıysanız veya kullanmayı 
planlıyorsanız, doktorunuza veya eczacınıza söyleyiniz. 
 
DESAL ’ in yiyecek ve içecek ile kullanılması 
Besinler DESAL ’in emilimini etkileyebilir. DESAL ile tedavi sırasında çok miktarda meyan 
kökü yemek potasyum kaybını artırabilir. Tabletler aç karnına ve büyük bir bardak suyla 
beraber yutulmalıdır.   
 
Hamilelik  
İlacı kullanmadan önce doktorunuza veya eczacınıza danı şınız. 
 
İlacın etkin maddesi olan furosemid, plasentadan geçebildiği için DESAL’i hamilelik sırasında 
doktorunuz gerekli görmedikçe kesinlikle kullanmayınız. 
 
Tedaviniz sırasında hamile olduğ unuzu fark ederseniz hemen doktorunuza danı şınız. 
 
Emzirme  
İlacı kullanmadan önce doktorunuza veya eczacınıza danı şınız. 
 5 / 14  
 Furosemid anne sütüne geçmektedir  ve üretilen süt miktarını azaltmaktadır. Bu nedenle 
emzirme sırasında DESAL ’i kullanmamanız  gerekir. DESAL  ile tedavi edilmeniz gerekiyorsa, 
bebe ği anne sütüne geçen ilaçtan korumak için, süt vermeyi bırakmanız gerekir.  
 
Araç ve makine kullanımı  
Bu ilaç belirtildiği şekilde kullanıldığında bile, tepki verme kapasitenizi, araç kullanma, makine 
kullanma veya düz olmayan zeminlerde ça lışma yeteneğinizi bozabilecek ölçüde etkileyebilir. 
Bu durum özellikle tedavinin başlangıcında, doz artırılırken, ilaç değiştirilirken ve alkol ile 
birlikte kullanıldığında geçerlidir.  
 
DESAL ’ in içeri ğinde bulunan bazı maddeler hakkında önemli bilgiler  
Eğer daha önceden doktorunuz tarafından bazı şekerlere karsı intoleransınız olduğ u 
söylenmiş se bu tıbbi ürünü almadan önce doktorunuzla temasa geçiniz. 
 
Diğer ilaçlar ile birlikte kullanımı 
DESAL’in  etkisi aşağıdaki ilaçlarla birlikte kullanıldığında azalabilir:  
- Glukokortikoidler (kortizon gibi, iltihap ve alerjileri tedavi eden ilaçlar), karbenoksolon 
(ağız ve mide ülserinin tedavisi için kullanılan bir ilaç) veya laksatifler (kabızlık tedavisinde 
kullanılan ilaçlar): potasyum kaybını artırarak potasyum eksikliğine neden olabilirler.  
 
- İltihap giderici ilaçlar (örneğin, indometazin ve aspirin gibi nonsteroidal anti -inflamatuvar 
ilaçlar): Bu ilaçlar DESAL'in etkisini azaltabilir. Eğer DESAL tedavisi vücudunuzda su veya 
kan hacmini azaltırsa, bu ilaçları aynı anda kullanmak ani böbr ek yetmezliğine neden olabilir.  
 
- Probenesid (gut-damla hastalığında kullanılır), metotreksat (kanser tedavisinde kullanılır) 
ve furosemid gibi idrar yoluyla atılan diğer ila çlar: Bu ilaçlar da DESAL'in etkisini 
azaltabilir.  
 
- Fenitoin (sara hastalığının tedavisinde kullanılır) DESAL’in etkisini azaltabilir.  
 
- Sükralfat (mide ve on iki parmak bağırsağı ülserlerinde kullanılır) DESAL’in bağırsaklardan 
emilimini azaltarak etkisini düşürebilir. Bu iki ilacı kullanırken aralarında en az iki saat 
olmasına dikkat edilmelidir.  
 
- Eğer aliskiren (yüksek tansiyonu tedavi eden bir ilaç) kullanıyorsanız, doktorunuzun 
ilacınızın dozunu değiştirmesi ve/veya başka önlemler alması gerekebilir.  
 
DESAL ile birlikte kullanıldığında aşağıdaki ilaçların veya ilaç gruplarının etkisi değişebilir:  
- Belirli kalp ilaçları (glikozidler): DESAL tedavisi sırasında potasyum veya magnezyum 
eksikliği gelişirse, bu ilaçlara karşı kalp kasının duyarlılığı artab ilir. Elektrolit dengesizlikleri 
olan ve DESAL ile birlikte bazı EKG değişikliklerine (QT aralığının uzaması) neden 6 / 14  
 olabilecek ilaçları (örn . terfenadin, bir alerji ilacı ve kalp ritim bozuklukları için kullanılan 
bazı ilaçlar) kullanan hastalarda kalp atı ş hızında bozukluk riski (ventriküler aritmi, Torsades 
de Pointes  gibi) artabilir.  
 
- Yüksek dozda kullanılan salisilatlar (ağrı kesiciler): DESAL ile birlikte kullanıldığında, 
salisilatların yan etkileri daha güçlü olabilir.  
 
- Böbreklere zarar verebilecek ilaçlar (nefrotoksik ilaçlar) (örneğin, aminoglikozidler, 
sefalosporinler, polimiksinler gibi antibiyotikler): DESAL, bu ilaçların zararlı etkilerini 
artırabilir. Hem DESAL hem de yüksek dozda bazı sefalosporinler alan hastalarda böbrek 
fonksiyonu bozulabi lir.  
 
- Aminoglikozidler (enfeksiyon tedavisin de kullanılan ilaçlar) (örn.  kanamisin, 
gentamisin, tobramisin) ve işitmeye zarar verebilecek diğer ilaçlar (ototoksik ilaçlar): 
DESAL ile birlikte kullanıldığında, bu ilaçların işitme üzerindeki etkileri artabilir ve işitme 
kaybı geri döndürülemez olabilir. Bu nedenle, bu ilaçların eş zamanlı kullanımından 
kaçınılmalıdır.  
  
- Sisplatin (kanser tedavisinde kullanılan bir ilaç): DESAL  ile birlikte kullanıldığında işitme 
kaybına yol açabilir. Ayrıca, DESAL böbreklere zarar verebilecek etkileri artırabilir 
(nefrotoksisite), bu yüzden ekstra dikkatli kullanılmalıdır.  
 
- Lityum (psikiyatrik hastalıkların tedavisinde kullanılır): DESAL  ile b irlikte 
kullanıldığında, lityumun kalp ve sinirler üzerindeki zararlı etkileri artabilir (kardiyotoksisite 
ve nörotoksisite). Bu nedenle, her iki ilacı birlikte alan hastaların kan lityum seviyeleri 
dikkatle izlenmelidir.  
 
- Yüksek tansiyon ilaçları, diüret ik ilaçlar (idrar söktürücü ilaçlar) veya tansiyonu 
düşürebilecek diğer ilaçlar: DESAL ile birlikte kullanıldıklarında tansiyon daha da 
düşebilir. Özellikle ADE inhibitörleri veya anjiyotensin II reseptör antagonistleri gibi ilaçlar 
ilk kez kullanıldığında  veya dozları artırıldığında, tansiyonun şoka yol açabilecek büyük 
oranlarda düşmesi ve böbrek fonksiyonunun bozulması (bazen ani böbrek yetmezliği) 
gözlemlenmiştir. Bu nedenle, ADE inhibitörü veya anjiyotensin II reseptör antagonistleri 
tedavisine başlamadan önce veya doz artırılmadan önce DESAL tedavisinin geçici olarak 
durdurulması veya en azından üç gün boyunca dozun azaltılması önerilir.  
 
- Probenesid (gut -damla hastalığında kullanılır), metotreksat (kanser tedavisinde 
kullanılır) ve böbrekler aracılığıyla atılan diğer ilaçlar (furosemid gibi): DESAL bu 
ilaçların atılımını azaltabilir. Yüksek dozda tedavi, kandaki aktif madde seviyelerini artırarak 
yan etki riskini yükseltebilir.  
 7 / 14  
 - Teofilin (solunum ile ilgili hastalıkların tedavisinde kullanılır) veya k as gevşeticiler 
(kürar benzeri ilaçlar): DESAL, bu ilaçların etkilerini güçlendirebilir.  
 
- Kan şekerini düşüren ilaçlar (antidiyabetikler) veya tansiyonu artıran ilaçlar 
(sempatomimetik ilaçlar, örneğin adrenalin, noradrenalin):  DESAL bu ilaçların etkilerini 
azaltabilir.  
 
- Risperidon (psikiyatrik bazı hastalıkların ve bunamanın tedavisinde kullanılır): 
Risperidon tedavisi gören hastalarda dikkatli olunmalıdır. Bu kombinasyonun veya DESAL 
veya diğer güçlü diüretiklerle (idar söktürücüler) aynı anda kullanımı nın fayda ve riskleri 
doktorunuz tarafından dikkatlice değerlendirilmelidir.  
 
- Tiroid hormonları (örn. levotiroksin): DESAL'in yüksek dozları tiroid hormon seviyelerini 
etkileyebilir. Bu nedenle, bu kombinasyonu kullanan hastalarda tiroid hormon seviyeleri  
izlenmelidir.  
 
Diğer etkileşimler:  
- Siklosporin A (organ nakilleri sırasında kullanılır) ve DESAL'in birlikte kullanılması,  
furosemidin kan ürik asidi seviyelerini artırması ve siklosporinin ürik asidin idrar yoluyla  
atımını engellemesi nedeniyle gut kaynaklı artrit riskini artırabilir.  
 
- Kontrast maddeli röntgen çekimleri sırasında böbrek yetmezliği açısından yüksek risk altında 
olan hastalarda, DESAL tedavisi gören hastalarda kontrast maddesi kullanıldıktan sonra 
böbrek fonksiyonunun bozulma sıklığı, sadece intravenöz sıvı verilen hastalardan daha fazla 
gözlemlenmiştir.  
 
- İzole vakalarda, kloral hidrat (sakinleştirici ve uyku verici bir madde) alındıktan sonraki 24 
saat içinde DESAL'in intravenöz kullanımı; sıcaklık his si, terleme, ajitasyon, bulantı ve kan 
basıncı ve kalp hızında artış (taşikardi) ile sonuçlanmıştır. Sonuç olarak, DESAL ve kloral 
hidratın eş zamanlı kullanımından kaçınılmalıdır.  
 
Bu uyarılar geçmişteki herhangi bir dönemde dahi olsa sizin için geçerliys e, lütfen doktorunuza 
danışınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise, lütfen doktorunuza veya eczacınıza bunlar hakkında bilgi veriniz. 
 
3. DESAL  nasıl kullanılır?  
 
Bu ilacı her zaman doktorunuzun size söylediği şekilde kullanınız. Emin değilseniz  
doktorunuza veya eczacınıza danışınız.  8 / 14  
 Uygun kullanım ve doz/ uygulama sıklığı  için talimatlar:  
Dozaj, her hasta için ayrı ayrı belirlenmeli ve öncelikle tedaviye nasıl yanıt verdiğinize bağlı 
olmalıdır. Her zaman istenen etkiyi sağlayan en düşük doz kullanılmalıdır.  
 
Uygulama yolu ve metodu:  
Ağızdan uygulanır. Tabletleri aç karnına alınız. Bir bardak su ile doktorunuzun önerdi ği 
miktarda, çi ğnemeden yutunuz.  
 
Değişik yaş grupları:  
Çocuklarda kullanımı:  
Çocuklar  için furosemid dozajı genellikle vücut ağırlığının her bir kilogramı başına günde 1 mg 
(bazen 2  mg) olarak belirlenir. Ancak, çocuklar için günlük furosemid dozu 40 mg'ı 
geçmemelidir.  
 
Yaşlılarda kullanım:  
Yaşlı hastalarda ve genel durumu bozuk hastalarda doktorunuz böbrek ve karaci ğer 
fonksiyonlarındaki olası bozulmaları göz önünde bulundurarak dozda ayarlama yapacaktır.  
 
Özel kullanım durumları:  
Karaci ğer/böbrek yetmezli ği: 
Karaciğer/böbrek hastalığından kaynaklanan ödem:  
Yetişkin ler için genellikle önerilen başlangıç dozu 1 adet DESAL  40 mg tablettir (40  mg 
furosemide eş  değer). Eğer idrar çıkışı yetersiz kalırsa, doz altı saat sonra 2 adet DESAL  40 mg 
tablete (80  mg furosemide eş  değer) çıkarılabilir. Bu doz artışına rağmen idrar  çıkışı hala 
iyileşmezse, altı saat sonra 4 adet DESAL 40mg tablet (160  mg furosemide eş  değer) alınabilir. 
Gerekirse, istisnai durumlarda ve sıkı tıbbi gözetim altında olmak koşuluyla, 200 mg 
furosemidin üzerinde başlangıç dozları alınabilir.  
 
Günlük tedavi dozu genellikle 1 ila 2 adet DESAL 40 mg tablettir (40 ila 80 mg furosemide eş 
değer). Artan idrar çıkışı nedeniyle oluşan vücut ağırlığı kaybı günde 1kg'ı geçmemelidir.  
 
Nefrotik sendrom  (böbreklerin aşırı protein kaybetmesine neden olan bir durum) durumunuz 
varsa, yan etki riskinin artması nedeniyle doz çok dikkatli bir şekilde belirlenmelidir. 
 
Diğer: 
Kalp hastalığından kaynaklanan ödem:  
Yetişkinler için genellikle önerilen başlangıç dozu 1 adet DESAL 40mg tablettir (40 mg 
furosemide eş  değer). Eğer idrar çıkışı yetersiz kalırsa, doz altı saat sonra 2 adet DESAL  40 mg 
tablete (80  mg furosemide eş  değer) çıkarılabilir. Bu doz artışına rağmen idrar çıkışı hala 
iyileşmezse, altı saat sonr a 4 adet DESAL  40mg tablet (160 mg furo semide eş  değer) alınabilir.  
 9 / 14  
 Gerekirse, istisnai durumlarda ve sıkı tıbbi gözet im altında olmak koşuluyla, 200 mg 
furosemidin üzerinde başlangıç dozları alınabilir.  
 
Günlük tedavi dozu genellikle 1 ila 2 adet DESAL  40mg tablettir (40 ila 80 mg furosemide eş  
değer). Artan idrar çıkışı nedeniyle oluşan vücut ağırlığı kaybı günde 1 kg'ı geçmemelidir.  
 
Yanık sonrası dokularda sıvı birikmesi (ödem):  
Günlük ve/veya birim doz, 1 ila 2,5 DESAL  40 mg tablet (40 ila 100 mg furosemide eş değer)  
arasında değişir. Böbrek sorunu olan hastalarda, istisnai durumlarda doz 6 DESAL  40 mg 
tablete (240 mg furosemide eş  değer) kadar çıkabilir. DESAL  40 mg tabletlerini kullanmadan 
önce, vücutta eksik olan kan hacmi mutlaka düzeltilmelidi r. 
 
Yüksek tansiyon (hipertansiyon) için:  
Genel olarak, günde 1 adet DESAL 40  mg tablet (40  mg furosemide eş  değer) tek başına veya  
diğer ilaçlarla birlikte alınır.  
 
Eğer DESAL ’in etkisinin çok güçlü veya zayıf olduğ una dair bir izleniminiz var ise doktorunuz  
veya eczacınız ile konu şunuz. 
 
Kullanmanız gerekenden daha fazla DESAL kullandıysanız:  
Gerekenden fazla DESAL  aldığınızı düşünüyorsanız, hemen bir doktora haber verin. Doktor,  
aşırı dozun derecesine bağlı olarak gerekli olabilecek önlemleri belirleyebilir. Akut veya kronik 
aşırı dozun belirtileri, tuz ve sıvı kaybının ciddiyetine bağlıdır. 
 
Aşırı doz alımı, düşük tansiyona ve yattığınız yerden kalktığınızda kan dolaşımında  
bozukluklara, elektrolit dengesizliklerine (potasyum, sodyum ve klorür  seviyelerinde azalma)  
ve kandaki pH seviyesinin yükselmesine (alkaloz) yol açabilir. Daha ciddi sıvı kaybı, vücutta  
su eksikliğine neden olabilir ve kan hacmindeki azalma dolaşım şokuna, kanın koyulaşmasına  
(hemokonsantrasyon) ve pıhtılaşma eğilimine yol açabilir.  
 
Ani su ve elektrolit kayıpları da kafa karışıklığına neden olabilir.  
 
DESAL ’ den kullanmanız gerekenden fazlasını kullanmı şsanız, bir doktor veya eczacı ile  
konuş unuz. 
 
DESAL ’ i kullanmayı unutursanız:  
Unuttuğunuz dozu telafi etmek için çift doz almayınız. Bunun yerine, çetenizde belirtilen 
dozunuzu normal şekilde almaya devam ediniz. 
 
Unutulan dozları dengelemek için bir sonraki dozu çift doz almayınız. 
 10 / 14  
 DESAL  ile tedavi sonlandırıldığındaki olu şabilecek etkiler:  
Doktorunuz size söylemedikçe DESAL’i almayı bırakmayınız veya DESAL ile tedavinizi 
zamanından önce sonlandırmayınız, çünkü bu tedavinizin başarısını etkileyebilir.  
Bu ilacın kullanımı ile ilgili başka sorularınız varsa, doktorunuza veya eczacınıza sorunuz. 
 
4. Olası yan etkiler nelerdir? 
Tüm ilaçlar gibi, DESAL ’ in içeriğinde bulunan maddelere duyarlı olan ki şilerde yan etkiler  
olabilir.  
 
Aşağıdakilerden biri olursa, DESAL ’i kullanmayı durdurunuz ve DERHAL  doktorunuza 
bildiriniz veya size  en yakın hastanenin acil bölümüne ba şvurunuz:  
• Ciltte ve mukoza zarlarında (ağız içi, burun içi, göz kapaklarının iç yüzeyi gibi vücut  
yüzeylerini kaplayan ince tabaka) alerjik reaksiyonlar, şu şekilde orataya çıkabilir:  
- Kabarcıklar veya cildin soyulması : Örneğin, Stevens -Johns on sendromu ve toksik epidermal 
nekroliz gibi, cildin büyük parçalarının kabarıp soyulmasına neden olan durumlar.  
- Akut yaygın döküntülü püstüloz (AGEP): İlaçların neden olduğu, ateşle birlikte vücut ta ani 
gelişen iltihaplı küçük kabarcıklar.  
- Eozinofili ve sistemik belirtilerle birlikte ilaç reaksiyonu: Vücutta bazı kan hücrelerinin artışı 
ve bu duruma eşlik eden cilt döküntüleri, ateş ve diğer sistemik belirtiler.  
- Likenoid reaksiyonlar: Ciltte, genital bölgede veya ağızda  ortay a çıkan küçük, kaşıntılı, 
kırmızımsı- mor, pürüzlü döküntüler veya lezyonlar. Bu durum  genellikle ciltte veya 
mukozal yüzeylerde düzensiz değişikliklerle kendini gösterir.  
• Ciddi alerjik reaksiyonlar, örneğin anafilaktik şok olarak bilinen, kan dolaşımının aniden 
durmasına neden olabilen durumlar. Şokun ilk belirtileri arasında ciltte yoğun kızarma, 
kaşıntılı kabarıklıklar (kurdeşen), huzursuzluk, baş ağrısı, ani terlemeler, mide bulantısı ve 
cildin morarması yer alabilir . 
• Kaşıntı, kurdeşen (ürtiker), döküntü, ciltte ve mukoza zarlarında (örneğin ağız içi, burun içi) 
kızarıklık, kabarcıklar  veya pullanma oluşumu ( örn. büllöz dermatit  (ciltte büyük, su dolu 
kabarcıklar oluşmasına neden olan bir cilt rahatsızlığı), eritema multiforme  (ciltte 
kırmızımsı, farklı şekillerde döküntülerle kendini gösteren bir durum), pemfigoid (ciltte ve 
mukoza zarlarında su dolu kabarcıklar oluşturan, bağışıklık sistemi ile ilgili bir hastalık), 
eksfolyatif dermatit (pul pul dökülme ile seyreden iltihaplı bir tür deri hastalığı), purpura 
(iğne başı şeklinde kırmızı morarmalar), ışığa karşı artan hassasiyet (fotosensitivite)  
 
Bunların hepsi çok ciddi yan etkilerdir. E ğer bunlardan biri sizde mevcut ise, sizin, DESAL ’e 
karşı ciddi alerjiniz var demektir.  Alerjik reaksiyonun ilk belirtisinde, DESAL’in tekrar 
kullanılmaması gerekir.  
 
Acil tıbbi müdahaleye veya hastaneye yatırılmanıza gerek olabilir. 
 11 / 14  
 Bildirilen diğer yan etkiler aşağıda listelenmiştir. Bu yan etkilerden  herhangi biri ciddileşirse 
veya bu kullanma talimatında aşağıda yer almayan herhangi bir yan etki fark ederseniz, 
doktorunuz veya eczacınıza söyleyiniz. 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın   : 10 hastanın en az 1’inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın birinden az, fakat 10.000 hastanın birinden fazla  görülebilir.   
Çok Seyrek   : 10.000 hastanın birinden az görülebilir.  
Bilinmeyen   : Eldeki verilerden hareketle tahmin edilemiyor.  
 
Çok yaygın  
• Elektrolit (vücudun su dengesini, sinir ve kas fonksiyonlarını düzenleyen maddeler) 
dengesizlikleri  
• Vücuttaki suy un azalması ve dolaşımdaki kan hacminin azalması (özellikle yaşlı hastalarda)  
• Belirli kan yağlarında (trigliserit ler) artış  
• Yatar pozisyondan ayağa kalkıldığında dolaşım bozuklukları da dahil olmak üzere kan 
basıncında düşüş (intravenöz infüzyonlarla birli kte) 
• Kanda kreatinin miktarında artış  
 
Yaygın  
• Kanın kalınlaşması (hemokonsantrasyon), aşırı idrar atımı durumunda görülebilir. 
• Kanda sodyum ve klorür seviyelerinde azalma (hiponatremi ve hipokloremi, özellikle 
sodyum klorür alımı azalmışsa),  
• Kanda potasyum  seviyesinde azalma (hipokalemi, özellikle potasyum alımı azalmışsa 
ve/veya potasyum kaybı artmışsa, örneğin kusma veya kronik ishal nedeniyle)  
• Kanda kolesterol artışı  
• Kanda ürik asit artışı  
• Gut atakları ( eklemlerde iltihap ve a ğrıya neden olan ürik asit artış ı ile karakterize hastalık)  
• Karaciğer yetmezliği olan hastalarda hepatik ensefalopati (karaciğer yetmezliğine bağlı 
olarak beyin fonksiyonlarında bozulma)  
• İdrar miktarında artış  
 
Yaygın olmayan  
• Kan pulcuklarının (trombositlerin) sayısında azalma (trom bositopeni) olabilir. 
• Kan şekeri seviyelerinin artması (glukoz toleransının azalması, hiperglisemi). Mevcut 
diyabeti (diabetes mellitus) olan hastalarda, bu durum hastanın metabolizmasının 
kötüleşmesine yol açabilir. Gizli diyabet (latent diyabet) varsa, bu durum ortaya çıkabilir.  12 / 14  
 • İşitme bozuklukları, genellikle geri dönüşümlü olup, özellikle böbrek fonksiyon bozukluğu 
veya düşük kan protein düzeylerinde azalma ( örneğin nefrotik sendrom) olan hastalarda 
ve/veya ilaç damara çok hızlı enjekte edilirse sağırlı k (bazen kalıcı olabilir)  
• Bulantı  
 
Seyrek  
• Belirli beyaz kan hücrelerinin sayısında artış (eozinofili), genel beyaz kan hücreleri 
sayısında azalma (lökopeni)  
• Ellerde ve ayaklarda karıncalanma, uyuşma veya ağrılı yanma hissi (parestezi)  
• Kulak çınlaması  (tinnitus)  
• Kan damarı iltihabı (vaskülit)  
• Kusma, ishal  
• Böbrek iltihabı  (tubulo- interstisyel nefrit)  
• Ateş 
 
Çok seyrek  
• Kırmızı kan hücrelerinin artan yıkımına bağlı anemi (hemolitik anemi), kemik iliğinde kan 
hücresi oluşum bozukluklarına bağlı anemi ( aplastik anemi), enfeksiyonlara karşı artan 
duyarlılık ve genel sağlık durumunun kötüleşmesiyle birlikte bazı beyaz kan hücrelerinde 
ciddi azalma (agranülositoz)  
Agranülositoz belirtileri arasında titremeyle birlikte ateş, mukoza zarında (belirli 
organları n veya boşlukların iç yüzeyi) değişiklikler ve boğaz ağrısı yer alabilir. 
• Akut pankreas iltihabı   
• Safra akışının engellenmesi (intrahepatik kolestaz) ve belirli karaciğer değerlerinde artış 
(transaminazlar)   
 
Bilinmiyor:  
• Sistemik lupus eritematozusun  (bağışıklık sisteminin vücudu kendisine karşı yönlendirdiği 
bir hastalık) kötüleşmesi veya aktif hale gelmesi  
• Kandaki kalsiyum seviyesinin düşmesi (hipokalsemi). Kalsiyum eksikliği, nadir 
durumlarda sinir ve kas sisteminde aşırı uyarılma (tetani) ile sonuçlanabilir.  
• Kandaki magnezyum seviyesinin düşmesi (hipomagnezemi). Magnezyum eksikliği nadir 
durumlarda tetani ve kalp ritmi bozukluklarına yol açabilir.  
• Metabolik alkaloz (kanın pH değerinin yükselmesi),  
• Pseudo- Bartter sendromu (yanlış furosemid kullanımı veya uzun süreli furosemid tedavisi 
nedeniyle böbrek fonksiyonlarının bozulması, kan pH değerinin artışı, mineral tuzlarının 
kaybı ve düşük tansiyon ile karakterize edilen durum)  
• Sodyum eksikliği ile sıklıkla bildirilen belirtiler arasında iste ksizlik, baldır kaslarında 
kramplar, iştah kaybı, halsizlik, uyuşukluk, kusma ve kafa karışıklığı bulunur.  13 / 14  
 • Potasyum eksikliği kas güçsüzlüğü, ellerde ve ayaklarda anormal hisler (örn. karıncalanma, 
uyuşma veya ağrılı yanma hissi), felç, kusma, kabızlık, s indirim sisteminde aşırı gaz 
birikimi, aşırı idrar çıkışı, aşırı sıvı alımıyla birlikte anormal susuzluk hissi ve düzensiz 
nabız (örn. kalpte uyarılma ve iletim bozuklukları) gibi semptomlara yol açabilir. Şiddetli 
potasyum kaybı bağırsak felci (paralitik ileus) veya bilinç bozuklukları ve hatta koma ile 
sonuçlanabilir.  
• Baş dönmesi  
• Bayılma ve bilinç kaybı  
• Baş ağrısı  
• Kan damarlarının pıhtı nedeniyle tıkanması (trombosis, özellikle yaşlı hastalarda)  
• Aşırı idrar çıkışı, özellikle yaşlı hastalarda ve çocuk larda dolaşım bozuklukları (hatta 
dolaşım çöküşü) ile birlikte görülebilir. Bu durum baş ağrısı, baş dönmesi, görme 
bozuklukları, ağız kuruluğu, susuzluk, düşük kan basıncı ve yatan pozisyondan kalkarken 
kan basıncında düşüş gibi belirtilerle kendini göste rebilir.  
• Ciddi kas sorunları (rabdomiyoliz) vakaları bildirilmiştir, genellikle şiddetli potasyum 
eksikliği durumlarıyla ilişkilidir.  
• İdrarda sodyum artışı, idrarda klorür artışı, kanda üre artışı ve idrar atımında bozulma 
belirtileri (örneğin, büyümüş p rostatı olan hastalarda, böbreklerde idrar birikimi, daralmış 
üreter). Bu durum idrar tıkanıklığına (idrar retansiyonu) ve bunun sonucunda ortaya çıkan 
komplikasyonlara, böbrek taşlarına ve/veya erken doğan bebeklerde böbrek taşı ve/veya 
böbrek dokusunda kireçlenmeye, böbrek yetmezliğine neden olabilir.  
• Erken doğan bebeklerde, yaşamın ilk haftalarında furosemid tedavisi uygulandığında, 
doğumdan önce akciğer dolaşımını geçici olarak yönlendiren damarın açık kalma riski artar 
(patent duktus arteriyozus).  
 
Bir yan etki aniden ortaya çıkarsa veya daha da kötüleşirse, hemen doktorunuza bilgi veriniz 
çünkü bazı ilaç reaksiyonları belirli durumlarda hayatı tehdit edici olabilir. Doktor, ne tür 
önlemler alınması gerektiğine ve tedaviye devam edilip edilemeyeceğine  karar verecektir.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.  
 
 14 / 14  
 5. DESAL ’ in saklanması  
DESAL ’ i çocukların göremeyece ği, eri şemeyece ği yerlerde ve ambalajında saklayınız. 
 
30°C’nin altındaki oda sıcaklı ğında ve orijinal ambalajında saklayınız. I şıktan koruyunuz. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra DESAL ’ i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi :    
Biofarma İlaç San. ve Tic. A.Ş. 
Sancaktepe/İstanbul  
 
Üretim yeri:       
Biofarma İlaç San. ve Tic. A.Ş. 
Sancaktepe/İstanbul  
 
Bu kullanma talimatı … /.../... tarihinde onaylanmı ştır. 