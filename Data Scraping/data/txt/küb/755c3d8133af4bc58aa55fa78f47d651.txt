1 KISA ÜRÜN BİLGİSİ  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?  
 
1. BEŞERİ TIBBİ ÜRÜNÜN ADI 
ROZEREST 8 mg film kaplı tablet  
 
2. KALİTATİF VE KANTİTATİF BİLEŞİM  
Etkin  madde:  
Ramelteon    8 mg 
Yardımcı madde(ler):  
Laktoz  monohidrat  (inek sütü kaynaklı)  97,5 mg  
Yardımcı maddeler için 6.1’e bakınız.  
3. FARMASÖTİK  FORM  
ROZEREST, oral olarak kullanılmak üzere 8 mg’lık tablet formlarında mevcuttur. ROZEREST; sarı renkte yuvarlak, bikonveks film kaplı tablettir.  
4. KLİNİK  ÖZELLİKLER  
4.1. Terapötik  endikasyonlar  
ROZEREST, uykuya dalma güçlüğüyle karakterize edilen insomni tedavisinde endikedir.  
 
4.2. Pozoloji ve uygulama şekli  
Pozoloji/uygulama sıklığı ve  süresi:  
ROZEREST’ in tavsiye edilen dozu, uyumak için yatağa girmeden 30 dakika önce 8 mg’dır. 
Günlük ROZEREST dozu toplam 8 mg’ı aşmamalıdır. 
Uygulama şekli:  
ROZEREST ağız yolu ile kullanılır.  
ROZEREST’ in aşırı yağlı bir yemekle birlikte veya hemen arkasından alınması öne rilmez. 
ROZEREST oral yolla kullanıldıktan sonra, uyku kaçırıcı aktivitelerden (çay ve kahve gibi 
kafeinli içeceklerden, egzersiz vb.) uzak durulması önerilir. 
Tablet bölünmemeli, bütün olarak yutulmalıdır. 
Özel popülasyonlara ilişkin ek bilgiler:  
Böbrek/Karaciğer yetmezliği:  
Böbrek yetmezliği olan hastalarda ROZEREST için doz ayarlaması gerekmemektedir (bakınız 
bölüm 5.2 “Hastalardaki karakteristik özellikler”). 
Şiddetli karaciğer yetmezliği olan hastalarda ROZEREST’ in kullanılması önerilmemekted ir. 
ROZEREST, orta şiddette hepatik yetmezliği olan hastalarda dikkatle kullanılmalıdır . 
(bakınız bölüm 5.2 “Hastalardaki karakteristik özellikler”).  2 Pediyatrik popülasyon:  
ROZEREST’ in 18 yaşın altındaki hastalarda güvenliliği ve etkinliği tespit edilmemiştir.  
Bu ürünün ergenlik öncesi ve ergenlik döneminde güvenli bir biçimde kullanılıp 
kullanılamayacağının tespit edilmesi için daha fazla çalışmaların yapılması gerekmektedir.  
Geriyatrik popülasyon:  
Yaşlı ile genç yetişkin hastalar arasında güvenlilik ve etkinlik açısından genel bir fark 
gözlemlenmemiştir.  
İnsomni tanılı 33 yaşlı hastada yapılan çift- kör, randomize, plasebo- kontrollü bir çalışmada, 
tek doz ROZEREST’in  gece yarısı uyandıktan sonraki denge, mobilite ve hafıza fonksiyonları 
üzerindeki etkisi  değerlendirilmiştir. Çoklu dozlamanın etkisi konusunda  mevcut bilgi 
bulunmamaktadır. 8 mg ROZEREST’in geceleyin verilmesi gece dengesi, mobilitesi veya 
hafıza fonksiyonlarına plasebodan daha fazla zarar vermemiştir. İlacın yaşlılarda gece dengesi 
üzerin e etkileri, bu çalışmayla kesin olarak bilinememektedir.  
 
4.3. Kontrendikasyonlar  
Bileşenlerinden herhangi birisine karşı aşırı duyarlılığı olan hastalarda ROZEREST kullanımı 
kontrendikedir.  
ROZEREST tedavisinden sonra anjiyoödem gelişen hastalar, ilacı bir daha almamalıdır. 
Hastalar, ROZEREST’ i fluvoksaminle birlikte almamalıdırlar (bakınız bölüm 4.5 “Diğer tıbbi 
ürünlerle etkileşimler ve diğer etkileşim şekilleri).  
 
4.4. Özel kullanım uyarıları ve  önlemleri  
Ramelteon kullanılmasıyla birlikte şiddetli anafilaktik ve anafilaktoid reaksiyonların ortaya 
çıkabileceği konusunda hastaları bilgilendiriniz. İlgili belirtileri/semptomları açıklayınız ve bu ve benzeri durumlar ortaya çıktığı takdirde hemen tıbbi bakım almaları gerektiğini hastalara tavsiye ediniz.  
ROZEREST’de n bir veya birden fazla doz alan hastalarda; dil, glotis veya larinkse yayılan 
nadir anjiyoödem vakaları rapor edilmiştir. Bazı hastalarda; dispne, boğaz tıkanması veya mide bulantısı ve k usma gibi anafilaksi belirtileri olan ek semptomlar görülmüştür. Bazı 
hastaların acil serviste tıbbi tedavi görmeleri gerekmiştir. Anjioödemin dil, glotis veya larinkse yayılması halinde, solunum yolu obstrüksiyonu görülebilir ve bu ölümcül olabilir. 
ROZEREST kullanımı sonrasında anjiyoödem gelişen hastalarda tedaviye devam 
edilmemelidir.  
Uyku rahatsızlıkları, fiziksel ve/veya psikiyatrik bir bozukluğun temel bir sonucu 
olabileceğinden, hastanın dikkatli bir biçimde değerlendirilmesinden sonra insomninin 
semptomatik tedavisine başlanmalıdır. Tedaviye başladıktan sonraki 7- 10 gün içinde 
insomninin hafiflememesi, değerlendirilmesi gereken primer psikiyatrik ve/veya medikal  bir 
hastalığın varlığına işaret edebilir. İnsomninin kötüye doğru gitmesi veya başka ye ni kognitif 
ya da davranışsal bozulmaların ortaya çıkması, altta yatan tanımlanmamış psikiyatrik veya fiziksel bir bozukluğun sonucu olabilir ve bu da, hastanın daha ayrıntılı bir değerlendirmeden 
geçmesini gerektirir. Klinik geliştirme programı sırasında ROZEREST  ile insomninin 3 şiddetlenmesi ve davranışsal değişikliklerin ortaya çıkması durumu gözlemlenmiştir.  
ROZEREST kullanımıyla birlikte halüsinasyonların yanı sıra tuhaf davranışlar, ajitasyon ve 
mani gibi davranışsal değişiklikler de rapor edilmiştir . Önceden öngörülemeyen amnezi, 
anksiyete ve başka nöropsikiyatrik semptomlar da ortaya çıkabilir.  
Hipnotik ilaçların kullanılmasıyla birlikte çeşitli bilişsel ve davranışsal değişikliklerin ortaya 
çıktığı rapor edilmiştir. Primer depresyonlu hastalarda, h ipnotik ilaçların kullanımıyla ilişkili 
olarak depresyonun kötüleşmesi (intihar düşüncesi ve gerçekleşmiş intihar vakaları dahil) rapor edilmiştir.  
Hipnotik ilaç kullanımıyla ilişkili olarak, “araba kullanırken uyuyakalmak” (yani, hipnotik ilaç aldıktan so nra araç kullanırken tam uyanık olmama durumu) ve bunun gibi başka 
kompleks davranışların (örneğin, yemek hazırlamak ve yemek, telefon görüşmeleri yapmak  
ya da seks yapmak) sergilendiği ve bunların daha sonra unutulduğu (amnezi) rapor edilmiştir. 
Alkol ve ya merkezi sinir sistemini baskılayan ilaçların kullanılması, bu davranışların ortaya 
çıkma riskini artırabilir. Bu olaylar, daha önce hiç hipnotik ilaç verilmemiş kişilerin yanı sıra 
hipnotik ilaç verilmiş kişilerde de ortaya çıkabilir. ROZEREST kullanım ıyla birlikte 
kompleks davranışlar rapor edilmiştir. Herhangi bir kompleks uyku davranışı rapor eden 
hastalarda ROZEREST’ in bırakılması tavsiye  edilmelidir.  
Hastalar, ROZEREST aldıktan sonra konsantrasyon gerektiren (motorlu bir taşıt veya ağır 
makine kullanmak gibi) tehlikeli faaliyetlerden kaçınmalıdırlar.  
ROZEREST aldıktan sonra, hastalar, aktivitelerini uyumaya hazırlanmak için gerekli olanlarla sınırlı tutmalıdırlar.  
Hastalara ROZEREST  ile birlikte alkol tüketmemeleri önerilmelidir; çünkü alkol ve 
ROZEREST birlikte kullanıldıklarında aditif etki ortaya çıkabilir (bakınız bölüm 4.5 “Diğer 
tıbbi ürünler ile etkileşimler ve diğer etkileşim şekilleri”).  
ROZEREST, yetişkinlerin üreme hormonlarına bazı etkilerle ilişkilendirilmiştir (ör.  testosteron düzeylerinin azalması ve prolaktin düzeylerinin artması). ROZEREST’ in kronik, 
hatta kronik intermitan kullanımının gelişme çağındaki insanlarda üreme ekseninde ne gibi 
etkilerinin olabileceği bilinmemektedir (bakınız bölüm 5.1 “Endokrin fonksiyonu değerlend irmeye yönelik  çalışmalar”).  
ROZEREST, şiddetli uyku apnesi olan hastalarda araştırılmamıştır ve bu popülasyondaki hastalarda kullanımı önerilmemektedir (bakınız bölüm 5.2 “Hastalardaki karakteristik 
özellikler”).  
ROZEREST, şiddetli karaciğer bozukluğu olan hastalar tarafından kullanılmamalıdır (bakınız 
bölüm 5.2 “Hastalardaki karakteristik özellikler”). 
ROZEREST kullanan hastalarda standart bir laboratuar izleme tetkiki gerekmemektedir.  
Açıklanamayan amenore, galaktore, libido azalması veya fertiliteyle ilgili problem belirtileri 
gösteren hastalar için, prolaktin ve testosteron düzeylerinin değerlendirilmesi uygun olabilir.  
ROZEREST’in  yaygın olarak kullanılan klinik laboratuvar testleriyle etkileşime girmediği 
bilinmektedir.  4 Ayrıca in vitro  veriler, ramelteonun benzodiazepinler, opiatlar, barbituratlar kokain, 
kanabinoidler veya amfetaminler için kullanılan standart idrar tarama testlerinin ikisinde 
yanlış -pozitif sonuçlara neden olmadığını göstermektedir.  
ROZEREST laktoz içerir. Seyrek gör ülen kalıtsal hastalıklar olan galaktoz intoleransı, Lapp 
eksikliği veya glukoz –galaktoz malabsorpsiyonu bulunan hastalar bu ilaç ürününü 
almamalıdır.  
 
4.5. Diğer tıbbi ürünler ile etkileşimler ve diğer etkileşim  şekilleri  
• Diğer ilaçların ROZEREST ’in plazma konsantrasyonu üzerine  etkileri:  
ROZEREST, bireyler arası oldukça değişken bir farmakokinetik profile (C max ve EAA’da 
yaklaşık %100 değişim katsayısı) sahiptir. CYP1A2, ramelteonun hepatik metabolizmasına katılan en önemli enzimdir; ayrıca CYP2C alt- ailesi ve CYP3A4 izoenzimleri de az oranda 
dahil olmaktadırlar.  
• Fluvoksamin (güçlü CYP1A2 inhibitörü):   
3 gün boyunca günde iki kez 100 mg fluvoksamin uygulandıktan sonra tek doz ROZEREST 
16 mg ile fluvoksaminin birlikte uygulanmasının ardından, ramelteonun EAA değeri,  
ROZEREST’in tek başına  uygulanmasına kıyasla yaklaşık 190 kat ve C max yaklaşık 70 kat 
artmıştır. ROZEREST, fluvoksaminle birlikte kullanılmamalıdır. Diğer daha az güçlü 
CYP1A2 inhibitörleri yeterince  araştırılmamıştır. ROZEREST, daha az güçlü CYP1A2 
inhibitörleri kullanan hastalara dikkatle uygulanmalıdır. (Bakınız bölüm 4.3 “Kontrendikasyonlar”).  
• Rifampin (güçlü CYP enzim indükleyicisi):   
11 gün boyunca günde bir rifampin (600 mg) kullanan hastalarda 32 mg’lık tek doz 
ROZEREST kullanılması, r amelteon ve metaboliti olan M-II’nin toplam maruziyetinde (hem 
EAA hem de C max) ortalama yaklaşık %80 (%40 - %90) azalma ya sebep olmuştur. Rifampin 
gibi güçlü CYP enzimi indükleyicileriyle  birlikte  uygulandığında ROZEREST ’in etkinliği 
azalabilir . 
• Ketokonazol (güçlü CYP3A4 inhibitörü):   
Günde iki kez 200 mg ketokonazol tedavisinin dördüncü gününde tek doz 16 mg ROZEREST 
uygulandığında, ramelteonu n tek başına uygulanmasına kıyasla ramelteonun EAA ve C max 
değerleri sırasıyla ortalama %84 ve %36 oranl arında artmıştır. M -II farmakokinetik 
değişkenlerinde de benzer artışlar  görülmüştür. ROZEREST, ketokonazol gibi güçlü CYP3A4 
inhibitörlerini kullanan hastalara dikkatle uygulanmalıdır . 
• Flukonazol (güçlü CYP2C9 inhibitörü):   
Tek doz 16 mg ROZEREST flukonazolle birlikte uygulandığında ramelteonun toplam ve pik 
sistemik maruziyeti (EAA ve C max) yaklaşık %150 artmıştır. M -II maruziyetinde de benzer 
artışlar görülmüştür. ROZEREST, flukonazol gibi güçlü CYP2C9 inhibitörlerini kullanan 
hastalara dikkatle uygulanmalıdır . 
• Donepezil:   
26 gün boyunca günde tek doz 10 mg donepezil kullanımının ardından tek doz 8 mg 5 ROZEREST uygulanması, toplam ramelteon maruziyetinin (EAA) ortalama yaklaşık %100 
oranında ve maksimum ramelteon konsantrasyonunun (C max) ortalama yaklaşık %87 
oranında artmasına neden olmuştur. M -II maruziyetinde herhangi bir değişiklik 
gözlemlenmemiştir. ROZEREST ve donepezil birlikte uygulandığında hastalar dikkatle 
izlenmelidirler . 
• Doksepin:   
23 gün boyunca günde tek doz 10 mg doksepin kullanımının ardından tek doz 8 mg 
ROZEREST uygulanması, toplam ramelteon maruziyetinin (EAA) ortalama yaklaşık %66 
oranında ve maksimum ramelteon konsantrasyonunun (C max) ortalama yaklaşık %69 
oranında artmasın a neden olmuştur. M -II maruziyetinde herhangi bir değişiklik 
gözlemlenmemiştir. ROZEREST ve doksepin birlikte uygulandığında hastalar dikkatle  
izlenmelidirler . 
ROZEREST’in  fluoksetin, (CYP2D6 inhibitörü), omeprazol (CYP1A2 indükleyicisi / 
CYP2C19 inhibitörü), teofilin (CYP1A2 substratı), dekstrometorfan (CYP2D6 substratı), 
sertralin, venlafaksin, essitalopram, gabapentin ve zolpidemle birlikte uygulanmasına ilişkin etkileşim çalışmaları sonucunda, ramelteon veya M -II metabolitinin ne pik ne de topl am 
maruziyetlerinde klinik açıdan anlamlı değişiklikler ortaya çıkmamıştır.  
• ROZEREST’in  başka ilaçların plazma konsantrasyonu üzerine  etkileri: 
• Zolpidem:   
11 gün boyunca günde bir kez 8 mg ramelteonun uygulanması, zolpidemin medyan 
Tmax’ında yaklaşık 20 d akika artışa neden olmuştur ve zolpideme maruziyet (hem EAA hem 
de C max) değerleri, tek doz 10 mg zolpidemden sonra değişmemiştir. Genellikle, zolpidem, 
ROZEREST kullanan bir hastaya  uygulanmamalıdır.  
• ROZEREST’in  omeprazol (CYP2C19 substratı), dekstrometorfan (CYP2D6 substratı), 
midazolam (CYP3A4 substratı), teofilin (CYP1A2 substratı), digoksin (pglikoprotein substratı), varfarin (CYP2C9 [S]/CYP1A2 [R] substratı), venlafaksin, fluvoksamin, donepezil, doksepin, se rtralin, essitalopram ve gabapentinle birlikte uygulanması, bu ilaçların pik ve 
toplam maruziyetlerinde klinik açıdan anlamlı değişiklikler ortaya  çıkarmamıştır.  
• Alkolün ROZEREST üzerine  etkisi: 
- Alkolün kendisi performansa zarar vererek uyku haline sebep olabilir. ROZEREST’ in 
istenilen etkisi uyku verimini artırmak olduğundan, hastalar ROZEREST  kullanırken alkol 
tüketmemeleri konusunda uyarılmalıdırlar. (Bakınız bölüm 4.4 “Özel kullanım uyarılar ı ve 
önlemleri”). Alkol ve ROZEREST birlikte kullanıldığı takdirde aditif etki ortaya  çıkabilir.  
- Tek doz 32 mg ROZEREST ile alkolün (0,6 g/kg) gündüz ve birlikte uygulanmasının 
ROZEREST pik veya toplam maruziyetine klinik açıdan anlamlı ya da istatistik sel olarak 
önemli etkileri bulunmamıştır. Ancak, bazı doz sonrası zaman noktalarında psikomotor 
performansın bazı ölçümlerine (yani, Sayı Sembol İkame Testi, Psikomotor Vijilans Testi ve 
Görsel Analog Ölçeği – Sedasyon) aditif etkide bulunduğu görülmüştür. Geciktirilmiş Kelime 
Tanıma Testi’nde aditif etki görülmemiştir. Alkolün kendisi performansa zarar vererek uyku haline sebep olabileceğinden ve ROZEREST’ in istenilen etkisi uyku verimini artırmak 6 olduğundan, hastalar ROZEREST kullanırken alkol tüketmeme leri konusunda 
uyarılmalıdırlar.  
• İlaç / Laboratuar Test  Etkileşimleri 
- ROZEREST’in  yaygın olarak kullanılan klinik laboratuvar testleriyle etkileşime 
girmediği bilinmektedir.  
- Ayrıca in vitro veriler, ramelteonun benzodiazepinler, opiatlar, barbituratlar kokain, 
kanabinoidler veya amfetaminler için kullanılan standart idrar tarama testlerinin ikisinde 
yanlış -pozitif sonuçlara neden olmadığını  göstermektedir.  
 
4.6. Gebelik ve laktasyon  
Genel  tavsiye  
Gebelik kategorisi C’dir.  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli bulunan kadınlarda kullanılmasıyla ilgili bir veri yoktur.  
Gebelik dönemi  
ROZEREST’ in hamilelik ve/veya doğum sürecinde, ne anne ne de fetüs üzerindeki potansiyel 
etkileri araştırılmamıştır. ROZEREST’ in hamilelik ve doğum sürecinde yerleşik bir kullanımı 
bulunmamaktadır. ROZEREST gerekli olmadıkça gebelik te kullanılmamalıdır.  
Sıçanlar üzerinde yapılan hayvan deneylerinde, ramelteon, insanda tavsiye edilen doz olan 8 
mg/gün’den çok daha yüksek dozlarda, teratojenik etkiler de dahil olmak üzere gelişimsel 
toksisite belirtileri ortaya çıkarmıştır. Hamile kadınlarda yapılan yeterli ve iyi- kontrollü 
çalışmalar bulunmamaktadır. ROZEREST, hamilelikte yalnızca potansiyel faydası fetüse 
getireceği  potansiyel riskten daha fazla olduğu takdirde kullanılmalıdır. 
Laktasyon dönemi  
Ramelteonun anne sütüne geçip geçmediği bilinmemektedir. Ancak, ramelteonun emziren 
sıçanların sütüne geçtiği bilinmektedir. Birçok ilaç anne sütüne geçtiği için, bu ilaç da emziren anneye verilirken dikkat  edilmelidir.  
Üreme yeteneği / Fertilite  
ROZEREST, yetişkinlerin üreme hormonlarında, testosteron düzeylerinin azalması ve 
prolaktin düzeylerinin artması gibi etkilerle ilişkilendirilmiştir. ROZEREST’ in kronik veya 
hatta kronik intermitan kullanımının gelişme çağındaki insanlarda üreme ekseninde ne gibi etkilerinin olabileceği bilinmemektedir (bakınız bölüm 5.1 “Endokrin fonksiyonu 
değerlendirmeye yönelik çalışmalar”).  
Ramelteon, çiftleşme ve erken gestasyon öncesinde ve sırasında erkek ve dişi sıçanlara (6 -600 
mg/kg/gün dozlarında) uygulandığında, 20 mg/kg/gün’den yüksek dozlarda, östrus 
döngüsünde değişimler ve korpora lutea, implantasyonlar ve canlı embriyo sayılarında 
azalmalar gözlemlenmiştir. Etkisiz doz,  vücut yüzey alanı bazında (mg/m
2) insanda tavsiye 
edilen dozun (8 mg/kg/gün) yaklaşık 24 katıdır. Ramelteonun erkek sıçanlara (600 mg/kg/gün 
doza kadar) oral olarak uygulanmasının sperm kalitesi veya üreme performansı üzerinde 
herhangi bir etkisi ol mamıştır.  
 7 4.7. Araç ve makine kullanımı üzerindeki  etkiler 
Hastalar, ROZEREST aldıktan sonra konsantrasyon gerektiren (motorlu bir taşıt veya ağır 
makine kullanmak gibi) tehlikeli faaliyetlere girmekten kaçınmalıdırlar.  
Uyku ilacı aldıktan sonra yatağından ka lkan ve tam uyanık değilken araç kullanan ve sıklıkla 
bu davranışlarını unutan kişiler rapor edilmiştir. Uyku halinde araç kullanmak tehlikeli 
olabileceğinden, buna benzer bir epizot geçiren hastalar hemen doktora rapor edilmelidir. Bu davranışların, uyku ilaçlarının alkolle veya diğer merkezi sinir sistemi depresanlarıyla alındığı 
zaman ortaya çıkma olasılığı daha yüksektir. Uyku ilacı aldıktan sonra tam uyanık değilken 
başka kompleks davranışlar (örneğin, yemek hazırlama ve yeme, telefon görüşmeleri yapma  
veya seks yapma) sergileyen hastalar rapor edilmiştir. Uyku halinde araba kullanma olayında 
olduğu gibi, hasta bu olayları da genellikle hatırlamaz. 
 
4.8. İstenmeyen  etkiler  
Klinik çalışmalar çok çeşitli koşullar altında gerçekleştiğinden, bir ilaçla ilgili klinik 
çalışmalarda gözlemlenen advers reaksiyon oranları, başka ilaçların klinik çalışmalarındaki 
oranlarla doğrudan karşılaştırılamazlar ve uygulamada gözlemlenen oranları 
yansıtmayabilirler. Bununla birlikte, klinik çalışmalardan elde edilen advers reaksi yonlarla 
ilgili bilgiler, ilaç kullanımıyla ilişkili olarak görünen advers olayları tanımlamak ve oranları yaklaşık olarak tespit etmek için bir temel oluşturmaktadır.  
Tablo -1’de, ROZEREST ile ilgili plasebo -kontrollü çalışmalara katılan 2861 kronik insom ni 
hastası tarafından rapor edilen advers olayların sıklığı gösterilmektedir.  
Tablo -1 
MeDRA Tarafından Tercih 
Edilen Terim  Plasebo  
(1456 kişi)  Ramelteon 8 mg  
(1405 kişi)  
Somnolans  %2 %3 
Bitkinlik  %2 %3 
Baş Dönmesi  %3 %4 
Mide Bulantısı  %2 %3 
İnsomni şiddetlenmesi  %2 %3 
Yukarıda belirtilenlerin dışında diğer gözlenen advers olaylar; şiddetli anafilaktik reaksiyonlar, nadir olarak anjioödem, ajitasyon ve mani gibi davranışsal değişiklikler,  önceden öngörülemeyen amnezi, anksiyete ve başka nöropsikiyatrik semptomlardır.  
İlaca bağlı olduğu kabul edilen advers reaksiyonlar aşağıda listelenmiştir:  
Sıklıklar şu şekilde tanımlanır: çok yaygın (≥ 1/10); yaygın (≥ 1/100 - < 1/10); yaygın 
olmayan (≥ 1/1.000 - < 1/100); seyrek (≥ 1/10.000 - < 1/1.000); çok seyrek (< 1/10.000), 
bilinmiyor (eldeki verilerden hareketle tahmin edilemiyor).  
Klinik çalışmalarda aşağıda sayılan advers etkiler rapor edilmiştir: 
Endokrin hastalıkları  
ROZEREST, yetişkinlerin üreme hormonlarında, testosteron düzeylerinin azalma sı ve 
prolaktin düzeylerinin artması gibi etkilerle ilişkilendirilmiştir. ROZEREST’ in kronik veya 
hatta kronik intermitan kullanımının gelişme çağındaki insanlarda üreme ekseninde ne gibi 8 etkilerinin olabileceği bilinmemektedir (bakınız bölüm 5.1 “Endokrin fonksiyonu 
değerlendirmeye yönelik çalışmalar”).  
Metabolizma ve beslenme hastalıkları  
Yaygın: Mide bulantısı  
Sinir sistemi hastalıkları 
Yaygın: Baş dönmesi, insomninin şiddetlenmesi, somnolans  
Genel bozukluklar ve uygulama bölgesine ilişkin hastalıklar  
Yaygın: Bitkinlik  
Tedavinin Bırakılmasına Neden Olan Advers Reaksiyonlar  
Bu bölümde açıklanan veriler, ROZEREST’e  6 ay ve daha uzun süre maruz kalan 722 
deneğin ve bir yıl boyunca maruz kalan 448 deneğin de içinde bulunduğu toplam 5373 
deneğin maruziyeti hakkında bilgi vermektedir.  
Klinik çalışmalarda ROZEREST’e  maruz kalan 5373 insan deneğin yüzde 6’sı advers etkil er 
nedeniyle tedaviyi bırakmıştır; buna karşılık plasebo alan toplam 2279 deneğin %2’si tedaviyi bırakmıştır. Ramelteon  alan hastaların tedaviyi bırakmalarına neden olan en sık advers 
olaylar; hastalarda %1 oranında veya daha az görülen somnolans, baş dönm esi, mide  
bulantısı, bitkinlik, baş ağrısı ve  insomnidir.  
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr
; e-
posta:tufam@titck.g ov.tr; tel:0 800 314 00 08; faks: 0 312 218 35 99)  
 
4.9. Doz aşımı ve  tedavisi  
Uygun durumlarda derhal gastrik lavajın yanı sıra genel semptomatik ve destekleyici önlemler 
alınmalıdır. İhtiyaç duyulduğu takdirde intravenöz sıvılar kullanılmalıdır. Tüm ilaç doz aşımı 
durumlarında olduğu gibi; solunum, nabız, kan basıncı ve diğer uygun hayati belirtiler 
izlenmeli ve genel destekleyici önlemler alınmalıdır.  
Hemodiyaliz, ROZEREST ’e maruziyeti etkin düzeyde azaltmaz. Bu nedenle, doz aşımı 
tedavisinde diyaliz kullanımı uygun değildir. 
Zehir Kontrol Merkezi:  
Tüm doz aşımı vakalarının tedavilerinde olduğu gibi, çoklu ilaç alma ihtimalinin düşünülmesi gerekmektedir. Doz aşımı tedavisiyl e ilgili güncel bilgiler için bir zehir kontrol merkeziyle 
irtibat kurunuz. 
 
5. FARMAKOLOJİK  ÖZELLİKLER  
5.1. Farmakodinamik  özellikler 
Farmakoterapötik Grup: Melatonin reseptör agonistleri  
ATC Kodu: N05CH  9 ROZEREST (ramelteon), hem melatonin MT 1 ve MT 2 reseptörleri için yüksek afinitesi hem  
de MT 3 reseptöründe seçiciliği olan bir melatonin reseptör agonistidir. Ramelteon, insan MT 1 
ve MT 2 reseptörlerini eksprese eden hücrelerde in-vitro olarak tam agonist aktivite 
göstermektedir.  
Ramelteonun MT 1 ve MT 2 reseptörlerindeki aktivitesinin uyku artırıcı özelliklerine katkı 
sağladığı düşünülmektedir, çünkü endojen melatonin etkisinde kaldıklarında bu reseptörlerin 
normal uyku -uyanıklık döngüsüne temel oluşturan sirkadyen ritmin sürdürülmesinde etkili 
oldukları  düşünülmektedir. 
Ramelteonun, GABA reseptör kompleksi veya nöropeptidler, sitokinler, serotonin, dopamin, 
noradrenalin, asetilkolin ve opiatların bağlandığı reseptörlere önemli düzeyde afinitesi 
bulunmamaktadır. Ayrıca, ramelteon, standart panelde seçilmi ş enzim aktiviteleriyle 
etkileşime girmemektedir.  
Ramelteonun en önemli metaboliti olan M -II aktif özelliğe sahiptir ve insan  MT 1 ve MT 2 
reseptörleri için ana molekülün sırasıyla yaklaşık onda biri ve beşte biri oranında bağlanma 
afinitesine sahiptir; ayrı ca in -vitro fonksiyonel ölçümlerde ramelteondan 17 - 25 kat daha az 
potenttir. M -II’nin MT 1 ve MT 2 reseptörlerine potensinin ana ilaçtan daha düş ük olmasına 
rağmen M -II, ana ilaçtan daha yüksek konsantrasyonlarda dolaşımda bulunur ve ramelteona 
kıyasla 20- 100 kat daha fazla ortalama sistemik maruziyet gerçekleşir. M -II’nin serotonin 5-  
HT 2B reseptörüne zayıf afinitesi bulunmaktadır, ancak başka reseptörler ve enzimlere önemli 
düzeyde bir afinitesi bulunmamaktadır. Ramelteon gibi M -II de, pek çok endojen enz iminin 
aktivitesiyle etkileşime girmemektedir.  
Ramelteonun bilinen diğer tüm metabolitleri inaktiftir.  
 
Klinik Çalışmalar: 
• Kontrollü Klinik Çalışmalar  
Kronik  İnsomni:  
ROZEREST’in  uyku başlatma konusundaki etkinliğine objektif destek sağlamak için, 
polisomnografiye (PSG) giren kronik insomni hastalarında üç adet randomize, çift -kör  
çalışma  yapıldı.  
Çalışmalardan birine, kronik insomni hastası (yaşları 18 - 64 arasında ve bu yaşlar dahil) genç 
yetişkinler alındı ve paralel bir tasarım kullanılarak ha stalara 35 gün boyunca geceleyin tek 
doz ramelteon  (8 mg veya 16 mg) ya da bu dozlarla eşleşmeli plasebo verildi. Tedavinin 1, 3 
ve 5. haftalarının ilk iki gecesi PSG uygulandı. Plaseboya kıyasla  ROZEREST, zaman 
noktalarının her birinde ortalama persistan uyku latansını düşürdü. 16 mg dozun uyku 
başlatmada herhangi bir ek faydası  olmadı.  
PSG uygulanan ikinci çalışma, kronik insomni öyküsü olan 65 yaş ve üstü hastalarda 
gerçekleştirilen üç- periyotlu ve çapraz -geçişli bir çalışmaydı. Hastalar, ROZEREST (4 m g ya 
da 8 mg) veya plasebo kullandılar ve üç çalışma periyodunun her birinde bir uyku laboratuvarında art arda iki gece PSG değerlendirmesine alındılar. Plaseboya kıyasla 
ROZEREST’in her iki dozu da persistan uyku latansını düşürdü. 10 Üçüncü çalışmada, kron ik insomni hastası yetişkinlerde uzun süreli etkililik ve güvenlilik 
değerlendirildi. Hastalar, altı ay boyunca her gece tek doz ROZEREST 8 mg veya bu dozla 
eşleşmeli plasebo aldılar. Hastalar, 1. hafta ile 1, 3, 5 ve 6. ayların ilk iki gecesi PSG’ye 
alındılar. Plaseboya kıyasla ROZEREST, her bir zaman noktasında uyku latansını düşürdü. 
Bu çalışmada, 7. ayın 1 ve 2. gecelerinden elde edilen sonuçlar ile 6. ayın 22 ve 23. gecelerinin sonuçları karşılaştırıldığında, ramelteon grubunda istatistiksel olarak a nlamlı olan 
%33’lük bir  LPS artışı (9,5 dakika) görüldü. Karşılaştırılan aynı zaman periyotlarında plasebo 
grubunda LPS artışı gözlemlenmedi. 
65 yaş ve üstü, kronik insomni öyküsü olan, ayakta tedavi gören ve subjektif etkinlik 
ölçümleri (uyku günlükleri) yapan hastalar üzerinde randomize, çift -kör paralel grup çalışması 
yapıldı. Hastalar 35 gece boyunca ROZEREST (4 mg veya 8 mg) aldılar. Plaseboya kıyasla 
ROZEREST, hastaların rapor ettiği uyku latansını düşürdü. 8 mg ya da 16 mg ramelteon 
kullanan daha genç yetişkinlerde (18 - 64 yaşlarında) yapılan benzer tasarımlı bir çalışmada, 
hastalarca rapor edilen uyku latansında plaseboyla kıyaslandığında aynı etki elde  edilmedi.  
16 mg doz yetişkinler için potansiyel bir tedavi olarak değerlendirilse de, uyku başl atma 
konusunda herhangi bir ek faydası olmadığı görüldü ve daha fazla bitkinlik, baş ağrısı ve 
ertesi gün somnolansı ile  ilişkilendirildi.  
Geçici İnsomni:  
İlk gece etkisi modelinin kullanıldığı bir randomize, çift kör, paralel grup çalışmasında  
sağlıklı erişkin bireyler ROZEREST veya plasebo aldıktan sonra geceyi uyku laboratuarında 
geçirdiler ve PSG ile değerlendirildiler. Plaseboya kıyasla ROZEREST, ort alama persistan 
uyku latansında düşüş  gösterdi.  
• Uyku Arttırıcı İlaçlara Yönelik Güvenilirlik Kaygılarıyla İlgili Çalışmalar İnsanda 
Yapılan Suistimal Eğilimi Laboratuvar Çalışmaları  Sonuçları:  
Sedatif/hipnoti k veya anksiyolitik ilaç suistimal öyküsü buluna n 14 bireyde  bir suistimal 
potansiyeli laboratuvar çalışması yapıldı. Bireylere oral yolla tek doz ROZEREST (16, 80 ya 
da 160 mg), triazolam (0,25; 0,50 ya da 0,75 mg) veya plasebo verildi. Tüm bireyler, bir ilaçtan arındırma dönemiyle birbirinden ayrılan 7 tedavinin her birini aldılar ve suistimal 
potansiyeline yönelik çok sayıda standart testten geçtiler. Tavsiye edilen terapötik dozun 20 katına kadarki dozlarda, sübjektif cevaplarda ROZEREST ve plasebo arasında suistimal 
potansiyeli göstergesi olabilec ek farklar bulunmadı. Pozitif kontrol ilacı triazolam, tutarlı 
olarak, pik etkisi ve genel 24- saatlik etkisi bakımından plasebodan farklı olarak bu sübjektif 
ölçümlere doz -cevap etkisi gösterdi.  
İnsomni Çalışmalarında Rezidüel Farmakolojik Etki  
Ertesi gün ortaya çıkabilecek rezidüel etkileri değerlendirmek amacıyla Hafıza Geri Çağırma 
Testi, Kelime Listesi Hafıza Testi, Görsel Analog Duygudurum ve His Ölçeği, Sayı- Sembol 
İkame Testi ve uyanıklığı ve konsantrasyon yeteneğini değerlendirmek için uyku -sonrası 
anket kullanıldı. Çapraz -geçişli çalışmalar sırasında 2 gece ramelteon kullanımının ardından 
ertesi gün rezidüel etki bulgusu gözlemlenmedi. 
Kronik insomni hastası yetişkinlerde 35- gecelik, çift- kör, plasebo- kontrollü bir çalışmada, üç 
ayrı zaman noktasında rezidüel etki ölçümleri yapıldı. Gözlemlenen farklar genel olarak 11 önemsiz düzeyde idi. 1. haftada VAS skoru ölçümlerine göre (100 mm’lik skala), 8 mg 
ROZEREST alan hastalar (46 mm), plasebo alan hastalara kıyasla (42 mm) daha fazla fatig 
belirtisine sah ipti. 3. hafta, 8 mg ROZEREST alan hastalar, plasebo alan hastalara kıyasla 
çabuk hatırlama konusunda daha düşük bir ortalama skora sahipti (16 kelimeden ortalama 7,5 
kelimeye karşılık 8,2 kelime). ROZEREST ile tedavi edilen hastalar, plaseboyla tedavi e dilen 
hastalara kıyasla daha fazla uyuşukluk belirtisi gösteren ortalama VAS skoruna sahipti (100 
mm VAS ölçeğinde 27 mm’ye karşılık 22 mm). ROZEREST alan hastalarda, 5. haftada 
plasebodan farklı bir ertesi sabah rezidüel etkisi gözlemlenmedi. 
Rebound (Geri Tepen) İnsomni / Yoksunluk  
6 aya kadar ROZEREST  veya plasebo alan hastalarda potansiyel rebound insomni ve 
yoksunluk etkileri dört adet çalışmayla değerlendirildi. Bu çalışmaların 3’ü 35 günlük, biri ise 
altı aylık çalışmalardı. Bu çalışmalara 854’ü  yaşlı olan toplam 2533 hasta katıldı. 
Tyrer Benzodiazepin Yoksunluk Semptomu Anketi (BWSQ):  
BWSQ, benzodiazepin reseptör agonistlerinden yoksunluk durumunda yaygın olarak görülen 
20 semptom hakkında spesifik bilgiler isteyen bir öz -bildirim anketidir. ROZEREST, bir 
benzodiazepin reseptör agonisti değildir. 
35 haftalık 3 adet insomni çalışmasının ikisinde anket tedavinin tamamlanmasından bir hafta 
sonra; üçüncüsünde ise tedavinin tamamlanmasından sonraki 1 ve 2. günlerde uygulandı. 35 günlük bu çalışmal arın üçünde de ramelteon 4 mg, 8 mg veya 16 mg alan hastalar, plasebo 
alan hastalara benzer günlük skorlar rapor ettiler.  
6 aylık çalışmada ise BWSQ ölçümlerine göre 8 mg dozdan yoksunluk belirtileri gözlemlenmedi.  
Rebound İnsomni:  
Rebound insomni, 35 günlük çalışmalarda, tedavinin ani bırakılmasından sonra uyku latansı ölçülerek değerlendirildi. Bu çalışmaların birinde, ROZEREST 8 mg veya 16 mg alan genç 
yetişkin hastalara PSG uygulandı. Diğer iki çalışmada, ROZEREST 4  m g  v e y a  8  m g  a l a n  
yaşlı hastalarda  ve ROZEREST 8 mg veya 16 mg alan genç erişkin hastalarda subjektif 
uykuya dalamama ölçümleri yapıldı. ROZEREST’in  tedavi sonrası dönemde  rebound 
insomniye neden olduğuyla ilgili bulgu gözlemlenmedi.  
• Endokrin Fonksiyonu Değerlendirmeye Yönelik  Çalışmala r 
ROZEREST’in  endokrin fonksiyona etkilerini değerlendirmek için iki adet kontrollü çalışma 
değerlendirildi.  
İlk çalışmada, 4 hafta boyunca 99 sağlıklı gönüllüye günlük ROZEREST 16 mg veya plasebo 
uygulandı. Bu çalışmada tiroid ekseni, adrenal eksen ve üreme ekseni değerlendirildi. Klinik açıdan anlamlı hormonal bozukluk gözlemlenmedi. Bununla birlikte çalışma, kısıtlı süresi nedeniyle bu anormallikleri tespit edebilme özelliğine  tam olarak sahip değildi. 
İkinci çalışmada, kronik insomni tanılı 122 hastaya 6 ay boyunca günde bir kez ROZEREST  
16 mg veya plasebo uygulandı. Bu çalışmada tiroid ekseni, adrenal eksen ve üreme ekseni değerlendirildi. Tiroid ve adrenal eksenlerde anlaml ı anormallikler gözlemlenmedi. Ancak, 
üreme ekseninde anormallikler tespit edildi. Genel olarak, başlangıca göre serum prolaktin 12 düzeyindeki ortalama değişim, ROZEREST grubundaki kadınlarda 4,9 mcg/L (%34 artış) 
iken, plasebo grubundaki kadınlarda -0,6 mc g/L (%4 düşüş) idi (p=0,003). Erkekler arasında 
aktif ilaç ile plaseboyla tedavi edilen gruplar arasında herhangi bir fark gözlemlenmedi. Bu 
çalışmada ramelteonla tedavi edilen tüm hastaların (kadınlar ve erkekler) %32’sinde, 
plaseboyla tedavi edilen hastaların ise % 19’unda prolaktin düzeylerinde başlangıca göre artış 
gözlendi. Her iki tedavi grubunda denekler tarafından rapor edilen menstruasyon paternleri benzerdi. 
Yetişkin ve yaşlı hastalarda yapılan 12 aylık, açık -etiketli bir çalışmada, anormal sabah 
kortizol düzeylerine ve ardışık anormal ACTH stimülasyon test sonuçlarına sahip oldukları 
kaydedilen iki hasta vardı. 29 yaşındaki bir kadın hastaya prolaktinoma teşhisi kondu. Bu 
olayların ROZEREST tedavisiyle ilişkisi henüz kesin değildir.  
 
5.2. Farmakokinetik özellikler  
Genel  özellikler  
ROZEREST’in  farmakokinetik profili, hem sağlıklı bireylerde hem de hepatik ve renal 
yetmezliği olan kişilerde değerlendirilmiştir. İnsanlara 4 ile 64 mg arasında değişen dozlarda 
oral olarak uygulandığında ramel teon, hızlı ve yüksek ilk- geçiş metabolizmasına uğramakta 
ve lineer farmakokinetik özellikler göstermektedir. Maksimum serum konsantrasyonu (C max) 
ve konsantrasyon- zaman eğrisi altındaki alan (EAA) verileri, yüksek ilk -geçiş etkisine uygun 
olarak bireyler arası anlamlı değişkenlik göstermektedir. Bu değerler için değişim katsayısı 
yaklaşık %100’dür. İnsan serumu ve idrarında birçok metabolit teşhis edilmiş ve 
tanımlanmıştır.  
Emilim:  
Ramelteon hızlı emilir ve ortalama pik konsantrasyonları aç karna oral uygu lamadan yaklaşık 
0,75 saat (0,5 ile 1,5 saat aralığında) sonra ortaya çıkmaktadır. Ramelteonun toplam emiliminin en az %84 olmasına karşın, belirgin ilk -geçiş metabolizması nedeniyle mutlak oral 
biyoyararlanımı yalnızca %1,8’dir.  
Dağılım: 
Ramelteonun in-vitro proteine bağlanma oranı, konsantrasyondan bağımsız olarak insan 
serumunda yaklaşık %82’dir. Bu bağlanmanın büyük bir kısmını albumine bağlanma oluşturur, çünkü ilacın %70’i insan serum albuminine bağlanır. Ramelteon, alyuvarlara seçici olarak dağılmaz. 
Ramelteonun intravenöz uygulamadan sonraki ortalama dağılım hacmi 73.6 litredir; bu da 
anlamlı doku dağılımı olduğunu göstermektedir.  
Biyotransformasyon:  
Ramelteon metabolizması, esas olarak hidroksil ve karbonil türevlerine oksidasyonu 
içermektedir; ikin cil metabolizmada ise glukuronid konjugatları üretilmektedir. CYP1A2, 
ramelteonun hepatik metabolizmasına katılan en önemli enzimdir; ayrıca CYP2C alt- ailesi ve 
CYP3A4 izoenzimleri de az oranda dâhil olmaktadırlar.  
Ana metabolitlerin insan serumunda bulunm a çokluğuna göre sıralaması M -II, M -IV, M -I ve 
M-III şeklindedir. Bu metabolitler hızla oluşmakta ve hızlı eliminasyonla monofazik bir 13 azalma göstermektedirler. M -II’nin genel ortalama sistemik maruziyeti, ana ilacınkinden 
yaklaşık 20- 100 kat daha yüksek düzeydedir.  
Eliminasyon: 
Radyoaktif olarak etiketlenmiş ramelteonun oral yolla uygulanmasının ardından, toplam 
radyoaktivitenin %84’ü idrarla ve yaklaşık %4’ü feçesle atılmıştır ve sonuç olarak ortalama  
%88 eliminasyon ortaya çıkmıştır. Verilen dozun %0,1’inden azı değişime uğramadan ana  
ilaç olarak idrar ve feçesle atılmıştır. Dozdan yaklaşık 96 saat sonra, eliminasyon temel 
düzeyde  tamamlanmıştır.  
ROZEREST’ in günde bir kez ve tekrarlayan dozlarda verilmesi, ramelteonun kısa 
eliminasyon yarı- ömrü (ortalama yaklaşık 1 -2,6 saat) nedeniyle önemli düzeyde birikime 
neden olmamaktadır.  
M-II’nin yarı ömrü 2 ile 5 saat arasındadır ve dozdan bağımsızdır. İnsanda ana ilacın ve 
metabolitlerinin serum konsantrasyonları, 24 saat boyunca tayin alt limitlerinde vey a bu 
limitlerin altındadır.  
Yiyeceklerin Etkisi  
Aç karna verildiği zamana kıyasla yüksek oranda yağ içeren bir yemekle birlikte 
uygulandığında, tek doz 16 mg ROZEREST’in  EAA değeri %31 daha yüksek ve C max %22 
daha düşük bulunmuştur. ROZEREST  yiyeceklerle birlikte uygulandığında medyan T max 
değerinde yaklaşık 45 dakika gecikme gözlemlenmiştir. Yiyeceklerin M -II’nin EAA 
değerlerine etkileri de benzer bulunmuştur. Bu nedenle, ROZEREST’ in aşırı yağlı bir 
yemekle veya yemekten hemen sonra alınmam ası önerilmektedir (bakınız bölüm 4.2  
“Pozoloji ve Uygulama  Şekli”).  
Hastalardaki karakteristik özellikler  
Geriyatrik:   
Tek doz ROZEREST 16 mg verilen 63 - 79 yaş arası toplam 24 yaşlı bireyden oluşan bir 
grupta, ortalama C max ve EAA değerleri sırasıyla 11,6 ng/mL (SD 13,8) ve 18,7 ng.saat/mL 
(SD 19,4) ölçülmüştür. Eliminasyon yarı ömrü 2,6 saatti (SD 1,1). Genç yetişkinlere kıyasla 
yaşlı bireylerde toplam ramelteon maruziyeti (EAA) ve C max değerleri sırasıyla %97 ve %86 
daha yüksek bulunmuştur. Yaşlı bir eylerde M -II’nin EAA ve C max değerleri sırasıyla %30 ve 
%13 artmıştır.  
Cinsiyet:  
ROZEREST veya metabolitlerinin farmakokinetik özelliklerinde cinsiyetle ilişkili klinik 
açıdan anlamlı farklılıklar bulunmamaktadır.  
Karaciğer yetmezliği:   
7 gün boyunca 16 mg/gün doz uygulanmasından sonra, hafif şiddette karaciğer yetmezliği 
olan hastalarda ROZEREST’e  maruziyet yaklaşık 4 kat; orta şiddette karaciğer yetmezliği 
olan hastalarda ise daha fazla (10 kattan fazla) artmıştır. Hafif - orta şiddett e karaciğer 
yetmezliği olan hastalarda ise M -II’ye maruziyet, onlarla eşleştirilen  sağlıklı kontrollere 
kıyasla sadece hafif bir artış göstermiştir. Şiddetli karaciğer yetmezliği (Child -Pugh Sınıf C) 
olanlarda ROZEREST’in  farmakokinetiği araştırılmamıştır.  14 ROZEREST, orta şiddette karaciğer yetmezliği olan hastalara dikkatle uygulanmalıdır  
(bakınız bölüm 4.2 “Özel popülasyonlara ilişkin ek bilgiler”).  
Böbrek yetmezliği:  
Kreatinin klerensine göre hafif, orta şiddette veya şiddetli böbrek yetmezliği (sırasıyla 53 -95, 
35-49 veya 15- 30 mL/min/1,73 m2) olan hastalarda ve kronik hemodializ ihtiyacı olanlarda 16 
mg doz uygulanarak ROZEREST’in  farmakokinetik özellikleri araştırılmıştır. ROZEREST 
maruziyet parametrelerinde bireyler arası büyük değişkenlikl er görülmüştür. Bununla birlikte, 
tedavi gruplarının hiçbirinde ana ilaç veya M - II’nin C max ve EAA’ye etkileri 
gözlemlenmemiştir ve advers olayların görülme sıklığının gruplar arasında benzer olduğu 
görülmüştür. Bu sonuçlar, esas olarak karaciğerde metabolizasyon sonrası elimine edilen 
ramelteonun ihmal edilebilir böbrek klerensiyle tutarlılık göstermektedir.  
Şiddetli böbrek yetmezliği (kreatinin klerensi ≤30 mL/min/1,73 m2) olan ve kronik 
hemodiyaliz gerektiren hastalar dahil böbrek yetmezliği olan hasta larda ROZEREST için 
dozaj ayarlaması gerekmemektedir.  
Kronik obstrüktif akciğer hastalığı:   
ROZEREST’in  solunumu baskılayıcı etkisi hafif -orta şiddetli KOAH hastalarından oluşan (n: 
26) çapraz -geçişli tasarımlı bir çalışmada tek doz 16 mg ilaç veya plase bo uygulanarak; ve 
ayrıca 1 saniyedeki zorlu ekspirasyon hacmi (FEV 1) / zorlu vital kapasitesi (FVC) <%70 olan 
ve FEV 1’i beklenenin %80’inden düşük  olup  albuterol reversibilitesi <%12 olan orta 
şiddette ve şiddetli KOAH hastalarını içeren çapraz - geçişli tasarımlı bir başka çalışmada 
(n:25) ise 8 mg ilaç veya plasebo uygulanarak değerlendirilmiştir. Arteriyel O 2 (SaO 2) 
satürasyonu ölçümlerine göre, tek doz ROZEREST  tedavisinin hafif -orta şiddetteki KOAH 
hastalarında solunum baskılayıcı etkisi yoktur. ROZEREST’in  çoklu dozlarının KOAH 
hastalarının solunum fonksiyonlarına etkisine  ilişkin  bilgi bulunmamaktadır. İlacın KOAH 
hastalarındaki solunum baskılayıcı etkileri bu çalışmayla kesin olarak tespit  edilememektedir.  
Uyku apnesi:   
ROZEREST’in  etkileri ç apraz -geçiş tasarımlı bir çalışmada, hafif ile orta şiddette obstrüktif 
uyku apnesi bulunan hastalara (26 kişi) 16 mg doz veya plasebo uygulanarak 
değerlendirilmiştir. Bir gecelik 16 mg ROZEREST tedavisi; Apne/Hipopne İndeksi, apne 
indeksi, hipopne indeks i, merkezi apne indeksi, karışık apne indeksi ve obstrüktif apne 
indeksinde plaeboya kıyasla bir farklılık göstermedi. Tek doz ROZEREST tedavisi, hafif - 
orta şiddette obstrüktif uyku apnesini şiddetlendirmemektedir. Uyku apnesi olan hastalarda ROZEREST’ in çoklu dozlarda kullanımının solunum üzerine etkilerine ilişkin bilgi 
bulunmamaktadır. Hafif - orta şiddette uyku apnesi olan hastalarda ilacın şiddetlenmeye 
katkısı olup olmadığı, bu çalışmayla kesin olarak tespit  edilememektedir.  
ROZEREST, şiddetli obstrüktif uyku apnesi olan kişilerde denenmediği için, bu hastalarda ROZEREST’ in kullanılması önerilmemektedir.  
İlaç suistimali ve ilaç bağımlılığı:  
ROZEREST kontrollü bir madde değildir.  
Hayvanlarda veya insanlarda, kronik uygulamanın ardından ramelteonun bırakılması 15 sonucunda herhangi bir bırakma sendromu ortaya çıkmamıştır. Ramelteonun fiziksel 
bağımlılık yaratmadığı görülmektedir.  
İnsan verileri:   
ROZEREST ile laboratuvar ortamında bir suistimal potansiyel çalışması yapılmıştır. (Bakınız 
bölüm 5.1 “Klinik Çalışmalar”).  
Hayvan verileri:   
Hayvan davranış çalışmalarında, ramelteonun ödüllendirme etkileri oluşturduğuna ilişkin belirtiler ortaya çıkmamıştır. Maymunlar, kendi kendilerine ramelteon almamışlardır ve ilaç, 
sıçanlarda, koşullu yer seçimini indüklememiştir. Ramelteon ve midazolam arasında herhangi bir genelleme yapılmamıştır. Ramelteon, motor fonksiyonunun bozulduğunun bir göstergesi olan rotarod pe rformansını etkilememiştir ve diazepamın rotarod performansına olan etkisini 
artırmamıştır.  
 
5.3. Klinik öncesi güvenlilik  verileri  
Karsinogenez  
Ramelteon, farelere ve sıçanlara 0, 30, 100, 300 veya 1000 mg/kg/gün (fareler) ile 0, 15, 60, 
250 veya 1000 mg/kg/gü n (sıçanlar) oral dozlarında uygulandı. Yüksek doz haricindeki dozlar 
iki yıl boyunca uygulandı. Yüksek dozlar ise erkek ve dişi fareler ile dişi sıçanlarda 94 hafta 
uygulandı. Dişi ve erkek farelerde, hepatik tümör vakalarında (adenomalar, karsinomalar, hepatoblastomalar) dozla ilgili artışlar gözlemlendi. Farelerde hepatik tümörler için etkisiz  
doz (30 mg/kg/gün), vücut yüzey alanı bazında (mg/m
2) insanda tavsiye edilen dozun yaklaşık 
20 katıdır.  
Erkek sıçanlarda, testiste hepatik adenoma ve iyi huylu Le ydig hücre tümörlerinin görülme 
sıklığı ≥250 mg/kg/gün dozlarında artış gösterdi. Dişilerde ise, hepatik adenoma görülme 
sıklığı ≥60 mg/kg/gün dozlarında arttı. Hepatik karsinoma insidansı erkek ve dişi sıçanlarda 
1000 mg/kg/gün dozunda artış gösterdi. Sıç anlarda tümörler için etkisiz doz (15 mg/kg/gün), 
mg/m2 bazında insanda tavsiye edilen dozun yaklaşık 20 katıdır. 
Mutajenez  
Ramelteonun, in vitro bakteriyel ters mutasyon (Ames) analizinde, in vitro fare lenfoma 
TK+/- analizinde ve fareler ve sıçanlarda yapılan in vivo oral mikronükleus tayinlerinde 
genotoksik olmadığı görülmüştür. Ramelteon, Çin hamsteri akciğer hücrelerinde yapılan in 
vitro kromozom aberasyonu tayininde klastojenik bulunmuştur. 
Birbirinden bağımsız ça lışmalar metabolik aktivasyon varlığında üretilen M -II metabolitinin 
konsantrasyonunun ramelteon konsantrasyonundan yüksek olduğunu gösterdiğinden, M -II 
metabolitinin genotoksik potansiyeli de in -vitro çalışmalarda değerlendirilmiştir.  
Fertiliteye Zararlar ı 
Ramelteon, çiftleşme ve erken gestasyon öncesinde ve sırasında erkek ve dişi sıçanlara (6 -600 
mg/kg/gün dozlarında) uygulandığında, 20 mg/kg/gün’den yüksek dozlarda, östrus 
döngüsünde değişimler ve korpora lutea, implantasyonlar ve canlı embriyo sayıları nda 
azalmalar gözlemlenmiştir. Etkisiz doz, vücut yüzey alanı bazında (mg/m2) insanda tavsiye 
edilen dozun (8 mg/kg/gün) yaklaşık 24 katıdır. Ramelteonun erkek sıçanlara (600 mg/kg/gün 16 doza kadar) oral olarak uygulanmasının sperm kalitesi veya üreme perfor mansı üzerinde 
herhangi bir etkisi olmamıştır.  
Organojenez periyodu boyunca gebe sıçanlara oral yolla verilen ramelteon (10, 40, 150 veya 
600 mg/kg/gün), 40 mg/kg/gün’den daha yüksek dozlarda artmış fetal yapısal anomaliler ile 
(malformasyonlar ve varyasyo nlar) ilişkilendirilmiştir. Etkisiz doz, vücut  yüzey  alanı 
(mg/m2) bazında insanda tavsiye edilen dozun yaklaşık 50 katıdır. Organojenez periyodu 
boyunca gebe tavşanların ilaçla tedavisi sonucunda, 300 mg/kg/gün’e kadar oral dozlarda (ya 
da insanda tavsi ye edilen dozun 720 katı), mg/m2 bazında herhangi bir embriyo- fetal toksisite 
belirtisi ortaya çıkmamıştır.  
Gestasyon ve laktasyon dönemleri boyunca sıçanlara oral yolla ramelteon (30, 100 veya 300 mg/kg/gün) uygulandığında, 30 mg/kg/gün’ü aşan dozlarda yavruda büyüme retardasyonu, 
gelişimsel gecikme ve davranış değişiklikleri gözlenmiştir. Etkisiz doz, mg/m
2 bazında 
insanda tavsiye edilen dozun 36 katıdır. En yüksek dozda ise, bir batından doğan yavrularda 
malformasyon ve ölüm vakalarının arttığı  görülmüştür.  
 
6. FARMASÖTİK  ÖZELLİKLER  
6.1. Yardımcı maddelerin  listesi  
Laktoz monohidrat  (inek sütü kaynaklı)  
Kısmen jelatin leştirilmiş  mısır nişasta sı 1500  
Hidroksi propil selüloz  
Magnezyum stearat  
Opadry II yellow 85F42129* 
* Opadry II yellow 85F42129 içeriği; kısmen hidrolize polivinil alkol, titanyum dioksit, 
makrogol/PEG, talk, sarı demir oksit  
 
6.2. Geçimsizlikler  
Bildirilmemiştir.  
 
6.3. Raf ömrü  
24 ay.  
 
6.4. Saklamaya yönelik özel  tedbirler  
25ºC’nin altındaki oda sıcaklığında ve orijinal ambalajında saklayınız. 
 
6.5. Ambalajın niteliği ve  içeriği  
10 ve 30 film kaplı tablet ler, opak PVC/PVDC -alüminyum blister primer ambalaj içerisinde  
ambalajlanır.  
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi A tıkların Kontr olü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha  edilmelidir.  
 
 17 7. RUHSAT  SAHİBİ  
Pharma Plant İlaç San. ve Tic. A.Ş.  
Kadıköy  / İstanbul  
 
8. RUHSAT  NUMARASI  
2023/552 
 
9. İLK RUHSAT TARİHİ / RUHSAT YENİLEME  TARİHİ  
İlk ruhsat tarihi  : 26.12.2023 
Ruhsat yenileme tarihi  : 
 
10. KÜB’ÜN YENİLENME  TARİHİ  