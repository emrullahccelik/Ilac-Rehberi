KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİLOSED %1 oftalmik çözelti
Steril
2. KALİTATİF VE KANTİTATİF BİLEŞİM
Etkin madde:
Her 1 mL’sinde 10 mg pilokarpin hidroklorür içermektedir.
Yardımcı maddeler:
Benzalkonyum klorür 0,1 mg
Yardımcı maddeler için 6.1’ e bakınız.
3. FARMASÖTİK FORM
Steril göz damlası
Renksiz, berrak çözelti
4. KLİNİK ÖZELLİKLER
4.1 Terapötik endikasyonlar
Direkt etkili bir miyotik olan pilokarpin aşağıdaki endikasyonlarda kullanılır:
- Basit kronik glokom,
- Tek başına akut (kapalı açılı) glokom veya cerrahi tedavi öncesinde diğer ajanlar ile birlikte
intraoküler basıncın azaltılmasında,
- Miyozis-sikloplejik veya midriyatik göz damlalarının etkisini yok etmek için
4.2 Pozoloji ve uygulama şekli
Pozoloji/Uygulama sıklığı ve süresi:
Erişkinlerde hekim tarafından başka türlü önerilmedi ise;
- Açık açılı glokomda dozaj her 6 saatte bir 1 veya 2 damladır. Kullanım sıklığı hastalığın
ciddiyeti ve bu tedaviye alınan yanıta göre belirlenir.
- Kapalı açılı glokom akut atakları için yapılacak cerrahi girişim öncesinde, dozaj miyozis
elde edilene kadar her 5 dakikada bir 1 damladır.
- Midriyatiklerin etkilerini zayıflatmak için, bu etkiler geçinceye kadar her 5 dakikada bir 1
damladır.
Uygulama şekli:
PİLOSED’i kullanmadan önce ellerinizi yıkayınız.
1/8Kullanım için aşağıdaki şekilde hareket ediniz:
• Kapağı açınız (Şekil 1).
• Şişeyi baş ve orta parmaklarınız arasında tutarak ters çeviriniz.
• Ters çevrilmiş şişenin üzerine işaret parmağınız ile bir kerede uygulayacağınız hafif basınç
ile PİLOSED’in bir damlası akacaktır (Şekil 2).
• Kafanızı hafifçe geriye doğru yatırınız. Göz kapağı ve gözünüz arasında bir kese oluşacak
kadar parmağınızla alt göz kapağınızı aşağı doğru çekiniz. Damlanın oluşan kese içine
damlatılması gerekmektedir (Şekil 3).
• Damlalık ucunu göze yaklaştırınız. Eğer yardımcı olacaksa bir ayna kullanınız.
• Damlalığı gözünüze, göz kapağınıza, gözünüzün etrafındaki yüzeylere veya diğer
yüzeylere değdirmeyiniz. Değdirirseniz, damlalığa mikroorganizmalar bulaşabilir.
• PİLOSED’i damlattıktan sonra alt göz kapağınızı yavaşça serbest bırakınız, gözünüzü
kapatınız ve göz-burun arası bölgeye bir parmağınız ile hafifçe bastırınız (Şekil 4). Bu
önlem PİLOSED’in vücudun diğer bölgelerine yayılımını önleyecektir.
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz
için de tekrarlayınız.
• Eğer damla gözünüze gelmezse tekrar deneyiniz.
• Kullandıktan sonra PİLOSED’in kapağını sıkıca kapatınız.
• Gözünüz için kullandığınız başka bir ilaç daha varsa, her iki ilaç uygulaması arasında 5-10
dakikalık ara veriniz.
Şekil 1 Şekil 2 Şekil 3 Şekil 4
Özel popülasyonlara ilişkin ek bilgiler:
Böbrek/Karaciğer yetmezliği:
Özel kullanımı bulunmamaktadır.
Pediyatrik popülasyon:
Çocuklarda bildirilen advers etkilerin azlığına ve çocukluk çağı glokomlarındaki yaygın
kullanımına dayanan deneyimlere göre pilokarpin %2 lik konsantrasyonlara kadar çocuklarda
güvenli olarak kullanılabilir. Güncel bilgiler bölüm 5.1 de verilmektedir, ancak pozoloji
açısından öneri yapılamamaktadır.
18 yaş altındakilerde tedaviye mümkün olan en düşük doz ve konsantrasyonlarda başlanmalıdır.
Alınan klinik cevaba ve tolerabiliteye göre, doz en fazla pilokarpin %2’lik göz damlası için
erişkinlerde önerilen seviyelere kadar artırılabilir. Herhangi bir doz uygulamasından sonra arzu
edilmeyen sistemik emilimi engellemek için iç kantustaki lakrimal keseye parmak yardımı ile
beş dakika boyunca baskı yapılmalıdır.
Geriyatrik popülasyon:
Doz ayarlaması gerekmemektedir.
2/84.3 Kontrendikasyonlar
PİLOSED’in aşağıdaki durumlarda kullanımı kontrendikedir:
• İçeriğinde bulunan maddelerden herhangi birine karşı aşırı duyarlılık (bkz. bölüm 6.1),
• Akut iritis,
• Anterior üveit,
• Bazı sekonder glokom formları,
• Yumuşak kontakt lens kullanan hastalar.
4.4 Özel kullanım uyarıları ve önlemleri
Özellikle akut kapalı açılı glokom hastalarında yüksek dozlar kullanıldığında nadir de olsa
sistemik absorbsiyon gelişme olasılığı göz önünde bulundurulmalıdır.
Bronşiyal astımı, peptik ülserasyonu, idrar yolu obstrüksiyonu, Parkinson hastalığı, akut kalp
yetmezliği ve hipertansiyonu olan hastalarda dikkatli kullanılmalıdır.
Bilinen duyarlılığı olan ve daha önceden retinal problemi olduğu bilinen hastalarda retina
dekolmanı gelişebildiğinden, pilokarpin ile tedaviye başlamadan önce tüm hastalara fundus
muayenesi yapılmalıdır.
Uzun dönem pilokarpin tedavisi alan kronik glokom hastaları düzenli olarak göz içi basıncı ve
görme alanı açısından değerlendirilmelidir.
Arzu edilmeyen sistemik emilim, uygulama sırasında iç kantustaki lakrimal keseye baskı
uygulanması ile azaltılabilir. (Bu uygulama ile damlanın nazolakrimal kanal aracılığı ile geniş
emilim alanları olan nazal ve faringeal mukozaya geçişi engellenir. Bu uygulama özellikle
çocuklarda tavsiye edilir.)
PİLOSED’in içeriğindeki benzalkonyum klorür, gözde irritasyona sebebiyet verebilir.
Yumuşak kontakt lenslerle temasından kaçınınız. Uygulamadan önce kontakt lensi çıkartınız
ve lensi takmak için en azından 15 dakika bekleyiniz. Yumuşak kontakt lenslerin renklerinin
bozulmasına neden olduğu bilinmektedir.
4.5 Diğer tıbbi ürünler ile etkileşimler ve diğer etkileşim şekilleri
Eğer pilokarpin sistemik olarak emilirse, alkol ve antikolinesterazların etkilerini arttırabilir,
antikolinerjiklerin etkilerini azaltabilir.
Antikolinesterazlar, MAO inhibitörleri, fenotiyazinler, antihistaminikler ve trisiklik
antidepresanlar pilokarpinin etkilerini arttırabilir. Adrenerjik blokerler pilokarpinin etkisini
azaltabilirler.
Eğer birden fazla medikal oftalmik ürün kullanılacaksa, ilaçlar 5-10 dakika ara ile
uygulanmalıdır.
3/8Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Pilokarpin tedavisinin çocuk doğurma potansiyeli bulunan kadınlar ve doğum kontrolü üzerine
etkisi olduğunu gösteren çalışma bulunmamaktadır.
Gebelik dönemi
PİLOSED’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim ve-
veya/doğum /ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
PİLOSED gerekli olmadıkça gebelik döneminde kullanılmamalıdır.
Gebelik döneminde pilokarpin kullanımının güvenliliği kanıtlanmamıştır. Oftalmik olarak
kullanılan pilokarpin sistemik olarak emilebilir ve bu ilacı kullanan annelerin bebeklerinde
huzursuzluk, konvülsiyonlar, terleme ve hipotermi gibi neonatal menenjit belirtilerini taklit
eden bulgular görülebilir. Bu nedenle pilokarpin gebelik döneminde sadece gerekli olduğu
durumlarda kullanılmalıdır.
Laktasyon dönemi
Pilokarpinin laktasyon süresince kullanımının güvenliliği gösterilmemiştir, bu nedenle mutlak
endikasyon olmadıkça emziren annelerde kullanılmamalıdır. Anne sütüne geçip geçmediği
bilinmemektedir. Sistemik emilim olasılığı akılda tutulmalıdır.
Üreme yeteneği/Fertilite
Üreme yeteneği ve fertilite ile ilgili insanlar üzerinde yapılmış bir çalışma mevcut değildir.
4.7 Araç ve makine kullanımı üzerindeki etkiler
Pilokarpinin miyotik etkileri karanlığa uyum sağlanmasında güçlük yaratır. Bu nedenle iyi
aydınlanmamış koşullarda araç ve makine kullanımı sırasında dikkatli olunması gerekir.
Pilokarpin, spazm ve paralizi ile akomodasyonu bozduğundan, bulanık görme yaşayan hastalar
araç veya makine kullanmamalıdır.
4.8 İstenmeyen etkiler
Klinik çalışmalarda tespit edilen advers ilaç reaksiyonları MedDRA sistemine göre
listelenmiştir. Her bir sistem/ organ sınıfı içinde, advers ilaç reaksiyonları, en sık olan ilk önce
4/8yazılacak şekilde sıklığa göre sıralanmıştır. Her bir sıklık gruplandırması içinde, advers ilaç
reaksiyonu için ilgili sıklık kategorisi aşağıdaki düzende sunulmaktadır.
Çok yaygın (≥1/10), yaygın (≥1/100 ile <1/10), yaygın olmayan (≥1/1.000 ile <1/100), seyrek
(≥1/10.000 ile <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş ağrısı, kaş bölgesinde ağrı (özellikle yakın zamanda tedavi başlanmış gençlerde)
Seyrek: Terleme, tükürük salgısında artış, tremor
Göz hastalıkları
Yaygın: Az ışıklı ortamlarda görme keskinliğinde azalma (lens opasitesi olan ve yaşlı
hastalarda daha sık bildirilmektedir), kaşıntı, acıma (rahatsızlık) ve yanma hissi, göz
kapaklarında hassasiyet ve konjonktival vasküler konjesyon, yüzeysel keratit, silier spazm,
bulanık görme, miyopinin tetiklenmesi, geçici miyopi, kronik kullanım sonucu lenste
değişiklikler, pupiller blokta artış, vitreus hemorajisi, retina dekolmanı
Seyrek: Lakrimasyon
Kardiyak hastalıklar
Seyrek: Kalp ritminde değişiklik
Vasküler hastalıklar
Seyrek: Kan basıncında değişiklikler
Solunum, göğüs bozuklukları ve mediastinal hastalıklar
Seyrek: Bronşiyal spazm, pulmoner ödem
Gastrointestinal hastalıklar
Seyrek: Bulantı, kusma, diyare
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Eğer yanlışlıkla yutulursa, kusma tetiklenmeli ve gastrik lavaj uygulanmalıdır. Hasta toksisite
belirtileri (tükürük salgılamasında ve terlemede artış, göz yaşarması, bulantı, kusma ve diyare)
açısından izlenmelidir. Böyle bir durum meydana gelmesi halinde atropin gibi antikolinerjik
ajanlarla tedavi gerekebilir.
5/85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiglokom preparatlar ve miyotikler, parasempatomimetikler
ATC kodu: S01EB01
PİLOSED steril pilokarpin hidroklorür çözeltisidir.
Pilokarpin; direkt kolinerjik agonist etki gösteren bitkisel kökenli bir alkaloiddir. Düz kas
hücreleri, kardiyovasküler sistem ve ekzokrin bezleri etkileyen periferik ve santral muskarinik
reseptörler üzerine etki gösterir.
Pilokarpinin intraoküler basıncı azaltma mekanizması tam olarak açıklanmamıştır; silier cismin
longitudinal kasını direkt olarak uyardığı, buna bağlı olarak skleral çıkıntıyı etkileyerek
trabeküler aralıkları genişlettiği ve aköz sıvı akışını hızlandırdığı düşünülmektedir. Uzun süreli
kullanımda pilokarpin, aköz sıvı üretimini de azaltabilmektedir. Silier kaslardaki ve iris
sfinkterindeki muskarinik reseptör etkisine bağlı olarak pilokarpin, değişken derecelerde
akomodasyon spazmına ve pupiller konstriksiyona neden olmaktadır.
Pediyatrik popülasyon
1 ay ve daha büyük hastalarda maksimum %2 konsantrasyonda olmak üzere pilokarpinin oküler
kullanımına dair literatürde çalışmalar mevcuttur. Fakat, kullanılan doz ve etkinlik bakımından
veriler kısıtlıdır. Güvenlilik verileri, çocuklarda belirgin bir güvenlilik unsuru belirtmemekte
veya çocuk ve erişkin hastalar arasında güvenlilik profili açısından belirgin bir fark
göstermemektedir.
5.2 Farmakokinetik özellikler
Genel özellikler
Emilim:
%1 pilokarpin hidroklorür veya nitrat çözeltisinin konjonktival keseye topikal olarak
uygulanmasından sonra miyozis 10-30 dakika içinde, maksimum etki 30 dakika içinde başlar.
Miyozis genellikle 4-8 saat, nadiren 20 saate kadar devam eder. Göz içi basıncındaki azalma
60 dakika içinde belirgin hale, 75 dakika içinde en yüksek seviyeye ulaşır ve kullanılan
pilokarpin konsantrasyonuna bağlı olarak 4-14 saat kadar devam eder. Akomodasyon spazmı
yaklaşık 15 dakika içinde başlar ve 2-3 saat sürer.
Dağılım:
Veri yoktur.
Biyotransformasyon:
Veri yoktur.
Eliminasyon:
Veri yoktur.
6/85.3 Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
EDTA disodyum
Borik asit
Polivinil pirolidon
Hidroklorik asit
Sodyum hidroksit
Distile su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
12 ay
6.4 Saklamaya yönelik özel tedbirler
25°C altındaki oda sıcaklığında saklayınız.
Ürünün kapağı açıldıktan sonra 25°C’nin altındaki oda sıcaklığında saklanması koşulu ile 28
gün içerisinde kullanılmalıdır.
6.5 Ambalajın niteliği ve içeriği
Karton kutuda, 5 mL’lik plastik tıpa üzerine oturtulmuş plastik damlalıklı esmer renkli cam
şişelerde ve kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. VE TİC. A.Ş.
80670 Maslak-İSTANBUL
8. RUHSAT NUMARASI
144/89
7/89. RUHSAT TARİHİ/RUHSAT YENİLEME TARİHİ
İlk ruhsat tarihi: 10.05.1988
Ruhsat yenileme tarihi:
10. KÜB’ÜN YENİLENME TARİHİ
8/8