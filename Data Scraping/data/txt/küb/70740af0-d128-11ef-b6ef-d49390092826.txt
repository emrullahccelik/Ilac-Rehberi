KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENFLUAT % 0.4 steril göz damlası, çözelti
2. KALİTATİF VE KANTİTATİF BİLEŞİM
Etkin madde:
Ketorolak trometamin % 0.4
Yardımcı maddeler:
Benzalkonyum klorür % 0.006
Yardımcı maddeler için 6.1’e bakınız.
3. FARMASÖTİK FORM
Göz damlası.
Berrak çözelti.
4. KLİNİK ÖZELLİKLER
4.1. Terapötik endikasyonlar
ENFLUAT, refraktif kornea cerrahisini takiben oküler ağrı ve yabancı cisim hissi, fotofobi,
yanma/batma ve göz yaşarması gibi oküler semptomların azaltılmasında endikedir.
4.2. Pozoloji ve uygulama şekli
Pozoloji/uygulama sıklığı ve süresi:
ENFLUAT için önerilen doz, refraktif kornea cerrahisini takiben, ağrı ve yanma/batma için
gerektiği üzere, 4 gün süreyle opere edilen göze günde 4 kez 1 damladır.
Uygulama şekli:
Göz damlasını kullanmadan önce ellerinizi yıkayınız.
1. Şişenin kapağını çevirerek açınız.
2. Şişenin boynundaki emniyet halkasını çıkarınız.
3. Kapağı şişeye yeniden takarak çeviriniz ve sıkıca kapandığından emin olunuz. Bunu
yaptığınızda kapağın iç kısmındaki diş, damlalığın uç kısmını delecek ve damlatma
için hazır olacaktır. Daha sonraki uygulamalarınızda bu işlemi tekrar etmenize gerek
yoktur.
1 / 64. Başınızı arkaya doğru eğiniz ve göz kapağı ile gözünüz arasında ufak bir cep
oluşturacak şekilde alt göz kapağınızı aşağı çekiniz.
5. DAMLALIĞIN UCUNU GÖZ VEYA GÖZ KAPAĞINIZA TEMAS
ETTİRMEYİNİZ.
6. Şişenin ucunu gözünüze yaklaştırıp şişeyi yavaşça sıkınız ve gözünüze sadece bir
damla damlatınız.
7. Göz kapağınızı bırakın ve gözlerinizi 30 saniye süreyle kapalı tutun.
8. Şişeyi kapatınız.
Açıldıktan sonra 4 hafta içinde kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Topikal oftalmik kullanım ile ilgili olarak böbrek/karaciğer
yetmezliğine ait bir bildirim bulunmamaktadır.
Pediyatrik popülasyon: Ketorolak trometaminin 3 yaş altındaki pediatrik hastalarda etkililik
ve güvenirliği saptanmamıştır.
Geriyatrik popülasyon: Yaşlılar için herhangi bir doz ayarlamasına gerek yoktur. Genç ve
yaşlı hastalar arasında güvenlilik ve etkililik bakımından herhangi bir farklılık
gözlenmemiştir.
4.3. Kontrendikasyonlar
ENFLUAT, ketorolak trometamine veya ilacın bileşimindeki maddelerden herhangi birine
karşı hassasiyeti olan kişilerde kontrendikedir.
4.4. Özel kullanım uyarıları ve önlemleri
Asetilsalisilik asit, fenilasetik asit ve türevleri ve diğer nonsteroidal antiinflamatuvar ajanlarda
çapraz-duyarlık potansiyeli mevcuttur. Bu nedenle daha önceden bu ilaçlara karşı duyarlık
gösteren hastalar tedavi edilirken dikkatli olunmalıdır.
Bazı nonsteroidal antiinflamatuvar ilaçların trombosit agregasyonu ile etkileşmelerine bağlı
olarak kanama zamanının artma potansiyeli vardır. Oküler olarak uygulanan nonsteroidal
antiinflamatuvar ilaçların, oküler cerrahi ile ilgili olarak oküler dokularda kanama artışına
(hifemalar dahil olmak üzere) neden olabildiklerine dair bildiriler vardır.
Ketorolak trometamin oftalmik solüsyon dahil olmak üzere, tüm topikal nonsteroidal
antiinflamatuvar ilaçlar (NSAİİ) iyileşmeyi yavaşlatabilir ya da geciktirebilir. Topikal
kortikosteroidlerin de iyileşmeyi geciktirdikleri ya da yavaşlattıkları da bilinmektedir. Topikal
NSAİİ ve topikal steroidlerin birlikte kullanımı, iyileşmeyle ilgili sorunların potansiyelini
artırabilir.
Topikal NSAİİ kullanımı, keratitle sonuçlanabilir. Bazı duyarlı hastalarda, sürekli topikal
NSAİİ kullanımı epitel hasarı, kornea incelmesi, kornea erozyonu, korneada ülserleşme ve
perforasyonla sonuçlanabilir. Bu olaylar, görmeyi tehdit edebilir. Kornea epitel hasarı
kanıtlanmış olan hastalarda topikal NSAİİ kullanımı derhal kesilmelidir ve kornea sağlığı
açısından yakından izlenmelidir.
Topikal NSAİİ’larla ilgili pazarlama sonrası deneyimlere göre, komplikasyonlu oküler
cerrahisi, kornea denervasyonu, kornea epitel defekti, diabetes mellitus, oküler yüzey hastalığı
(ör. kuru göz sendromu), romatoid artriti olan ya da kısa bir süre içerisinde oküler cerrahi
tekrarı olan hastalarda, görmeyi tehdit edebilen korneal advers olay riski artabilir. Topikal
NSAİİ, bu hastalarda dikkatli kullanılmalıdır.
2 / 6Topikal NSAİİ’ler ile ilgili pazarlama sonrası deneyimlere göre, cerrahiden önce 24 saatten
fazla bir süreyle veya cerrahi sonrasında 14 günden fazla süreyle kullanılması, korneal advers
olayların ortaya çıkma riskini ve şiddetini artırabilir.
ENFLUAT’ın kanama eğilimi olan veya kanama zamanını uzatan başka ilaçları alan
hastalarda dikkatli kullanılması önerilmektedir.
ENFLUAT, gözde kontakt lens takılıyken kullanılmamalıdır.
Ketorolak trometaminin 3 yaş altındaki pediatrik hastalarda etkililik ve güvenlilik
saptanmamıştır.
ENFLUAT koruyucu olarak benzalkonyum klorür içerdiğinden, gözde irritasyona sebebiyet
verebilir. Yumuşak kontakt lenslerle temasından kaçınınız. Uygulamadan önce kontakt lensi
çıkartınız ve lensi takmak için en azından 15 dakika bekleyiniz. Yumuşak kontakt lenslerin
renklerinin bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Topikal NSAİİ ve topikal steroidlerin birlikte kullanımı, iyileşmeyle ilgili sorunların
potansiyelini artırabilir.
Diğer topikal göz damlaları ile birlikte kullanılacak ise, iki ilaç arasında en az 5 dakikalık bir
ara bulunmalıdır.
ENFLUAT’ın kanama eğilimi olan veya kanama zamanını uzatan başka ilaçları alan
hastalarda dikkatli kullanılması önerilmektedir.
Ketorolak trometamin oftalmik çözelti, antibiyotikler, beta blokörler, karbonik anhidraz
inhibitörleri, sikloplejikler ve midriyatikler gibi diğer oftalmik ilaçlarla birlikte güvenli bir
şekilde uygulanabilmiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için özel bir uyarı bulunmamaktadır.
Gebelik dönemi
İlacın kullanımına, hekim tarafından, fetus üzerindeki olası risk/yarar oranı değerlendirilerek
karar verilmelidir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Prostaglandin inhibitörü ilaçların ratların fetal kardiyovasküler sistemi üzerindeki bilinen
etkileri (duktus arteriozusun kapanması) nedeniyle ENFLUAT’ın gebeliğin geç dönemlerinde
kullanımından kaçınılmalıdır.
Laktasyon dönemi
ENFLUAT, emziren kadınlarda dikkatli kullanılmalıdır.
Üreme yeteneği /Fertilite
Topikal oftalmik kullanım ile ilgili olarak insanda üreme yeteneği/fertiliteye etkisi
bildirilmemiştir.
3 / 64.7. Araç ve makine kullanımı üzerindeki etkiler
Topikal oftalmik kullanım ile araç ya da makine kullanma üzerindeki etkilerine ait bir bilgi
bildirilmemiştir. Ancak dikkatli olunmalıdır. Damlatma sırasında görmede geçici bulanıklık
meydana gelirse, araç veya makine kullanma öncesinde hasta, görmesi berraklaşıncaya kadar
beklemelidir.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor: eldeki verilerden hareketle
tahmin edilemiyor.
Göz hastalıkları
Çok yaygın: İlacın damlatılmasını takiben geçici yanma ve batma
Yaygın: Konjonktival hiperemi, kornea infiltratları, baş ağrısı, oküler ödem, oküler ağrı,
alerjik reaksiyonlar, kornea ödemi, iritis, oküler inflamasyon, oküler irritasyon,
yüzeyel keratit ve yüzeyel oküler enfeksiyonlar
Aşağıdaki yan etkiler ketorolak trometamin oftalmik çözeltinin pazarlama sonrası klinik
pratikte kullanılması sırasında tespit edilmiştir. Boyutu bilinmeyen bir popülasyon tarafından
gönüllülük esasına göre bildirildiklerinden sıklıkları bilinmemektedir. Ciddiyetleri, bildirilme
sıklıkları, topikal ketorolak trometamin oftalmik çözelti uygulaması ile olası nedensel
ilişkileri veya bu faktörlerin kombinasyonu gibi nedenlerle dahil edilmiş olan bu advers
etkilere; korneal erozyon, korneal perforasyon, korneal incelme ve epitelyal yıkım dahildir
(Bkz. Özel kullanım uyarıları ve önlemleri).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08, faks: 0 312 218 35 99).
4.9. Doz aşımı ve tedavisi
Oftalmik yoldan kullanımına bağlı bir doz aşımı bildirilmemiştir. Doz aşımı söz konusu
olursa, semptomatik ve destekleyici tedavi uygulanmalı, bol sıvı uygulanarak dilüe
edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmik ilaçlar, non-steroidal antiinflamatuar ilaçlar
ATC kodu: S01BC05
Ketorolak trometamin, sistemik olarak uygulandığında, analjezik, antiinflamatuvar ve
antipiretik etkili bir nonsteroidal antiinflamatuvar ilaçtır. Etki mekanizmasının prostaglandin
biyosentezini inhibe etmesine bağlı olduğu düşünülmektedir. Prostaglandinlerin, çeşitli
4 / 6intraoküler inflamasyon türlerinin mediatörü oldukları gösterilmiştir. Sistemik olarak verilen
ketorolak trometamin, pupillada konstriksiyona neden olmamaktadır.
5.2 Farmakokinetik Özellikler
Genel özellikler
Sistemik olarak 6 saatte bir 10 mg ketorolak trometamin uygulandığında, kararlı durum doruk
plazma düzeyleri 960 ng/ml’dir. Sistemik uygulama çalışmalarında, ilacın karaciğerde
metabolize olduğu gösterilmiştir.
Oküler farmakokinetik:
Ketorolak trometaminin oküler farmakokinetiğine ait mevcut bilgiler aşağıdaki gibidir:
• Emilim: 14C işaretli ketorolak trometamin, tavşanlarda tek doz uygulamadan sonra göz
içine hızla absorbe olmuştur. Humör aköz için T 1 saat olarak bulunmuştur. Humör
max
aköz ve korneadaki ilaç yarı ömrü, tavşanlarda sırasıyla 7.1 ve 8.2 saattir.
• Dağılım: Başlıca kornea ve sklera olmak üzere, oküler dokulara yaygın olarak
dağılmaktadır. Humör aköz doruk konsantrasyonu 0.22 g Eq/mL’dir.
• Biyotransformasyon: Sistemik uygulama çalışmalarında, ilacın karaciğerde metabolize
olduğu gösterilmiştir.
• Eliminasyon: İlacın gözden uzaklaştırılma yolunun, intraoküler kan akımı olduğu
düşünülmektedir. Klinik çalışmalardan elde edilen sonuçlara göre, ketorolak
trometaminin intraoküler basınç üzerine anlamlı bir etkisi bulunmamaktadır.
•
5.3 Klinik öncesi güvenlilik verileri
Ketorolak trometaminin deney hayvanlarında yapılan akut, subakut ve kronik çalışmaları
ilacın güvenilirliğini göstermiştir. Ayrıca oktoksinol 40 da oküler güvenlik açısından
değerlendirilmiştir. Ketorolak trometamin irritasyon yapmaz, lokal anestezik etki göstermez,
tavşanlardaki deneysel kornea yaralarının iyileşmesini etkilemez, tavşanlardaki deneysel
oküler enfeksiyonların yayılmasını arttırmaz ve sağlıklı tavşan gözlerindeki oküler basıncı
arttırmaz.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Sodyum klorür
Edetat disodyum
Oktoksinol 40
Sodyum hidroksit ve/veya hidroklorik asit
Saf su
6.2. Geçimsizlikler
Bildirilmemiştir.
5 / 66.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
ENFLUAT, PP halkalı BSF moplen vidalı beyaz kapaklı 5 ml’lik LDPE damlalıklı şişede
bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Biem İlaç San. ve Tic. A.Ş.
Anıttepe Mah. Turgut Reis Cad. No: 21
Tandoğan / Çankaya – Ankara
Tel: 0312 230 29 29
Faks: 0312 230 68 00
e-mail: biemilac@biemilac.com.tr
8. RUHSAT NUMARASI
2014/849
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.11.2014
Ruhsat yenileme tarihi:
10. KÜB’ÜN YENİLENME TARİHİ
6 / 6