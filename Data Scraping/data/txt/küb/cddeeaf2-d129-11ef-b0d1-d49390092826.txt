KISA ÜRÜN BİLGİSİ
1. BEŞERİ TIBBİ ÜRÜNÜN ADI
VENTOSAL 100 mcg basınçlı inhalasyon süspansiyonu
2. KALİTATİF VE KANTİTATİF BİLEŞİM
Etkin madde:
Her ölçülü dozda:
100 mikrogram salbutamole eşdeğer 241 mikrogram salbutamol sülfat içerir.
Yardımcı maddeler:
Absolü etanol 3.00 mg
Yardımcı maddeler için 6.1.’e bakınız.
3. FARMASÖTİK FORM
Basınçlı ölçülü dozlu aerosol
Aerosol tüpler halindedir.
4. KLİNİK ÖZELLİKLER
4.1. Terapötik endikasyonlar
Astımda bronkokonstriksiyonu azaltarak semptom giderici olarak kullanılan rahatlatıcı
ilaçlardır. Kontrol edici ilaç olarak kullanılmamalıdırlar.
KOAH’ta semptomları azaltmak için ve rahatlatıcı ilaç olarak kullanılırlar. Düzenli tedavide
tercih edilmezler.
4.2. Pozoloji ve uygulama şekli
Pozoloji/uygulama sıklığı ve süresi:
VENTOSAL’in birçok hastada etki süresi 4-6 saattir.
Artan beta agonist kullanımı astımın kötüleştiğinin bir işareti olabilir. Bu durumda hastanın
2
tedavi planının yeniden değerlendirilmesi gerekebilir ve beraberinde glukokortikosteroid
tedavisi düşünülmelidir.
Aşırı doz ile yan etkiler görülebileceğinden doz veya uygulama sıklığı sadece doktor tavsiyesi
ile arttırılabilir.
Akut bronkospazmın rahatlatılmasında:
Yetişkinler: 100 veya 200 mikrogram.
Alerji veya egzersizin indüklediği bronkospazmın önlenmesi:
Yetişkinler: Alerjene maruz kalma veya egzersizin 10-15 dakika öncesinde 200 mikrogram.
1/10VENTOSAL’in gerektikçe kullanımı günde 4 kezi geçmemelidir. Böyle gerektikçe kullanıma
sürekli ihtiyaç duyma veya dozdaki ani artışlar astımın kötüleştiğini gösterir (bkz. Kullanım
İçin Özel Uyarılar ve Özel Önlemler).
VENTOSAL inhaler semptomlar oluştuğunda rahatlamak için hasta tarafından bilinen, astım
krizinin ortaya çıkmasına neden olabilecek koşullarda (ör. egzersiz, kaçınılması mümkün
olmayan, alerjene maruz kalma durumlarında) semptomları önleyici olarak kullanılabilir.
Uygulama şekli:
VENTOSAL inhaler sadece inhalasyon yoluyla kullanılır.
İnhalasyon spreyinin doğru kullanımı doktor veya eczacı tarafından hastaya gösterilmelidir.
İnhalasyon cihazının doğru kullanımı için ekli talimata bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
2-12 yaş arasındaki çocuklarda: 100 mikrogram, gerekli olduğunda doz 200 mikrograma
çıkarılabilir.
12 yaş ve üzeri çocuklarda: Yetişkin dozu uygulanır.
Alerji veya egzersizin indüklediği bronkospazmın önlenmesi:
2-12 yaş arasındaki çocuklarda: Alerjene maruz kalma veya egzersiz öncesi 100 mikrogram,
gerekli olduğunda doz 200 mikrograma çıkarılabilir.
12 yaş ve üzeri çocuklarda: Yetişkin dozu uygulanır.
4 yaşın altındaki çocuklarda kullanım ile ilgili ilave bilgi için “5.1 Farmakodinamik
özellikler” bölümüne bakınız.
5 yaşın altındaki çocuklarda uygulamanın kolaylaştırılması için, uygun bir alet kullanılabilir.
Geriyatrik popülasyon:
Veri yoktur.
4.3. Kontrendikasyonlar
VENTOSAL bileşimindeki maddelerden herhangi birine karşı aşırı duyarlılık hikayesi olan
hastalarda kontrendikedir (bkz. Yardımcı Maddelerin Listesi).
İntravenöz olmayan salbutamol formülasyonları komplike olmayan erken doğum tehdidini
gidermek için kullanılmamalıdır. Salbutamol preparatları düşük tehditlerinde
kullanılmamalıdır.
2/104.4. Özel kullanım uyarıları ve önlemleri
Astımın tedavisinde basamaklı tedavi programı takip edilmeli ve hastanın cevabı klinik olarak
ve akciğer fonksiyon testleri ile gözlenmelidir.
Semptomları kontrol için kısa etkili beta agonist kullanımının artışı astım kontrolünün
2
kötüleştiğini gösterir. Bu durumda hastanın tedavi planı yeniden değerlendirilmelidir.
Astım kontrolündeki ani ve ilerleyici kötüleşme potansiyel olarak yaşamı tehdit edicidir ve
kortikosteroid tedavisine başlanılması veya dozunun arttırılması düşünülmelidir. Risk
altındaki hastalarda günlük doruk akım (peak flow) kontrollerine başlanabilir.
VENTOSAL tirotoksikozlu hastalara dikkatle uygulanmalıdır.
Başlıca parenteral ve nebülize uygulamalar olmak üzere beta agonist tedavisi sonucu
2
potansiyel olarak ciddi hipokalemi gelişebilir.
Akut şiddetli astımda bu etki beraberinde ksantin türevleri, steroidler, diüretik kullanımı ve
hipoksi nedeniyle şiddetlenebileceğinden özel dikkat gösterilmelidir. Bu gibi durumlarda
serum potasyum düzeylerinin gözlenmesi önerilir.
Diğer inhalasyon tedavilerinde olduğu gibi inhalasyonu takiben hemen hırıltılı solunumda
artış ile paradoksal bronkospazm görülebilir. Bu durum alternatif bir sunum şekli veya farklı
bir hızlı etkili bronkodilatör ile tedavi edilmelidir. VENTOSAL hemen kesilmeli, hasta
değerlendirilmeli, gerekirse sürekli tedavi için farklı bir hızlı etkili bronkodilatör
kullanılmalıdır.
İnhale VENTOSAL’in daha önce kullanılan etkili dozları ile en az üç saat rahatlama
sağlanmadığı takdirde hasta gerekli ilave önlemleri almak için doktora danışmalıdır.
İlacın akciğerlere optimum düzeyde ulaşması için hastanın inhalasyon tekniği kontrol edilerek
nefes alma ile aerosol uygulamasının senkronizasyonuna dikkat edilmelidir.
Salbutamol dahil sempatomimetik ilaçların kullanımıyla kardiyovasküler etkiler görülebilir.
Salbutamol ile ilişkili olarak, miyokard iskemisinin nadir oluşumuna dair pazarlama sonrası
veriler ve yayınlanmış literatürler bulunmaktadır. Şiddetli kalp hastalığı (örneğin iskemik kalp
hastalığı, aritmi veya şiddetli kalp krizi) olan hastalar salbutamol aldıklarında; göğüslerinde
ağrı veya kalp hastalığının kötüleştiğine dair belirtiler olduğunda tıbbi yardım almaları
gerektiği konusunda uyarılmalıdır. Dispne ve göğüs ağrısı gibi belirtiler hem respiratuvar hem
de kardiyak orijinli olabileceğinden bu belirtiler değerlendirilirken dikkatli olunmalıdır.
Bu tıbbi ürün az miktarda – her 100 mikrogramda 100 mg’dan daha az - etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
VENTOSAL ve propranolol gibi selektif olmayan beta blokör ilaçlar genellikle beraber
verilmemelidir.
3/10VENTOSAL, monoamin oksidaz inhibitörleri (MAOI) ile tedavi edilen hastalarda
kontrendike değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda kullanımına ilişin herhangi bir veri yoktur.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3.). İnsanlara yönelik potansiyel risk bilinmemektedir.
İlaç kullanımı ancak anneye sağlaması beklenen yararı fetusa olan olası bir riskten fazla ise
düşünülmelidir. Kesin gerekli olmadıkça hamilelik sırasında kullanılmamalıdır.
Dünya genelindeki pazarlama deneyimleri süresince, salbutamol ile tedavi edilen hastaların
bebeklerinde yarık damak ve kol/bacak defektleri dahil çeşitli anomaliler bildirilmiştir. Bazı
anneler gebelikleri boyunca çoklu ilaç kullanmıştır. Bu defekt oluşumlarında istikrar
görülmemiştir ve konjenital anomaliler için bazal oran % 2-3’tür, salbutamol kullanımı ile
aralarında bir bağlantı kurulamamıştır.
Laktasyon dönemi
Salbutamol muhtemelen anne sütüne geçtiğinden beklenen yararları herhangi bir potansiyel
riskini dengelemedikçe emziren annelerde kullanımı tavsiye edilmez. Anne sütündeki
salbutamolün yenidoğana zararlı bir etkisinin olup olmadığı bilinmemektedir.
Üreme yeteneği/Fertilite
Salbutamolün insan fertilitesi üzerindeki etkilerine ilişkin bilgi bulunmamaktadır.
Hayvanlardaki fertilite üzerinde istenmeyen bir etkisi bulunmamaktadır.
4.7. Araç ve makine kullanımı üzerindeki etkiler
Veri yoktur.
4.8. İstenmeyen etkiler
Aşağıdaki advers etkiler organ sistemi sınıflandırması ve sıklığa göre verilmiştir. Sıklık
sınıflandırması:
Çok yaygın ≥1/10
Yaygın ≥1/100 ve < 1/10
Yaygın olmayan ≥1.000 ve < 1/100
Seyrek ≥1/10.000 ve < 1/1.000
Çok seyrek < 1/10.000.
Bilinmiyor (eldeki verilerden hareketle tahmin edilemiyor)
4/10Çok sık ve sık olaylar genellikle klinik çalışma verilerinden belirlenmiştir. Seyrek ve çok
seyrek olaylar genellikle spontan verilere dayanmaktadır.
Bağışıklık sistemi hastalıkları
Çok seyrek: Anjiyoödem, ürtiker, bronkospazm, hipotansiyon ve kollaps dahil aşırı duyarlılık
reaksiyonları
Metabolizma ve beslenme hastalıkları
Seyrek: Hipokalemi
Beta agonist tedavisi potansiyel olarak ciddi hipokalemiye neden olabilir.
2
Sinir sistemi hastalıkları
Yaygın: Titreme, başağrısı
Çok seyrek: Hiperaktivite
Kardiyak hastalıklar
Yaygın: Taşikardi
Yaygın olmayan: Çarpıntı
Çok seyrek: Atrial fibrilasyon, supraventriküler taşikardi ve ekstrasistoller dahil kardiyak
aritmiler
Bilinmiyor: Miyokard iskemisi* (bkz. Özel kullanım uyarıları ve önlemleri)
* Pazarlama sonrası verilerde spontan olarak bildirilmiştir, bu nedenle sıklığı
bilinmemektedir.
Vasküler hastalıklar
Seyrek: Periferal vazodilatasyon
Solunum, göğüs bozuklukları ve mediastinal hastalıkları
Çok seyrek: Paradoksal bronkospazm
Gastrointestinal hastalıklar
Yaygın olmayan: Ağızda ve boğazda irritasyon
Kas-iskelet bozuklukları, bağ doku ve kemik hastalıkları
Yaygın olmayan: Kas krampları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
VENTOSAL doz aşımında en yaygın gözlenen bulgu ve belirtiler farmakolojik olarak beta
agonistlerinin aracılık ettiği taşikardi, tremor, hiperaktivite ve laktik asidozun eşlik ettiği
geçici olaylardır (bkz. Özel kullanım uyarıları ve önlemleri; İstenmeyen etkiler).
5/10VENTOSAL aşırı dozunu takiben hipokalemi oluşabilir. Serum potasyum düzeyleri
gözlenmelidir.
Hem yüksek terapötik dozlarla hem de kısa etkili beta-agonist tedavisinin doz aşımıyla ilişkili
olarak laktik asidoz bildirildiğinden; doz aşımı halinde (özellikle de hışıltılı solunum gibi
diğer bronkospazm bulgularının düzelmesine rağmen devam eden ya da kötüleşen taşipne
varsa) yükselmiş serum laktat düzeylerinin ve buna bağlı olarak gelişebilecek metabolik
asidozun takibi önerilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta adrenerjik reseptör agonistleri
2
ATC kodu: R03AC02
Etki mekanizması:
Salbutamol, selektif beta adrenoseptör agonistidir. Terapötik dozlarda bronş düz kaslarındaki
2
beta adrenoseptörler üzerine etkilidir.
2
Farmakodinamik etkiler:
Salbutamol, bir selektif beta adrenoseptör agonistidir. Terapötik dozlarda, reversibl havayolu
2
obstrüksiyonunda hızlı etki ile (5 dakika içinde) birlikte kısa etkili (4 ila 6 saat)
bronkodilasyon sağlayarak bronş kasındaki beta adrenoseptörler üzerine etki eder.
2
Özel hasta popülasyonları
4 yaşın altındaki çocuklar:
Reversibl obstruktif havayolu hastalığı ile ilişkili bronkospazmı olan 4 yaşın altındaki
hastalarda önerilen dozlarda yapılmış pediatrik klinik çalışmalar, salbutamolün 4 yaş ve üstü
çocuklar, adölesanlar ve yetişkinlerdekine kıyasla, bu hasta grubunda da benzer bir güvenlik
profiline sahip olduğunu göstermektedir.
5.2. Farmakokinetik özellikler
Genel özellikler
Emilim
İnhale yoldan uygulamayı takiben dozun % 10-20’si alt havayollarına ulaşır. Geri kalanı ilaç
uygulama sisteminde veya orofarinkste birikir ve buradan yutulur. Havayollarında biriken
kısım pulmoner dokulara ve dolaşıma absorbe olur, fakat akciğerde metabolize olmaz.
Dağılım:
Salbutamol plazma proteinlerine % 10 oranında bağlanır.
Biyotransformasyon:
Sistemik dolaşıma ulaştığında karaciğerde metabolize olur ve başlıca idrarla değişmemiş ilaç
ve fenolik sülfat şeklinde atılır.
6/10Yutulan kısım gastrointestinal kanaldan emilir ve önemli ölçüde ilk geçiş metabolizmasına
uğrayarak fenolik sülfata dönüşür.
Eliminasyon:
Değişmemiş ilaç ve konjugatı başlıca idrar ile atılır. Salbutamol, intravenöz olarak
uygulandığında yarılanma ömrü 4-6 saattir ve kısmen böbrekler yolu ile ve kısmen de başlıca
idrarla atılan inaktif 4’-O-sülfata (fenolik sülfat) metabolize olarak temizlenir. Feçes atılımda
minör yoldur. İntravenöz, oral veya inhalasyon ile verilen salbutamolün büyük kısmı 72 saat
içinde atılır.
Hastalardaki karakteristik özellikler
Veri yoktur.
5.3. Klinik öncesi güvenlilik verileri
Diğer güçlü selektif beta reseptör agonistleri gibi salbutamolün de subkütan yolla
2
uygulandığında farelerde teratojenik olduğu gösterilmiştir. Reprodüktif bir çalışmada
maksimum oral insan dozunun 4 katı olan 2.5 mg/kg dozunda verildiğinde fetusların %
9.3’ünde yarık damak tespit edilmiştir. Sıçanlarda gebelik boyunca oral yolla yapılan 0.5,
2.32, 10.75 ve 50 mg/kg/gün’lük uygulama fetusta belirgin anormallik oluşturmamıştır. Tek
toksik etki, en yüksek doz seviyelerinde görülen neonatal ölümlerdir, bu da annenin
bakımındaki azalmadan kaynaklanır. Tavşanlar üzerinde yapılan reprodüktif çalışmada
maksimum oral insan dozunun 78 katı olan 50 mg/kg/gün uygulandığında fetusların %
37’sinde kraniyal malformasyon oluşmuştur.
Bir oral fertilite ve genel reprodüktif performans çalışmasında, sıçanlarda, 2 ve 50 mg/kg/gün
dozlarında, 50 mg/kg/gün dozda doğum sonrasında 21. günde hayatta olan sütten kesilmiş
hayvanların sayısındaki bir azalma hariç, fertilite, embriyofetal gelişim, yavru boyutu, doğum
ağırlığı veya gelişim hızı üzerine bir yan etkisi bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Oleik asit
Absolü etanol
1,1,1,2-Tetrafloroetan (HFA 134a)
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır. Direkt gün ışığından ve donmaktan
korunmalıdır.
7/10Kullanılmadığı zaman ağızlık kapağı sıkıca kapatılmalıdır.
Diğer inhale ilaçların çoğunda olduğu gibi aerosol tüpü fazla soğuk olduğunda ilacın terapötik
etkisi azalabilir.
Aerosol kutusu delinmemeli, boş olsa bile kırılmamalı, ateşten uzak tutulmalıdır.
6.5. Ambalajın niteliği ve içeriği
VENTOSAL 100 mcg inhalasyon için ölçülü dozlu aerosol, 200 ve 250 dozluk aerosol
tüplerde karton kutuda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
VENTOSAL İnhaler’in Kullanım Talimatları:
İnhalerin test edilmesi:
 İnhaleri ilk kez kullanmadan önce çalışıp
çalışmadığını test ediniz. Ağızlığın kapağını
iki yanından sıkıştırarak çıkartınız (resim A).
Çalıştığından emin olmak için inhaleri iyice
çalkalayınız ve 1 kez havaya püskürtünüz.
 5 gün veya daha uzun süredir
kullanılmadıysa inhaleri iyice çalkalayınız ve
çalıştığından emin olmak için 2 kez havaya A
püskürtünüz.
İnhalerin kullanılması:
1. Ağızlığın kapağını hafifçe yanlarından
sıkıştırarak çıkartınız (resim A).
2. Ağızlık dahil inhalerin iç ve dış kısmını
inceleyerek yabancı bir cisim olup
olmadığına bakınız.
3. Yabancı cisimleri uzaklaştırmak ve
inhaler içeriğinin iyice karışmasını sağlamak
B
için inhaleri iyice çalkalayınız (resim B).
4. İnhaleri baş ve diğer parmaklarınızla,
başparmağınız ağızlığın tabanından tutacak
şekilde dik pozisyonda tutunuz (resim C).
5. Nefesinizi rahatça yapabildiğiniz kadar
dışarı veriniz (resim C), ağızlığı ağzınıza
dişlerinizin arasına yerleştiriniz ve
dudaklarınızı etrafında kapatınız fakat
ağızlığı ısırmayınız (resim D).
C
6. Ağzınızdan nefes alınız. Nefes almaya
8/10başlar başlamaz inhalerin tepesini aşağı
bastırarak düzenli ve derin nefes alırken
VENTOSAL’i püskürtünüz (resim E).
7. Nefesinizi tutunuz. İnhaleri ağzınızdan
çıkartınız. Nefesinizi birkaç saniye veya
rahatça tutabildiğiniz kadar tutmaya devam
ediniz (resim F).
8. Eğer doktorunuz 2 doz almanızı
söylediyse inhaleri dik tutmaya devam ediniz
ve 3’ten 7’ye kadar olan basamakları
tekrarlamadan önce yarım dakika kadar
bekleyiniz.
D
9. Ağızlığın kapağını sıkıca itip yerine
oturtarak kapatınız.
E F
ÖNEMLİ:
5, 6 ve 7. aşamalarda acele etmeyiniz. İnhalerinizi kullanmadan önce mümkün olduğu kadar
yavaş nefes almaya başlamanız önemlidir.
İlk kullanmaya başladığınız zamanlarda birkaç kez ayna önünde pratik yapınız. İnhalerin
tepesinden veya ağzınızın kenarından sis çıktığını görürseniz 2. basamaktan itibaren işlemleri
tekrarlayınız.
Küçük çocukların inhalasyon için yardıma ihtiyacı olabilir, dolayısıyla ebeveynlerinin inhaleri
onlar için çalıştırması gerekebilir. Çocuğunuzu nefesini dışarı vermesi için cesaretlendirin ve
çocuğunuz nefes almaya başlar başlamaz inhalerin tepesini aşağı doğru bastırınız. Tekniği
çocuğunuz ile birlikte çalışınız. VENTOSAL İnhaleri bir bebeğe veya 5 yaşın altındaki bir
çocuğa uygularken uygun bir alet kullanmanız faydalı olabilir. Bu cihaza ihtiyacınız olduğunu
düşünüyorsanız doktorunuza danışınız.
Diğer çocuklar veya güçsüz ellere sahip yetişkinler için inhaleri iki elle tutarak kullanmak
daha kolay olabilir. Bunun için iki işaret parmağınızı inhalerin tepesine, iki başparmağınızı da
ağızlığın altına koyunuz (resim G).
9/10G
İnhalerin temizlenmesi:
İnhalerinizin tıkanmasını önlemek için haftada en az bir kez temizlenmesi gereklidir.
İnhalerinizi temizlemek için:
 Metal aerosol tüpü inhalerin plastik dış kısmından çıkartınız ve ağızlığın kapağını açınız.
 Plastik kısmı ılık akan su ile yıkayınız ve bir kez de ağızlık kısmından suyun altına tutarak
yıkayınız.
 Plastik kısmın içini ve dışını iyice kurutunuz (örneğin geceleyin).
 Aerosol tüpü ve ağızlığın kapağını yerine takınız.
Metal aerosol tüpü suya bırakmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
113/47
9. RUHSAT TARİHİ/RUHSAT YENİLEME TARİHİ
İlk ruhsat tarihi: 20.01.2003
Ruhsat yenileme tarihi:
10. KÜB’ÜN YENİLENME TARİHİ
10/10