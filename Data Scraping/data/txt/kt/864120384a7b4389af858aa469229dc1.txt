 
1 KULLANMA TALİMATI  
 
NAC  900 mg efervesan tablet  
Ağız dan alınır.  
 
Etkin madde:  Her bir  efervesan tablet  900 mg asetilsistein  içerir.  
Yardımcı maddeler:  Sitrik asit, sodyum hidrojen karbonat, sorbitol (E420), aspartam (E951), 
sodyum klorür  ve limon aroması.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen do ktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanl ara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. NAC  nedir ve ne için kullanılır?  
2. NAC ’ı kullanmadan önce dikkat edilmesi gerekenler  
3. NAC  nasıl kullanıl ır? 
4. Olası yan etkile r nelerdir?  
5. NAC ’ın saklanması  
Başlıkları yer almaktadır.   
2 1. NAC  nedir ve ne için kullanılır?  
NAC , beyaz, yuvarlak, düz yüzeyli efervesan tabletler şeklindedir. NAC , 20 efervesan tablet, 
silika jelli kapak ile kapatılmış plastik tüp ambalaj içerisinde p iyasaya sunulmaktadır.  
NAC  suda tamamen eritildikten sonra içilerek kullanılan bir ilaçtır.  
NAC etkin madde olarak asetilsistein içerir. Asetilsistein, bir amino asit olan sistein türevi bir 
ajandır. Balgam söktürücü etkiye sahiptir.  
NAC  yoğun kıvamlı ba lgamın atılması, azaltılması, yoğunluğunun düzenlenmesi 
ekspektorasyonun (Balgamın atılabilmesi) kolaylaştırılması gereken durumlarda, 
bronkopulmoner  (Bronş ve akciğer) hastalıklarda, bronşiyal sekresyon (Solunum yolu salgısı) 
bozukluklarının tedavisinde k ullanılan mukolitik  (Balgam ı, mukusu parçalayan) bir ilaçtır.  
Ayrıca yüksek doz parasetamol alımına bağlı olarak ortaya çıkan karaciğer yetmezliğinin 
önlenmesinde kullanılır.  
NAC  soğuk algınlığı ve solu num yollarının iltihaplanması (B ronşit) durumunda balg am 
oluşmasını azaltır. Oluşan balgamları sulandırarak, öksürükle atılmasını kolaylaştırır.  
 
2. NAC ’ı kullanmadan önce dikkat edilmesi gerekenler  
NAC ’ı aşağıdaki durumlarda KULLANMAYINIZ  
Eğer;  
Asetilsistein ’e veya NAC ’ın içeriğindeki  yardımcı maddelerden he rhangi biri sine karşı  
alerjiniz var ise (Aşırı duyarlı iseniz)  bu ilacı kullanmayınız.  
NAC, 2 yaşın altındaki çocuklara sadece doktor kontrolünde verilmelidir.  
NAC ’ı aşağıdaki durumlarda DİKKATLİ KULLANINIZ  
Eğer;  
• Astım ve bronkospazm (B ronşların daralması)  hikayeniz var ise, NAC ’ı kullanmadan 
önce mutlaka doktorunuza başvurunuz,  
• Karaciğer veya böbrek hastalığınız var ise,  
• Mide veya barsağınızda yara (Ü lser) ve yemek borusunda toplardamar genişlemesi gibi 
rahatsızlıklarınız var ise,  
• Siroz hastası iseniz,  
• Sara (Epilepsi) hastası iseniz,  
• Histamin intoleransınız (dayanıksızlığınız) varsa (belirtileri: baş ağrısı, burun akıntısının 
eşlik ettiği rinit, kaşıntı vb.) bu ilacı dikkatli kullanınız.  
 
NAC ’ı kullanmadan önce doktorunuza danışınız.  
NAC ’ı kullanırken cild inizde ve göz çevresinde herhangi bir değişiklik (örn. kızarıklık, 
kaşıntı, içi sıvı dolu kabarcıklar, kan oturması) fark ederseniz hemen doktorunuza 
başvurunuz.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuz a danışınız.   
3 NAC ’ın yiyecek ve içecek ile kullanılması  
NAC yiyecek ve içecek ile beraber alınabilir.  
Hamilelik  
İlacı kullanmadan önce doktorunuza veya eczac ınıza danışınız.  
 
NAC ’ın anneye veya bebeğe herhangi bir zararlı etkisinin olup olmadığı tam olara k 
bilinmemektedir. Gebeyseniz veya gebe kalmayı planlıyorsanız, NAC ’ı kullanmadan önce 
doktorunuza başvurunuz.  
 
Tedaviniz sırasında hamile olduğunuzu fark ederseniz hemen doktoru nuza veya eczacınıza 
danışınız.  
Emzirme  
İlacı kullanmadan önce doktorunuza vey a eczacınıza danışınız.  
 
Asetilsistein ’in anne sütüne geçip geçmediği tam olarak bilinmemektedir.  Emzirme 
döneminde zorunlu olmadıkça NAC  kullanılmamalıdır. Emzirmeye devam edip etmemeniz 
gerektiği konusunda doktorunuza danışınız.  
Araç ve makine kullanımı  
Asetilsistein ’in araç ve makine kullanımı üzerin e herhangi bir olumsuz etkisi bildirilmemiştir.  
NAC ’ın içeriğinde bulunan bazı yardımcı maddeler hakkında önemli bilgile r 
NAC ’ın her bir efervesan tableti,  10,21  mmol ( 234,76 mg) sodyum ihtiva eder. Bu durum,  
kontrollü sodyum diyetinde olan hastalar için göz önünde  bulundurulmalıdır.  
 
NAC sorbitol içermektedir. Eğer daha önceden doktorunuz tarafından bazı şekerlere karşı 
intoleransınız(dayanıksızlık) olduğu söylenmişse bu tıbbi ürünü almadan önce doktorunuzla 
temasa geçiniz.  
NAC ’ın her bir efervesan tableti,  aspartam  (E951)  ihtiva eder. Aspartam, f enilalanin için bir 
kaynak içermektedir. Fenilketonürisi olan insanlar için zararlı olabilir.  
Diğer ilaçlar ile birlikte kullanımı  
Bazı ilaçlar ile birlikte kullanıld ığında NAC ’ın ya da kullanılan diğer ilaçların etkisi 
değişebilir.  
Aşağıdaki ilaçlardan herhangi birini kullanıyorsanız, NAC  kullanmadan önce mutlaka 
doktorunuza danışınız.  
• Öksürük kesici ilaçlar ( NAC ’ın bu ilaçlar ile birlikte kullanılması halinde, öksürü k 
refleksinin azaltılmasına bağlı olarak solunum yollarındaki salgılamada belirgin artış 
olabilir.)  
• Antibiyotikler ( NAC  çeşitli antibiyotikler (T etrasiklinler, sefalosporinler, 
aminoglikozitler, penisilinler, makrolidler ve amfoterisin B) ile aynı zamanda 
kullanılmamalı, gerekli olduğu durumlarda kullanımları arasında en az 2 saat ara 
olmalıdır.)  
• Nitrogliserin ( Kalp hastalıklarının tedavisinde damar genişletici olarak kullanılır)   
4 • Karbamazepin ( Sara hastalığının tedavisinde kullanılır)  
• Aktif kömür NAC ile birlikte kullanılmamalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NAC  nasıl kullan ılır? 
Uygun kullanım ve doz/u ygulama sıklığı için talimatlar:  
Doktor tarafından başka şekilde önerilmediği durumlarda NAC  için öngörülen doz aşağıdaki 
şekildedir:  
14 yaş üzerindeki ergenlerde ve erişkinlerde;  
•  Günde 1 defa 1 efervesan tablet uygulanır.  
•  Parasetamol zehirlenmesinde, yükleme dozu; 140 mg/kg, idame dozu ise; 4 saatte bir 70 
mg/kg (toplam 17 doz) olarak önerilir.  
 
6-14 yaş arası çocuklarda;   
•  Günde 400 mg asetilsistein verilmelidir (daha düşük dozlu bir ürün kullanılmalıdır).  
  
2-5 yaş arası çocuklarda;   
•  Günde 200 -300 mg asetilsistein verilmelidir (daha düşük dozlu bir ürün kullanılmalıdır).  
NAC kullanırken her zaman doktorunuzun talimatlarına uyunuz.  Emin olmadığınızda 
doktorunuza veya eczacınıza sorunuz.  
Uygulama yolu ve metodu:  
NAC  yalnızca ağız yoluyla kullanılır.  
NAC  yemeklerden sonra b ir bardak suda eritilerek içilir. Suda eritilerek kullanıma hazırlanan 
ilaç bekletilmeden içilmelidir. Efervesan tabletler çiğnenmemeli ve yutulmamalıdır.  
Değişik yaş grupları:  
Çocuklarda kullanımı:  
İlaç 2 yaş altı çocuklarda sadece doktor önerisiyle ve kontrolünde verilmelidir (daha düşük 
dozlu bir ürün kullanılmalıdır).  
14 yaş altındaki çocuklarda, asetilsistein içerikli ürünlerden  bu yaş grubuna uygun formunun 
kullanılması  önerilir.  
Yaşlılarda kull anımı:  
Bu yaş grubuna özel bir kullanımı yoktur, erişkinler için önerilen dozlarda kullanılmalıdır.  
Özel kullanım durumları:  
Böbrek / Karaciğer yetmezliği:  
• NAC  daha fazla nitrojenli maddenin sağlanmasından kaçı nmak amacıyla karaciğer ve 
böbrek yetmezliği olan hastalarda uygulanmamalıdır.  
• Eğer b öbrek veya karaciğer rahatsızlığınız varsa NAC ’ı kullanmadan önce doktorunuza 
danışınız.   
5 • İlacın etkili olduğundan emin olabilmek için düzenli doktor kontrollerinde, d oktorun 
gelişimi takip etmesi önemlidir.  
• Doktorunuz ayrı bir tavsiyede bulunmadıkça, bu talimatları takip ediniz.  
•  Doktorunuz NAC ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü NAC tedavisini durdurmak hastalığ ınızın daha kötüye gitmesine neden 
olabilir.  
 
Eğer NAC ’ın etkisinin çok güçlü veya zayıf oldu ğuna dair bir izleniminiz var ise, doktorunuz 
veya eczacınız ile konu şunuz.  
Kullanmanız gerekenden daha fazla NAC  kullandıysanız : 
• Bulantı, kusma ve ishal gibi mid e barsak sistemiyle ilgili rahatsızlıklar görülebilir.  
• Çok yüksek dozlarda bile daha ağır yan etkiler ve zehirlenme belirtileri görülmemiştir.  
• Emzirilen bebeklerde vücut salgılarının aşırı artması tehlikesi vardır.  
NAC ’tan kullanmanız gerekenden fazlasın ı kullanmışsanız bir doktor veya eczacı ile 
konuşunuz.  
NAC ’ı kullanmayı unutursanız  
Endişelenmeyiniz. NAC ’ı almayı unutursanız hatırladığınızda hemen alınız. Hatırladığınızda 
bir son raki dozun al ma zamanı  yakın ise bu dozu atlayıp bir sonraki  dozu zamanınd a alınız ve 
normal kullanıma devam ediniz.  
Unutulan dozları deng elemek için çift doz almayınız.  
NAC  ile tedavi sonlandırıldığındaki oluşabilecek etkiler  
Doktorunuz NAC  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü  NAC  tedavisini durdurmak hastalığınızın daha kötüye gitmesine neden 
olabilir.  
Doktorunuza danışmadan ilacınızı kesmeyiniz.  
 
4. Olası yan etkiler nelerdir?  
Tüm ilaçlar gibi , NAC ’ın içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, NAC ’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Alerjik reaksiyonlar (K aşıntı, kurdeşen, cilt kızarıklıkları, soluk alma güçlüğü, kalp atışında 
hızlanma ve k an basıncının düşmes i (Tansiyon düşmesi)).  
• Şoka kadar gidebil en aşırı duyarlılık yanıtları (A nafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, bulantı, 
kusma gibi belirtiler görül ebilir). Ayrıca çok seyrek olarak aşırı duyarlılık reaksiyonları 
kapsamında asetilsistein kullanımına bağlı kanama oluşumu bildirilmiştir.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NAC ’a karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi  yan etkiler çok seyrek görülür.   
6 Aşağıdaki kategoriler kullanılarak istenmeyen etki sıklıkları belirtilmektedir.  
  
Yan etkiler aşağıdaki kategorilerde gösterildiği şe kilde sıralanmıştır.   
Çok yaygın   : 10 hastanın en az 1’inde görülebilir.   
Yaygın    : 10 hastanın birinden az, fakat 100 hastanın birinden fazla görülebilir.   
Yaygın olmay n : 100 hastanın birinden az, fakat 1.000 hastanın birinden fazl a 
görülebilir.   
Seyrek    : 1.000 hastanın birinden az görülebilir.   
Çok seyrek   : 10.000 hastanın birinden az görülebilir.   
Bilinmiyor   : Eldeki  verilerden hareketle tahmin edilemiyor.  
 
Yaygın olmayan:  
• Bronşların daralması (nefes darlığı, nefes almada güçlük yaşanabilir )  
• Baş ağrısı  
• Ateş  
• Kaşıntı  
• Kurdeşen (ürtiker)  
• Döküntü  
• Egzantem (enfeksiyon hastalıklarında görülen deri üzerindeki kızartı veya lekeler ve 
kabarıklar)  
• Taşikardi (kalbin normalden hızlı çalışması)  
• Tansiyon düşmesi  
• Ağız içinde iltihap  
• Karın ağrısı  
• Bulantı  
• Kusma  
• İshal  
 
Seyrek:  
• Nefes darlığı (dispne)  
• Bronkospazm (bronş düz kaslarının kasılması), zor soluk alıp verme  
 
Bunlar NAC ’ın hafif yan etkileridir.  Bir sonraki hekim ziyaretinizde kullanılan ilacın 
konsantrasyonun, miktarının ya da uygulama sı klığının değiştirilmesi ile düzelir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 
 
  
7 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildir imi” ikonuna tıklayarak ya da 
0800 314  00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. NAC ’ın saklanması  
NAC ’ı çocukların göremeyeceği, erişemeyeceği yerlerde ve ambalajında saklayınız.  
25ºC altında ki oda sıcaklığında ve kuru yerde saklayınız.  
Her kullanımdan sonra tüpün kapağını kapatmayı unutmayınız.  Tüpün kapağını kesinl ikle 
açık bırakmay ınız. 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra NAC ’ı kullanmayınız . 
Eğer üründe ve/veya ambalajında bozukluklar fark ederseniz NAC ’ı kullanmayınız.  
Son kullanma tarihi geçmiş veya kullanılmayan ilaçları çö pe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
 
Ruhsat Sahibi:  Basel Kimyevi Maddeler ve İlaç San. Tic. A.Ş.  
Zeytinburnu / İSTANBUL  
Telefon : 0 850 201 23 23  
Faks   : 0 212 48 1 61 11 
e-mail  : info@ baselilac.com.tr  
 
Üretim Yeri :  Neutec İlaç San. Tic. A.Ş.  
Arifiye  / SAKARYA  
 
Bu kullanma talimatı            tarihinde onaylanmıştır.  