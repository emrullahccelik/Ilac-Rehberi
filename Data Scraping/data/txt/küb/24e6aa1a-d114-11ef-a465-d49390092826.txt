KISA ÜRÜN BİLGİSİ
1. BEŞERİ TIBBİ ÜRÜNÜN ADI
YONDELIS 1 mg IV konsantre infüzyonluk çözelti için toz
Steril, Sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon 1 mg trabektedin içerir.
Sulandırılarak hazırlanan çözeltinin 1 ml’si 0,05 mg trabektedin içerir.
Yardımcı maddeler:
Her bir flakon 8 mg potasyum ve 0.4 g sükroz içerir.
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Konsantre infüzyonluk çözelti için toz
Beyaz-kirli beyaz renkte toz.
4. KLİNİK ÖZELLİKLER
4.1. Terapötik endikasyonlar
Lokal ileri ve metastatik leiyomiyosarkom ve liposarkomlu hastalarda daha öncesinde yeterli
doz ve süreyle doksorubisin ve ifosfamid içeren kemoterapi rejimleri uygulanan hastalarda
hastalığın progresyonunda kurtarma tedavisinde endikedir.
4.2. Pozoloji ve uygulama şekli
YONDELIS, kemoterapi uygulamasında tecrübeli doktorların gözetiminde verilmelidir.
Kullanımı, uzman onkologlar veya sitotoksik ajanların uygulanmasında uzmanlaşmış diğer
sağlık personeliyle sınırlanmalıdır.
Uygulama sıklığı ve süresi
Önerilen başlangıç dozu, sikluslar arası üçer haftalık aralarla 24 saat süresince intravenöz
infüzyon olarak verilen 1,5 mg/m2 vücut yüzey alanıdır. İlacın santral venöz yoldan verilmesi
kuvvetle önerilir (bölüm 6.6’ya bakınız).
Uygulama şekli
Tüm hastalar YONDELIS’ten 30 dakika önce hem anti-emetik profilaksi, hem de
hepatoprotektif etkileri ortaya çıkarmak amacıyla intravenöz yoldan 20 mg deksametazon
almalıdır. İhtiyaç halinde ilave antiemetik uygulanabilir.
YONDELIS ile tedavide aşağıdaki kriterler sağlanmalıdır:
- Mutlak nötrofil sayısı (ANC) ≥ 1.500/mm3
- Trombosit sayısı ≥ 100.000/mm3
- Bilirubin ≤ normalin üst sınırı (NÜS)
- Alkalen fosfataz ≤ 2,5 x NÜS (eğer yükselme kemik kökenli ise, hepatik 5-nükleotidaz
veya gama glutamil transpeptidaz (GGT) izoenzimleri dikkate alınmalıdır)
- Albumin ≥ 25 g/l
- Alanin aminotransferaz (ALT) ve aspartat aminotransferaz (AST) ≤ 2,5 x NÜS
- Kreatinin klirensi ≥ 30 ml/dak
1- Kreatin fosfokinaz (CPK) ≤ 2,5 x NÜS
- Hemoglobin ≥ 9 g/dl
Tekrarlayan tedavilerden önce yukarıda belirtilen aynı kriterlere uyulmalıdır. Aksi takdirde
kriterler karşılanana kadar tedavi 3 haftaya kadar ertelenmelidir.
Ek olarak ilk iki tedavi siklusu esnasında haftalık olarak ve takip eden siklusların arasındaki
dönemlerde en az bir kere bilirubin, alkalen fosfataz, aminotransferazlar ve CPK şeklindeki
hematolojik parametrelerin takipleri de yapılmalıdır.
Derece 3-4 toksisite görülmediği ve hasta tedavi kriterlerinin tümünü yeniden karşıladığı sürece
tüm sikluslar boyunca aynı doz verilmelidir.
Tedavi sırasında doz ayarlamaları:
Tedavinin tekrar edilmesinden önce hastalar yukarıda tanımlanan başlangıç kriterlerini
karşılamalıdır. Eğer sikluslar arasında aşağıdaki olaylardan herhangi birisi olursa takip eden
sikluslarda doz 1,2 mg/m2’ye azaltılmalıdır:
- Beş günden daha fazla süren veya ateş veya enfeksiyonla birlikte olan < 500/mm3 olan
nötropeni
- Trombositopeni < 25.000/mm3
- Bilirubin > NÜS’e ve/veya alkalen fosfatazın > 2,5 x NÜS’e yükselmesi
- Aminotransferazların (AST veya ALT) 21. günde hala devam eden > 2,5 x NÜS’e
yükselmesi
- Herhangi bir derece 3 veya 4 advers reaksiyonlar (bulantı, kusma, halsizlik gibi)
Toksisite nedeniyle doz bir kere azaltıldıktan sonra sonraki sikluslarda doz artışı tavsiye
edilmemektedir. Klinik fayda görülen bir hastada takip eden sikluslarda bu toksisitelerden
herhangi birisi tekrar ortaya çıkarsa doz daha da azaltılarak 1 mg/m2 yapılmalıdır. Lokal
uygulamaya uygun olarak, hematolojik toksisite için koloni stimüle edici faktörler
uygulanabilir.
Daha fazla doz azaltılmasının gerektiği durumlarda tedavinin kesilmesi düşünülmelidir.
Tedavi süresi:
Klinik çalışmalarda siklus uygulama sayısında daha önce tanımlanmış bir kısıtlama yoktu.
Klinik yarar tespit ettiği sürece tedavi devam etti. Önerilen doz ve şema ile tedavi edilen
hastaların % 29,5’inde trabektedin 6 veya daha fazla siklus uygulandı. Bu rejim 38 siklusa kadar
uygulandı. Çoklu siklusla tedavi edilen hastalarda kümülatif toksisite gözlenmedi.
Özel popülasyonlara ilişkin ek bilgiler
Karaciğer yetmezliği:
Trabektedine sistemik maruziyet arttığı için ve hepatotoksisite riskini arttırabileceği için
karaciğer yetmezliği olan hastalara özel bir dikkat gösterilmesi tavsiye edilir ve doz ayarlanması
gerekebilir. Başlangıçta yüksek serum bilirubin düzeyleri bulunan hastalar YONDELIS’le
tedavi edilmemelidir. Doz ayarlaması gerekebileceğinden YONDELIS ile tedavi sırasında
karaciğer fonksiyon testleri yapılmalıdır (bölüm 4.4’e bakınız).
Böbrek yetmezliği:
Ciddi böbrek yetmezliği bulunan (kreatinin klirensi monoterapi için <30 mL/dakika,
kombinasyon tedavisi için <60 mL/dakika) hastaların dahil edildiği çalışmalar yapılmamıştır
2ve bu nedenle bu hasta popülasyonunda YONDELIS kullanılmamalıdır (bölüm 4.4’e bakınız).
Trabektedinin farmakokinetik özellikleri dikkate alındığında (bölüm 5.2’ye bakınız), hafif veya
orta dereceli böbrek yetmezliği bulunan hastalarda doz ayarlanmasına gerek duyulmaz.
Pediyatrik popülasyon:
Pediyatrik hastalarda trabektedinin güvenliliği ve etkililiği henüz kanıtlanmamıştır. Dolayısıyla
daha fazla veri elde edilene kadar bu tıbbi ürün 18 yaş altındaki çocuklarda ve adolesanlarda
kullanılmamalıdır (pediyatrik sarkoma çalışmasının sonuçları için bölüm 5.1’e bakınız).
Geriyatrik popülasyon:
Yaşlı hastalarda yapılmış özel çalışmalar yoktur. Genel olarak monoterapi klinik çalışmalarının
bileşik güvenlilik analizinde 1164 hastanın % 20’si 65 yaş üzeriydi. Pegile lipozomal
doksorubisin (PLD) ile kombine olarak trabektedin alan 333 over kanserli hastanın % 24’ü en
az 65 yaşında ve % 6’sı 75 yaşın üzerindeydi. Bu hasta popülasyonunda güvenlilik profilinde
farklılık görülmedi. Trabektedinin plazma klirensi ve dağılım hacminin yaştan etkilenmediği
görünmektedir. Dolayısıyla sadece yaş kriterine dayanarak rutin olarak doz ayarlaması
yapılması önerilmemektedir.
Uygulama yolu
Santral bir venöz hattan uygulanması önemle tavsiye edilir (bölüm 4.4’e ve 6.6’ya bakınız).
Uygulamadan önce tıbbi ürünün hazırlanması ve seyreltilmesi için uygulanacak talimatlar için
bölüm 6.6’ya bakınız.
4.3. Kontrendikasyonlar
- Trabektedin veya bölüm 6.1’de listelenen yardımcı maddelerden herhangi birine karşı aşırı
duyarlılık
- Eşlik eden ciddi veya kontrol altına alınamayan enfeksiyon
- Emzirme (bölüm 4.6’ya bakınız)
- Sarı humma aşısıyla birlikte kullanımı (bölüm 4.4’e bakınız)
4.4. Özel kullanım uyarıları ve önlemleri
Karaciğer yetmezliği
YONDELIS ile tedaviye başlamadan önce hastalar, karaciğer fonksiyonuna ait parametreler
hakkındaki özel kriterleri karşılamalıdır. Karaciğer bozukluğuna bağlı olarak trabektedine
sistemik maruziyet ortalama olarak iki kattır (bölüm 5.2’ye bakınız) ve dolayısıyla toksisitelerin
riski artabileceği için aktif kronik hepatit gibi klinik önem taşıyan karaciğer hastalığı bulunan
hastalar yakından takip edilmelidir ve ihtiyaç halinde doz ayarlanmalıdır. Serum bilirubin
düzeyleri yüksek olan hastalar trabektedinle tedavi edilmemelidir (bölüm 4.2’ye bakınız).
Böbrek yetmezliği
Tedaviden önce ve tedavi sırasında kreatinin klirensi takip edilmelidir. Kreatinin klirensi
monoterapi için <30 ml/dak ve kombinasyon tedavisi için <60 mL/dakika olan hastalarda
trabektedin kullanılmamalıdır (bölüm 4.2’ye bakınız).
Nötropeni ve trombositopeni
YONDELIS tedavisiyle ilişkili derece 3 veya 4 nötropeni ve trombositopeni çok sık olarak
bildirilmiştir. Başlangıçta, ilk iki siklus sırasında haftalık olarak ve daha sonra sikluslar arasında
bir kere olmak üzere lökosit formülü ve trombositleri de içeren tam kan sayımı yapılmalıdır
(bölüm 4.2’ye bakınız). Ateş gelişen hastalar hemen değerlendirilmek üzere sağlık kuruluşuna
3başvurmalıdır. Ateş oluştuğunda mümkün olan en erken sürede etkin destek tedavisi
başlatılmalıdır.
YONDELIS başlangıç nötrofil sayımı 1.500 hücre/mm3’den az olan ve başlangıç trombosit
sayısı 100.000 hücre/mm3’den az olan hastalarda uygulanmamalıdır. Beş günden fazla devam
eden ağır nötropeni (ANC<500 hücre/mm3) durumunda ya da nötropeniye ateş ya da
enfeksiyonun eşlik ettiği durumlarda, doz azaltımı önerilmektedir (bölüm 4.2’ye bakınız).
Bulantı ve kusma
Tüm hastalara deksametazon gibi kortikosteroidler ile antiemetik profilaksisi yapılmalıdır
(bölüm 4.2’ye bakınız).
Rabdomiyoliz ve ciddi CPK yükselmesi (>5 x NÜS)
Trabektedin CPK > 2,5 x NÜS olan hastalarda kullanılmamalıdır (bölüm 4.2’ye bakınız).
Rabdomiyoliz seyrek olarak, genellikle miyelotoksisite, ciddi karaciğer fonksiyon testi
anormallikleri ve/veya böbrek ya da çoklu organ yetmezliği ile ilişkili olarak bildirilmiştir.
Dolayısıyla; eğer bir hastada bu toksisitelerden biri ya da kaslarda zayıflık veya kas ağrısı
gelişirse CPK yakından takip edilmelidir. Eğer rabdomiyoliz oluşursa, endike olan şekilde
parenteral hidrasyon, idrar alkalinizasyonu ve diyaliz gibi destekleyici tedaviler vakit
geçirilmeden uygulanmalıdır. Hasta tamamen iyileşene kadar YONDELIS ile tedavi
kesilmelidir.
Rabdomiyolizle ilişkili olan tıbbi ürünler (örneğin statinler) trabektedinle birlikte kullanılıyorsa,
rabdomiyoliz riski artabileceği için dikkat edilmelidir.
Karaciğer fonksiyon testi (KFT) anormallikleri
Aspartat aminotransferaz (AST) ve alanin aminotransferazda (ALT) geri dönüşümlü akut
yükselmeler çoğu hastada bildirilmiştir. YONDELIS, bilirubini yükselmiş hastalarda
kullanılmamalıdır. Tedavi siklusları arasında AST, ALT ve alkalen fosfataz değerlerinde
yükselme oluşan hastalarda doz ayarlaması gerekebilir (bölüm 4.2’ye bakınız).
Enjeksiyon yeri reaksiyonları
Santral venöz girişinin kullanılması kuvvetle tavsiye edilir (bölüm 4.2’ye bakınız). Trabektedin
periferik venöz yoldan uygulanacak olursa hastalarda potansiyel olarak ciddi bir enjeksiyon
yeri reaksiyonu gelişebilir.
Trabektedinin damar dışına kaçması (ekstravazasyonu), debridman gerektiren doku nekrozuna
neden olabilir. Damar dışına kaçan trabektedinin antidotu yoktur. Ekstravazasyon lokal standart
uygulamalar doğrultusunda tedavi edilmelidir.
Alerjik reaksiyonlar
Pazarlama sonrası deneyim sırasında, trabektedinin monoterapi veya PLD ile kombinasyon
uygulamasıyla ilişkili aşırı duyarlılık reaksiyonları ile ilişkili çok ender fatal sonuçlanım
bildirilmiştir (bölüm 4.3 ve 4.8’e bakınız).
Kardiyak disfonksiyon
Hastalar kardiyak advers olaylar veya miyokard fonksiyon bozukluğu açısından izlenmelidir.
Trabektedin başlatılmasından önce ve 2 ila 3 aylık aralıklarla trabektedin kesilinceye kadar, sol
ventrikül ejeksiyon fraksiyonunun (LVEF) ekokardiyogram veya multigasyon kazanım taraması
(MUGA) ile belirlenmesini içeren kapsamlı bir kardiyak değerlendirme yapılmalıdır.
4LVEF değeri normalin alt sınırından daha düşük (LVEF <LLN), önceki kümülatif antrasiklin
dozu>300 mg/m2, yaş> 65 veya kardiyovasküler hastalık öyküsü (özellikle kardiyak tedavi
alanlarda) olan ve monoterapi olarak trabektedin alan hastaların veya trabektedin ile
kombinasyon halinde doksorubisin tedavisi alan hastaların kardiyak fonksiyon bozukluğu riski
yüksek olabilir.
Derece 3 veya 4 kardiyak yan etkileri gösteren kardiyomiyopatili hastalarda veya LVEF değeri
LLN’nin altına düşen hastalarda (LVEF’in ≥15’inde mutlak bir azalma veya <LLN ≥ % 5’inde
mutlak bir azalma olarak değerlendirildi) trabektedin devam edilmemelidir.
Kapiler Kaçış Sendromu (CLS)
Trabektedin ile kapiler kaçış sendromu (CLS) olguları (ölümcül sonuçları içeren vakalar dahil)
bildirilmiştir. Eğer hipotansiyon ile ya da hipotansiyon olmaksızın açıklanamayan ödem gibi
olası CLS semptomları gelişirse, tedavi eden doktor serum albumin seviyesini yeniden
değerlendirmelidir. Serum albumin seviyesindeki ani bir düşüş CLS göstergesi olabilir. Eğer
diğer sebepler elendikten sonra CLS teşhisi doğrulanırsa, tedavi eden doktor trabektedin
tedavisini durdurmalı ve tedavi kılavuzlarına göre CLS tedavisini başlatmalıdır (bölüm 4.2 ve
4.8’e bakınız).
Diğerleri:
YONDELIS’in CYP3A4 enziminin güçlü inhibitörleriyle birlikte kullanılmasından
kaçınılmalıdır (bölüm 4.5’e bakınız). Eğer bu mümkün değilse toksisiteler yakından takip
edilmelidir ve trabektedin dozunun azaltılması düşünülmelidir.
Trabektedin, hepatoksisiteyle ilişkili tıbbi ürünlerle birlikte kullanılacaksa, hepatotoksisite riski
artabileceği için dikkat edilmelidir.
Trabektedinin fenitoinle birlikte kullanılması fenitoin emilimini azaltarak konvülsiyonlarda
kötüleşmeye neden olabilir. Trabektedinin fenitoinle veya canlı atenüe aşılarla birlikte
kullanılması tavsiye edilmez ve sarı humma aşısıyla birlikte kullanılması özellikle
kontrendikedir (bölüm 4.3’e bakınız).
Trabektedinin alkol ile birlikte kullanılmasından kaçınılmalıdır (bölüm 4.5’e bakınız).
Doğurganlık potansiyeli bulunan kadınlar tedavi sırasında ve tedaviden 3 ay sonrasına kadar
etkin bir kontrasepsiyon yöntemi uygulamalıdır ve eğer gebelik gelişecek olursa tedavi eden
doktoru hemen bilgilendirmelidir (bölüm 5.3’e bakınız). Üreme çağındaki erkekler tedavi
sırasında ve tedaviden 5 ay sonrasına kadar etkin bir kontrasepsiyon yöntemi uygulamalıdır
(bölüm 4.6’ya bakınız).
Bu ilaç her flakonda 1 mmol’den (39 mg) daha az potasyum içerir, yani esas olarak “potasyum
içermediği kabul edilir”.
4.5. Diğer tıbbi ürünler ile etkileşimler ve diğer etkileşim şekilleri
Diğer maddelerin trabektedin üzerine etkileri:
Etkileşim çalışmaları sadece yetişkinlerde gerçekleştirilmiştir.
Trabektedin temel olarak CYP3A4 ile metabolize edildiği için, bu izoenzimi inhibe eden
maddelerle birlikte kullanılması trabektedinin plazma konsantrasyonunu arttırabilir. Benzer
şekilde, CYP3A4’ün güçlü indükleyicileri ile birlikte uygulanması trabektedinin metabolik
klerensini artırabilir. İki in vivo ilaç-ilaç etkileşimi Faz I çalışması ketokonazol ile trabektedin
5maruziyetinde artma; rifampisin ile uygulandığında trabektedin maruziyetinde azalma eğilimi
olduğunu göstermiştir.
Ketokonazol trabektedin ile uygulandığında, trabektedinin plazma maruziyeti C için % 21,
maks
Eğri altında kalan alan (EAA) için % 66 artar fakat yeni bir güvenlilik endişesi
tanımlanmamıştır. Güçlü CYP3A4 inhibitörleri (örneğin oral ketokonazol, flukonazol, ritonavir,
klaritromisin veya aprepitant) ile trabektedinin birlikte kullanılması sırasında hastalar
toksisiteler açısından yakından takip edilmeli ve eğer önlenebiliyorsa bu tür
kombinasyonlardan kaçınılmalıdır. Eğer bu tür kombinasyonlar gerekli ise, toksisite oluşması
durumunda uygun doz ayarlamaları yapılmalıdır (bölüm 4.2 ve 4.4’e bakınız).
Rifampisinin trabektedin ile birlikte uygulaması, trabektedinin plazma maruziyetinin C
maks
için % 22, EAA için % 31 azalması ile sonuçlanmıştır. Bu sebeple, eğer önlenebiliyorsa
trabektedinin güçlü CYP3A4 indükleyici maddeler (örneğin rifampisin, fenobarbital, sarı
kantaron adıyla bilinen Saint John’s Wort bitkisi) ile birlikte uygulanmasından kaçınılmalıdır
(bölüm 4.4’e bakınız).
Tıbbi ürünün hepatotoksisitesi nedeniyle trabektedin ile tedavi süresince alkol tüketiminden
kaçınılmalıdır (bölüm 4.4’e bakınız).
Preklinik veriler trabektedinin P-gp için bir substrat olduğunu göstermiştir. Siklosporin ve
verapamil gibi P-gp inhibitörleriyle birlikte kullanımı trabektedinin dağılımını ve/veya
eliminasyonunu değiştirebilir. Bu tip etkileşimin MSS toksisitesi gibi toksisitelerle bağlantısı
ortaya konmamıştır. Bu gibi durumlarda dikkat edilmelidir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurganlık potansiyeli bulunan kadınlar tedavi sırasında, ve tedaviden 3 ay sonrasına kadar
etkin bir kontrasepsiyon yöntemi uygulamalıdırlar ve eğer gebelik gelişecek olursa tedavi eden
doktoru hemen bilgilendirmelidirler (bölüm 5.3’e bakınız).
Üreme çağındaki erkekler tedavi sırasında ve tedaviden 5 ay sonrasına kadar etkin bir
kontrasepsiyon yöntemi uygulamalıdırlar (bölüm 4.4’e bakınız).
Eğer tedavi sırasında gebelik gelişecek olursa genetik danışmanlık alınmalıdır.
Gebelik dönemi
İlaca maruz kalan gebeler hakkında yeterli klinik veri yoktur. Ancak bilinen etki mekanizması
temelinde, gebelik sırasında trabektedin kullanımı ciddi doğum defektlerine yol açabilir. Gebe
sıçanlara uygulanan trabektedinin plasentayı geçtiği görülmüştür. Trabektedin, gebelik
döneminde kullanılmamalıdır. Tedavi sırasında gebelik meydana gelirse hastalar, fetüse olan
potansiyel riskler konusunda bilgilendirilmeli (bölüm 5.3’e bakınız) ve dikkatle takip
6edilmelidir. Eğer trabektedin gebelik sonunda kullanılacak olursa, yeni doğanlar potansiyel
advers etkiler açısından dikkatle takip edilmelidir.
Trabektedinin gebelik ve/veya fetus/yeni doğan üzerinde zararlı farmakolojik etkileri
bulunmaktadır. YONDELIS gerekli olmadıkça gebelik döneminde kullanılmamalıdır.
Laktasyon dönemi
Trabektedinin insan sütü ile atılıp atılmadığı bilinmemektedir. Hayvanlarda trabektedinin sütle
atılımı çalışılmamıştır. Tedavi sırasında ve sonrasındaki 3 ay emzirme kontrendikedir (bölüm
4.3’e bakınız).
Üreme yeteneği /Fertilite
Üreme çağındaki erkekler tedavi sırasında ve tedaviden 5 ay sonrasına kadar etkin bir
kontrasepsiyon yöntemi uygulamalıdırlar (bölüm 4.4’e bakınız).
Trabektedinin genotoksik etkileri olabilir. YONDELIS ile tedaviye bağlı olası geri dönüşümsüz
infertilite olasılığı nedeniyle tedaviden önce yumurta veya spermin muhafazasına ilişkin
tavsiyeye başvurulmalıdır. Tedaviden sonra çocuk sahibi olmak isteyen hastalara da genetik
danışmanlık önerilir.
4.7. Araç ve makine kullanımı üzerindeki etkiler
Araç ve makine kullanımı becerisi üzerine etkileri hakkında yapılmış çalışma yoktur. Ancak
trabektedin alan hastalarda yorgunluk ve/veya asteni bildirilmiştir. Tedavi sırasında bu
olaylardan herhangi birini yaşayan hastalar araç veya makine kullanmamalıdır.
4.8. İstenmeyen etkiler
Güvenlilik profili özeti
YONDELIS ile tedavi edilen hastaların çoğunda (monoterapide % 91 ve kombine terapide %
99.4) herhangi bir derecede advers reaksiyon ve üçte birinden azında derece 3 veya 4 ciddi
advers reaksiyon (monoterapide % 10 ve kombine terapide % 25) oluşması beklenir. Herhangi
bir derecede en sık görülen advers reaksiyonlar nötropeni, bulantı, kusma, AST/ALT
seviyelerinde artış, anemi, yorgunluk, trombositopeni, anoreksi ve diyare idi.
Fatal advers reaksiyonlar monoterapi ile tedavi edilen hastaların % 1,9’unda ve kombine terapi
ile tedavi edilen hastaların %0.6’unda oluşmuştur. Bunlar çoğunlukla pansitopeni, febril
nötropeni (bazılarında sepsis), hepatik tutulum, renal veya çoklu organ yetmezliği ve
rabdomiyolizin de bulunduğu olayların kombinasyonu sonucu olmuştur.
Tablolaştırılmış advers reaksiyonların özeti
YONDELIS’in aşağıdaki güvenlilik profili klinik çalışmalarda, ruhsatlandırma sonrası
güvenlilik çalışmalarında ve spontan bildirimlerde raporlanan advers reaksiyonlara
dayanmaktadır.
Aşağıda, önerilen tedavi şeması YONDELIS ile tedavi edilen yumuşak doku sarkomlu ve over
kanserli hastalarda bildirilen advers reaksiyonları gösterilmektedir. Sıklıkları tespit etmek için
hem advers olaylar, hem laboratuvar değerleri kullanılmıştır.
7Aşağıdaki sıklık grupları kullanılmıştır:
Çok yaygın (1/10); yaygın (≥1/100 ila <1/10); yaygın olmayan, ≥1/1.000 ila <1/100; seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Sistem Organ Çok yaygın Yaygın Yaygın Seyrek
Sınıfı olmayan
Enfeksiyonlar ve Nötropenik Sepsis Septik şok
enfestasyonlar enfeksiyon
Kan ve lenf Nötropeni Febril nötropeni
sistemi Trombositopeni
hastalıklaırı Anemi
Lökopeni
Bağışıklık sistemi Aşırı duyarlılık
hastalıkları
Metabolizma ve İştahta azalma Dehidrasyon
beslenme Hipokalemi
hastalıkları
Psikiyatrik İnsomnia
hastalıklar
Sinir sistemi Baş ağrısı Sersemlik
hastalıkları Tat almada bozukluk
Periferik sensöriyel
nöropati
Senkop*
Kardiyak Çarpıntı*
hastalıklar Sol ventriküler
disfonksiyonu*
Vasküler Hipotansiyon Kapiler kaçış
hastalıklar Flushing/Ateş sendromu
basması
Solunum, göğüs Dispne Pulmoner emboli* Akciğer ödemi
bozuklukları ve Öksürük
mediastinal
hastalıklar
Gastrointestinal Abdominal ağrı Dispepsi
hastalıklar Bulantı
Kusma
Konstipasyon
Diyare
Stomatit
Hepato-bilier Alanin Gama-glutamil Karaciğer
hastalıklar aminotransferaz transferaz artışı yetmezliği
artışı
Aspartat
aminotrasnferaz
artışı
Kanda alkalen
fosfataz artışı
8Kanda bilirubin
artışı
Deri ve deri altı Palmo-plantar Döküntü
doku hastalıkları eritrodizestezi Alopesi
sendromu * Deri
hiperpigmentasyonu*
Kas ve iskelet Sırt ağrısı Artralji Rabdomiyoliz
bozuklukları, bağ Kanda kreatin Miyalji
dokusu ve kemik fosfokinaz
hastalıkları seviyesinde
artışı
Genel bozukluklar Yorgunluk Enjeksiyon yeri Ekstravazasyon
ve uygulama Pireksi reaksiyonları Yumuşak doku
bölgesine ilişkin Ödem nekrozu
hastalıklar Mukozal
inflamasyon*
Araştırmalar Kanda kreatin Kilo azalması
seviyesinde
artış
Kanda albumin
azalması
* Sadece over kanseri hastaları için advers ilaç reaksiyonu, 3 haftada bir trabektedin (1.1 mg/m2) ve PLD (30
mg/m2) veya 4 haftada bir PLD (50 mg/m2) alan 672 hastanın katıldığı randomize bir faz 3 çalışması
ET743-OVA-301’dan gelen veriler ve her 3 haftada bir PLD (30 mg/m2) ve ardından trabektedin (1.1 mg/m2) veya
her 4 haftada bir tek başına PLD (50 mg/m2) alan 576 hastayı kaydeden ET743-OVC-3006’dan gelen veriler
ET743-OVA-301’de YONDELIS+pegile lipozomal doksorubisin kolunda, beyaz ırktan
olmayan hastalarda (genel olarak Asyalılar), beyaz ırktan olan hastalara göre derece 3 veya 4
advers reaksiyonlar (% 96’ya % 87) ve ciddi advers reaksiyonlar (% 44’e % 23 tüm seviyeler)
daha yüksek insidansa sahiptir. Bu farklılıkların, temel olarak nötropeni (% 93’e % 66), anemi
(% 37’ye % 14) ve trombositopeni (% 41’e % 19) ile ilişkili olduğu gözlemlenmiştir. Fakat,
ciddi enfeksiyonlar veya kanama, veya ölüm veya tedavi sonlandırılması gibi durumlara
sebebiyet veren hematolojik toksisiteyle alakalı klinik komplikasyonlar insidansı her iki alt
popülasyonda da benzer bulunmuştur.
Seçilmiş advers reaksiyonların tanımı
En sık görülen advers reaksiyonlar:
Kan ve lenf sistemi hastalıkları
Nötropeni:
Nötropeni en yaygın görülen hematolojik toksisitedir. Nötropeni öngörülebilir bir hızlı
başlangıç ve geri dönüşüm kalıbı sergilemiş ve nötropeniye nadiren ateş veya enfeksiyon eşlik
etmiştir. Nötrofil düzeyleri medyan 15’inci günde en düşük düzeylerine inerek bir hafta içinde
düzelmiştir. Her siklusta yapılan analizde derece 3 nötropeni yaklaşık % 19, derece 4 nötropeni
ise yaklaşık % 8 oranında görülmüştür. Febril nötropeni bu popülasyondaki hastaların %
2’sinde ve siklusların <% 1’inde oluşmuştur.
Trombositopeni:
Trombositopeniyle ilişkili kanama olayları hastaların <% 1’inde oluşmuştur. Bu hastalarda her
siklusta yapılan analizde derece 3 trombositopeni siklusların yaklaşık % 3’ünde, derece 4
trombositopeni ise <% 1’inde görülmüştür.
9Anemi:
Monoterapi ve kombinasyon rejimleriyle tedavi edilen hastaların sırasıyla % 93 ve % 94’ünde
anemi görülmüştür. Temelde anemik hastaların yüzdeleri sırasıyla % 46 ve % 35 idi.
Monoterapi rejimiyle tedavi edilen hastalarda her bir siklusta gerçekleştirilen analiz, siklus
başına sırasıyla yaklaşık olarak % 3 ve % 1 derece 3 ve 4 anemi göstermiştir.
Hepatobiliyer hastalıklar
AST/ALT artışları:
Hem AST, hem de ALT için zirve değerlere ulaşmak için gereken medyan zaman 5 gündü.
Değerlerin çoğu 14-15. günde derece 1’e inmiş veya normalleşmiştir (bölüm 4.4’e bakınız).
AST’de derece 3 yükselme siklusların % 12’sinde, ALT’de derece 3 yükselme siklusların %
20’sinde oluşmuştur. AST’de derece 4 artış, siklusların % 1’nde, ALT’de derece 4 yükselme
siklusların % 2’sinde olmuştur. Transaminaz yükselmelerinin çoğu 15 gün içinde derece 1
seviyeye veya tedavi öncesindeki değerlere doğru düzelmiştir ve siklusların % 2’sinden daha
azında düzelme zamanı 25 günden daha uzun olmuştur. AST ve ALT artışları kümülatif bir
kalıp izlememiş, fakat zaman içinde daha düşük seviyede yükselme eğilimi göstermiştir.
Hiperbilirubinemi:
Bilirubin düzeyleri yükselmeye başladıktan yaklaşık 1 hafta sonra zirve yapar ve yine
yükselmeye başladıktan 2 hafta sonra düzelir.
Ağır toksisiteye işaret eden karaciğer fonksiyon testleri (Hy's kanunu kriterlerini karşılayan) ve
ağır karaciğer hasarının klinik bulguları yaygın olmamıştır; sarılık, hepatomegali veya
karaciğer ağrısını içeren tekil belirti ve bulguların insidansı % 1’den daha düşüktür. Hepatik
hasar durumunda mortalite, hastaların % 1’inden daha azında gelişmiştir.
Diğer advers reaksiyonlar:
Karaciğer yetmezliği: Trabektedin ile tedavi edilen ve altta yatan ciddi tıbbi tablolara sahip olan
hastalarda, gerek klinik araştırmalarda, gerekse pazarlama sonrası dönemde ender olarak
karaciğer yetmezliği olguları (fatal sonuçlanan olgular dahil) bildirilmiştir. Bu olgularda
gözlenen trabektedin toksisite artışına katkıda bulunmuş olabilecek bazı potansiyel risk
faktörleri, önerilen kılavuzlara göre yapılmayan doz uygulamaları, çok sayıda CYP3A4
substratı veya inhibitörüne bağlı potansiyel CYP3A4 etkileşimleri, ya da deksametazon
profilaksisinin yapılmayışıdır.
Kapiler Kaçış Sendromu (CLS): Trabektedin ile kapiler kaçış sendromu (CLS) olguları
(ölümcül sonuçları içeren vakalar dahil) bildirilmiştir (bölüm 4.4’e bakınız).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Trabektedinin doz aşımının etkileri konusundaki veriler kısıtlıdır. Beklenen ana toksisiteler
gastrointestinal toksisite, kemik iliği baskılanması ve karaciğer toksisitesidir. Hali hazırda
trabektedine özgü bir antidot yoktur. Doz aşımı durumunda hastalar yakından takip edilmeli ve
ihtiyaca göre semptomatik destek tedavi önlemleri uygulanmalıdır.
105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar, bitkisel alkaloidler ve
diğer doğal ürünler,
Diğer bitkisel alkaloidler ve doğal ürünler
ATC Kodu: L01CX01
Etki mekanizması:
Trabektedin, DNA sarmalının büyük oluğa doğru kıvrılmasına yol açacak şekilde, sarmalın
küçük oluğuna bağlanır. DNA’ya bu bağlanma, çeşitli transkripsiyon faktörlerini, DNA
bağlanma proteinlerini ve DNA tamir yolaklarını etkileyen bir grup olayı tetikler ve hücre
döngüsü düzeninin bozulmasıyla sonuçlanır.
Farmakodinamik etkiler:
Trabektedinin sarkom, meme, küçük hücreli olmayan akciğer tümörü, over kanserlerini ve
melanomu içeren bir dizi insan tümör hücre dizisine ve deneysel tümörlere karşı in vitro ve in
vivo antiproliferatif aktiviteye sahip olduğu gösterilmiştir.
Elektrokardiyogram (EKG) araştırmaları:
Plasebo kontrollü bir QT/QTc çalışmasında trabektedin ileri evre solid maligniteli hastalarda
QTc aralığını uzatmamıştır.
Klinik etkililik ve güvenlilik:
Trabektedinin etkililik ve güvenliliği, en azından antrasiklinlerle veya ifosfamidle tedaviden
sonra ilerleyen veya nüks eden lokal ileri veya metastatik liposarkom veya leiyomiyosarkomu
bulunan hastalarda yapılan randomize bir çalışmaya dayanmaktadır. Bu çalışmada trabektedin
ya her 3 haftada bir 1,5 mg/m2 dozunda 24 saatlik intravenöz infüzyonla veya 4 haftalık bir
siklusun 3 haftası boyunca haftalık olarak 0,58 mg/m2 dozunda 3 saatlik intravenöz infüzyon
şeklinde uygulanmıştır. Protokolde belirtilen progresyona kadar olan zaman (TTP) analizi, 3
haftada bir 24 saatlik infüzyon grubunda tedavi edilen hastalar için progresyonun bağıl
riskinde % 26,6’lık azalma göstermiştir (Risk Oranı=0,734 GA: 0,554-0,974). Medyan TTP
değeri 3 haftada bir 24 saatlik infüzyon grubunda 3.7 ay (GA: 2,1-5,4) iken, haftalık 3 saatlik
infüzyon grubunda 2,3 ay (GA: 2-3,5) olmuştur (p=0,0302). Genel sağkalımda (OS) anlamlı bir
fark tespit edilmemiştir. Medyan TTP değeri 3 haftada bir 24 saatlik infüzyon grubunda 13,9
ay (GA: % 12,5-18,6) olmuştur ve 1 yılın sonunda hastaların % 60,2’si hayatta kalmıştır (GA: %
52-68,5).
Bu klinik etkililik verilerine ek olarak aynı rejimle tedavi edilen benzer popülasyonlarda
yapılmış üç tane tek kollu Faz II çalışmadan elde edilmiş etkililik verileri mevcuttur. Bu
çalışmalarda liposarkom ve leiyomiyosarkomu bulunan toplam 100 hasta ve diğer tiplerde
sarkomu bulunan 83 hasta incelenmiştir.
Yumuşak doku sarkomu olan hastalardaki genişletilmiş erişim programının (ET743-SAR-3002
çalışması) sonuçları, bütünsel sağkalım yönüyle değerlendirilen 903 olguda medyan sağkalım
süresinin 11,9 ay olduğunu göstermektedir (% 95 GA: 11,2-13,8). Histolojik tümör tipine göre.
medyan sağkalım, leiyomiyosarkom ve liposarkomu olan olgular için 16,2 ay (% 95 GA: 14,1-
19,5) ve diğer tiplerde sarkomları olan olgular için 8.4 ay idi (% 95 GA: 7,1-10,7). Medyan
sağkalım, liposarkomu olan olgularda 18,1 ay (%95 GA: 15-26,4) ve leiyomiyosarkomu olan
olgularda 16,2 ay bulundu (% 95 GA: 11,7- 24,3).
11Daha önce en az bir antrasiklin ve ifosfamid içeren veya bir antrasiklin içeren rejim ve ilave bir
sitotoksik kemoterapi rejimi ile tedavi edilmiş olan rezeke edilemeyen veya metastatik
liposarkom ya da leiomiyosarkomu olan hastalarda dakarbazin karşısında trabektedin
tedavisinin değerlendirildiği randomize aktif kontrollü bir Faz III çalışmadan (Çalışma ET743-
SAR-3007) elde edilen ilave etkililik verileri mevcuttur. Trabektedin kolunda yer alan
hastaların her bir trabektedin infüzyonundan önce 20 mg intravenöz deksametazon enjeksiyonu
alması gerekmiştir. Genel olarak, 384 hasta trabektedin grubuna [3 haftada bir 1 kez 1,5 mg/m2
(her 3 haftada 24-saat)] ve 193 hasta dakarbazin grubuna (3 haftada bir 1 kez 1 g/m2) randomize
edilmiştir. Hastaların medyan yaşı 56 (17 ila 81 aralığında), % 30'u erkek, % 77'si beyaz
ırktan, % 12'si Afrikalı-Amerikalı ve % 4'ü Asyalı idi. Trabektedin kolundaki hastalar medyan
4 kür ve dakarbazin kolundaki hastalar medyan 2 kür almıştır. Çalışmanın primer etkililik
sonlanım noktası OS olup 381 ölüm olayını (tüm randomize edilen gönüllülerin % 66'sı)
içermiştir: Trabektedin grubunda 258 (% 67,2) ölüm ve dakarbazin grubunda 123 (% 63,7)
ölüm (HR 0,927 [% 95 GA: 0,748, 1,15; p=0,492]). Final analiz, medyan 21,2 aylık sağkalım
takibinde trabektedin kolu için medyan 13,7 ay (% 95 GA: 12,2, 16) ve dekarbazin kolu için
13,1 ay [% 95 GA: 9,1, 16,2] ile anlamlı bir fark olmadığını göstermiştir. Ana sekonder
sonlanım noktaları aşağıdaki tabloda özet halinde sunulmaktadır:
Çalışma ET743-SAR-3007'de elde edilen etkililik sonuçları
Sonlanım noktaları / Çalışma Tehlike Oranı /
Trabektedin Dakarbazin p değeri
popülasyonu Risk Oranı
Primer sonlanım noktası n=384 n=193
Genel sağkalım,
258 (% 67,2) 123 (% 63,7) 0,927 (0,748-1,15) 0,492
n (%)
Sekonder sonlanım noktaları n=345 n=173
PFS
4,2 1,5 0,55 (0,44, 0,7) <0,0001
(ay; % 95 GA)
ORR,
n (%); 34 (% 9,9) 12 (% 6,9) 1,47 (0,72, 3,2) 0,33
Risk oranı (% 95 GA)
DOR
6,5 4,2 0,47 (0,17, 1,32) 0,14
(ay; % 95 GA)
CBR,
n (%); % 34,2 % 18,5 2,3 (1,45, 3,7) <0,0002
Eşitsizlik Oranı (%95 CI)
En yaygın olanları miksoid yuvarlak hücreli liposarkom (n=24), sinovyal sarkom (n=18),
mezenkimal kondrosarkom (n=6) ve ekstraskeletal Ewing sarkomu/PNET olan translokasyona
bağlı sarkom (TRS), alveolar soft part sarkom, alveolar rabdomiyosarkom ve berrak hücreli
sarkomu (her biri n=5) olan Japon hastalarda yürütülen randomize, açık uçlu, çok merkezli Faz
II çalışmada [JapicCTI-121850] elde edilen etkililik verileri de mevcuttur. Çalışmada, standart
kemoterapi rejimine yanıt vermeyen veya tolere edemeyen ileri evre TRS'li hastalar için ikinci
veya sonraki tedavi basamağı olarak en iyi destekleyici bakım (BSC) karşısında trabektedin ile
tedavinin etkililiği ve güvenliliği değerlendirilmiştir. Hastalara, Japon hastalar için tavsiye
edilen 1,2 mg/m2'lik trabektedin dozu [3 haftada bir 1 kez 1,2 mg/m2 (her 3 haftada 24-saat)]
verilmiştir. Toplam 76 Japon hasta çalışmaya kaydedilmiş, bunların 73'ü final analiz setine
dahil edilmiştir. Çalışmanın primer sonlanım noktası olan PFS, trabektedin grubunda medyan
5,6 ay [% 95 GA: 4,1-7,5] ve BSC grubunda 0,9 ay [% 95 GA: 0,7-1 ] olup, BSC karşısında
12trabektedin için istatistiksel olarak anlamlı bir iyileşme olduğu gösterilmiştir [HR=0,07; % 95
GA: 0,03-0,16; p<0,0001]. Sekonder sonlanım noktaları, RECIST ve Choi kriterleri
kullanılarak analiz edilen objektif yanıtı içermiştir. RECIST kriterleri kullanılarak
değerlendirilen ORR, trabektedin ile tedavi edilen hastalarda 3 (% 8,1; % 95 GA: 1,7; % 21,9)
ve en iyi destekleyici bakım ile tedavi edilen hastalarda 0 (% 0, % 95 GA: % 0-9,7) olarak
bulunurken, CBR'nin trabektedin için 24 (% 64,9, % 95 GA: % 47,5-79,9) ve en iyi destekleyici
bakım için 0 (% 0, % 95 GA: % 0-9,7) olduğu görülmüştür. Choi kriterleri kullanılarak
değerlendirilen ORR, trabektedin ile tedavi edilen hastalarda 4 (% 10,8; % 95 GA: 3-25,4) ve
en iyi destekleyici bakım ile tedavi edilen hastalarda 0 (% 0, %95 GA: %0-9,7) olarak
bulunurken, CBR'nin trabektedin için 7 (% 18,9, % 95 GA: % 8-35,2) ve en iyi destekleyici
bakım için 0 (% 0, % 95 GA: % 0-9,7) olduğu görülmüştür.
Relaps over kanserinde YONDELIS/PLD kombinasyonunun etkililiği, 672 hastanın 3 haftada
bir trabektedin (1,1 mg/m2) ile PLD (30 mg/m2) kombinasyonunu ya da 4 haftada bir PLD (50
mg/m2) aldığı randomize Faz III çalışma olan ET743-OVA-301 çalışmasına dayanmaktadır.
Primer progresyonsuz sağkalım (PFS) analizi, bağımsız radyoloji incelemesiyle değerlendirilen
ölçülebilir hastalığı olan 645 hastada gerçekleştirilmiştir. Kombinasyon kolu ile tedavi, tek
başına PLD’ye kıyasla hastalık progresyonu riskinde %21 azalmaya yol açmıştır (HR=0,79,
GA: 0,65-0,96, p=0,019). Sekonder PFS ve yanıt oranı analizleri de kombinasyon kolu lehine
olmuştur. Ana etkililik analizlerinin sonuçları aşağıdaki tabloda özetlenmektedir:
ET743-OVA-301 çalışmasının etkililik analizleri
YONDELIS+PLD PLD Tehlike/Risk p-değeri
oranı
Progresyonsuz Sağkalım
Bağımsız radyoloji n=328 n=317
incelemesi,
ölçülebilir hastalık*
Medyan PFS (% 95 GA) (ay) 7,3 5,8 0,79 0,019a
(5,9-7,9) (5,5-7,1) (0,65-0,96)
12 aylık PFS oranı (% 95 25,8 18,5
GA) (%) (19,7-32,3) (12,9-24,9)
Bağımsız onkoloji n=336 n=335
incelemesi,
tüm randomize
Medyan PFS (% 95 GA) (ay) 7,4 5,6 0,72 0,0008a
(6,4-9,2) (4,2-6,8) (0,6-0,88)
Genel Sağkalım (Nihai analiz - n=522 olay)
Tüm randomize n=337 n=335
Medyan OS (% 95 GA) (ay) 22,2 18,9 0,86 0,0835a
(19,3-25) (17,1-21,5) (0,72-1,02)
13Platin duyarlı popülasyonda genel sağkalım (Nihai analiz n=316 olay)
n=218 n=212
Medyan OS (% 95 GA) (ay) 27 24,1 0,83 0,1056a
(24,1-31,4) (20,9-25,9) (0,67-1,04)
Genel Yanıt Oranı (ORR)
Bağımsız radyoloji n=337 n=335
incelemesi,
tüm randomize
ORR (% 95 GA) (%) 27,6 18,8 1,65 0,008b
(22,9-32,7) (14,8-23,4) (1,14-2,37)
* Primer etkililik analizi
a Log rank testi
b Fisher testi
Bağımsız onkoloji incelemesine göre, platinsiz geçen süresi (PFI) <6 ay olan hastalar
(YONDELIS+PLD kolunda % 35 ve PLD kolunda % 37) iki kolda benzer PFS göstererek, her
iki grubun da medyan PFS değeri 3,7 ay olmuştur (HR=0,89, GA: 0,67-1,2).PFI dönemi ≥6 ay
olan hastalarda (YONDELIS+PLD kolunda % 65 ve PLD kolunda % 63) medyan PFS,
YONDELIS+PLD kolunda 9,7 ay ve PLD monoterapi kolunda 7,2 ay olmuştur (HR=0,66,
GA: 0,52-0,85).
Nihai analizde, YONDELIS+PLD kombinasyonunun tek başına PLD karşısında genel
sağkalım üzerindeki etkisinin, PFI ≥6 ay olan hastalarda (platin duyarlı popülasyon:27
karşısında 24,1 ay, HR=0,83, GA:0,67-1,04), PFI<6 ay olan hastalara göre daha belirgin olduğu
görülmüştür (platin dirençli popülâsyon:14,2 karşısında 12,4 ay, HR=0,92, GA:0,7-1,21).
YONDELIS artı PLD kombinasyonu ile OS’de sağlanan fayda, iki tedavi kolu arasında iyi
dengelenen sonraki tedavilerin etkisinden ileri gelmemiştir.
PFI da dâhil çok değişkenli analizlerde, genel sağkalım üzerindeki tedavi etkisi tek başına PLD
karşısında YONDELIS+PLD kombinasyonu lehine istatistiksel olarak anlamlı olmuştur (tüm
randomize: p=0,0285; platin duyarlı popülâsyon: p=0,0319).
Platin duyarlı hastalarda YONDELIS+PLD kombinasyonunu platin bazlı bir rejimle
karşılaştıran veriler mevcut değildir.
Genel Yaşam Kalitesi ölçümlerinde, tedavi kolları arasında istatistiksel olarak anlamlı
farklılıklara rastlanmamıştır.
Pediyatrik popülasyon
SAR-2005 Faz I-II çalışmasına, rabdomiyosarkom, Ewing sarkomu ya da rabdomiyosarkom
dışı yumuşak doku sarkomu olan, toplam 50 pediyatrik hasta kaydedildi. Sekiz hasta 1,3 mg/m2
dozuyla ve 42’si 1,5 mg/m2 dozuyla tedavi edildi. Trabektedin 21 günde bir, 24 saatlik
intravenöz infüzyon şeklinde uygulandı. Kırk hasta yanıt yönüyle değerlendirilebilir
durumdaydı. Merkezi olarak doğrulanmış 1 parsiyel yanıt (PR) gözlendi; bütünsel RR: % 2,5, %
95 GA (% 0,1-% 13,2). Parsiyel yanıt alveoler rabdomiyosarkomu olan bir hastaya aitti. Yanıt
süresi 6,5 ay oldu. Ewing sarkomu ve rabdomiyosarkom dışı yumuşak doku sarkomunda
herhangi bir yanıt gözlenmedi [RR: % 0, % 95 GA (% 0-% 30,9)]. Rabdomiyosarkomlu bir
hastada 15 siklustan sonra, spindle hücre sarkomlu bir hastada 2 siklustan sonra ve Ewing
sarkomlu bir hastada 4 siklustan sonra olmak üzere toplam 3 hastada hastalık stabil oldu.
14Advers reaksiyonlar arasında karaciğer enzimlerinde geri dönüşlü artışlar ve hematolojik
olaylar bulunuyordu; bunların dışında ateş, enfeksiyon, dehidrasyon ve tromboz/embolizm de
bildirildi.
5.2. Farmakokinetik özellikler
Genel Özellikler
Dağılım:
Sabit hızda infüzyon şeklindeki intravenöz yoldan uygulamadan sonraki sistemik maruziyet 1,8
mg/m2’ye eşit veya daha düşük dozlarda dozla orantılıdır. Trabektedinin farmakokinetik modeli
çoklu kompartman dispozisyon modeliyle uyumludur.
İntravenöz uygulamadan sonra, trabektedin periferik dokulara ve plazma proteinlerine
bağlanmasıyla uyumlu olarak yüksek dağılım hacmi gösterir (plazmadaki trabektedinin % 94-
98’i proteine bağlanmıştır). İnsanlardaki trabektedinin kararlı durumdaki dağılım hacmi 5000
L’den fazladır.
Biyotransformasyon:
Sitokrom P450 3A4, klinikte kullanılan konsantrasyonlarda trabektedinin oksidatif
metabolizmasından esas sorumlu olan sitokrom P450 izoenzimidir. Diğer P450 enzimleri de
metabolizmaya katkıda bulunuyor olabilir. Trabektedin major P450 enzimlerini indüklemez
veya inhibe etmez.
Eliminasyon:
İnsanlarda değişmeden renal yolla eliminasyona uğrayan trabektedin miktarı düşüktür (% 1’den
az). Terminal yarılanma ömrü uzundur (terminal eliminasyon fazının popülasyon değeri: 180
saattir). Radyoaktif maddeyle işaretli trabektedin kanser hastalarına verildikten sonra feçeste
toplam radyoaktivitenin ortalama miktarı (SD) % 58 (% 17) ve idrarda toplam radyoaktivitenin
ortalama miktarı (SD) ise, % 5,8 (% 1,73) bulunmuştur. Trabektedinin plazma klirensinin (30,9
L/saat) ve kan/plazma oranının (0,89) ölçüldüğü popülasyon hesaplamalarında, trabektedinin
tam kandaki klirensi yaklaşık 35 L/saattir. Bu değer, insan karaciğer kan akım hızının yaklaşık
yarısı kadardır. Sonuç olarak, trabektedinin ekstraksiyon oranının orta düzeyde olduğu
düşünülebilir. Trabektedinin plazma klirensinin popülasyon ölçümünün hastalar arasındaki
değişkenliği % 49 ve hasta içi değişkenliği % 28’di.
Bir popülasyon farmakokinetik analizi, PLD ile kombinasyon halinde uygulandığında
trabektedinin plazma klirensinin % 31 oranında azaldığını göstermiştir; PLD'nin plazma
farmakokinetiği trabektedinin eşlik eden uygulanmasından etkilenmemiştir.
Hastalardaki karakteristik özellikler
Popülasyona yönelik farmakokinetik analiz, trabektedinin plazma klirensinin yaştan (yaş aralığı
19-83), cinsiyetten, toplam vücut ağırlığından (ağırlık aralığı 36-148 kg) ya da vücut yüzey
alanından (VYA aralığı 0,9-2,8 m2) etkilenmediğini göstermiştir. Popülasyona yönelik
farmakokinetik analiz, Japon popülasyonunda 1,2 mg/m2 doz düzeyinde gözlenen plazma
trabektedin konsantrasyonlarının Japon olmayan batı popülasyonunda 1,5 mg/m² doz
düzeyinde elde edilen konsantrasyonlara eşdeğer olduğunu göstermiştir.
Böbrek yetmezliği:
Klinik çalışmalara dahil edilen hastalarda bulunan değer aralığındaki kreatinin klirensiyle
(≥30,3 ml/dak) ölçüldüğü şekilde, renal fonksiyonun trabektedinin farmakokinetiği üzerine
önemli bir etkisi yoktur. Kreatinin klirensinin 30,3 ml/dakikadan daha az olduğu hastalara ait
15herhangi bir veri bulunmamaktadır. Tek doz 14C-işaretli trabektedin uygulamasından sonra
idrardaki toplam radyoaktivitedeki düşük düzey (çalışılan tüm hastalarda <% 9), renal
bozukluğun trabektedin veya metabolitlerinin eliminasyonu üzerine etkisinin az olduğunu
göstermektedir.
Karaciğer yetmezliği:
Karaciğer yetmezliğinin trabektedinin farmakokinetiği üzerine etkisi, 3 saatlik infüzyon olarak
0,58 ila 1,3 mg/m2 arasında değişen dozlarda alan 15 kanser hastasında değerlendirilmiştir. 1,3
mg/m2 tek doz trabektedin uygulanan normal karaciğer fonksiyonuna sahip 9 hasta ile
karşılaştırıldığında, 0,58 mg/m2 (n=3) ya da 0,9 mg/m2 (n=3) tek toz trabektedin uygulanan orta
derece karaciğer yetmezliğine (1,5’ten 3×NÜS’e artmış serum bilirubin seviyeleri ve artmış
aminotransferans (AST ya da ALT) < 8×NÜS) sahip olan 6 hastada normalleştirilmiş
trabektedin maruziyetinin geometrik ortalaması (EAA) % 97 (% 90 GA: % 20, % 222) artmıştır
(bölüm 4.2’ye ve 4.4’e bakınız).
5.3. Klinik öncesi güvenlilik verileri
Klinik öncesi veriler, EAA bağlamında terapötik klinik aralığının altındaki düzeylerde maruz
kalındığında trabektedinin kardiyovasküler, solunum ve santral sinir sistemi üzerine sınırlı bir
etkisinin olduğunu göstermiştir.
Trabektedinin kardiyovasküler ve solunum fonksiyonu üzerine olan etkisi in vivo (anestezi
verilen Cynomolgus maymunları) olarak araştırılmıştır. Klinikte gözlenen aralıkta azami
plazma düzeylerini (C değerleri) elde etmek için 1 saatlik infüzyon şeması seçilmiştir. Elde
maks
edilen plazma trabektedin düzeyleri (C değeri 10,6±5,4), hastalarda 24 saatlik 1500
maks
mikrogram/m2 infüzyonun ardından elde edilen düzeyden (C değeri 1,8±1.1 nanogram/ml)
maks
daha yüksekti ve aynı dozun 3 saatlik infüzyonunun ardından erişilen düzeye (C değeri
maks
10,8±3,7 nanogram /ml) benzerdi.
Trabektedinin primer toksisitesinin, miyelosupresyon ve hepatotoksisite olduğu tanımlanmıştır.
Gözlenen bulgular arasında karaciğer fonksiyon testlerinde artma, hepatoselüler dejenerasyon,
intestinal epitelyal nekroz ve enjeksiyon yerinde ciddi lokal reaksiyonların yanı sıra,
hematopoetik toksisite (ciddi lökopeni, anemi, lenfoid ve kemik iliği deplesyonu) yer aldı.
Maymunlarda yürütülen çok sikluslu toksisite çalışmalarında renal toksikolojik bulgular tespit
edildi. Bu bulgular uygulama yerinde ciddi lokal reaksiyona sekonderdi ve dolayısıyla
trabektedine kesin olmayarak bağlı olduğu varsayıldı; ancak bu renal bulguların
değerlendirilmesinde dikkatli davranılması gerekir ve bu durumda tedaviyle ilişkili toksisite
dışlanamaz.
Trabektedin hem in vivo hem de in vitro olarak genotoksiktir. Uzun dönemli karsinojenite
çalışmaları yapılmamıştır.
Trabektedinle üreme çalışmaları yapılmamıştır, ancak tekrarlı doz toksisite çalışmalarında
gonadlarda sınırlı miktarda histopatolojik değişiklikler gözlenmiştir. Bileşiğin yapısı
(sitotoksik ve mutajenik) düşünülecek olursa, üreme kapasitesini etkilemesi olasıdır.
0,061 mg/kg doz düzeyinde tek i.v. 14C-trabektedin dozu verilen gebe sıçanlarda, trabektedin’in
plasental geçişi ve trabektedin'e fetal maruziyet gözlenmiştir. Maksimum fetal doku
radyoaktivite konsantrasyonu, maternal plazma veya kanda görülen konsantrasyona benzerdir.
166. FARMASÖTİK ÖZELLİKLER
6.1. Yardımcı maddelerin listesi
Sukroz
Potasyum dihidrojen fosfat
Fosforik asit (pH ayarlaması için)
Potasyum hidroksit (pH ayarlaması için)
6.2. Geçimsizlikler
YONDELIS bölüm 6.6’da bahsedilenler dışında diğer tıbbi ürünlerle birlikte karıştırılmamalı
veya seyreltilmemelidir.
6.3. Raf ömrü
Açılmamış flakon: 36 ay (2-8°C’de buzdolabında saklanması koşuluyla)
Hazırlanmış çözelti:
Hazırlanan çözeltinin 30 saat boyunca 25ºC’ye kadar stabilitesi bulunmaktadır.
Mikrobiyolojik açıdan, hazırlanan çözelti hemen seyreltilmeli ve kullanılmalıdır.
Seyreltilmeyecek ve hemen kullanılmayacak olursa hazırlanmış ürünün kullanılmasından
önceki geçerli saklama süresi ve koşulları kullanıcının sorumluluğundadır ve hazırlama
kontrollü ve valide edilmiş aseptik koşullarda gerçekleşmediği takdirde, normal olarak 2ºC-
8ºC’de 24 saatten daha uzun olmayacaktır.
Seyreltilmiş çözelti:
Seyreltilen çözeltinin 30 saat boyunca 25ºC’ye kadar stabilitesi bulunmaktadır.
6.4. Saklamaya yönelik özel tedbirler
2 - 8ºC arasında buzdolabında saklanmalıdır.
Seyreltilmiş ve sulandırılarak hazırlanmış tıbbi ürün için bölüm 6.3’e bakınız.
6.5. Ambalajın niteliği ve içeriği
YONDELIS alüminyum bir geçme kapakla kaplanmış bromobütil lastik bir tıpayla birlikte Tip
I renksiz cam flakon içinde sunulmaktadır.
Her flakon 1 mg trabektedin içerir. Her kutu bir flakon içerir.
6.6. Beşeri tıbbi üründen arta kalan maddelerin imhası ve diğer özel önlemler
İntravenöz infüzyon için hazırlık
YONDELIS, intravenöz infüzyondan önce sulandırılmalı ve daha sonra seyreltilmelidir.
İnfüzyon çözeltisinin hazırlanmasında, uygun aseptik teknikler kullanılmalıdır. (Sulandırma
için talimatlar ve Seyreltme için talimatlar’a bakınız).
PLD ile kombine kullanımda, intravenöz hat PLD uygulaması sonrasında ve YONDELIS
uygulaması öncesinde 50 mg/ml (% 5) glukoz infüzyon çözeltisi ile iyice yıkanmalıdır. Bu hat
yıkama işlemi için 50 mg/ml (% 5) glukoz infüzyon çözeltisinden başka bir seyrelticinin
kullanımı, PLD’nin çökelmesine neden olabilir (özel kullanım talimatları için ayrıca PLD Kısa
Ürün Bilgisi’ne bakınız).
17Sulandırma için talimatlar
Enjeksiyon için 1 mg trabektedin içeren her flakon 20 ml enjeksiyonluk suyla sulandırılır. Elde
edilen çözeltinin konsantrasyonu 0,05 mg/ml’dir ve tek kullanımlıktır.
Flakon içerisine 20 ml steril enjeksiyonluk suyu enjekte etmek amacıyla enjektör kullanılır.
Flakon tam çözünme sağlanana kadar sallanır. Hazırlanan çözelti, görünür parçacık içermeyen,
berrak, renksiz veya hafif sarımsı renkli bir çözeltidir.
Hazırlanan çözelti 0,05 mg/ml trabektedin içerir. Daha fazla seyreltmeye gerek vardır ve tek
kullanımlıktır.
Seyreltme için talimatlar
Hazırlanan çözelti 9 mg/ml sodyum klorür (% 0,9) infüzyon çözeltisi veya 50 mg/ml glukoz (%
5) infüzyon çözeltisi ile seyreltilir. İhtiyaç duyulan hacim şu şekilde hesaplanır:
Hacim (ml) = VYA (m2) x kişisel doz (mg/m2)
0,05 mg/ml
VYA= Vücut Yüzey Alanı
Uygulama santral venöz yoldan yapılacaksa, flakondan uygun miktarda sulandırılmış çözelti
alınır ve trabektedinin konsantrasyonu <0,030 mg/ml olacak şekilde 50 ml ya da daha fazla
seyreltici [9 mg/ml sodyum klorür infüzyon çözeltisi (% 0,9) veya 50 mg/ml glukoz (% 5)
infüzyon çözeltisi] içeren infüzyon torbasına eklenir.
Eğer santral venöz girişim mümkün değilse ve periferal venöz yolun kullanılması gerekiyorsa
hazırlanan çözelti ≥1000 ml seyreltici [9 mg/ml sodyum klorür infüzyon çözeltisi (% 0,9) veya
50 mg/ml glukoz (% 5) infüzyon çözeltisi] içeren infüzyon torbasına eklenmelidir.
Parenteral çözeltiler uygulamadan önce görünebilir parçacıkların tespiti için çıplak gözle
incelenmelidir. İnfüzyon hazırlandıktan sonra hemen kullanılmalıdır.
İlacın hazırlanması ve imha edilmesi için talimatlar
YONDELIS sitotoksik antikanser bir tıbbi üründür ve tıpkı diğer potansiyel olarak toksik
bileşiklerle olduğu gibi, hazırlanırken dikkat edilmelidir. Sitotoksik tıbbi ürünlerin uygun
şekilde hazırlanması ve imha edilmesi için gerekli yöntemler izlenmelidir. Personel tıbbi ürünü
hazırlamak ve seyreltmek için doğru teknikler konusunda eğitilmelidir ve işlem sırasında maske,
koruyucu gözlük ve eldiveni içeren uygun koruyucu kıyafetler giymelidir. Gebe personelin bu
tıbbi ürünle çalışmasından kaçınılmalıdır.
Deri, göz veya mukoz membranlarla kazara temas durumunda temas eden bölge hemen bol
miktarda suyla yıkanmalıdır.
YONDELIS ile tip I cam şişeler polivinilklorür (PVC) ve polietilen (PE) torbalar ve tüpler,
poliizopren rezervuarlar ve titanyum kaplı vasküler erişim sistemleri arasında geçimsizlik
gözlenmemiştir.
Son kullanma tarihiyle uyumlu olarak kullanınız.
Kutunun üzerinde ve şişenin etiketindeki son kullanım tarihinden sonra YONDELIS’i
kullanmayınız. Son kullanma tarihi o ayın son gününü ifade eder.
18Seyreltilen ya da seyreltilerek hazırlanmış olan çözeltide herhangi bir görünür partikül fark
ederseniz bu tıbbi ürünü kullanmayınız.
Eğer üründe ve/veya ambalajında bozukluklar fark ederseniz YONDELIS’i kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilir.
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı
Resmi Gazetede yayımlanan Atık Yönetimi Yönetmeliğine göre yapılır.
7. RUHSAT SAHİBİ
Onko İlaç San. ve Tic. A.Ş.
Gebze OSB2 Mah. 1700. Sok.
No:1703/2 Çayırova/Kocaeli
Tel: 0850 250 66 56
e-mail: info@onkokocsel.com
8. RUHSAT NUMARASI
2020/274
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2020
Ruhsat yenileme tarihi:
10. KÜB’ÜN YENİLENME TARİHİ
19