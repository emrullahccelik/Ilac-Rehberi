KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri gerekmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
LAROVEN %1 topikal jel
2. KALİTATİF VE KANTİTATİF BİLEŞİM
Etkin madde:
Her bir gram jelde:
Loksoprofen sodyum hidrat 0.560 g
(0.5 g Loksoprofen sodyum’a eşdeğer)
Yardımcı maddeler:
Dimetil sülfoksit 8.000 g
Metil paraben 0.090 g
Propil paraben 0.010 g
Yardımcı maddeler için 6.1’e bakınız.
3. FARMASÖTİK FORM
Topikal jel
Renksiz, şeffaf renkte jel, karakteristik kokulu jel
4. KLİNİK ÖZELLİKLER
4.1. Terapötik endikasyonlar
LAROVEN, aşağıdaki hastalıkların lokal tedavisinde analjezik ve antienflamatuvar olarak
etkilidir:
- Osteoartrit, romatoid artrit, periartrit ve bursit gibi romatizmal hastalıklar,
- Ezilme ve burkulma gibi yumuşak doku travmaları, spor ve kaza yaralanmaları sonrası
ağrı
- Ağrı, inflamasyon ve kas gerginliği ile kendini gösteren kas-iskelet sistemi
hastalıklarında dıştan veya destekleyici tedavi olarak.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde; ağrıyan bölgeye ve çevresine cilt
üzerine günde 3-4 defa 4-10 cm uzunluğunda uygulanır.
Tedavi süresi semptomatik iyileşmeye göre ayarlanmalıdır.
1/6Uygulama şekli:
LAROVEN topikal jel ağrıyan bölgeye ve çevresine cilt üzerine hafifçe ovularak uygulanır.
HARİCEN KULLANILIR. YUTULMAZ.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek veya karaciğer yetmezliği olan hastalarda kullanımı ile ilgili veri bulunmamaktadır.
Böbrek problemi hikayesi olan hastalarda renal yetmezlik meydana gelebilir.
Pediyatrik popülasyon:
Çocuklarda ve adolesanlarda kullanımı ile ilgili veri bulunmamaktadır.
14 yaşın altındaki çocuklarda tavsiye edilmemelidir.
Geriyatrik popülasyon:
Yaşlılarda yan etkilerin görülme olasılığına karşın, tedaviye düşük dozlarla başlanması
önerilir.
4.3. Kontrendikasyonlar
− Etkin madde loksoprofen sodyum ile LAROVEN’in bileşimindeki herhangi bir
maddeye karşı aşırı duyarlılığı olduğu bilinen hastalarda,
− Gebelik ve laktasyon döneminde,
− Aspirinin neden olduğu astım (non-steroid antiinflamatuvar analjezikler gibi ilaçlara
bağlı görülen astım atakları) ya da bu tür bir geçmişe sahip hastalarda (astım atakları
görülebilir) kontrendikedir.
− Renal yetmezlik ve aktif peptik ülserli hastalarda kontrendikedir.
4.4. Özel kullanım uyarıları ve önlemleri
LAROVEN’in 14 yaşından küçük çocuklarda kullanılması tavsiye edilmez.
LAROVEN ile tedavi edilen deri üzerine çocuklar dokunmamalıdır.
− Açık yaralara, ekzematöz ve iltihaplı deri bölgelerine, mukoz membranlara ve göze
uygulanmamalıdır. Deri reaksiyonu, kaşınma veya ürtiker gösterenlerde dikkatli
uygulanmalıdır.
− Bronşiyal astım hastalarında, hastalığın kötüleşme riskine karşın dikkatli
kullanılmalıdır.
− Antiinflamatuvar ve analjeziklere bağlı tedavilerin nedensel olmayıp semptom tedavisi
olduğu göz önünde bulundurulmalıdır.
− Cilt enfeksiyonlarının subklinik olma ihtimaline karşın, enfeksiyonun neden olduğu
inflamasyona karşı kullanıldığını durumlarda, uygun antibakteriyel ya da antifungal
ilaçlarla eş zamanlı kullanımında dikkatli olunmalıdır.
− Kronik hastalıklara (osteoartrit, vb.) karşı bu ilacın kullanımı halinde farmakoterapi
yöntemleri dışında tedavi yöntemleri düşünülmelidir.
− Aktif ülseri, böbrek problemleri, astım hastası olan ve halen başka bir ağrı kesici
tedavisi gören hastalarda uzman kontrolünde kullanılmalıdır.
− Gastrointestinal ülser, kanama ve perporasyon, karaciğer disfonksiyonu ve böbrek
hastalığı geçmişi olanlarda dikkatli olunmalıdır.
2/6Metil paraben ve propil paraben uyarısı
Bu tıbbi ürün metil paraben ve propil paraben içerir. Alerjik reaksiyonlara (muhtemelen
gecikmiş) ve bronkospazma sebebiyet verebilir.
Alerji eğilimli hastalar LAROVEN ile tedavi edilmemelidir.
Dimetil sülfoksit uyarısı
Bu tıbbi ürün dimetil sülfoksit içerir. Deriye irritan olabilir.
4.5. Diğer tıbbi ürünler ile etkileşimler ve diğer etkileşim şekilleri
Topikal uygulamayı takiben sistemik absorbsiyon çok düşük olduğundan herhangi bir
etkileşim gözlenmesi şansı düşükse de non-steroidal antiinflamatuar ilaçlar, kan basıncını
düşüren ilaçlarla etkileşebilirler ve antikoagülanların etkilerini artırabilirler. Aspirin ve diğer
NSAİİ ile birlikte kullanımları yan tesir sıklığını artırabilir.
4.6. Gebelik ve laktasyon
Genel tavsiye
Gebelik kategorisi: 1. ve 2. trimester: C; 3. trimester: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Loksoprofenin çocuk doğurma potansiyeli bulunan kadınlarda / doğum kontrolü sırasında
kullanımıyla ilgili bir bilgi bulunmamaktadır.
Gebelik dönemi
Uygulama şekli nedeniyle doğum inhibisyonu, gebeliğin ve doğum sürecinin uzaması,
çocukta kardiyovasküler (duktus arterious kapanması, pulmoner hipertoni) ve renal (oligüri,
oligoamnioz) toksite, annede kanama eğilimin artması ve annede ödem oluşumun artması
görülebilir.
Loksoprofenin sağlayacağı yarar, fetus üzerindeki potansiyel riskten fazla ise kullanılabilir. Gebe
kadında yaşamı tehdit eden bir durumun tedavisi için gerekiyorsa ya da ciddi bir hastalığın
tedavisinde diğer ilaçlar kullanılamıyor veya yetersiz kalıyorsa kullanılabilir.
Gebelik boyunca gerekli olmadıkça kullanımından kaçınılmalıdır. Gebeliğin son trimesterinde
kullanılmamalıdır.
Loksoprofen ile hayvanlar üzerinde yapılan çalışmalar, gebelik /ve-veya/ embriyonal/fetal
gelişim /ve-veya/ doğum /ve-veya/ doğum sonrası gelişim üzerindeki etkiler bakımından
yetersizdir. İnsanlara yönelik potansiyel risk bilinmemektedir.
Laktasyon dönemi
Loksoprofenin anne sütüne geçip geçmediği bilinmemektedir. Bu nedenle, emziren annelerde
kullanımı tavsiye edilmez.
Bebeklerin, emzirme sırasında bu ilacı vücutlarına almamaları için emziren anneler bu ilacı
meme üzerine uygulamamalıdırlar.
3/6Üreme yeteneği/Fertilite
Yeterli bilgiye ulaşılamamaktadır.
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Her farklı sıklık grubunda, advers etkiler azalan ciddiyet sırasında listelenmiştir.
Çok Yaygın Yaygın Bilinmiyor Seyrek Çok Seyrek
Kaşıntı, eritem, Eritem,kaşınma, Lokal Bronkospastik
Deri ve deri altı kontakt deri tahrişi, alerjik reaksiyonlar
Kabarcık ve
doku dermatit, pigmentasyon, reaksiyonlar
şişme
hastalıkları döküntü,yanma, yanma,ekzantem,
ekzantem,ürtiker ürtiker
Ağız iltihapları,
Gastrointestinal
üst karın ağrısı,
hastalıklar
diyare
Genel
Femoral ödem
bozukluklar
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Lokal uygulama nedeniyle doz aşımı beklenmez.
Kazara oral alınması ve yutulmasını takiben yetişkinlerde başağrısı, kusma, baş dönmesi,
baygınlık ve hipotansiyon yapabilir. Çoçuklarda apne ve siyanoz görülebilir. Zehirlenmede
belirli bir antidot yoktur ancak ciddi bir elektrolit bozukluğun düzeltilmesi önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapik grup: Topikal kullanılan non-steroidal antiinflamatuvar preparatları
ATC kodu: M02AA31
Loksoprofen sodyum, akut enfeksiyon, kronik hastalıklar ve ağrıya karşı güçlü bir non-steroid
antiinflamatuvar analjezik etkisi gösterir. Etki mekanizması, prostaglandin sentezinin
inhibisyonununda sağlayarak insanlarda acıya sebep olan inflamasyon, şişme ve ateşi azaltır.
4/65.2. Farmakokinetik özellikler
Emilim
Yapılan klinik çalışmalarda loksoprofenin oral uygulamayı takiben, gastrointestinal sistem
tarafından hızla absorbe edilerek trans-OH metabolit forma dönüştüğü bildirilmiştir.
Dağılım:
Dağılım ve eliminasyon hızları sabittir. Uygulamadan bir saat sonra, loksoprofen sodyumun,
insanlarda plazma proteinlerine bağlanma oranı % 97.0, aktif metabolitin (trans-OH) ise
% 92.8’dir.
Biyotransformasyon:
Veri bulunmamaktadır.
Eliminasyon:
Loksoprofen sodyum ve trans-OH bileşiminin yaklaşık % 58 ± 5.8 dozu 12 saat sonra atılır.
Doğrusallık/ Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Sıçanlarda adjuvant artrit, karragenan ile oluşturulan ayak ödemi ve farelerde ultraviyole ışık
kaynaklı eritemin dahil olduğu standart hayvan modelleri üzerinde yapılan çalışmalarda
loksoprofenin inflamasyonu baskıladığı gösterilmiştir.
Loksoprofen sodyum farelerde, adjuvant ve kronik artrit ağrılarına karşı analjezik etki
göstermektedir.
6. FARMASÖTİK ÖZELLİKLER
6.1 Yardımcı maddelerin listesi
Karbomer 980
Metil paraben
Propil paraben
Polietilen glikol
Etil alkol
Dimetil sülfoksit
Sitrik asit
Trietanolamin
Saf su
6.2. Geçimsizlikler
Bilinmemektedir.
6.3. Raf ömrü
24 ay.
5/66.4. Saklamaya yönelik özel tedbirler
25 °C’nin altındaki oda sıcaklığında saklayınız.
6.5. Ambalajın niteliği ve içeriği
50 g jel içeren beyaz renkli, propilen kapaklı, yüksek yoğunluklu polietilen (% 50 HDPE +
% 50 LDPE ) tüp ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : İstinye Mahallesi, Balabandere Caddesi, No:14, 34460 Sarıyer/İstanbul
Tel : 0 212 362 18 00
Faks : 0 212 362 17 38
8. RUHSAT NUMARASI
2018/186
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.04.2018
Ruhsat yenileme tarihi:
10. KÜB’ÜN YENİLENME TARİHİ
6/6