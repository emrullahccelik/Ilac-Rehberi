KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİPARİN-S Sprey Jel 2400 I.U./g
2. KALİTATİF VE KANTİTATİF BİLEŞİM
Etkin madde:
Heparin sodyum (domuz kaynaklı) 2400 I.U. (1 g emülsiyonda)
Yardımcı maddeler:
Soya lesitini 99,9 mg
Yardımcı maddeler için 6.1.’ e bakınız.
3. FARMASÖTİK FORM
Sprey şeklinde jel
Opalesan sıvı.
4. KLİNİK ÖZELLİKLER
4.1. Terapötik endikasyonlar
LİPARİN-S, aşağıdaki durumların destek tedavisinde kullanılır:
 Künt travmalardan sonra oluşan akut şişmeler,
 Kompresyon uygulanarak tedavi edilemeyen yüzeysel flebit durumları.
4.2. Pozoloji ve uygulama şekli
Pozoloji:
Düzenli aralıklarla günde 3 kez kullanılır.
Normal olarak tek seferde 3-4 püskürtme yeterlidir.
Uygulama sıklığı ve süresi:
Künt travmalar nedeniyle oluşan şişliğin destekleyici tedavisinde, tedavi on gün kadar sürebilir.
Yüzeysel flebitin destek tedavisinde tedavi genellikle 1-2 hafta içinde sonlandırılır.
Uygulama şekli:
LİPARİN-S yalnızca topikal olarak uygulanır.
Yeterli miktardaki emülsiyon, tedavi edilecek bölge ve etrafındaki deriye püskürtülmelidir. Eğer
gerekirse sprey deri üzerine hafifçe yayılır. Akut trombozlar ve flebitlerde kesinlikle masaj
yapılmamalıdır. Tedavi edilen bölge ellerde değilse kullandıktan sonra eller yıkanmalıdır.
Her kullanılmadan önce şişe çalkalanmalıdır.
1 / 6Özel popülasyonlara ilişkin ek bilgiler:
Böbrek/Karaciğer yetmezliği: Böbrek ve/veya karaciğer yetmezliğinde doz ayarlamasını
gerektiren çalışma bulunmamaktadır.
Pediyatrik popülasyon: Yeterli deneyim olmadığından 12 yaşın altındaki çocuklarda
kullanılması önerilmez.
Geriyatrik popülasyon: Erişkinlerle aynı pozoloji uygulanabilir.
4.3. Kontrendikasyonlar
 Bitmiş ürünün içindeki herhangi bir maddeye karşı aşırı duyarlılığı olanlarda kontrendikedir.
 LİPARİN-S soya yağı içerdiğinden dolayı, fıstık veya soya alerjisi olanlarda
kullanılmamalıdır.
4.4. Özel kullanım uyarıları ve önlemleri
 LİPARİN-S sadece sağlam deri üzerine uygulanmalıdır, açık yaralar veya hastalıklı deri
bölgesine uygulanmamalıdır.
 LİPARİN-S oral uygulanmamalıdır. Gözlerle ve mukoz membranlarla temas ettirilmemelidir.
4.5. Diğer tıbbi ürünler ile etkileşimler ve diğer etkileşim şekilleri
Topikal uygulamalar ile diğer tıbbi ürünlerin etkileşim durumları bilinmemektedir.
Özel popülasyonlara ilişkin ek bilgiler
Özel popülasyonlara özgü etkileşim çalışması yapılmamıştır.
Pediyatrik popülasyon:
Pediyatrik popülasyona özgü etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
LİPARİN-S’in doğum kontrolü üzerine etkisi olduğunu gösteren klinik çalışma
bulunmamaktadır.
LİPARİN-S’in eşzamanlı kullanımının, oral yolla alınan doğum kontrol ilaçları ile etkileşime
girdiğini gösteren klinik çalışma bulunmamaktadır.
Gebelik dönemi
Heparin plasenta bariyerini geçmez. Gebelikte topikal heparin kullanımının deformiteler
oluşturabileceğine dair günümüze kadar herhangi bir kanıt bildirilmemiştir.
LİPARİN-S gerekli olmadıkça gebelik döneminde kullanılmamalıdır.
2 / 6Laktasyon dönemi
LİPARİN-S anne sütüne geçmez. LİPARİN-S’in laktasyonda kullanımı ile ilgili sınırlama
bulunmamaktadır.
Üreme yeteneği/Fertilite
Üreme yeteneği üzerinde etkisi ile ilgili bilgi bulunmamaktadır.
4.7. Araç ve makine kullanımı üzerindeki etkiler
LİPARİN-S’in araç ve makine kullanmaya etkisi yoktur.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre istenmeyen
etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Vasküler hastalıklar
Bilinmiyor: Alerjik vaskülit
Genel bozukluklar ve uygulama bölgesine ilişkin hastalıklar
Bilinmiyor: Uygulama bölgesinde kızarıklık, kaşıntı, şişme, alerjik ve psödo alerjik reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e- posta:
tufam@titck.gov.tr tel: 0 800 314 00 08; faks: 0 312 218 35 99)
4.9. Doz aşımı ve tedavisi
Heparinin topikal uygulamasını takiben doz aşımı beklenmez ve hiç bildirilmemiştir. Bu nedenle
doz aşımı tedavisi ile ilgili bilgiler bu ürün için uygulanamaz. Sistemik doz aşımı olgularında
heparinin etkilerini nötralize etmek için intravenöz yoldan bir protamin sülfat solüsyonu enjekte
edilebilir. Protamin heparine bağlanarak kompleksler oluşturur ve bunların kanın pıhtılaşması
üzerine bir etkisi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal heparin veya heparinoidler
ATC kodu: C05BA51
Heparin antitrombotik ajanlar grubuna dahildir. Heparin sahip olduğu güçlü negatif yük
nedeniyle katyonik proteinlerle kompleksler oluşturur. Heparin kanda özellikle alfa2-globulin
3 / 6antitrombin III’e (AT III) bağlanır. Bu şekilde heparin, AT III’ün koagülasyon kaskatındaki
(faktör XIIa, IXa, Xa ve kallikrein) serin proteazlar üzerindeki katalitik etkisini inhibe eder.
Buna bağlı olarak trombin oluşumu baskılanır. Bu aktivasyon uygulanan heparinin dozuna
bağlıdır.
Heparin, endotelyal hücrelerden lipoprotein lipaz sekresyonunu katalizler ve düzeltici faktörü
aktive eder. Böylece lipolitik bir etki de ortaya çıkarır. Bu yolla yüksek moleküllü şilomikronlar
eritilebilir.
Lipozomal sistem ilaç taşınmasını kolaylaştırıcı bir sistemdir. Lipozomlar fosfolipidler gibi
çeşitli amfifilik maddelerden oluşmuş küresel yapılardır. Fosfolipidler sulu çözeltilere maruz
bırakıldığında çift tabakalı membran haline geçerler. Sağlam derinin stratum korneum tabakası
büyük moleküller için doğal bir bariyer görevi görür. Soya lesitini gibi hidrate lipidlerden oluşan
lipozomların topikal uygulamasından sonra lipidler lipozomal membrandan salınarak stratum
korneum içine yayılır ve stratum korneum lipidleri hidrate olur. Bu hidratasyon stratum
korneumdan hidrofilik maddelerin geçişini kolaylaştırır. LİPARİN-S içerisindeki heparin
homojen olarak dağılmış lipozom-kaplı sistemlerde bulunmaktadır. Bu sistem etken maddenin
cildin stratum korneum tabakasından daha kolay penetre olmasını ve böylece terapötik etkisinin
artmasını sağlar.
Emülsiyon halindeki ürün deriye tatbik edildikten sonra yapısındaki etanolün buharlaşması
sonucu jel benzeri yapılar oluşur. Bu özellik emülsiyon şeklindeki ürünün geniş bir yüzeye
yayılmasına neden olur ve zaten ağrılı olan bölgenin ağrısının artmasına neden olabilecek ovma
gibi ürünü yaymaya ve emilimi artırmaya yönelik girişimlere gerek yoktur.
Ayrıca etanolün buharlaşması sonucu tatbik bölgesinde sıcaklık azalması olur, bu durum ise
ağrının ve şişliğin azalmasını sağlar.
Heparin alerjik ve anafilaktik reaksiyonlara neden olabilir. Mast hücrelerinde histamin, heparin
ve bir kofaktör arasında tuz benzeri bir bağlanma mevcuttur. Mast hücrelerinin degranülize
olduğu durumlarda heparin, histamin serbestleştirici faktör tarafından serbest bırakılır. Bundan
başka heparin bir makro anyon inhibitörü olarak hiyaluronidaz, histaminaz ve RNaz gibi bir seri
enzimi aktive eder.
5.2. Farmakokinetik özellikler
Genel özellikler
Heparinin sağlıklı deriden geçişi uygulanan doza bağlıdır ve 30 I.U./g’ dan başlayan dozlar için
belgelenmiştir. Deriden uygulama sonrası oluşan sistemik heparin konsantrasyonları terapötik
olarak etkili konsantrasyonlara ulaşmaz.
Heparinin topikal uygulamasına ait yeterli farmakokinetik bilgi olmadığından aşağıda intravenöz
uygulama ile izlenen bilgilere yer verilmiştir.
Emilim:
Oral, rektal, intramüsküler, subkütan uygulamalarda heparin normal absorbsiyonunu göstermez.
Subkütan uygulama sadece profilaktik amaçlı kullanımda kabul edilebilir.
Dağılım:
Heparin plasentaya geçmez, anne sütüne karışmaz.
Heparinin plazma pik seviyesi kişiden kişiye değişiklik gösterirse de subkütan uygulamadan 2-4
saat sonra görülür.
4 / 660 yaşın üzerindeki hastalar aynı miktar doz alan 60 yaşın altındaki hastalara oranla daha yüksek
heparin plazma seviyelerine ve daha uzun aktive edilmiş kısmi tromboplastin zamanına (APPTs)
sahip olabilirler.
Biyotransformasyon:
Heparin karaciğerde metabolize olur. Retiküloendotelyal sistemde ise kısmen metabolize olur.
Eliminasyon:
Heparinin plazma yarı ömrü dozaja ve kullanım şekline bağlı olarak kişiden kişiye büyük
değişiklik gösterir ve ortalama 90 dakika olarak kabul edilir. Bu süre obezite, böbrek yetmezliği,
malignite, pulmoner embolizm, karaciğer fonksiyon bozukluklarının ve enfeksiyonlarının
varlığına bağlı olarak değişebilir.
Heparin böbrekler tarafından elimine olur ve az miktarı idrarla değişmeden atılır.
Doğrusallık/doğrusal olmayan durum:
Heparinin doğrusal veya doğrusal olmayan durumu konusunda yeterli çalışma bulunmamaktadır.
5.3. Klinik öncesi güvenlilik verileri
LİPARİN-S, akut ve tekrarlayan doz toksisite çalışmaları ile genotoksisite, mutajenite ve
karsinojenite çalışmalarından elde edilen klinik öncesi verilerde, amaçlanan terapötik dozlarda,
insanlar için herhangi bir tehlike oluşturmamıştır.
6. FARMASÖTİK ÖZELLİKLER
6.1. Yardımcı maddelerin listesi
Soya lesitini
Etanol
Potasyum dihidrojen fosfat
Sodyum hidroksit
Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
5 / 66.5. Ambalajın niteliği ve içeriği
Karton kutuda, 12,5 g ve 25 g emülsiyon, PE/PP/POM ve paslanmaz çelikten yapılmış sprey
pompa ile kapatılmış kahverengi Tip III amber renkli cam şişe içinde kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
34398 Maslak-İSTANBUL
8. RUHSAT NUMARASI
120/18
9. RUHSAT TARİHİ/RUHSAT YENİLEME TARİHİ
İlk ruhsat tarihi: 25.05.2006
Ruhsat yenileme tarihi:
10. KÜB’ÜN YENİLENME TARİHİ
6 / 6