KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEPA-ORNİTAT 5 g/10 ml İnfüzyon Konsantresi
2. KALİTATİF VE KANTİTATİF BİLEŞİM
Etkin madde:
1 ampul (10 ml), 5.0 g L-ornitin L-aspartat içermektedir.
Yardımcı maddeler:
Yardımcı maddeler için 6.1’e bakınız
3. FARMASÖTİK FORM
İntravenöz infüzyonluk çözelti konsantresi
Berrak çözelti
4. KLİNİK ÖZELLİKLER
4.1. Terapötik endikasyonlar
Latent ve belirgin hepatik ensefalopati tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmemiş ise günde en fazla 4 ampul verilir.
Hastanın durumunun ciddiyetine göre yeni başlayan bilinç bulanıklığı (prekoma) veya
bilinç bulanıklığı (koma) hallerinde 24 saat içinde 8 ampul verilebilir.
L-ornitin-L-aspartat’ın maksimal infüzyon hızı saatte 5 g’dır (bir ampulün içeriğine
eşdeğerdir.
Uygulama şekli:
İnfüzyon solüsyonuna ampulün içeriği ilave edilir ve bu şekilde hastaya verilir.
HEPA-ORNİTAT, normalde kullanılan infüzyon solüsyonlarına rahatça karıştırılabilir.
Venöz kapasite göz önünde bulundurularak, infüzyon hacmi ayarlanır.
HEPA-ORNİTAT infüzyon konsantresi, arter içine uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli renal yetmezlik durumunda kullanılmamalıdır. Referans değer olarak, serum
kreatinin değeri kullanılır. Serum kreatinin değerinin 3 mg/100 ml veya bu değerin altında
olduğu durumlarda HEPA-ORNİTAT kullanımına devam edilir. Bu değerin 3 mg/100
ml’den fazla olması halinde HEPA-ORNİTAT kullanılmamalıdır.
Eğer karaciğer işlevinde tahribat varsa, hastanın durumuna bağlı olarak, infüzyon hızı
ayarlanmalıdır. Bu şekilde, ortaya çıkabilecek bulantı ve kusma önlenebilir.
Pediyatrik popülasyon:
Çocuklardaki deneyimler sınırlıdır.
1 / 5Geriyatrik popülasyon:
Geriyatrik popülasyonda kullanımına ilişkin özel bir bilgi bulunmamaktadır.
4.3 Kontrendikasyonlar
L-ornitin L-aspartat’a karşı duyarlı olanlarda kontrendikedir.
Böbrek işlevleri ileri derecede hasar görmüş (renal yetmezlik) hastalarda kontrendikedir
(referans değer olarak, serum kreatinin değerinin 3 mg/100 ml’den fazla olması kullanılabilir.)
4.4 Özel kullanım uyarıları ve önlemleri
HEPA-ORNİTAT yüksek dozda kullanıldığında, serumda ve idrarda üre seviyesi takibi
yapılmalıdır.
Eğer karaciğer işlevleri ileri derecede hasar görmüşse, doktorunuz mide bulantısı ve
kusmayı önlemek için infüzyon hızını ayarlayacaktır.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim çalışması bulunmamaktadır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bulunmamaktadır.
Pediyatrik popülasyon
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü hakkında herhangi bir çalışma bulunmamaktadır.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
HEPA-ORNİTAT için, gebeliklerde maruz kalmaya ilişkin klinik veri mevcut değildir. L-
ornitin L-aspartat’ın düşük düzeyde üreme toksisitesine neden olduğu görülmüştür. Bu
nedenle, gebelikte HEPA-ORNİTAT konsantre infüzyon çözeltisi kullanımından
kaçınılmalıdır. Buna rağmen, HEPA-ORNİTAT tedavisi gerekli görülüyorsa olası yarar ve
zararlar dikkatlice değerlendirilmelidir.
Laktasyon dönemi
L-ornitin L-aspartat’ın insan sütüyle atılıp atılmadığı bilinmemektedir. L-ornitin L-
aspartat’ın süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da HEPA-ORNİTAT tedavisinin durdurulup durdurulmayacağına
ilişkin karar verilirken, emzirmenin çocuk açısından faydası ve HEPA-ORNİTAT
tedavisinin emziren anne açısından faydası dikkate alınmalıdır.
2 / 5Üreme yeteneği /Fertilite
L-ornitin L-aspartat’ın üreme yeteneği üzerine etkisi ile ilgili kontrollü çalışmalar
bulunmamaktadır.
4.7 Araç ve makine kullanımı üzerindeki etkiler
HEPA-ORNİTAT’ın araç ve makine kullanımı üzerine doğrudan, olumsuz bir etkisi
yoktur. Ancak L-ornitin L-aspartat ile tedavi edilen hastalarda, hastalığa bağlı olarak, araç
ve makine kullanma kabiliyeti azalabilir. Bu nedenle, hastaların iyileşene kadar araç ve
makine kullanmaktan kaçınmaları önerilmektedir.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor)]
Bağışıklık sistemi hastalıkları
Bilinmiyor: Aşırı duyarlılık reaksiyonları, anaflaktik reaksiyonlar
Gastrointestinal bozukluklar
Yaygın olmayan: Mide bulantısı
Seyrek: Kusma
Mide bulantısı ve kusma, HEPA-ORNİTAT’ın hafif yan etkileridir. Bu yan etkiler
genellikle geçicidir ve tedavinin kesilmesini gerektirmez. Bu durum dozun azaltılmasıyla
veya infüzyon hızının düşürülmesiyle ortadan kalkar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Şimdiye kadar L-ornitin L-aspartat’ın aşırı dozda uygulanmasından kaynaklanan bir
intoksikasyon bulgusu bildirilmemiştir. Doz aşım vakaları, semptomatik tedavi gerektirir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Karaciğer hastalıklarında kullanılan ilaçlar
ATC kodu: A05BA
Etki mekanizması
İn vivo, L-ornitin L-aspartat etkisini iki temel amonyak detoksifikasyon yolu olan, üre
sentezi ve glutamin sentezi üzerinde, ornitin ve aspartat aminoasitleri aracılığıyla gösterir.
3 / 5Ürojenez, ornitinin hem karbamil transferaz ve karbamil fosfat sentetaz enzimlerinin
aktivatörü, hem de üre sentezi için substrat olarak işlev gördüğü periportal hepatositlerde
gerçekleşir.
Glutamin sentezi, perivenöz hepatositlerde gerçekleşir. Hastalık durumlarında aspartat ve
ornitinin metabolik ürünlerini de içeren diğer karboksilatlar hücrelere alınır ve burada
glutamin formuna dönüştürülerek amonyak bağlamada kullanılır.
Fizyolojik ve patofizyolojik koşullarda glutamat, amonyak bağlayıcı amino asit olarak
işlev görür. Ortaya çıkan glutamin amino asidi, yalnızca amonyağın toksik olmayan
formda atılmasını sağlamakla kalmaz, aynı zamanda üre siklusunu (hücreler arası glutamin
değişimi) aktive eder. Fizyolojik koşullarda ornitin ve aspartat , üre sentezi için sınırlayıcı
faktör değildir.
Hayvanlarda yapılmış deneysel çalışmalar, glutamin sentezindeki artışın, amonyak
seviyesini düşürmek için devreye giren bir mekanizma olduğunu ortaya koymuştur.
Bazı klinik çalışmalarda dallanmış zincirli amino asilerin, aromatik aminoasitlere dönüşme
oranı açısından iyileşme görülür.
5.2. Farmakokinetik özellikler
L-ornitin-L-aspartat, hızlı bir şekilde, çabuk metabolize olan L-ornitin ve L-aspartat
aminoasitlerine ayrılır. Farmakokinetik değerlendirmeler ağırlıklı olarak ornitin ile ilgilidir.
Emilim:
İntravenöz uygulamayı takiben, ornitinin 897±328 µmol/L olarak belirlenen maksimum
plazma konsantrasyonuna (C ) 0.55±0.16 saatte ulaşılır. İntravenöz infüzyon
max
uygulamasından ortalama 7 saat sonra endojen ornitin seviyesine
ulaşılmaktadır/erişilmektedir.
Dağılım:
L-ornitin ve L-aspartat için sırasıyla terminal ayrı-ömrü (t ) 4.5 ±1.3 saat ve 5.3±2.8 saat
½
olarak ve dağılım hacimleri ise sırasıyla 9.1±3.7 L ve 8.8±3.7 L olarak belirlenmiştir.
Biyotransformasyon:
Herhangi bir bilgi bulunmamaktadır.
Eliminasyon:
İnfüzyon sonrası bifazik bir durum izlemekte olup, bu fazın ilk aşamasında hızlı dağılım
fazı t = 15-25 dk iken ikinci aşamasında daha yavaş nihai eliminasyon fazı t = 120-150
½ ½
dk. olmaktadır. İntravenöz uygulama sonrasında ornitin için plazma konsantrasyon zaman
(AUC ) eğrisi altında kalan alan 1390±160 µmol.saat/L’dir.
0-7h
Aspartatın bir kısmı, dönüştürülmeden idrarla atılır.
5.3 Klinik öncesi güvenlilik verileri
Farmakolojik güvenlilik çalışmalarından edinilen klinik öncesi veriler, doğru kullanılması
halinde, tekrarlanan dozlardan sonra insanlarda herhangi bir toksisite riski veya mutajenite
ortaya koymamıştır.
Karsinojenik potansiyeline ilişkin herhangi bir çalışma yapılmamıştır.
Doz tayin çalışmasında, L-ornitin-L-aspartatın üreme toksisitesinin oldukça düşük olduğu
gösterilmiştir.
4 / 56. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Geçimsizliğe yönelik bir çalışma bulunmadığından, diğer tıbbi ürünlerle birlikte
kullanılmamalıdır. İnfüzyon çözeltisine başka etkin madde katılmamalıdır. Çökelme,
opaklaşma gibi çözünürlükte bozulmayı işaret eden durumlarda kullanılmamalıdır.
6.3 Raf ömrü
24 ay
%0.9 sodyum klorür, %5 Dekstroz ve Laktatlı Ringer infüzyon çözeltileri ile seyreltildikten
sonra normal oda sıcaklığında en fazla 24 saat saklanabilir.
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
6.5 Ambalajın niteliği ve içeriği
10 ml’lik amber renkli cam ampullerde, 10 ampul içeren karton kutularda, kullanma
talimatı ile birlikte kullanıma sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sk. No: 23
Bağcılar / İstanbul
Tel: (0212) 410 39 50
Faks: (0 212) 447 61 65
8. RUHSAT NUMARASI
2017/184
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.04.2017
Ruhsat yenileme tarihi:
10. KÜB’ÜN YENİLENME TARİHİ
-
5 / 5