KISA ÜRÜN BİLGİSİ
1. BEŞERİ TIBBİ ÜRÜNÜN ADI
OLADİN % 0.1 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
Olopatadin hidroklorür 1,11 mg/mL
(1 mg olopatadine eşdeğer)
Yardımcı maddeler:
Benzalkonyum klorür 0,1 mg/mL
Yardımcı maddeler için 6.1.’e bakınız.
3. FARMASÖTİK FORM
Göz damlası, çözelti
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
Mevsimsel alerjik konjonktivitin belirti ve bulguların tedavisinde kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
Doz günde iki kez (8 saatte bir) hasta göz veya gözlerin konjonktival kesesine bir damla
OLADİN damlatılmasıdır. Eğer gerekirse tedavi dört aya dek uzatılabilir.
Uygulama şekli:
OLADİN göze uygulanır.
OLADİN’i kullanmadan önce ellerinizi yıkayınız.
Kullanım için aşağıdaki şekilde hareket ediniz:
 Kapağı açınız (Şekil 1).
 Şişeyi baş ve orta parmaklarınız arasında tutarak ters çeviriniz.
 Ters çevrilmiş şişenin üzerine işaret parmağınız ile bir kerede uygulayacağınız hafif basınç
ile OLADİN’in bir damlası akacaktır (Şekil 2).
1/9 Kafanızı hafifçe geriye doğru yatırınız. Göz kapağı ve gözünüz arasında bir kese oluşacak
kadar parmağınızla alt göz kapağınızı aşağı doğru çekiniz. Damlanın oluşan kese içine
damlatılması gerekmektedir (Şekil 3).
 Damlalık ucunu göze yaklaştırınız. Eğer yardımcı olacaksa bir ayna kullanınız.
 Damlalığı gözünüze, göz kapağınıza, gözünüzün etrafındaki yüzeylere veya diğer
yüzeylere değdirmeyiniz. Değdirirseniz, damlalığa mikroorganizmalar bulaşabilir.
 OLADİN’i damlattıktan sonra alt göz kapağınızı yavaşça serbest bırakınız, gözünüzü
kapatınız ve göz-burun arası bölgeye bir parmağınız ile hafifçe bastırınız (Şekil 4). Bu önlem
OLADİN’in vücudun diğer bölgelerine yayılımını önleyecektir.
 Eğer damlayı iki gözünüze de kullanmanız gerekiyorsa yukarıdaki adımları diğer gözünüz
için de tekrarlayınız.
 Eğer damla gözünüze gelmezse tekrar deneyiniz.
 Kullandıktan sonra OLADİN’in kapağını sıkıca kapatınız.
 Gözünüz için kullandığınız başka bir ilaç daha varsa, her iki ilaç uygulaması arasında 5-10
dakikalık ara veriniz. Göz merhemleri en son uygulanmalıdır.
Şekil 1 Şekil 2 Şekil 3 Şekil 4
Özel popülasyonlara ilişkin ek bilgiler:
Böbrek/Karaciğer yetmezliği:
Olopatadinin göz damlası formu (OLADİN) böbrek ve karaciğer yetmezliği olan hastalarda
çalışılmamıştır. Ancak böbrek ve karaciğer yetmezliği olanlarda (bkz. bölüm 5.2.) herhangi
bir dozaj ayarlaması gerekliliği beklenmemektedir.
Pediyatrik popülasyon:
OLADİN pediyatrik hastalarda (üç yaşında ve daha büyük olanlar) erişkinlerle aynı dozajda
kullanılabilir. Üç yaş altı çocuklarda etkililiği ve güvenliliği kanıtlanmamıştır.
Geriyatrik popülasyon:
Yaşlı hastalarda dozaj ayarlaması yapılmasına gerek yoktur.
4.3. Kontrendikasyonlar
Olopatadin veya yardımcı maddelerden herhangi birisine karşı aşırı duyarlılığı olanlarda
kontrendikedir.
2/94.4. Özel kullanım uyarıları ve önlemleri
SADECE TOPİKAL UYGULAMA İÇİNDİR. ENJEKSİYON VEYA ORAL OLARAK
KULLANILMAZ.
OLADİN, antialerjik/antihistaminik bir ajandır ve topikal uygulandığında, sistemik olarak
emilebilir. Eğer ciddi reaksiyonlar veya aşırı duyarlılık oluşursa, bu tedavinin uygulamasına
devam edilmez.
Genellikle oftalmik ürünlerde koruyucu madde olarak kullanılan benzalkonyum klorürün
punktat keratopati ve/veya toksik ülseratif keratopatiye yol açabileceği bildirilmiştir.
OLADİN benzalkonyum klorür içermesinden dolayı, kuru göz hastalarında ya da korneanın
tehlikeye atılabileceği durumlarda sık ve düzenli olarak yakın gözlem gerekmektedir.
Bu ürün benzalkonyum klorür içerdiği için; göz irritasyonuna neden olabilir. Yumuşak kontak
lenslerle temasından kaçınınız. Uygulamadan önce kontak lensi çıkartınız ve lensi takmak için
en az 15 dakika bekleyiniz. Yumuşak kontakt lenslerin renklerinin bozulmasına neden olduğu
bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
OLADİN ile ilgili klinik çalışmalar yapılmamıştır. Herhangi bir etkileşim çalışması
yapılmamıştır.
In vitro çalışmalar, olopatadinin sitokrom P-450 izozimleri 1A2, 2C8, 2C9, 2C19, 2D6, 2E1
ve 3A4 ile bağıntılı metabolik reaksiyonları inhibe etmediğini göstermiştir. Bu sonuçlar,
olopatadinin diğer eşzamanlı tedavide uygulanan etkin maddelerle metabolik etkileşime
girmesinin neden ihtimal dahilinde olmadığını göstermektedir.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
Olopatadinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik ve/veya embriyonel/fetal gelişim ve/veya doğum ve/veya
3/9doğum sonrası gelişim üzerindeki etkiler bakımından yetersizdir (bkz. bölüm 5.3.). İnsanlara
yönelik potansiyel risk bilinmemektedir.
OLADİN gerekli olmadıkça gebelik döneminde kullanılmamalıdır. Gebelik sırasında sadece
potansiyel yarar, potansiyel fötal riskten fazlaysa kullanılmalıdır.
Gebe hastalara bu ürün reçetelenirken dikkat edilmelidir.
Laktasyon dönemi
OLADİN, emziren annelere tavsiye edilmez.
Olopatadin, oral yolla uygulamayı takiben emziren sıçanların sütünde tespit edilmiştir.
Hayvan çalışmalarında, insanlarda oküler kullanım için tavsiye edilen maksimum seviyenin
üzerindeki miktarlarda olopatadini sistemik dozlarda alan dişi köpekleri emen yavruların
gelişiminde azalma görülmüştür. İnsanlarda topikal oküler uygulamanın anne sütüne
geçebilecek düzeyde sistemik absorpsiyona yol açıp açmayacağı bilinmemektedir.
Olopatadinin insan sütüyle atılıp atılmadığı bilinmemektedir. Olopatadinin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
OLADİN tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve OLADİN tedavisinin emziren
anne açısından faydası dikkate alınmalıdır.
Üreme yeteneği/Fertilite
Olopatadinin topikal oküler uygulamasının, insan üreme yeteneği üzerine etkisiyle ilgili
çalışma yapılmamıştır.
4.7. Araç ve makine kullanımı üzerindeki etkiler
Olopatadin sedatif olmayan bir antihistaminiktir. Diğer göz damlalarında da olduğu gibi,
geçici görme bulanıklığı veya diğer görsel rahatsızlıklar araç ya da makine kullanımını
etkileyebilir. Uygulamadan sonra görmede bulanıklık meydana gelmesi durumunda, araç veya
makine kullanılmadan önce bulanıklık geçinceye kadar beklenmelidir.
4.8. İstenmeyen etkiler
1680’den fazla hastanın dahil olduğu klinik çalışmalarda, olopatadin hidroklorür monoterapi
ya da loratadin 10 mg’a ek tedavi olarak 4 aya dek her günde 4 kez 1 damla olarak
uygulanmıştır.
Hastaların yaklaşık % 4,5’inde olopatadin hidroklorür kullanımı ile ilişkilendirilebilecek
istenmeyen etkinin oluşabilmesi beklenmiş, ancak bu hastaların sadece % 1,6’sı istenmeyen
yan etkiler nedeni ile klinik çalışmaya devam etmemiştir. Klinik çalışmalarda rapor edilmiş
ilintili hiçbir ciddi oftalmik veya sistemik istenmeyen etki yoktur. Tedaviyle ilgili en sık rapor
edilen istenmeyen etki % 0,7 sıklık oranı ile göz ağrısıdır.
4/9Aşağıdaki istenmeyen etkiler uygulama ile ilintili olarak değerlendirilmişler ve aşağıdaki
kurala göre sınıflandırılmışlardır: çok yaygın (≥ 1/10); yaygın (>1/100 ila <1/10); yaygın
olmayan (> 1/1.000 ila ≤ 1/100); seyrek (> 1/10.000 ila ≤ 1/1.000), çok seyrek (< 1/10.000);
bilinmiyor (eldeki verilerden hareketle tahmin edilemiyor). Her bir sıklık grubunda
istenmeyen etkiler azalan ciddiyet sırasına göre bulunmaktadır.
Enfeksiyonlar ve enfestasyonlar:
Yaygın olmayan: Rinit
Bağışıklık sistemi hastalıkları:
Bilinmiyor: Hipersensitivite, yüzde şişme
Sinir sistemi hastalıkları:
Yaygın: Baş ağrısı, tat alma bozukluğu
Yaygın olmayan: Baş dönmesi, duyarlılık azalması
Bilinmiyor: Uyuklama hali
Göz hastalıkları:
Yaygın: Gözde ağrı, göz irritasyonu, kuru göz, gözde anormal hassasiyet
Yaygın olmayan: Korneada aşınma, korneada epitel kusur, korneada epitel bozukluk, noktasal
keratit, keratit, kornea lekesi, göz akıntısı, fotofobi, bulanık görme, görüş netliğinde azalma,
göz kapağı spazmı, gözde rahatsızlık, gözde kaşınma, konjonktival kesecikler, konjonktival
bozukluk, gözde yabancı cisim hissi, gözyaşı artışı, göz kapağında kaşıntı, göz kapağında
ödem, göz kapağı bozukluğu, oküler kanlanma.
Bilinmiyor: Korneal ödem, gözde ödem, göz şişmesi, konjonktivit, midriyazis, görme
bozuklukları, göz kapağı kenarında çapaklanma
Solunum, göğüs hastalıkları ve mediastinal hastalıklar:
Yaygın: Burun kuruluğu
Bilinmiyor: Nefes darlığı (dispne), sinüzit
Gastrointestinal hastalıklar:
Bilinmiyor: Bulantı, kusma
Deri ve deri altı doku hastalıkları:
Yaygın olmayan: Kontakt dermatit, deride sıcaklık duygusu, kuru deri
Bilinmiyor: Dermatit, deride kızarıklık
Genel bozukluklar ve uygulama bölgesine ilişkin hastalıklar:
Yaygın: Yorgunluk
Bilinmiyor: Halsizlik, keyifsizlik
Belirgin kornea hasarı olan hastaların bazılarında fosfat içeren göz damlalarının kullanımına
bağlı olarak, çok seyrek sıklıkta korneal kalsifikasyon vakaları bildirilmiştir.
5/9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda, kazayla ya da kasıtlı olarak alınan doz aşımı ile ilgili veri mevcut değildir.
Olopatadin, hayvanlarda düşük bir akut toksisiteye sahiptir. OLADİN % 0.1 Göz Damlası’nın
bir şişesinin içeriğinin kazara içilmesi durumunda en yüksek sistemik maruziyet 5 mg
olopatadindir. Bu maruziyet, % 100 absorpsiyonu varsayarak 10 kg bir çocukta 0,5 mg/kg
final doz ile sonuçlanır.
Köpeklerde, QTc aralığının uzaması sadece, klinik kullanımla çok az ilinti gösteren en yüksek
insan maruziyetinin üzerinde yeterli kabul edilen maruziyetlerde gözlenmiştir. 2,5 gün
boyunca günde iki kez 5 mg oral doz uygulanan 102 genç ve yaşlı erkek ve kadın sağlıklı
deneklerde plasebo ile karşılaştırıldığında QTc aralığında anlamlı bir uzama görülmedi. Bu
çalışmada görülen kararlı hal olopatadinin plazma konsantrasyonlarının aralığı (35–127
ng/mL) kardiyak repolarizasyonu üzerindeki etkilerine göre topikal olopatadin için
güvenilirlik sınırının en az 70 katını gösterir.
Tedavi:
Doz aşımı durumunda hastanın uygun gözlem ve takibi gerekmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler; dekonjestanlar ve antialerjikler; diğer antialerjikler
ATC kodu: S01GX 09
Olopatadin, birden fazla farklı yoldan etki gösteren, güçlü, seçici bir antialerjik/
antihistaminiktir. Bir histamin antagonistidir (insanlarda alerjik tepkilerin ana medyatörü) ve
histaminin insan konjonktival epitel hücreleri yardımıyla inflamatuvar sitokin üretimine sebep
olmasını engeller. In vitro çalışmalardan elde edilen veriler, pro-inflamatuvar arabulucuların
salınımını engellemek için insan konjonktival mast hücreleri üzerinde hareket edebileceğini
önermektedir. Açık nasolakrimal kanalları olan hastalarda, OLADİN’in topikal oküler
uygulaması, çoğunlukla mevsimsel alerjik konjonktivitin nazal belirti ve semptomlarını
azaltmak amacıyla önerilmiştir. Gözbebeği çapında anlamlı bir değişiklik oluşturmamaktadır.
6/95.2. Farmakokinetik özellikler
Genel Özellikler:
Emilim
Olopatadin, diğer topikal olarak uygulanan tıbbi ürünlerde olduğu gibi, sistemik olarak
emilmektedir. Ancak, tayin limitinin (<0,5 ng/mL) altındaki değerlerden 1,3 ng/mL değerine
dek olan aralıktaki plazma konsantrasyonlarında topikal olarak uygulanan olopatadinin
sistemik absorpsiyonu en düşük seviyededir. Bu konsantrasyonlar, aşağıdaki iyi tolere edilmiş
oral dozlardan 50 ile 200 kat daha düşüktür.
Dağılım
Sağlıklı erişkinlere kıyasla, ciddi böbrek yetmezliği olan kişilerde (ortalama kreatinin klerensi
13 mL/dak), böbrek fonksiyon bozukluğu, olopatadinin farmakokinetiğini doruk plazma
konsantrasyonunu 2,3 kat arttıracak şekilde değiştirmektedir. Hemodiyaliz (üriner çıkışı
olmayan) olan hastalarda 10 mg oral dozun takiben, plazma olopatadin konsantrasyonlarının
hemodiyaliz gününde hemodiyaliz olmayan güne göre daha düşük olması, olopatadinin
hemodiyaliz ile ortadan kaldırılabildiğini göstermektedir.
Gençler (ortalama 21 yaş) ve yaşlılar (ortalama 74 yaş) üzerinde olopatadinin 10 mg oral
dozunun farmakokinetiğini karşılaştıran çalışmalar, plazma konsantrasyonları (EAA), protein
bağlanması veya değişmeyen ana ilacın ve metabolitlerin idrarla atılımında anlamlı
farklılıklar göstermez.
Olopatadinin oral alımından sonra böbrek yetmezliği çalışması, ciddi böbrek yetmezliği
hastaları üzerinde yapılmıştır. Sonuçlar, bu popülasyonda Olopatadin ile oldukça yüksek
plazma konsantrasyonlarının beklenebileceğini göstermektedir. Olopatadinin topikal oküler
alınmasını takiben, plazma konsantrasyonları iyi tolere edilmiş oral dozlardan sonra 50-200
kat daha düşük olduğundan, doz ayarlamasının yaşlılarda veya böbrek yetmezliği çeken
popülasyonda gerekli olması beklenmez. Doz ayarlamasının, karaciğer yetmezliğinde gerekli
olması beklenmez.
Biyotransformasyon
Dozun yaklaşık % 60-70’i etkin madde olarak idrarda tespit edilmiştir. İdrarda düşük
konsantrasyonlarda iki metaboliti, mono-desmetil ve N-oksit metabolitleri
saptanabilmektedir.
Eliminasyon
Oral farmakokinetik çalışmalara göre, plazmada olopatadinin yarılanma ömrü yaklaşık 8 ila
12 saattir ve eliminasyonu başlıca böbrek yoluyla olmaktadır. Olopatadin idrarda esas olarak
değişmeden atılır. Akciğer metabolizması, eliminasyonun minör bir yoludur.
7/95.3. Klinik öncesi güvenlilik verileri
Güvenlilik, farmakoloji, tekrarlanan doz toksisitesi, genotoksite, karsinojenik potansiyel ve
üreme üzerine toksisite ile ilgili konvansiyonel çalışmalar esas alındığında non-klinik veriler
insanlar için özel bir tehlike göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Dibazik sodyum fosfat anhidrat
Sodyum klorür
Hidroklorik asit (pH ayarlayıcı)
Sodyum hidroksit (pH ayarlayıcı)
Enjeksiyonluk su
6.2. Geçimsizlikler
OLADİN’in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
OLADİN, kapağı açıldıktan sonra 1 ay içinde kullanılmalıdır.
6.5. Ambalajın niteliği ve içeriği
Karton kutuda, LDPE damlalıklı ve PE vidalı kapaklı 5 mL’lik LDPE şişelerde kullanma
talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
8/97. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2014/57
9. RUHSAT TARİHİ/RUHSAT YENİLEME TARİHİ
İlk ruhsat tarihi: 08.02.2014
Ruhsat yenileme tarihi:
10. KÜB’ÜN YENİLENME TARİHİ
9/9