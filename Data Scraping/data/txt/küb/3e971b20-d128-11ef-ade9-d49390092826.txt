KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİMBEXTM 5 mg/2.5 ml Enjeksiyonluk Çözelti
2. KALİTATİF VE KANTİTATİF BİLEŞİM
Etkin madde:
Her bir 2.5 ml’lik ampul;
Sisatrakuryum...............5 mg (5 mg sisatrakuryuma eşdeğer 6.7 mg sisatrakuryum besilat)
Her 1 ml çözelti;
Sisatrakuryum...............2 mg
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
Ampul
Steril çözelti,
Renksiz berrak çözelti
4. KLİNİK ÖZELLİKLER
4.1. Terapötik endikasyonlar
NİMBEX, intravenöz olarak uygulanan orta etki süreli, non-depolarizan nöromüsküler
blokördür. NİMBEX’in cerrahi, diğer uygulamalar sırasında ve yoğun bakımda kullanımı
endikedir. NİMBEX’in kardiyak cerrahiyi de içine alan cerrahi girişimlerde kullanımı
endikedir. Genel anesteziye ek olarak veya yoğun bakım ünitelerinde sedasyon için, iskelet
kaslarını gevşetmek ve trakeal entübasyonu ve mekanik ventilasyonu kolaylaştırmakta
kullanılır. NİMBEX antimikrobiyal koruyucu taşımaz ve tek bir hasta kullanımı içindir.
4.2. Pozoloji ve uygulama şekli
Pozoloji/uygulama sıklığı ve süresi:
İntravenöz bolus enjektabl şeklinde kullanımı
Erişkinler;
Trakeal entübasyon; NİMBEX’in erişkinler için önerilen entübasyon dozu 5-10 saniyede hızlı
olarak 0.15 mg/kg’dır. Bu doz, enjeksiyonu takiben 120 saniye içinde trakeal entübasyon için
iyi veya mükemmel koşullar oluşturur. Yüksek dozlar nöromüsküler blokun oluşma süresini
1kısaltır. Tablo 1, NİMBEX’in sağlıklı erişkinlere opioid veya propofol anestezisi sırasında
0.1-0.4 mg/kg dozlarında uygulandığında ortalama farmakodinamik verilerini özetlemektedir.
Tablo 1: Sisatrakuryum Doz Aralığını Takiben Ortalama Farmakokinetik Verileri
Başlangıç Uygulanan %90 T1a Maks. T1a %25 spontan
NİMBEX anestetik supresyona supresyona T1a
dozu ulaşma süresi ulaşma süresi düzelme süresi
(mg/kg) (dakika) (dakika) (dakika)
0.1 Opioid 3.4 4.8 45
0.15 Propofol 2.6 3.5 55
0.2 Opioid 2.4 2.9 65
0.4 Opioid 1.5 1.9 91
T1a: Ulnar sinirin supramaksimal elektriksel uyarılmasını takiben adductor pollicis kasının
dörtlü uyarı cevabının ilk elemanı gibi tek bir seğirme cevabı.
Enfluran veya izofluran anestezisi, NİMBEX’in başlangıç dozunun klinik etki süresini %15
kadar uzatabilir.
İdame; Nöromüsküler blok, NİMBEX’in idame dozları ile uzatılabilir. 0.03 mg/kg’lık doz
opioid veya propofol anestezisi sırasında yaklaşık olarak 20 dakika ilave klinik olarak etkili
nöromüsküler blok sağlar. Birbirini takip eden idame dozlar etkide ilerleyici bir uzama ile
sonuçlanmaz.
Kendiliğinden düzelme; Bir kez nöromüsküler bloktan kendiliğinden geriye dönme (düzelme-
recovery) başlamışsa, düzelme hızı uygulanmış olan NİMBEX dozundan bağımsızdır. Opioid
veya propofol anestezisi sırasında %25’ten %75’e ve %5’ten %95’e medyan düzelme süreleri
sırasıyla yaklaşık olarak 13 dakika ve 30 dakikadır.
Etkinin geriye döndürülmesi; NİMBEX uygulamasını takiben oluşan nöromüsküler blok
antikolinesteraz ilaçların standart dozlarıyla geriye döndürülür. Etkiyi tersine çeviren ilaç
uygulamasını takiben (%10’luk ortalama bir T1 düzelmesi) %25’ten %75’e ve %25’ten tam
klinik düzelme (T4:T1≥ 0.7) için geçen ortalama süre sırasıyla yaklaşık olarak 4 dakika ve 9
dakikadır.
İntravenöz infüzyon şeklinde kullanımı:
Erişkinler ve 2 -12 yaş arası çocuklar;
Nöromüsküler blokun devamlı olması NİMBEX’in infüzyon olarak uygulanması ile elde
edilebilir. Erken spontan düzelme belirtisinden sonra %89-99 T1 supresyonunu yeniden
sağlamak için başlangıç infüzyon hızı 3 mikrogram/kg/dak (0.18 mg/kg/saat) olarak önerilir.
Nöromüsküler bloğun stabilizasyonu için geçen başlangıç periyodundan sonra 1-2
mikrogram/kg/dak’lık (0.06-0.12 mg/kg/sa) hız bu gruptaki birçok hastada idame blok için
yeterlidir. Isofluran veya enfluran anestezisi sırasında NİMBEX uygulandığında infüzyon
2hızının %40 kadar azaltılması gerekli olabilir. İnfüzyon hızı; infüzyon solüsyonundaki
sisatrakuryum konsantrasyonuna, istenilen nöromüsküler bloğun derecesine ve hastanın
kilosuna bağlıdır. Tablo 2, dilüe edilmemiş NİMBEX 2 mg/mL’nin dağılımını
göstermektedir.
Tablo 2: NİMBEX 2 mg/mL’nin infüzyon dağılım hızı
Hastanın ağırlığı (kg) Doz (mikrogram/kg/dak) İnfüzyon hızı
1.0 1.5 2.0 3.0
20 0.6 0.9 1.2 1.8 mL/saat
70 2.1 3.2 4.2 6.3 mL/saat
100 3.0 4.5 6.0 9.0 mL/saat
NİMBEX’in devamlı infüzyonu nöromüsküler blok etkisinin giderek artması veya azalması
ile bağlantılı değildir. NİMBEX’in infüzyon olarak uygulanmasının durdurulmasını takiben
nöromüsküler bloktan spontan düzelme hızı, tek bolus uygulamasını takiben meydana gelen
hızla karşılaştırılabilir düzeydedir. 2 yaş altındaki çocuklar spesifik olarak çalışılmamakla
birlikte bolus dozun farmakodinamik verilerine göre NİMBEX infüzyon hızları da benzer
olabilir.
Uygulama şekli:
NİMBEX i.v. enjeksiyon yoluyla uygulanır.
Dilüe edilmiş NİMBEX, 0.1 ila 2.0 mg/mL konsantrasyonları arasında, aşağıdaki infüzyon
sıvılarında, polivinil klorür (PVC) veya polipropilen kaplar içinde, 5oC ve 25oC’de en az 12
saat fiziksel ve kimyasal olarak stabil kalır:
- sodyum klorür (% 0.9 a/h) i.v. infüzyon
- glukoz (% 5 a/h) i.v. infüzyon
- sodyum klorür (% 0.18 a/h) ve glukoz (% 4 a/h) i.v. infüzyon
- sodyum klorür (% 0.45 a/h) ve glukoz (% 2.5 a/h) i.v. infüzyon
Ancak, NİMBEX hiçbir antimikrobiyal koruyucu içermediğinden dilüsyon kullanmadan
hemen önce yapılmalı, mümkün olduğu kadar çabuk, hemen uygulama başlatılmalı ve artan
solüsyon atılmalıdır. NİMBEX Laktatlı Ringer enjeksiyonu ile seyreltildiğinde kimyasal
olarak stabil değildir. NİMBEX, Y-bölgesi enjeksiyon yerinden uygulanmakta olan
intravenöz infüzyon içine verilmesine benzer şekilde karıştırıldığında, aşağıdaki ameliyat
sırasında kullanılan ilaçlarla geçimli olduğu görülmüştür: alfentanil hidroklorür, droperidol,
fentanil sitrat, midazolam hidroklorür ve sufentanil sitrat. NİMBEX’in uygulandığı iğne ya da
kanülden uygulanacak olan diğer ilaçların sodyum klorür %0.9’luk intavenöz infüzyon gibi
uygun bir intravenöz sıvı içinde, yeterli hacimde uygulanması önerilir.
3Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalarda herhangi bir doz değişikliği
gerekmemektedir. Bu grup hastalarda NİMBEX normal böbrek fonksiyonu olan hastalarda
gözlenene benzer farmakodinamik profil gösterir, fakat etkinin başlangıcı biraz daha yavaş
olabilir.
Karaciğer yetmezliği: İleri derecede karaciğer hastalığı olan hastalarda herhangi bir doz
değişikliği gerekmemektedir. Bu grup hastalarda NİMBEX normal hepatik fonksiyonu olan
hastalarda gözlenene benzer farmakodinamik profil gösterir, fakat etkinin başlangıcı biraz
daha hızlı olabilir.
Pediyatrik popülasyon:
İntravenöz bolus enjektabl şeklinde kullanımı
1 ay-12 yaş arası çocuklar;
Trakeal entübasyon; Erişkinlerde olduğu gibi NİMBEX önerilen başlangıç entübasyon dozu
5-10 saniyede hızlı şekilde 0.15 mg/kg’dır. Bu doz NİMBEX’i takiben 120 saniyede trakeal
entübasyon için iyi ve mükemmel koşulları oluşturur. Bu doz için farmakodinamik veriler
aşağıdaki tabloda gösterilmiştir. Eğer kısa klinik süre istenirse, 0.1 mg/kg’lık dozun 120-150
saniyede benzer entübasyon koşulları sağladığını farmakodinamik veriler göstermektedir.
ASA Sınıf III-IV pediyatrik hastalarda NİMBEX çalışılmamıştır. Uzun süreli veya majör
cerrahi geçiren 2 yaşın altındaki pediyatrik hastalarda NİMBEX kullanımı ile ilgili sınırlı veri
vardır.
1 ay-12 yaş arasındaki pediyatrik hastalarda NİMBEX, benzer anestezik koşullarda, erişkinde
gözlenenden daha kısa klinik etki süresi ve daha hızlı spontan düzelme profiline sahiptir.
Farmakodinamik profilde 1 ay-11 ay ile 1 yaş-12 yaş arasındaki yaşlarda Tablo 3 ve Tablo
4’te özetlenmiş olan çok küçük değişiklikler gözlenmiştir.
Tablo 3: 1 ay -11 ay arasındaki çocuk hastalar
Başlangıç Uygulanan %90 supresyon Maksimum %25 spontan
NİMBEX dozu anestetik oluşturma süresi supresyon T1 düzelme
(mg/kg) (dakika) oluşturma süresi süresi
(dakika) (dakika)
0.15 Halotan 1.4 2.0 52
0.15 Opioid 1.4 1.9 47
4Tablo 4: 1 yaş - 12 yaş arasındaki çocuk hastalar
Başlangıç Uygulanan %90 supresyon Maksimum %25 spontan
NİMBEX dozu anestetik oluşturma süresi supresyon T1 düzelme
(mg/kg) (dakika) oluşturma süresi süresi
(dakika) (dakika)
0.15 Halotan 2.3 3.0 43
0.15 Opioid 2.6 3.6 38
NİMBEX’in entübasyon için gerekli olmadığı durumlarda, 0.15 mg/kg’dan daha az doz
kullanılabilir. 0.08 mg/kg ve 0.1 mg/kg dozları için 2 yaş-12 yaş arasındaki pediyatrik
hastalarda farmakodinamik profil Tablo 5’te özetlenmiştir:
Tablo 5: 2 yaş - 12 yaş arasındaki çocuk hastalar
Başlangıç Uygulanan %90 supresyon Maksimum %25 spontan
NİMBEX dozu anestetik oluşturma süresi supresyon T1 düzelme
(mg/kg) (dakika) oluşturma süresi süresi
(dakika) (dakika)
0.08 Halotan 1.7 2.5 31
0.1 Opioid 1.7 2.8 28
Suksametonyumu takiben NİMBEX uygulaması pediyatrik hastalarda çalışılmamıştır.
Halotanın, NİMBEX’in klinik etki süresini %20’e kadar uzatabileceği beklenebilir.
Çocuklarda izofluran ve enfluran anestezisi sırasında NİMBEX kullanımı ile ilgili geçerli bir
bilgi bulunmamakla birlikte bu ajanların NİMBEX’in klinik etki süresini %20’e kadar
arttırması beklenebilir.
İdame (2 yaş – 12 yaş arası pediyatrik hastalar); Nöromüsküler blok, NİMBEX’in idame
dozları ile uzatılabilir. 0.02 mg/kg’lık doz halotan anestezisi sırasında yaklaşık olarak 9
dakika ilave klinik olarak etkili nöromüsküler blok sağlar. Birbirini takip eden idame dozlar
etkide ilerleyici bir uzama ile sonuçlanmaz.
Kendiliğinden düzelme; Bir kez nöromusküler bloktan geri dönme (düzelme) başlamışsa,
düzelme hızı uygulanmış olan NİMBEX dozundan bağımsızdır. Opioid anestezisi
sırasında %25’ten %75’e ve %5’ten %95’e düzelme medyan süresi sırasıyla yaklaşık olarak
11 dakika ve 28 dakikadır.
Etkinin tersine çevrilmesi; NİMBEX uygulamasını takiben oluşan nöromüsküler blok
antikolinesteraz ilaçların standart dozlarıyla tersine çevrilir. Etkiyi tersine çeviren ilaç
uygulamasını (ort. %13 T1 düzelme) takiben %25’ten %75’e düzelme ve %25’ten tam klinik
olarak düzelme (T4: T1 ≥ 0.7) için geçen ortalama süre 2 dakika ve 5 dakikadır.
1 aylıktan büyük çocuklarda intravenöz infüzyon şeklinde kullanımı “Pozoloji/uygulama
sıklığı ve süresi” başlığı altında verilmiştir.
5Yeni doğanlar ve 1 ayın altındaki çocuklar: NİMBEX bu hasta populasyonunda çalışılmadığı
için yeni doğanlarda herhangi bir doz önerilmemektedir.
Geriyatrik popülasyon:
Yaşlı hastalarda herhangi bir doz değişikliği gerekmemektedir. Bu grup hastalarda NİMBEX
genç erişkinlerde gözlenene benzer farmakodinamik profil gösterir, fakat diğer nöromüsküler
blokör ilaçlarda olduğu gibi etkinin başlangıcı biraz daha yavaş olabilir.
Diğer:
Kardiyovasküler hastalığı olan hastalar:
Kardiyak cerrahisi uygulanan hastalarda norömusküler blok sağlamak için NİMBEX etkin
olarak uygulanmıştır. Yapılan hiçbir çalışmada ciddi kardiyovasküler hastalığı olanlarda
NİMBEX’in hızlı bolus (5-10 saniye) şeklinde kullanımı klinik olarak anlamlı
kardiyovasküler etkiler oluşumu ile ilişkili bulunmamıştır.
Yoğun bakım ünitesindeki hastalar:
NİMBEX yoğun bakım ünitesindeki erişkin hastalara bolus ve/veya infüzyon olarak
uygulanabilir. Yoğun bakım ünitesindeki erişkin hastalar için önerilen NİMBEX başlangıç
infüzyon hızı 3 mikrogram/kg/dak’dır (0.18 mg/kg/sa). Doz gereksinimlerinde hastalar
arasında geniş değişiklikler olabilir ve bu zamanla artar veya azalabilir. Klinik çalışmalarda
ortalama infüzyon hızı 3 mikrogram/kg/dak’dır [0.5-10.2 mikrogram/kg/dak aralığında (0.03-
0.6 mg/kg/sa)]. Yoğun bakım ünitesindeki hastalarda uzun dönem (6 güne kadar) NİMBEX
infüzyonu takiben tam spontan düzelme medyan süresi yaklaşık olarak 50 dakikadır. Tablo 6,
dilüe edilmemiş NİMBEX 5 mg/mL’nin dağılımını göstermektedir.
Tablo 6: 5 mg/mL NİMBEX’in infüzyon dağılım oranı
Hasta Doz (mikrogram/kg/dak) İnfüzyon hızı
ağırlığı 1.0 1.5 2.0 3.0
70 0.8 1.2 1.7 2.5 mL/saat
100 1.2 1.8 2.4 3.6 mL/saat
Yoğun bakım hastalarında NİMBEX infüzyonunu takiben geri dönüş hızı, infüzyon
süresinden bağımsızdır.
Hipotermik kalp cerrahisi uygulanan hastalar:
Cerrahi uygulanan hipotermi oluşturulmuş (25oC-28oC) hastalara NİMBEX uygulamasını
içeren çalışmalar bulunmamaktadır. Diğer nöromüsküler blokör ilaçlarda olduğu gibi bu
koşullar altında yeterli cerrahi relaksasyonu idame ettirmek için gerekli olan infüzyon hızının
anlamlı derecede azaltılması beklenir.
6İzleme:
Diğer nöromüsküler blokör ilaçlarla olduğu gibi NİMBEX uygulaması sırasında bireysel doz
ihtiyacını belirlemek için nöromüsküler fonksiyonun izlenmesi önerilir.
4.3. Kontrendikasyonlar
NİMBEX, sisatrakuryum, atrakuryum veya benzensülfonik aside aşırı duyarlılığı olduğu
bilinen hastalarda kontrendikedir.
4.4. Özel kullanım uyarıları ve önlemleri
Sisatrakuryum diğer iskelet kaslarını olduğu gibi solunum kaslarını da felce uğratır, fakat
bilinç veya ağrı eşiği üzerine bilinen bir etkisi yoktur. NİMBEX sadece deneyimli anestezist
tarafından veya gözetiminde veya nöromüsküler blokör ilaçların kullanımını ve etkilerini
bilen diğer klinisyenler tarafından uygulanmalıdır. Trakeal entübasyon için uygun koşullar ve
pulmoner ventilasyonun ve yeterli arteryel oksijenasyonun idamesi sağlanmalıdır. NİMBEX,
nöromüsküler blokör ilaçlar arasında çapraz reaksiyon rapor edildiğinden diğer nöromüsküler
blokör ilaçlara alerjik aşırı duyarlılık gösteren kişilere uygulandığında dikkat gösterilmelidir.
Sisatrakuryumun önemli bir vagolitik veya gangliyon bloke edici özellikleri yoktur. Bu
nedenle, NİMBEX’in kalp atım hızı üzerine klinik olarak anlamlı etkisi yoktur ve birçok
anestetik ilaç veya ameliyat sırasında vagal stimülasyon ile oluşan bradikardi üzerine etkisi
yoktur. Myastenia gravisi ve nöromüsküler hastalıkların diğer formlarını taşıyan hastalar non-
depolarizan blokör ilaçlara büyük oranda artmış bir duyarlılık gösterirler. Bu hastalara 0.02
mg/kg’ı geçmeyen başlangıç dozunda NİMBEX önerilir. Ciddi asid-baz ve/veya serum
elektrolit anormallikleri hastanın nöromüsküler blokör ilaçlara karşı duyarlılığını arttırabilir
veya azaltabilir. NİMBEX malign hipertermi hikayesi olan hastalarda denenmemiştir.
Sisatrakuryum yanıkları olan hastalarda denenmemiştir, fakat diğer non-depolarizan
nöromüsküler blokör ilaçlarla olduğu gibi, eğer NİMBEX bu hastalara uygulanacaksa doz
gereksinmelerinin artmış ve etki süresinin kısalmış olabileceği dikkate alınmalıdır. NİMBEX
bir hipotoniktir ve kan transfüzyonun infüzyon yolu içinde verilmelidir.
Yoğun bakım hastalarında kullanımı: Laboratuvar hayvanlarına yüksek dozda uygulandığında
sisatrakuryum ve atrakuryumun bir metaboliti olan laudanosin geçici hipotansiyon ve bazı
türlerde serebral eksitatör etkilerle ilişkili bulunmuştur. Sisatrakuryumun azalan infüzyon
oranı ile tutarlı olarak plazma laudanosin konsantrasyonları, atrakuryum infüzyonunu takip
eden konsantrasyonun yaklaşık üçte biri kadardır. Atrakuryum ve diğer ajanları alan yoğun
bakım hastalarında nadiren nöbetler rapor edilmiştir. Bu hastalarda genellikle bir veya daha
fazla nöbete yol açabilecek tibbi koşullar mevcuttur (Kranyal travma, hipoksik ensefalopati,
serebral ödem, viral ensefalopati, üremi gibi). Laudanosin ile ilişkili bir neden tesbit
edilememiştir.
74.5. Diğer tıbbi ürünler ile etkileşim ve diğer etkileşim şekilleri
Aşağıdakiler de dahil olmak üzere birçok ilacın non-depolarizan nöromüsküler blokör
ilaçların şiddet ve/veya etki süresini etkilediği gösterilmiştir.
Artırıcı etki gösterenler:
- Anestetikler: Enfluran, isofluran, desflurane, sevofluran ve halotan gibi uçucu ilaçlar ve
ketamin; diğer non-depolarizan nöromüsküler blokör ilaçlar.
- Diğer ilaçlar: Aminoglikozidler, polimiksinler, spektinomisin, tetrasiklinler, linkomisin
ve klindamisin dahil antibiyotikler, propranolol, kalsiyum kanal blokörleri, lignokain,
prokainamid ve kinidin dahil anti-aritmik ilaçlar, furosemid ve olasılıkla tiyazid, mannitol
ve asetazolamid dahil diüretikler, magnezyum tuzları, lityum tuzları, trimetafan,
hekzametonyum gibi gangliyon blokörü ilaçlar.
Seyrek olarak, belli ilaçlar latent Myastenia Gravis’i şiddetlendirebilir veya ortaya çıkarabilir
veya myastenik sendrom oluşumunu tetikleyebilir. Non-depolarizan nöromüsküler blokör
ilaçlara aşırı duyarlılıkta artış meydana gelebilir. Bu gibi ilaçlara çeşitli antibiyotikler, beta-
blokörler (propranolol, oksprenolol), anti-aritmik ilaçlar (prokainamid, kinidin), anti-
romatizmal ilaçlar (klorokin, D-penisilamin), trimetafan, klorpromazin, steroidler, fenitoin ve
lityum dahildir.
Non-depolarizan nöromüsküler blokör ilaçların etkilerini uzatmak için süksametonyum
uygulaması, antikolinesterazlar ile geri döndürülmesi zor, uzamış ve kompleks bir blok ile
sonuçlanabilir.
Azaltıcı etkisi olanlar:
- Önceden fenitoin veya karbamazepinin kronik uygulaması
- Alzheimer hastalığı tedavisinde yaygın olarak kullanılan antikolinesterazlar (örneğin
donepezil) ile tedavi, sisatrakuryum ile oluşan nöromüsküler blokajın gücünü azaltabilir
ve süresini kısaltabilir.
Etkisi bulunmayanlar:
- Önceden süksametonyum uygulamasının, NİMBEX bolus dozunu takiben nöromüsküler
bloğun süresine veya infüzyon hızı gereksinimleri üzerine etkisi yoktur.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
8Çocuk doğurma potansiyeli bulunan kadınlar/Doğum kontrolü (Kontrasepsiyon)
NİMBEX’in kontraseptifler ile etkileşime girdiğini kanıtlayan veriler yoktur. Ayrıca
kontraseptifleri metabolize eden CYP3A4 benzeri enzimleri indüklemek gibi in vitro bir
potens söz konusu olsa da, klinik ilaç etkileşimi için olasılığın, çok düşük doz ve kısa
yarılanma ömrü düşünüldüğünde düşük olması beklenmektedir.
Gebelik dönemi
NİMBEX gebelikte ancak anneye sağlaması beklenen yararları fetüse olan herhangi bir
potansiyel riskinden fazla ise kullanılmalıdır. Hayvanlar üzerinde yapılan çalışmalar
sisatrakuryumun fötal gelişim üzerinde advers etkilere sahip olmadığını göstermiştir.
Laktasyon dönemi
Sisatrakuryum veya metabolitlerinin anne sütüne geçip geçmediği bilinmemektedir.
Üreme yeteneği/Fertilite
NİMBEX’in üreme yeteneği ve fertilite üzerindeki etkisi bilinmemektedir.
4.7. Araç ve makine kullanımı üzerindeki etkiler
Bu önlem NİMBEX kullanımı ile ilgili değildir. Fakat NİMBEX her zaman genel
anesteziklerle birlikte kullanılır ve genel anesteziyi takiben görev performansı ile ilgili her
zamanki önlemler göz önünde tutulmalıdır.
4.8. İstenmeyen etkiler
Klinik geliştirme programı süresince NİMBEX’e atfedilebilen herhangi bir yan etki
oluşmamıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaksi. NİMBEX ile birlikte, bir ya da daha fazla anestezik ilaç verilen
hastalarda çok ciddi anaflaktik reaksiyonlar bildirilmiştir.
Kardiyak hastalıklar
Yaygın: Bradikardi
Vasküler hastalıklar
Yaygın: Hipotansiyon
Yaygın olmayan: Ciltte kızarma
9Solunum, göğüs bozuklukları ve mediastinal hastalıklar
Yaygın olmayan: Bronkospazm
Çok seyrek: Ani hırıltı, göğüs ağrısı veya göğüs sıkışması
Deri ve deri altı doku hastalıkları
Yaygın olmayan: Kızarıklık, döküntü
Çok seyrek: Yumrulu döküntü veya vücudun herhangi bir yerinde kurdeşen
Kas-iskelet bozukluklar, bağ doku ve kemik hastalıkları
Çok seyrek: Kas güçsüzlüğü ve/veya miyopati. Yoğun bakım ünitelerindeki ağır hastalarda
kas gevşeticilerinin uzun süre kullanımı sonrası miyopati ve/veya kas zayıflığına ait bazı
raporlar bildirilmiştir. Çoğu hasta birlikte kortikosteroid kullanmaktaydı. Bu olaylar
NİMBEX ile birlikte, seyrek olarak rapor edilmektedirler ve nedensel bir ilişki
gösterilememiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
NİMBEX aşırı dozajına bağlı olduğu beklenilen başlıca belirtiler uzayan kas paralizisi ve
bunun sonuçlarıdır. Tedavi; yeterli spontan respirasyon geri dönene kadar pulmoner
ventilasyon ve arteryel oksijenasyonun idamesi esastır. NİMBEX bilinci etkilemediğinden
tam sedasyon gerekli olabilir. Spontan düzelme belirtisi bir kez başlamışsa antikolinesteraz
ilaç uygulaması düzelmeyi hızlandırabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Periferik etkili kas gevşetici ilaçlar: Diğer kuvaterner amonyum
bileşikleri
ATC kodu: M03AC11
Sisatrakuryum, motor sinir dallarının kas içinde sonlanan uç kısmındaki kolinerjik
reseptörlere bağlanarak asetilkolinin etkisini antagonize eder ve sonuç olarak nöromüsküler
iletiyi kompetitif olarak bloke eder. Bu etki neostigmin veya edrofonyum gibi antikolinesteraz
ilaçlarla tersine çevrilir. Sisatrakuryum için ED (ulnar sinirin stimülasyonu ile adductor
95
10pollicis kasının seğirme cevabında %95 depresyon oluşturmak için gerekli olan doz) opioid
anestezisi (tiyopenton/fentanil/midazolam) sırasında 0.05 mg/kg vücut ağırlığı olduğu tahmin
edilmektedir. Sisatrakuryumun halotan anestezisi sırasında çocuklardaki ED değeri 0.04
95
mg/kg’dır.
5.2. Farmakokinetik özellikler
Genel özellikler
Sisatrakuryumun kompartımanlı olmayan farmakokinetiği çalışılan doz aralığında doza
bağımlı değildir (0.1-0.2 mg/kg, örn. 2 ila 4 x ED ). Popülasyon farmakokinetik modelleri bu
95
bulguları 0.4 mg/kg’a (8xED ) kadar doğrular. Sağlıklı erişkin ameliyat hastalarına 0.1 ve 0.2
95
mg/kg dozlarında NİMBEX uygulanmasından sonra farmakokinetik parametreler Tablo 7’de
özetlenmiştir.
Tablo 7: Sisatrakuryum Doz Aralığını Takiben Ortalama Farmakokinetik Veriler
PARAMETRE ORTALAMA DEĞERLERİN YAYILIMI
Klerens 4.7 - 5.7 mL/dak/kg
Kararlı durumda dağılım hacmi 121 - 161 mL/kg
Eliminasyon yarılanma ömrü 22 - 29 dakika
Emilim:
Veri yoktur.
Dağılım:
Veri yoktur.
Biyotransformasyon:
Sisatrakuryum, vucutta laudanozin ve monokuaterner akrilat metaboliti oluşturmak üzere
fizyolojik pH ve sıcaklıkta Hofmann eliminasyonu ile parçalanır. Monokuaterner akrilat
spesifik olmayan plazma esterazları ile monokaterner alkol metabolitini oluşturacak şekilde
hidrolize uğrar. Sisatrakuryumun eliminasyonu organ bağımsız olmakla beraber, karaciğer ve
böbrekler metabolitlerinin klerensi için temel yoldur. Bu metabolitler nöromüsküler blokör
etki taşımazlar.
Eliminasyon:
Sisatrakuryum vücutta fizyolojik pH’da ve sıcaklıkta Hofmann eliminasyonu (kimyasal bir
süreç) ile parçalanarak laudanozin ve monokuaterner akrilat metabolitini oluşturur.
Monokuaterner akrilat spesifik olmayan plazma esterazları ile hidroliz sonucu monokuaterner
alkol metabolitini oluşturur. Sisatrakuryumun eliminasyonu büyük oranda organdan bağımsız
olmakla birlikte karaciğer ve böbrekler metabolitlerinin temizlenmesindeki başlıca
yolaklardır. Bu metabolitler nöromüsküler bloke edici aktiviteye sahip değildir.
11Hastalardaki karekteristik özellikler
Yaşlı hastalarda farmakokinetik:
Sisatrakuryumun yaşlı ve genç erişkin hastalarda farmakokinetiğinde klinik olarak önemli bir
fark yoktur.
Böbrek yetmezliği olan hastalarda farmakokinetik:
Sisatrakuryumun böbrek yetmezliği olan hastalar ile sağlıklı erişkin hastalar arasında
farmakokinetiğinde klinik olarak önemli bir fark yoktur.
Hepatik yetmezliği olan hastalarda farmakokinetik:
Sisatrakuryumun karaciğer yetmezliği olan hastalar ile sağlıklı erişkin hastalar arasında
farmakokinetiğinde klinik olarak önemli fark yoktur.
İnfüzyon sırasında farmakokinetik:
İnfüzyonundan sonra sisatrakuryumun farmakokinetiği ile tek bolus enjeksiyondan sonraki
farmakokinetiği aynıdır.
Yoğun bakım ünitelerindeki hastalarda farmakokinetik:
Sisatrakuryumun farmakokinetiği yoğun bakım ünitelerinde uzun süreli infüzyon alan
hastalardaki farmakokinetiği ile infüzyon veya tek bolus enjeksiyon alan, sağlıklı ameliyat
hastalarındaki farmakokinetiği ile benzerdir. Sisatrakuryumun ortalama klerensi 7.5
mL/kg/dak ve yarı eliminasyon ömrü 27 dakikadır. Yoğun bakım hastalarında NİMBEX
infüzyonu sonrası geri dönüş profili infüzyonun süresi ile bağımsızdır. Normal hepatik
ve/veya renal fonksiyonlu hastalarla karşılaştırılınca metabolitlerin konsantrasyonu yoğun
bakım hastalarında daha yüksektir.
5.3. Klinik öncesi güvenlilik verileri
Subakut toksisite çalışmalarında köpek ve maymunlara tekrarlayan doz 3 haftalık uygulama
özel bir toksisite göstermemiştir.
Sisatrakuryum in vitro mikrobiyal mutajenite testinde 5000 mikrogram/tabla
konsantrasyonunda mutajenik bulunmamıştır. Sıçanlarda yürütülen bir in vivo sitogenetik
çalışmada 4 mg/kg doz düzeyine dek anlamlı kromozomal anormallik gözlenmemiştir.
Sisatrakuryum in vitro fare lenfoma hücresi mutajenite tayininde 40 mikrogram/mL ve
üzerindeki konsatrasyonlarda mutajenik bulunmuştur. Seyrek ve/veya kısa süreli kullanılan
bir ilaç için tek bir mutajenik yanıtın klinik önemi şüphelidir.
Karsinojenite çalışması yürütülmemiştir.
Fertilite çalışması yürütülmemiştir. Sıçanlarda yürütülen üreme çalışmaları fötal gelişim
üzerinde advers etki göstermemiştir.
Tavşanlarda yürütülen intraarteriyal çalışmada NİMBEX enjeksiyonu iyi tolere edilmiş ve
ilaç ile ilişkili değişiklik görülmemiştir.
126. FARMASÖTİK ÖZELLİKLER
6.1. Yardımcı maddelerin listesi
pH ayarı için benzen sülfonik asit çözeltisi
Enjeksiyonluk su
6.2. Geçimsizlikler
NİMBEX, Laktatlı Ringer enjeksiyonu ile seyreltildiğinde kimyasal olarak stabil değildir.
NİMBEX sadece asidik solüsyonlarla stabil olduğu için aynı şırıngada alkali solüsyonlarla
(örn.: sodyum tiyopenton) karıştırılmamalı veya aynı iğneden alkali solüsyonu takiben
uygulanmamalıdır. NİMBEX, ketorolak, trometamol ve propofol enjektabl emülsiyon ile
geçimli değildir. İntravenöz olarak uygulanan diğer ilaçlarda olduğu gibi, enjeksiyon bölgesi
olarak küçük bir ven seçildiği zaman NİMBEX uygulamasını takiben damar, uygun bir i.v.
sıvısı ile (örn. sodyum klorür i.v. infüzyon (%0.9 a/h) ile) ven yıkanmalıdır.
6.3. Raf ömrü
24 ay
6.4. Saklamaya yönelik özel tedbirler
2oC ve 8oC arasında buzdolabında saklayınız. Işıktan koruyunuz. Dondurmayınız. NİMBEX
antimikrobiyal koruyucu içermez, bu nedenle dilüsyon işlemi kullanılmadan hemen önce
yapılmalıdır ve seyreltmeyi takiben mümkün olduğu kadar çabuk, hemen uygulanmalıdır.
İnfüzyon sıvısı ile seyreltilmiş çözelti veya kullanılmış açık ampul atılmalıdır.
6.5. Ambalajın niteliği ve içeriği
Kutuda, boyun kısmında beyaz renkli bant içeren renksiz otopul cam ampulde 2,5 ml renksiz
berrak çözelti
2.5 ml * 5 ampul
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Ampul açma talimatları:
13Ampuller OPC (Tek Kırma Noktası) açma sistemi ile donatılmışlardır ve aşağıdaki talimatlar
doğrultusunda açılmalıdırlar:
• Ampulü, resim 1’de gösterildiği gibi alt kısmından tutunuz
• Resim 2’de gösterildiği gibi diğer elinizin başparmağını ampuldeki renkli noktaya
bastırınız
Resim 1 Resim 2
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri A.Ş.
Büyükdere Cad. No. 127 Astoria İş Merkezi A Blok K8 Esentepe, Şişli- İstanbul
Tel : 0212 340 76 84
8. RUHSAT NUMARASI
2018/144
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12/03/2018
Ruhsat yenileme tarihi:
10. KÜB’ÜN YENİLEME TARİHİ
14