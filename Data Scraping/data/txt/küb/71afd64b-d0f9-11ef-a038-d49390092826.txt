KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ZELBORAF 240 mg film kaplı tablet
2. KALİTATİF VE KANTİTATİF BİLEŞİM
Etkin madde:
Vemurafenib 240 mg
Her tablet, 240 mg vemurafenib (vemurafenib ve hipromelloz asetat süksinat eş çökeltisi
şeklinde) içerir.
Yardımcı madde(ler):
Kroskarmeloz sodyum 29,4 mg
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet
Bir yüzünde ‘VEM’ baskısı olan, yaklaşık 19 mm’lik, pembemsi beyaz ila turuncu beyaz,
oval, bikonveks film kaplı tabletler.
4. KLİNİK ÖZELLİKLER
4.1. Terapötik endikasyonlar
ZELBORAF; daha önce herhangi bir RAF yolağı inhibitörü kullanmamış, ECOG performans
skoru 0 veya 1 olan, lokal tedaviler sonrası progresyon göstermiş ve lokal tedavilerin tekrar
kullanılamadığı relaps veya metastatik BRAF V600 mutasyonu pozitif olan malign melanom
hastalarında tek ajan veya kobimetinib ile kombine olarak progresyona kadar kullanımı
endikedir. Progresyon sonrası tek ajan veya başka tedavilerle kombinasyon şeklinde
kullanılamaz (bkz. Bölüm 5.1).
4.2. Pozoloji ve uygulama şekli
ZELBORAF tedavisi, antikanser tıbbi ürünlerinin kullanımı konusunda deneyimli kalifiye bir
hekim tarafından başlatılmalı ve denetlenmelidir.
ZELBORAF almadan önce, geçerli bir test yoluyla hastanın tümöründe BRAF V600
mutasyon pozitifliği tespit edilmelidir (bkz. Bölüm 4.4 ve 5.1).
Pozoloji:
- 1 -ZELBORAF için önerilen doz, günde iki kez 960 mg’dır (240 mg’lık 4 tablet) (günde toplam
1920 mg’lık doza eşdeğer). ZELBORAF öğünle birlikte veya aç karnına alınabilir fakat
sürekli olarak günlük dozların tümünü mide boşken almaktan kaçınılmalıdır (bkz. Bölüm 5.2).
Uygulama sıklığı ve süresi:
Tedavi süresi:
ZELBORAF tedavisi, hastalık progresyonuna kadar veya kabul edilemez toksisite oluşana
kadar devam etmelidir (bkz. Tablo 1 ve Tablo 2).
Unutulan dozlar:
Unutulan doz, günde iki kez tedavi rejimine devam edilmesi için sonraki dozdan 4 saat
öncesine kadar alınabilir. Her iki doz aynı zamanda alınmamalıdır.
Kusma:
ZELBORAF uygulanmasından sonra kusma olması durumunda ek doz alınmamalı ve
tedaviye normal şekilde devam edilmelidir.
Pozoloji ayarlamaları
Advers ilaç reaksiyonlarının veya QTc uzamasının yönetimi; dozun azaltılmasını, tedaviye
geçici olarak ara verilmesini ve/veya tedavinin sonlandırılmasını gerektirebilir (bkz. Tablo 1
ve Tablo 2). Günde iki kez 480 mg’dan düşük bir doza denk gelecek pozoloji ayarlamaları
önerilmemektedir.
Kutanöz Skuamöz Hücreli Karsinom (kSHK) gelişmesi durumunda, ZELBORAF dozunu
modifiye etmeksizin tedaviye devam edilmesi önerilmektedir (bkz. Bölüm 4.4 ve 4.8).
Tablo 1: Herhangi bir advers olayın derecesine dayalı doz modifikasyonu
Derece (CTC-Advers Olay) (a) Önerilen doz modifikasyonu
Derece 1 veya Derece 2 (tolere ZELBORAF’a günde iki kez 960 mg dozda devam
edilebilir) edilmelidir.
Derece 2 (tolere edilemez) veya
Derece 3
Derece 2 veya 3 düzeyindeki Derece 0-1 olana kadar tedaviye ara verilmelidir.
herhangi bir advers olayın ilk kez Sonrasında günde iki kez 720 mg (veya doz daha önce
oluşması azaltıldıysa günde iki kez 480 mg) doz uygulamasıyla
devam edilmelidir.
Derece 2 veya 3 düzeyindeki Derece 0-1 olana kadar tedaviye ara verilmelidir.
herhangi bir advers olayın ikinci kez Sonrasında günde iki kez 480 mg doz uygulamasıyla
oluşması veya tedaviye ara devam edilmelidir (veya doz daha önce günde iki kez
verildikten sonra devam etmesi 480 mg’a azaltıldıysa tedavi kalıcı olarak
sonlandırılmalıdır).
Derece 2 veya 3 düzeyindeki Tedavi kalıcı olarak sonlandırılmalıdır.
herhangi bir advers olayın üçüncü
kez oluşması veya dozun ikinci kez
azaltılmasının ardından devam
etmesi
Derece 4
Derece 4 düzeyindeki herhangi bir Tedavi kalıcı olarak sonlandırılmalıdır veya Derece 0-1
advers olayın ilk kez oluşması olana kadar tedaviye ara verilmelidir.
- 2 -Sonrasında günde iki kez 480 mg doz uygulamasıyla
devam edilmelidir (veya doz daha önce günde iki kez
480 mg’a azaltıldıysa tedavi kalıcı olarak
sonlandırılmalıdır).
Derece 4 düzeyindeki herhangi bir Tedavi kalıcı olarak sonlandırılmalıdır.
advers olayın ikinci kez oluşması
veya Derece 4 düzeyindeki herhangi
bir advers olayın dozun ilk kez
azaltılmasının ardından devam
etmesi
(a) Klinik advers olayların, Advers Olaylar için Ortak Terminoloji Kriterleri v 4.0 (Common Terminology
Criteria for Adverse Effects v 4.0, CTC-AE) yoluyla derecelendirilen yoğunluğu.
Daha önce tedavi uygulanmış metastatik melanomlu hastalarda yapılan kontrollü olmayan,
açık etiketli bir faz II çalışmada vemurafenibe maruziyet düzeyine bağlı QT uzaması
gözlenmiştir. QTc uzamasının yönetimi spesifik izlem tedbirlerini gerektirebilir (bkz. Bölüm
4.4).
Tablo 2: QT aralığının uzamasına dayalı doz modifikasyonu
QTc değeri Önerilen doz modifikasyonu
Başlangıçta QTc >500 milisaniye (msn) Tedavi önerilmemektedir.
QTc uzamasının hem >500 msn olması, hem Tedavi kalıcı olarak sonlandırılmalıdır.
de tedavi öncesi değerlere göre >60 msn
değişim göstermesi
Tedavi sırasında ilk kez QTc >500 msn QTc 500 msn altına düşene kadar geçici
olması ve tedavi öncesi değere göre olarak tedaviye ara verilmelidir.
değişimin <60 msn olması Bölüm 4.4’teki izlem tedbirlerine
bakılmalıdır.
Günde iki kez 720 mg (veya doz daha önce
azaltıldıysa günde iki kez 480 mg) doz
uygulamasıyla devam edilmelidir.
Tedavi sırasında ikinci kez QTc >500 msn QTc 500 msn altına düşene kadar geçici
olması ve tedavi öncesi değere göre olarak tedaviye ara verilmelidir.
değişimin <60 msn olması Bölüm 4.4’teki izlem tedbirlerine
bakılmalıdır.
Günde iki kez 480 mg doz uygulamasıyla
devam edilmelidir (veya doz daha önce
günde iki kez 480 mg’ye azaltıldıysa tedavi
kalıcı olarak sonlandırılmalıdır).
Tedavi sırasında üçüncü kez QTc >500 msn Tedavi kalıcı olarak sonlandırılmalıdır.
olması ve tedavi öncesi değere göre
değişimin <60 msn olması
Uygulama şekli:
ZELBORAF oral kullanım içindir. Tabletler suyla birlikte bütün olarak yutulmalıdır.
ZELBORAF tabletler çiğnenmemeli veya ezilmemelidir.
Özel popülasyonlara ilişkin ek bilgiler:
- 3 -Böbrek yetmezliği:
Böbrek yetmezliği olan hastalara ilişkin kısıtlı veri mevcuttur. Şiddetli böbrek yetmezliği olan
hastalarda yüksek ilaç maruziyeti riski göz ardı edilemez. Şiddetli böbrek yetmezliği olan
hastalar yakından izlenmelidir (bkz. Bölüm 4.4 ve 5.2).
Karaciğer yetmezliği:
Karaciğer yetmezliği olan hastalara ilişkin kısıtlı veri mevcuttur. Vemurafenibin karaciğer
tarafından uzaklaştırılması nedeniyle, orta ila şiddetli karaciğer yetmezliği olan hastalarda ilaç
maruziyeti artabilir ve bu hastalar yakından izlenmelidir (bkz. Bölüm 4.4 ve 5.2).
Pediyatrik popülasyon:
Çocuklarda ve adolesanlarda (<18 yaş) ZELBORAF’ın güvenliliği ve etkililiği
belirlenmemiştir. Halihazırda mevcut veriler Bölüm 4.8, 5.1 ve 5.2’de açıklanmıştır ancak
pozoloji üzerine bir tavsiye bulunmamaktadır.
Geriyatrik popülasyon:
65 yaşından büyük hastalarda özel bir doz ayarlaması gerekmemektedir.
Diğer:
Beyaz ırktan olmayan hastalar:
Beyaz ırktan olmayan hastalarda ZELBORAF’ın güvenliliği ve etkililiği belirlenmemiştir.
Veri bulunmamaktadır.
4.3. Kontrendikasyonlar
Etkin maddeye veya Bölüm 6.1’de verilen yardımcı maddelerden herhangi birine karşı aşırı
duyarlılığı bulunan kişilerde kontrendikedir.
4.4. Özel kullanım uyarıları ve önlemleri
ZELBORAF kullanmadan önce, geçerli bir test yoluyla hastanın tümöründe BRAF V600
mutasyon pozitifliği tespit edilmelidir. V600E ve V600K dışında seyrek BRAF V600
mutasyonları eksprese eden hastalarda ZELBORAF’ın etkililiği ve güvenliliği kesin olarak
belirlenmemiştir (bkz. Bölüm 5.1). ZELBORAF, BRAF wild-tip (mutasyonu bulunmayan)
malign melanomu olan hastalarda kullanılmamalıdır.
Aşırı duyarlılık reaksiyonu
ZELBORAF’la ilişkili olarak anafilaksi dahil ciddi aşırı duyarlılık reaksiyonları bildirilmiştir
(bkz. Bölüm 4.3 ve 4.8). Şiddetli aşırı duyarlılık reaksiyonları; Stevens-Johnson sendromunu,
yaygın döküntüyü, eritemi veya hipotansiyonu içerebilir. Şiddetli aşırı duyarlılık reaksiyonları
oluşan hastalarda ZELBORAF tedavisi kalıcı olarak sonlandırılmalıdır.
Dermatolojik reaksiyonlar
ZELBORAF alan hastalarda, pivotal klinik çalışmalarda oluşan seyrek Stevens-Johnson
sendromu ve toksik epidermal nekroliz vakaları dahil, şiddetli dermatolojik reaksiyonlar
bildirilmiştir. Pazarlama sonrası evrede ZELBORAF kullanımı ile eozinofili ve sistemik
semptomlar ile seyreden ilaç reaksiyonu (DRESS Sendromu) bildirilmiştir (bkz. Bölüm 4.8).
Şiddetli dermatolojik reaksiyonlar oluşan hastalarda ZELBORAF tedavisi kalıcı olarak
sonlandırılmalıdır.
Radyasyon toksisitesinin potansiyalizasyonu
- 4 -Vemurafenib tedavisi öncesinde, sırasında veya sonrasında radyasyon tedavisi uygulanan
hastalarda radyasyon anımsatma ve radyasyon sensitizasyon vakaları bildirilmiştir. Çoğu vaka
kütanöz özellikte olmuş ancak viseral organları içeren bazı vakalar ölümle sonuçlanmıştır
(bkz. Bölüm 4.5 ve 4.8).
Vemurafenib, radyasyon tedavisiyle eşzamanlı veya sıralı olarak uygulanırken dikkatli
olunmalıdır.
QT uzaması
Daha önce tedavi uygulanmış metastatik melanomu bulunan hastalarda yapılan kontrollü
olmayan, açık etiketli bir faz II çalışmada ZELBORAF düzeyine bağlı QT uzaması
gözlenmiştir (bkz. Bölüm 4.8). QT uzaması, Torsades de Pointes dahil ventriküler aritmilerin
riskinde artışa neden olabilir. Elektrolit anormallikleri (magnezyum dahil) düzeltilemeyen,
uzun QT sendromu olan veya QT aralığını uzattığı bilinen tıbbi ürünleri kullanan hastalarda
ZELBORAF tedavisi önerilmemektedir.
Tüm hastalarda ZELBORAF tedavisinden önce, tedaviden bir ay sonra ve doz modifikasyonu
ardından elektrokardiyogram (EKG) ve elektrolitler (magnezyum dahil) izlenmelidir.
Özellikle orta ila şiddetli karaciğer yetmezliği olan hastalarda, tedavinin ilk 3 ayı boyunca her
ay ve sonrasında 3 ayda bir ya da klinik olarak endike ise daha sık şekilde izlem yapılması
önerilmektedir. QTc >500 milisaniye (msn) olan hastalarda ZELBORAF tedavisine
başlanması önerilmemektedir. Tedavi sırasında QTc değeri 500 msn’yi geçerse, ZELBORAF
tedavisine geçici olarak ara verilmeli, elektrolit anormallikleri (magnezyum dahil)
düzeltilmeli ve QT uzaması ile ilgili kardiyak risk faktörleri (örn. konjestif kalp yetmezliği,
bradiaritmiler) kontrol altına alınmalıdır. Tedavi tekrar, QTc değeri 500 msn altında düştükten
sonra ve Tablo 2’de açıklandığı gibi daha düşük bir dozda başlatılmalıdır. QTc uzamasının
hem >500 msn olması, hem de tedavi öncesi değerlere göre >60 msn değişim göstermesi
durumunda ZELBORAF tedavisinin kalıcı olarak sonlandırılması önerilmektedir.
Oftalmolojik reaksiyonlar
Üveit, iritis ve retinal ven oklüzyonu dahil ciddi oftalmolojik reaksiyonlar bildirilmiştir.
Hastalar, oftalmolojik reaksiyonlar açısından rutin şekilde izlenmelidir.
Kutanöz Skuamöz Hücreli Karsinom (kSHK)
ZELBORAF ile tedavi uygulanan hastalarda kSHK vakaları (keratoakantom veya mikst
keratoakantom alt tipi olarak sınıflandırılanlar dahil) bildirilmiştir (bkz. Bölüm 4.8).
Tedaviye başlanmadan önce tüm hastalara dermatolojik değerlendirme yapılması ve tedavi
sırasında rutin izlem yapılması önerilmektedir. Şüphelenilen deri lezyonları eksize edilmeli,
dermatopatolojik değerlendirmeye gönderilmeli ve yerel tedavi standardına göre tedavi
uygulanmalıdır. Reçete yazan uzman, tedavi sırasında ve tedaviden sonra altı aya kadar
hastayı her ay kSHK açısından incelemelidir. kSHK gelişen hastalarda, doz ayarlaması
yapılmaksızın tedaviye devam edilmesi önerilmektedir. ZELBORAF’ın sonlandırılmasını
izleyen altı ay boyunca veya başka bir anti-neoplastik tedavi başlatılana kadar izlemeye
devam edilmelidir. Hastalara, derilerinde herhangi bir değişiklik olması durumunda
hekimlerini bilgilendirmeleri söylenmelidir.
Kutanöz Olmayan Skuamöz Hücreli Karsinom (koSHK)
Klinik çalışmalarda ZELBORAF kullanan hastalarda koSHK vakaları bildirilmiştir.
Hastalara, tedavi başlatılmadan önce ve tedavi sırasında 3 ayda bir, en azından oral
- 5 -mukozanın görsel muayenesini ve lenf nodu palpasyonunu içeren baş ve boyun muayenesi
yapılmalıdır.
Hastalara ayrıca, tedaviden önce ve tedavi sırasında 6 ayda bir toraks Bilgisayarlı Tomografi
(BT) taraması yapılmalıdır.
Tedaviden önce ve sonra veya klinik olarak gerekli görüldüğünde, anal muayenelerin ve
pelvik muayenelerin (kadınlar için) yapılması önerilmektedir.
ZELBORAF tedavisinin sonlandırılmasının ardından koSHK izlenmesi, 6 aya kadar veya
başka bir anti-neoplastik tedavi başlatılana kadar devam etmelidir. Anormal bulgular, klinik
uygulamalara göre ele alınmalıdır.
Yeni primer melanom
Klinik çalışmalarda yeni primer melanomlar bildirilmiştir. Vakalar, eksizyon ile kontrol altına
alınmış ve hastalar doz ayarlaması olmaksızın tedaviye devam etmiştir. Deri lezyonlarının
izlenmesi, yukarıda kutanöz skuamöz hücreli karsinom için belirtildiği gibi yapılmalıdır.
Diğer maligniteler
Etki mekanizması baz alındığında ZELBORAF, RAS mutasyonu ile ilişkili kanserlerin
progresyonuna neden olabilir (bkz. Bölüm 4.8). ZELBORAF, RAS mutasyonu ile ilişkili
geçmiş veya eş zamanlı kanserleri olan hastalarda kullanılmadan önce tedavinin yarar ve
riskleri dikkatlice değerlendirilmelidir.
Pankreatit
Vemurafenib ile tedavi edilen hastalarda pankreatit bildirilmiştir. Açıklanamayan karın ağrısı
derhal araştırılmalıdır (serum amilaz ve lipaz düzeylerinin ölçülmesi dahil). Bir pankreatit
epizodundan sonra tekrar vemurafenib tedavisine başlanırken hastalar yakından takip
edilmelidir.
Karaciğer hasarı
ZELBORAF ile şiddetli karaciğer hasarı vakalarını da içeren, karaciğer hasarı oluştuğu
bildirilmiştir (bkz. Bölüm 4.8). Tedaviye başlanmadan önce ve tedavi sırasında aylık olarak
veya klinik açıdan gerekli olduğunda karaciğer enzimleri (transaminazlar ve alkalen fosfataz)
ve bilirubin izlenmelidir. Laboratuvar anormallikleri, dozun azaltılmasıyla, tedaviye ara
verilmesiyle veya tedavinin sonlandırılmasıyla kontrol altına alınmalıdır (bkz. Bölüm 4.2 ve
4.8).
Renal toksisite
Vemurafenib ile tedavi edilen hastalarda, serum kreatinin düzeyi yükselmelerinden akut
interstisyel nefrite ve akut tübüler nekroza kadar değişebilen böbrek toksisitesi rapor
edilmiştir. Serum kreatinin düzeyleri tedaviye başlanmadan önce ölçülmeli ve klinik açıdan
gerekli olduğunda tedavi sürecince takip edilmelidir. (bkz. Bölüm 4.2 ve 4.8)
Karaciğer yetmezliği
Karaciğer yetmezliği olan hastalar için başlangıç dozunda ayarlama yapılmasına gerek yoktur.
Hiperbilirubinemi olmaksızın karaciğer metastazları nedeniyle hafif karaciğer yetmezliği olan
hastalar, genel önerilere uygun şekilde izlenebilir. Orta ila şiddetli karaciğer yetmezliği olan
hastalara ilişkin yalnızca çok kısıtlı veri mevcuttur. Orta ila şiddetli karaciğer yetmezliği olan
hastalarda ilaca maruziyet düzeyi artabilir (bkz. Bölüm 5.2). Bu nedenle, uzun süre (birkaç
- 6 -hafta) içinde birikme oluşabildiği için, özellikle tedavinin ilk birkaç haftasından sonra
yakından izlem yapılmalıdır. Buna ek olarak, ilk üç ay boyunca her ay EKG izlemi yapılması
önerilmektedir.
Böbrek yetmezliği
Hafif ila orta düzeyde böbrek yetmezliği olan hastalar için başlangıç dozunda ayarlama
yapılması gerekmemektedir. Şiddetli böbrek yetmezliği olan hastalara ilişkin yalnızca çok
kısıtlı veri mevcuttur (bkz. Bölüm 5.2). ZELBORAF, şiddetli böbrek yetmezliği olan
hastalarda dikkatli kullanılmalı ve hastalar yakından izlenmelidir.
Fotoduyarlılık
Klinik çalışmalarda ZELBORAF alan hastalarda hafif ila şiddetli düzeyde fotoduyarlılık
bildirilmiştir (bkz. Bölüm 4.8). Tüm hastalara, ZELBORAF kullanırken güneşe maruz
kalmaktan kaçınmaları önerilmelidir. Bu tıbbi ürünü kullanırken hastalara, güneş yanığından
korunmalarına yardımcı olmak için açık havada koruyucu kıyafet giymeleri ve geniş
spektrumlu Ultraviyole A (UVA)/Ultraviyole B (UVB) güneş kremi ve dudak kremi (Koruma
Faktörü ≥30) kullanmaları söylenmelidir.
Derece 2 (tolere edilemeyen) veya daha yüksek dereceli fotoduyarlılıkta doz modifikasyonları
yapılması önerilmektedir (bkz. Bölüm 4.2).
Dupuytren Kontraktürü ve Plantar Fasiyal Fibromatoz
ZELBORAF ile Dupuytren Kontraktürü ve plantar fasiyal fibromatoz rapor edilmiştir.
Vakaların büyük çoğunluğu hafif veya orta seviyede olmuş, ancak şiddetli ve engele yol açan
Dupuytren Kontraktürü vakaları da rapor edilmiştir (bkz. Bölüm 4.8).
Vakalar dozun azaltılmasıyla, tedaviye ara verilmesiyle veya tedavinin sonlandırılmasıyla
yönetilmelidir (bkz. Bölüm 4.2).
ZELBORAF’ın diğer tıbbi ürünler üzerindeki etkileri
ZELBORAF, başlıca CYP1A2 tarafından metabolize edilen tıbbi ürünlerin plazma düzeyini
artırabilir, başlıca CYP3A4 tarafından metabolize edilen ilaçların plazma düzeyini azaltabilir.
ZELBORAF’ın, CYP1A2 ve CYP3A4 ile metabolize olan dar terapötik pencereye sahip
ajanlar ile eşzamanlı kullanımı önerilmez. ZELBORAF ile eş zamanlı tedaviden önce, başlıca
CYP1A2 veya CYP3A4 yoluyla metabolize edilen tıbbi ürünler için terapötik pencereleri göz
önüne alınarak doz ayarlamaları yapılması dikkate alınmalıdır (bkz. Bölüm 4.5 ve 4.6).
ZELBORAF’ı varfarin ile eş zamanlı kullanırken dikkatli olunmalı ve ek INR (Uluslararası
Normalize Oran) izlemi göz önünde bulundurulmalıdır.
Vemurafenib, P-gp substratları olan tıbbi ürünlerin plazma maruziyetini arttırabilir. P-gp
substratları ile birlikte ZELBORAF kullanıldığında dikkatli olunmalıdır. Dar terapötik indeksi
(NTI) olan P-gp substratı tıbbi ürünler (örn. digoksin, dabigatran eteksilat, aliskiren)
vemurafenib ile eşzamanlı olarak kullanılıyorsa dikkatli olunmalı, bu tıbbi ürünlerde dozun
azaltılması ve/veya ilaç düzeylerinin ilave olarak izlenmesi göz önünde bulundurulmalıdır
(bkz. Bölüm 4.5).
Diğer tıbbi ürünlerin ZELBORAF üzerindeki etkisi
CYP3A4, P-gp, glukuronidasyonun güçlü indükleyicileriyle (örn. rifampisin, rifabutin,
karbamazepin, fenitoin veya St. John’s Wort [hiperisin]) eş zamanlı uygulama vemurafenib
- 7 -maruziyetinde azalmaya neden olabilir, mümkünse bu ilaçlarla eş zamanlı kullanımdan
kaçınılmalıdır (bkz. Bölüm 4.5). ZELBORAF’ın etkililiğini korumak için daha düşük
indükleyici potansiyele sahip alternatif tedavi düşünülmelidir. Vemurafenib güçlü
CYP3A4/PgP inhibitörleri ile uygulanırken dikkatli olunmalıdır. Klinik olarak belirtilmişse
hastalar uygulanan güvenlilik ve doz değişiklikleri açısından dikkatle izlenmelidir (bkz.
Bölüm 4.2, Tablo 1).
İpilimumab ile eş zamanlı kullanımı
ZELBORAF (günde iki kez 960 mg veya günde iki kez 720 mg) ve ipilimumabın (3 mg/kg)
eş zamanlı kullanıldığı bir faz I çalışmasında transaminazlarda ve bilirubinde asemptomatik
derece 3 artışlar (ALT/AST normal üst limitin 5 katı, total bilirubin normal üst limitin 3 katı)
raporlanmıştır. Bu ön verilere dayanarak ZELBORAF ve ipilimumabın eş zamanlı kullanımı
önerilmemektedir.
Yardımcı maddeler
ZELBORAF, 960 mg’lık bir seferlik dozunda (240 mg’lık 4 tablet), 117,6 mg sodyum
içermektedir. Bu durum, kontrollü sodyum diyetinde olan hastalar için göz önünde
bulundurulmalıdır.
4.5. Diğer tıbbi ürünlerle etkileşim ve diğer etkileşim şekilleri
Vemurafenibin ilaç metabolize edici enzimler üzerindeki etkileri
Metastatik melanom hastalarında yürütülen bir in vivo ilaç-ilaç etkileşimi çalışmasından elde
edilen bulgular, vemurafenibin orta güçte bir CYP1A2 inhibitörü ve CYP3A4 indükleyicisi
olduğunu göstermiştir.
Vemurafenibin dar terapötik pencereye sahip CYP1A2 ile metabolize edilen ajanlarla (örn.
agomelatin, alosetron, duloksetin, melatonin, ramelteon, tacrine, tizanidin, teofilin) eş zamanlı
kullanımı önerilmemektedir. Eş zamanlı uygulamadan kaçınılamıyorsa, vemurafenib
CYP1A2 susbtratı ilaçların plazma maruziyetini artırabileceği için dikkat edilmelidir. Klinik
açıdan endike ise eş zamanlı CYP1A2 substratı ilacın dozunda azaltma düşünülebilir.
Vemurafenibin eş zamanlı uygulanması kafeinin (CYP1A2 substratı) plazma maruziyetini
(EAA) 2,6 kat artırmıştır. Bir diğer klinik çalışmada vemurafenib 2 mg dozda tizanidinin
(CYP1A2 substratı) C ve EAA değerini sırasıyla yaklaşık 2,2 kat ve 4,7 kat artırmıştır.
maks
Vemurafenibin dar terapötik pencereye sahip CYP3A4 ile metabolize edilen ajanlarla
eşzamanlı kullanımı önerilmez. Eş zamanlı uygulamadan kaçınılamıyorsa, vemurafenibin
CYP3A4 substratlarının plazma konsantrasyonlarını azaltabileceği ve böylece bunların
etkililiklerinin bozulabileceği akılda bulundurulmalıdır. Bu temelde, vemurafenib ile
eşzamanlı olarak kullanılan CYP3A4 ile metabolize edilen doğum kontrol haplarının etkililiği
azalabilir. Klinik açıdan endike ise dar terapötik pencereye sahip CYP3A4 substratları için
doz ayarlamaları düşünülebilir (bkz. Bölüm 4.4 ve 4.6). Bir klinik çalışmada, vemurafenibin
eşzamanlı uygulanması midazolamın (CYP3A4 substratı) EAA’sını ortalama %39 azaltmıştır
(maksimum azalma %80’e varmıştır).
In vitro 10 mikromolar vemurafenib konsantrasyonunda, CYP2B6’nın hafif indüksiyonu
kaydedilmiştir. Hastalarda kararlı durumda (yaklaşık 50 mikrog/mL) gözlenen 100
mikromolarlık plazma düzeyinde vemurafenibin eş zamanlı uygulanan bupropiyon gibi
CYP2B6 substratlarının plazma konsantrasyonlarını azaltıp azaltmadığı bilinmemektedir.
- 8 -ZELBORAF’ın eş zamanlı kullanımı S-varfarin (CYP2C9 substratı) EAA’sını %18
artırmıştır. Varfarin ile birlikte ZELBORAF kullanıldığında, dikkatli olunmalı ve ilave INR
(uluslararası normalize oran) monitorizasyonu değerlendirilmelidir (Bkz. Bölüm 4.4).
Vemurafenib CYP2C8’i in vitro ortamda orta şiddette inhibe etmiştir. Bu bulgunun in vivo
ilgisi bilinmemekle birlikte, eş zamanlı olarak uygulanan CYP2C8 substratları üzerinde klinik
açıdan ilgili bir etki riski göz ardı edilemez. Dar terapötik pencereye sahip CYP2C8
substratları eş zamanlı uygulanırken, vemurafenib bunların konsantrasyonlarını artırabileceği
için dikkat edilmelidir.
Vemurafenibin uzun yarılanma ömrü nedeniyle, eş zamanlı uygulanan tıbbi ürün üzerinde
vemurafenibin tam inhibitör etkisi, vemurafenib tedavisinde 8 günden önce gözlenmeyebilir.
Vemurafenib tedavisi sonlandırıldıktan sonra, izleyen tedaviyle etkileşimin önlenmesi için 8
günlük bir arınma dönemi gerekli olabilir.
Radyasyon tedavisi
Vemurafenib alan hastalarda radyasyon tedavisi toksisitesinin potansiyalizasyonu
bildirilmiştir (bkz. Bölüm 4.4 ve 4.8). Vakaların büyük bölümünde, hastalara 2 Gy/gün veya
daha yüksek radyasyon rejimi (hipofraksiyone rejimler) uygulanmıştır.
Vemurafenibin madde transport sistemleri üzerindeki etkileri
In vitro çalışmalar, vemurafenibin P-glikoprotein (P-gp) ve meme kanseri direnç proteini
(BCRP) efluks taşıyıcıların bir inhibitörü olduğunu göstermiştir.
Klinik bir ilaç etkileşim çalışmasında vemurafenibin çoklu oral dozlarının (günde iki kez 960
mg), P-gp substratı digoksinin tekli oral dozuna ait maruziyeti digoksin EAA için yaklaşık
son
1,8 kat ve C için yaklaşık 1,5 kat arttırdığı gösterilmiştir.
maks
P-gp substratlarıyla (örn. aliskiren, ambrisentan, kolşisin, dabigatran eteksilat, digoksin,
everolimus, feksofenadin, lapatinib, maravirok, nilotinib, posakonazol, ranolazin, sirolimus,
sitagliptin, talinolol, topotekan) eşzamanlı olarak vemurafenib dozları uygulanırken dikkatli
olunmalıdır ve klinik açıdan gerekliyse, eşzamanlı tıbbi ürün dozunun azaltılması
düşünülebilir. Dar terapötik indeksi (NTI) olan P-gp substratı tıbbi ürünler (örn. digoksin,
dabigatran eteksilat, aliskiren) için ilaç düzeylerinin ilave izlemi göz önünde
bulundurulmalıdır (bkz. Bölüm 4.4).
Vemurafenibin, BCRP substratı olan ilaçlar üzerindeki etkileri bilinmemektedir.
Vemurafenibin, BCRP tarafından taşınan (metotreksat, mitoksantron, rosuvastatin gibi)
ilaçların düzeyini artırabileceği göz ardı edilemez.
Kanser ilaçlarının çoğu BCRP substratıdır ve bu nedenle ZELBORAF ile etkileşim riski söz
konusu olabilir.
Vemurafenibin diğer taşıyıcıların üzerindeki olası etkisi henüz bilinmemektedir.
Eş zamanlı uygulanan ilaçların vemurafenib üzerindeki etkileri
In vitro çalışmalar, vemurafenib metabolizmasından CYP3A4’ün ve glukuronidasyonun
sorumlu olduğunu göstermektedir. Safradan atılımın bir diğer önemli eliminasyon yolu
olduğu düşünülmektedir. In vitro çalışmalar vemurafenibin, dışa akış taşıyıcıları P-gp ve
- 9 -BCRP’nin bir substratı olduğunu göstermiştir. Vemurafenibin diğer taşıyıcı proteinler için de
bir substrat olup olmadığı henüz bilinmemektedir. Güçlü CYP3A4 inhibitörleri veya
indükleyicileri veya taşıyıcı protein aktivitesi inhibitörleri/indükleyicisinin eşzamanlı
uygulanması vemurafenib konsantrasyonlarını değiştirebilir.
Güçlü bir CYP3A4/Pgp inhibitörü olan itrakonazolün birlikte uygulanması kararlı durum
vemurafenib EAA’yı yaklaşık olarak %40 arttırmıştır. Vemurafenib, CYP3A4’ün,
glukuronidasyonun ve/veya taşıyıcı proteinlerin güçlü inhibitörleriyle (örn. ritonavir,
sakuinavir, telitromisin, ketokonazol, itrakonazol, vorikonazol, posakonazol, nefazodon,
atazanavir) kombinasyon halinde kullanılırken dikkatli olunmalıdır. Bu tür ajanlarla birlikte
tedavi edilen hastalar, klinik olarak belirtilmişse, uygulanan güvenlilik ve doz değişiklikleri
açısından dikkatle izlenmelidir (bkz. Bölüm 4.2, Tablo 1).
Bir klinik çalışmada, tek doz 960 mg vemurafenib, rifampisin ile birlikte uygulanmış ve
vemurafenibin plazma maruziyeti yaklaşık olarak % 40 düşmüştür.
P-gp, glukuronidasyon ve/veya CYP3A4’ün güçlü indükleyicileriyle (örn. rifampisin,
rifabutin, karbamazepin, fenitoin veya St. John’s Wort [Hypericum perforatum]) eş zamanlı
uygulama, vemurafenibin optimumdan düşük düzeyine neden olabilir ve bu durumdan
kaçınılmalıdır.
Güçlü CYP3A4 inhibitörleri olmayan P-gp ve BCRP inhibitörlerinin etkileri bilinmemektedir.
Vemurafenib farmakokinetiğinin P-gp (örn. verapamil, siklosporin, kinidin) veya BCRP (örn.
siklosporin, gefitinib) üzerinde etki eden bu tür ilaçlardan etkilenebileceği göz ardı edilemez.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar tedavi boyunca ve tedaviden sonra en az 6 ay
boyunca etkili kontrasepsiyon yöntemi kullanmalıdır.
Vemurafenib, hormonal kontraseptiflerin etkililiğini azaltabilir (bkz. Bölüm 4.5).
Gebelik dönemi
Vemurafenibin gebe kadınlarda kullanımıyla ilgili veri bulunmamaktadır.
Vemurafenib, sıçan veya tavşan embriyolarında/fetüslerinde teratojenite kanıtı göstermemiştir
(bkz. Bölüm 5.3).
Hayvanlarda yapılan çalışmalarda, vemurafenibin plasentayı geçtiği belirlenmiştir. Etki
mekanizmasına dayanarak, ZELBORAF hamile kadınlara uygulandığında fetal zararlar
- 10 -verebilir. ZELBORAF, anneye sağladığı olası yararlar fetüs üzerindeki olası riskten fazla
olmadıkça gebe kadınlara uygulanmamalıdır.
Laktasyon dönemi
Vemurafenibin anne sütüne geçip geçmediği bilinmemektedir. Yenidoğanlar/bebekler
üzerindeki risk göz ardı edilemez. Emzirmenin sonlandırılması veya ZELBORAF tedavisinin
sonlandırılması ile ilgili karar verilirken, çocuğun emzirilmesiyle sağlanan yarar ile tedavinin
kadına sağladığı yarar dikkate alınmalıdır.
Üreme yeteneği/Fertilite
Fertilite üzerindeki etkiyi değerlendirmek amacıyla hayvanlarda vemurafenib ile ilgili spesifik
çalışma yapılmamıştır. Bununla birlikte, sıçanlarda ve köpeklerde yapılan tekrarlı doz
toksisitesi çalışmalarında, erkek ve dişi üreme organları üzerinde histopatolojik bulgu
saptanmamıştır (bkz. Bölüm 5.3).
4.7. Araç ve makine kullanımı üzerindeki etkiler
ZELBORAF’ın araç ve makine kullanımı üzerinde minör etkisi bulunmaktadır. Hastalar, araç
kullanımına engel olabilecek potansiyel yorgunluk veya göz sorunları hakkında
bilgilendirilmelidirler.
4.8. İstenmeyen etkiler
Güvenlilik profilinin özeti
ZELBORAF ile bildirilen en yaygın advers ilaç reaksiyonları (AİR) (>%30); artralji,
yorgunluk, döküntü, fotoduyarlılık reaksiyonu, alopesi, bulantı, diyare, başağrısı, kaşıntı,
kusma, deri papillomu ve hiperkeratozu içerir. En çok bildirilen Derece 3 AİR’ler (%≥ 5)
kSHK, keratoakantom, döküntü, artralji ve gamma-glutamiltransferaz (GGT) artışıdır. kSHK
çoğunlukla lokal eksizyon yoluyla tedavi edilmiştir.
Advers reaksiyonların özeti
Melanomlu hastalarda bildirilen AİR’ler, MedDRA vücut sistemi organ sınıfına, sıklığa ve
şiddet derecesine göre aşağıda listelenmiştir. Sıklığın sınıflandırılmasında aşağıdaki kural
kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bu bölümde AİR’ler; BRAF V600 mutasyonu pozitif bulunup cerrahi olarak çıkarılamayan
veya metastatik melanomu bulunan yetişkin hastalarda yapılan bir faz III randomize açık
etiketli çalışmadan ve yanısıra, daha önce uygulanan en az bir sistemik tedavinin başarısız
olduğu BRAF V600 mutasyonu pozitif bulunan metastatik melanomlu hastalarda yapılan bir
faz II tek kollu çalışmadan elde edilen 468 hastaya ait bulgulara dayanmaktadır (bkz. bölüm
5.1). Ek olarak tüm klinik çalışmalardan elde edilen güvenlilik raporlarından ve pazarlama
sonrası kaynaklardan alınan AİR’ler de raporlanmıştır. Belirtilen tüm terimlerde, faz II ve faz
III klinik çalışmalarda gözlenen en yüksek oran temel alınmıştır. Her sıklık grubunda AİR’ler,
azalan şiddete göre sunulmaktadır ve toksisite değerlendirmesine yönelik NCI-CTCAE v4.0
(ortak toksisite kriterleri) kullanılarak bildirilmiştir.
- 11 -ZELBORAF ile tedavi edilen hastalarda ortaya çıkan ve Faz II veya Faz III
çalışmalardan ve tüm klinik çalışmalardaki güvenlilik raporlarından(1) ve pazarlama
sonrası kaynaklardan(2) bildirilen AİR’ler
Enfeksiyonlar ve enfestasyonlar
Yaygın : Folikülit
(Kist ve polipler de dahil olmak üzere) iyi huylu ve kötü huylu neoplazmalar
Çok yaygın : Deride SHK(d), keratoakantom, seboreik keratoz, deri papillomu
Yaygın : Bazal hücreli karsinom, yeni primer melanom(3)
Yaygın olmayan : Kutanöz olmayan skuamöz hücreli karsinom (koSHK(1)(3))
Seyrek : Kronik myelomonositik lösemi(2)(4), pankreatik adenokarsinom(5)
Kan ve lenf sistem hastalıkları
Yaygın : Nötropeni, trombositopeni(6)
Bağışıklık sistemi hastalıkları
Seyrek : Sarkoidoz(1)2)(j)
Metabolizma ve beslenme hastalıkları
Çok yaygın : İştah azalması
Sinir sistemi hastalıkları
Çok yaygın : Baş ağrısı, disguzi (tat alma bozukluğu), baş dönmesi
Yaygın : 7. fasyal sinir paralizisi, periferik nöropati
Göz hastalıkları
Yaygın : Üveit
Yaygın olmayan : Retinal ven oklüzyonu, iridosiklit
Vasküler hastalıklar
Yaygın : Vaskülit
Solunum, göğüs bozuklukları ve mediastinal hastalıklar
Çok yaygın : Öksürük
Gastrointestinal hastalıklar
Çok yaygın : İshal, kusma, bulantı, kabızlık
Yaygın : Stomatit
Yaygın olmayan : Pankreatit(2)
Hepato-bilier hastalıklar
Yaygın olmayan : Karaciğer hasarı(1)2)(g)
Deri ve deri altı doku hastalıkları
Çok yaygın : Fotoduyarlılık reaksiyonu, aktinik keratoz, döküntü, makülo-papüler
döküntü, kaşıntı, hiperkeratoz, eritem, palmar-plantar eritrodizestesi
sendromu, alopesi, cilt kuruluğu, güneş yanığı
Yaygın : Papüler döküntü, pannikülit (eritema nodosum dahil), keratozis pilaris,
aftoz ülser, ağız ülserasyonu
- 12 -Yaygın olmayan : Toksik epidermal nekroliz(e), Stevens-Johnson sendromu(f)
Seyrek : Eozinofili ve sistemik semptomlar ile seyreden ilaç döküntüsü(1)(2)
Kas-iskelet bozuklukları, bağ doku ve kemik hastalıkları
Çok yaygın : Artralji, miyalji, ekstremite ağrısı, kas-iskelet ağrısı, sırt ağrısı
Yaygın : Artrit
Yaygın olmayan : Plantar fasiyal fibromatoz(1)(2), Dupuytren Kontraktürü(1)(2)
Böbrek ve idrar yolu hastalıkları
Seyrek : Akut interstisyel nefrit(1)(2)(h), akut tübüler nekroz(1)(2)(h)
Genel bozukluklar ve uygulama bölgesine ilişkin hastalıklar
Çok yaygın : Yorgunluk, ateş, periferik ödem, asteni
Araştırmalar
Yaygın : ALT yükselmesi(c), alkalen fosfataz yükselmesi(c), AST yükselmesi(c),
bilirubin yükselmesi(c), GGT yükselmesi(c) kilo kaybı, elektrodiyagram
QT uzaması, kan kreatinin seviyesinde yükselme(1)(2)(h)
Yaralanma ve zehirlenme
Yaygın : Radyasyon toksisitesinin potansiyalizasyonu(1)(2)(i)
(1) Tüm çalışmalarda güvenlilik raporlarından elde edilen olaylar
(2) Pazarlama sonrası kaynaklardan elde edilen olaylar
(3) Tıbbi ürün ve advers olay arasında nedensel ilişki en azından makul olasılık taşır
(4) Önceden mevcut, NRAS mutasyonu olan kronik miyelomonositik löseminin progresyonu
(5) Önceden mevcut, KRAS mutasyonu olan pankreatik adenokarsinomun progresyonu
(6) Faz II ve Faz III çalışmalara göre hesaplanmıştır
Seçilmiş advers reaksiyonlara ilişkin açıklama
Karaciğer enzimlerinde yükselme (c)
Faz III klinik çalışmada bildirilen karaciğer enzimi anormallikleri, bazal durumdan Derece 3
veya 4 enzim anormalliklerine değişen hastaların oranları şeklinde aşağıda verilmektedir:
• Çok yaygın: GGT
• Yaygın: ALT, alkalen fosfataz, bilirubin
• Yaygın olmayan: AST
Derece 4’e ALT, alkalen fosfataz veya bilirubin yükselmeleri olmamıştır.
Karaciğer hasarı (g)
Klinisyen ve bilim adamlarından oluşan uluslararası uzman çalışma grubu tarafından
geliştirilen, ilaç kaynaklı karaciğer hasarına dayalı bir kritere göre, karaciğer hasarı aşağıdaki
laboratuvar anormalliklerinden herhangi biri olarak tanımlanmıştır:
• ALT ≥5x Normal Üst Limit
• ALP ≥2x Normal Üst Limit (ALP yükselmesi için başka sebep bulunmaksızın)
• ALT ≥3x Normal Üst Limit ile eş zamanlı bilirubin konsantrasyonunda >2x Normal
Üst Limit artışı
Kutanöz skuamöz hücreli karsinom (d) (kSHK)
- 13 -Vemurafenib ile tedavi edilen hastalarda kSHK vakaları bildirilmiştir. Çalışmalarda,
ZELBORAF uygulanan hastalarda kSHK insidansı yaklaşık olarak %20 olmuştur. Bağımsız
bir merkezi dermatopatoloji laboratuvarı tarafından değerlendirilen eksize lezyonların büyük
bölümü SHK-keratoakantom alt tipi olarak veya mikst keratoakantom özelliklerine sahip
olarak sınıflandırılmıştır (%52). “Diğer” olarak sınıflandırılan çoğu lezyon (%43) benign deri
lezyonları olmuştur (örn. verruca vulgaris, aktinik keratoz, benign keratoz, kist/benign kist).
kSHK, ilk kez görülene kadar geçen medyan süre 7 ila 8 hafta olmak üzere, genellikle
tedavinin erken aşamasında oluşmuştur. CuSCC oluşan hastaların yaklaşık %33’ünde kSHK
>1 kez meydana gelmiş ve arada geçen medyan süre 6 hafta olmuştur. kSHK vakaları tipik
olarak basit eksizyonla kontrol altına alınmış ve hastalar genellikle doz modifikasyonu
olmaksızın tedaviye devam etmiştir (bkz. Bölüm 4.2 ve 4.4).
Kutanöz olmayan skuamöz hücreli karsinom (koSHK)
Klinik çalışmalarda vemurafenib ile tedavi edilen hastalarda koSHK vakaları bildirilmiştir.
Kutanöz olmayan skuamöz hücreli karsinomun izlemi, Bölüm 4.4’te belirtildiği gibi
yapılmalıdır.
Yeni primer melanom
Klinik çalışmalarda yeni primer melanomlar bildirilmiştir. Bu vakalar, eksizyon ile kontrol
altına alınmış ve hastalar doz ayarlaması olmaksızın tedaviye devam etmiştir. Deri
lezyonlarının izlemi, Bölüm 4.4’te belirtildiği gibi yapılmalıdır.
Radyasyon toksisitesinin potansiyalizasyonu
Bildirilen vakalar, anımsatma fenomeni, radyasyona bağlı deri hasarı, radyasyon pnömoniti,
radyasyon özofajiti, radyasyon proktiti, radyasyon hepatiti, radyasyon sistiti ve radyasyon
nekrozunu içermektedir.
Vemurafenib ile tedavi edilen hastalarda faz III klinik çalışmada (MO25515, N=3219), tedavi
öncesinde ve tedavi sırasında radyasyon alan hastalarda (%9,1), vemurafenib ile birlikte
radyasyon alan hastalara (%5,2) veya tedavi öncesinde radyasyon alan hastalara (%1,5)
kıyasla daha yüksek radyasyon toksisitesi potansiyalizasyonu insidansı bildirilmiştir.
Aşırı duyarlılık reaksiyonları (e)
ZELBORAF’la ilişkili olarak anafilaksi dahil ciddi aşırı duyarlılık reaksiyonları bildirilmiştir.
Şiddetli aşırı duyarlılık reaksiyonları; Stevens-Johnson sendromunu, jeneralize döküntüyü,
eritemi veya hipotansiyonu içerebilir. Şiddetli aşırı duyarlılık reaksiyonları oluşan hastalarda
ZELBORAF tedavisi kalıcı olarak sonlandırılmalıdır (bkz. Bölüm 4.4).
Dermatolojik reaksiyonlar (f)
ZELBORAF alan hastalarda, pivotal klinik çalışmalarda oluşan nadir Stevens-Johnson
sendromu ve toksik epidermal nekroliz vakaları dahil, şiddetli dermatolojik reaksiyonlar
bildirilmiştir. Şiddetli dermatolojik reaksiyonlar oluşan hastalarda ZELBORAF tedavisi kalıcı
olarak sonlandırılmalıdır.
QT uzaması
Günde iki kez 960 mg ZELBORAF uygulanan 132 hastada yapılan açık etiketli, kontrollü
olmayan bir faz II QT alt çalışmasından (NP22657) elde edilen merkezileştirilmiş EKG
verilerinin analizi, vemurafenib düzeyine bağlı QTc uzaması olduğunu göstermiştir. Ortalama
QTc etkisi, tedavinin ilk ayından sonra 12-15 msn arasında sabit kalmıştır ve en büyük
ortalama QTc uzaması (15,1 msn; üst %95 GA: 17,7 msn) ilk 6 ay içinde gözlenmiştir (n=90
- 14 -hasta). İki hastada (%1,5) tedaviyle >500 msn değerlerinde mutlak QTc oluşmuştur (CTC
Derece 3) ve yalnızca bir hastada (%0,8) başlangıca göre >60 msn’lik QTc değişimi
görülmüştür (bkz. Bölüm 4.4).
Akut böbrek hasarı (h)
Vemurafenib ile kreatinin seviyesi yükselmelerinden akut interstisyel nefrite ve akut tübüler
nekroza kadar değişebilen ve bazıları dehidratasyon durumunda oluşan renal toksisite vakaları
gözlenmiştir. Serum kreatinin yükselmeleri çoğunlukla hafiften (normal üst limitin >1-1,5
katı) ortaya (normal üst limitin >1,5-3 katı) ve geri dönüşlü olarak seyretmiştir (bkz. Tablo
3).
Tablo 3: Faz III çalışmada başlangıca göre kreatinin değişimleri
Vemurafenib Dakarbazin
(%) (%)
Başlangıçtan herhangi bir dereceye en az 1 27,9 6,1
derece değişim
Başlangıçtan 3. veya daha yüksek dereceye en az 1,2 1,1
1 derece değişim
• Derece 3’e 0,3 0,4
• Derece 4’e 0,9 0,8
Tablo 4: Faz III çalışmada akut böbrek hasarı olguları
Vemurafenib Dakarbazin
(%) (%)
Akut böbrek hasarı olguları* 10 1,4
Dehidratasyon olaylarıyla ilişkili akut böbrek
5,5 1
hasarı olguları
Akut böbrek hasarı için doz modifikasyonu 2,1 0
Tüm yüzdeler, her tıbbi ürüne maruz kalan toplam hastalara göre olgular olarak ifade edilmektedir.
* Akut böbrek hasarı, böbrek yetmezliği ve akut böbrek hasarıyla tutarlı laboratuvar değişimlerini içerir.
Sarkoidoz (j)
Vemurafenib ile tedavi edilen hastalarda, çoğunlukla deri, akciğer ve gözde tutulma gösteren
sarkoidoz vakaları bildirilmiştir. Vakaların çoğunda, vemurafenibe devam edilmiştir ve
sarkoidoz olayları düzelmiş ya da devam etmiştir.
Özel popülasyonlara ilişkin ek bilgiler
Geriyatrik popülasyon:
Faz III çalışmada, ZELBORAF tedavisi uygulanan cerrahi olarak çıkarılamayan veya
metastatik melanomlu 336 hastadan 94’ü (%28) ≥65 yaşındadır. Yaşlı hastalarda (≥65 yaş)
kSHK, iştah azalması ve kardiyak hastalıklar dahil advers reaksiyonların oluşma olasılığı
daha yüksektir.
Pediyatrik popülasyon:
Çocuklar ve adelosanlarda ZELBORAF’ın güvenliliği belirlenmemiştir. Altı adeloasan hasta
ile yapılan çalışmada yeni bir güvenlilik sinyali gözlenmemiştir.
Diğer:
Cinsiyet:
- 15 -ZELBORAF ile yapılan klinik çalışmalar sırasında, erkeklere göre kadınlarda daha sık
bildirilen Derece 3 advers reaksiyonlar döküntü, artralji ve fotoduyarlılık olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks:0 312 218 35 99).
4.9. Doz aşımı ve tedavisi
Vemurafenib doz aşımı için spesifik antidot bulunmamaktadır. Advers reaksiyonlar gelişen
hastalara, uygun semptomatik tedavi uygulanmalıdır. Klinik çalışmalarda vemurafenib ile doz
aşımı vakaları gözlenmemiştir. Şüpheli doz aşımı durumunda, vemurafenib tedavisi
durdurulmalı ve destek tedavisi başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, protein kinaz inhibitörleri, B-Raf serin-treonin
kinaz (BRAF) inhibitörleri
ATC kodu: L01EC01
Etki mekanizması ve farmakodinamik etkiler:
Vemurafenib, BRAF serin-treonin kinazın bir inhibitörüdür. BRAF genindeki mutasyonlar,
BRAF proteinlerinin yapısal aktivasyonuna yol açar ve bu da, ilişkili büyüme faktörleri
olmaksızın hücre proliferasyonuna neden olabilir.
Biyokimyasal ölçümlerde elde edilen klinik öncesi veriler, vemurafenibin aktive edici kodon
600 mutasyonları olan BRAF kinazları kuvvetli şekilde inhibe edebildiğini göstermiştir (bkz.
Tablo 5).
Tablo 5: Vemurafenibin farklı BRAF kinazlara karşı kinaz inhibitör aktivitesi
Kinaz V600 mutasyon-pozitif melanomda İnhibitör Konsantrasyon 50
beklenen sıklık (t) (nM)
BRAFV600E %87,3 10
BRAFV600K %7,9 7
BRAFV600R %1 9
BRAFV600D <%0,2 7
BRAFV600G <%0,1 8
BRAFV600M <%0,1 7
BRAFV600A <%0,1 14
BRAFWT Geçerli değil 39
(t) COSMIC veri tabanında (sürüm 71, Kasım 2014) BRAF kodon 600 mutasyonları olduğu açıklanan 16.403
melanomdan hesaplanmıştır
- 16 -Bu inhibitör etki, V600-mutant BRAF eksprese eden mevcut melanom hücre serilerinde
yapılan ERK fosforilasyon ve hücresel anti-proliferasyon tayinlerinde doğrulanmıştır.
Hücresel anti-proliferasyon tayinlerinde, V600 mutasyonlu hücre serilerinde (V600E, V600R,
V600D ve V600K mutasyonlu hücre serileri) karşı inhibitör konsantrasyon (IC ) 0,016 ila
50
1,131 mikromolar arasında olurken, BRAF wild-tip hücre serilerine karşı IC sırasıyla 12,06
50
ve 14,32 mikromolar olmuştur.
BRAF mutasyon durumunun saptanması
Vemurafenib almadan önce, geçerli bir test yoluyla hastaların BRAF V600 mutasyon-pozitif
tümör durumu doğrulanmalıdır. Faz II ve faz III klinik çalışmalarda, uygun hastalar gerçek
zamanlı polimeraz zincir reaksiyonu (cobas 4800 BRAF V600 Mutasyon Testi) tayini
kullanılarak belirlenmiştir. Bu test CE işareti taşımaktadır ve formalinle fikse edilen, parafine
gömülü (FFPE) tümör dokusundan izole edilen DNA’nın BRAF mutasyon durumunu
değerlendirmek için kullanılır. Baskın BRAF V600E mutasyonunu yüksek duyarlılıkla
saptamak üzere tasarlanmıştır (FFPE ile elde edilen DNA’dan wild-tip dizilimi fonunda, %5’e
kadar V600E dizilimi). Retrospektif dizilim analizlerinin yapıldığı klinik dışı ve klinik
çalışmalar, bu testin ayrıca daha az yaygın olan BRAF V600D mutasyonlarını ve V600K
mutasyonlarını daha düşük bir duyarlılıkla saptadığını göstermiştir. Klinik dışı ve klinik
çalışmalardan sağlanan, gerçek zamanlı polimeraz zincir reaksiyonu tayini testiyle mutasyon-
pozitif bulunan ve ek olarak sekans yoluyla analiz edilen numuneler arasında (n=920), Sanger
ve 454 sekans yoluyla hiç bir numune wild-tip olarak belirlenmemiştir.
Klinik etkililik ve güvenlilik
Vemurafenibin etkililiği, bir faz III klinik çalışmadaki (NO25026) 336 hastada ve iki faz II
klinik çalışmadaki (NP22657 ve MO25743) 278 hastada değerlendirilmiştir. Tüm hastaların,
gerçek zamanlı polimeraz zincir reaksiyonu tayini testine göre BRAF V600 mutasyonları
bulunan ileri evre melanom olması gerekmiştir.
Daha önce tedavi uygulanmamış hastalarda yapılan Faz III çalışmanın (NO25026) bulguları:
Açık etiketli, çok merkezli, uluslararası, randomize bir faz III çalışma, daha önce tedavi
uygulanmamış BRAF V600E mutasyon-pozitif olup cerrahi olarak çıkarılamayan veya
metastatik melanomlu hastalarda vemurafenibin kullanımını desteklemektedir. Hastalar,
vemurafenib (günde iki kez 960 mg) veya dakarbazin (3 haftada bir 1. gün 1000 mg/m2) ile
tedavi edilmek üzere randomize edilmiştir.
Toplam 675 hasta vemurafenibe (n=337) veya dakarbazine (n=338) randomize edilmiştir.
Hastaların çoğu erkek (%56) ve beyaz ırktandır (%99), medyan yaş 54’tür (%24’ü ≥65
yaşındadır), tüm hastaların ECOG performans durumu 0 veya 1’dir ve hastaların büyük
bölümünde M1c hastalık mevcuttur (%65). Çalışmanın ortak birincil etkililik sonlanım
noktaları genel sağkalım (GS) ve progresyonsuz sağkalım (PS) olmuştur.
Veri kesim tarihi 30 Aralık 2010 olmak üzere önceden belirlenen ara analizde, ortak birincil
sonlanım noktaları GS’de (p<0,0001) ve PS’de (p<0,0001) (katmanlandırılmamış log-rank
testi) anlamlı iyileşmeler gözlenmiştir. Veri Güvenlilik İzleme Kurulu’nun (DSMB)
önerisiyle, bu bulgular Ocak 2011’de açıklanmış ve çalışma, dakarbazin hastalarının
vemurafenibe geçmesine izin verilecek şekilde düzenlenmiştir. Daha sonra, Tablo 6’da
açıklandığı gibi post-hoc sağkalım analizleri yapılmıştır.
- 17 -Tablo 6: Çalışma veri kesim tarihine göre, önceden tedavi uygulanmamış BRAF V600
mutasyon-pozitif melanomlu hastalarda genel sağkalım (N=338 dakarbazin, N=337
vemurafenib)
Veri kesim Tedavi Ölüm sayısı Tehlike Oranı (TO) Çaprazlama yapılan
tarihleri (%) (%95 GA) (cross-over)
hastaların sayısı
(%)
30 Aralık 2010 dakarbazin 75 (22) 0,37 (0,26 ; 0,55) 0 (uygulanabilir
vemurafenib 43 (13) değil)
31 Mart 2011 dakarbazin 122 (36) 0,44 (0,33 ; 0,59) (w) 50 (%15)
vemurafenib 78 (23)
3 Ekim 2011 dakarbazin 175 (52) 0,62 (0,49 ; 0,77) (w) 81 (%24)
vemurafenib 159 (47)
1 Şubat 2012 dakarbazin 200 (59) 0,7 (0,57 ; 0,87) (w) 83 (%25)
vemurafenib 199 (59)
20 Aralık 2012 dakarbazin 236 (70) 0,78 (0,64 ; 0,94) (w) 84 (%25)
vemurafenib 242 (72)
(w) Çaprazlama (Cross-over) sırasında sansürlenen bulgular
Çaprazlama (Cross-over) sırasında sansürlenmeyen bulgular: 31 Mart: TO (%95 GA) = 0,47 (0,35, 0,62); 3
Ekim: TO (%95 GA) = 0,67 (0,54, 0,84); 1 Şubat: TO (%95 GA)= 0,76 (0,63, 0,93); 20 Aralık 2012: TO (%95
GA)= 0,79 (0,66, 0,95)
Şekil 1: Genel sağkalıma ilişkin Kaplan-Meier eğrileri – önceden tedavi uygulanmamış
hastalar (veri kesim tarihi 20 Aralık 2012)
Tablo 7, prognostik faktörler olarak yayımlanan önceden belirlenmiş tüm sınıflandırma
değişkenleri için tedavi etkisini göstermektedir.
Tablo 7: LDH’ye, tümör evresine ve ECOG durumuna göre, önceden tedavi
uygulanmamış BRAF V600 mutasyonu pozitif olan melanomlu hastalarda genel
- 18 -sağkalım (post-hoc analizi, veri kesim tarihi 20 Aralık 2012, cross-over sırasında
sansürlenen bulgular)
Sınıflandırma değişkeni N Tehlike Oranı %95 Güven Aralığı
LDH normal 391 0,88 0,67 ; 1,16
LDH > Normal üst limit 284 0,57 0,44 ; 0,76
Evre IIIc/M1A/M1B 234 1,05 0,73 ; 1,52
Evre M1C 441 0,64 0,51 ; 0,81
ECOG PS=0 459 0,86 0,67 ; 1,1
ECOG PS=1 216 0,58 0,42 ; 0,9
LDH: Laktat Dehidrojenaz, ECOG PS: Doğu Ortak Onkoloji Grubu Performans Durumu
Tablo 8, önceden tedavi uygulanmamış BRAF V600 mutasyon-pozitif melanomlu hastalarda
genel yanıt oranını ve progresyonsuz sağkalımı göstermektedir.
Tablo 8: Önceden tedavi uygulanmamış BRAF V600 mutasyon-pozitif melanomlu
hastalarda genel yanıt oranı ve progresyonsuz sağkalım
ZELBORAF Dakarbazin p-değeri (x)
Veri kesim tarihi 30 Aralık 2010 (y)
Genel Yanıt Oranı %48,4 %5,5
(95% GA) (%41,6 ; %55,2) (%2,8 ; %9,3) <0,0001
Progresyonsuz Sağkalım
Tehlike Oranı 0,26
(95% GA) (0,20 ; 0,33) <0,0001
Olay sayısı (%) 104 (%38) 182 (%66)
Ortalama Progresyonsuz
Sağkalım (ay) 5,32 1,61
(95% GA) (4,86 ; 6,57) (1,58 ; 1,74)
Veri kesim tarihi 1 Şubat 2012(z)
Progresyonsuz Sağkalım
Tehlike Oranı 0,38
(95% GA) (0,32 ; 0,46) <0,0001
Olay sayısı (%) 277 (%82) 273 (%81)
Ortalama Progresyonsuz
Sağkalım (ay) 6,87 1,64
(95% GA) (6,14 ; 6,97) (1,58 ; 2,07)
(x) Genel Yanıt Oranı için Progresyonsuz Sağkalım ve Chi-kare testi için onaylanmamış log-rank testi.
(y) 30 Aralık 2010 itibariyle toplam 549 hasta Progresyonsuz Sağkalım için ve 439 hasta Genel Yanıt Oranı için
değerlendirilebilmiştir.
(z) 01 Şubat 2012'den itibaren, Progresyonsuz Sağkalım post-hoc analiz güncellemesi için toplam 675 hasta
değerlendirilebilmiştir.
NO25026’da, tümörleri retrospektif sekans yoluyla analiz edilen 673 hastadan toplam 57
hastanın BRAF V600K mutasyon-pozitif melanomu olduğu bildirilmiştir. Hasta sayısının az
olması nedeniyle kısıtlanmasına karşın, V600K-pozitif tümörleri olan bu hastalarda yapılan
etkililik analizleri GS, PS ve doğrulanmış en iyi genel yanıt açısından vemurafenibin tedavi
yararını göstermiştir. V600E ve V600K dışındaki BRAF V600 mutasyonlara sahip
melanomlu hastalara ilişkin veri bulunmamaktadır.
Daha önce en az bir tedavinin başarısız olduğu hastalarda yapılan faz II çalışmanın
(NP22657) bulguları:
- 19 -Gerçek zamanlı polimeraz zincir reaksiyonu tayini testine göre BRAF V600E mutasyon-
pozitif metastatik melanomu olan ve önceden en az bir tedavi uygulanmış 132 hastada faz II
tek kollu, çok merkezli, çok uluslu bir çalışma yapılmıştır. Hastaların %19’u 65 yaşın
üzerinde olmak üzere, medyan yaş 52’dir. Hastaların büyük bölümü erkektir (%61), beyaz
ırktandır (%99) ve M1c hastalık mevcuttur (%61). Kırk dokuz hastada, daha önceki ≥2 tedavi
başarısız olmuştur.
12,9 aylık medyan takiple (0,6 ila 20,1 aralığı), bağımsız bir değerlendirme kurulu (IRC)
tarafından değerlendirildiği üzere doğrulanmış en iyi genel yanıt oranı (Tam Yanıt + Kısmi
Yanıt) şeklinde birincil sonlanım noktası %53 olmuştur (%95 GA: %44, %62). Medyan genel
sağkalım 15,9 ay olmuştur (%95 GA: 11,6, 18,3). Genel sağkalım oranı, 6 ayda %77 (%95
GA: %70, %85) ve 12 ayda %58 (%95 GA: %49, %67) olmuştur.
NP22657’de yer alan 132 hastadan dokuzunda, retrospektif Sanger sekansa göre V600K
mutasyon-pozitif tümörler belirlenmiştir. Bu hastalardan 3’ü Kısmi Yanıt, 3’ü SH (stabil
hastalık) ve 2’si PH (progresif hastalık) elde etmiş, bir hasta değerlendirilememiştir.
Beyin metastazları olan hastalarda faz II çalışmada (MO25743) elde edilen bulgular:
BRAF V600 mutasyonu (cobas 4800 BRAF V600 Mutasyon Testine göre) bulunan ve beyin
metastazları olan, histolojik olarak doğrulanmış metastatik melanom hastalarında tek kollu,
çok merkezli bir vemurafenib çalışması (N = 146) yapılmıştır. Çalışma, eşzamanlı olarak
kaydedilen iki kohort içermiştir:
- Kohort 1, daha önce tedavi görmemiş olan hastaları içermiştir (N = 90): Daha önce
beyin metastazları için tedavi almamış olan hastalar; daha önce metastatik melanom için
sistemik tedavi almış olan hastaların dahil edilmesine izin verilmiştir (BRAF inhibitörleri ve
MEK inhibitörleri hariç).
- Kohort 2, daha önce tedavi görmüş olan hastaları içermiştir (N = 56): Daha önce
beyin metastazları için tedavi almış olan ve bu tedaviden sonra progresyon görülen hastalar.
Stereotaktik radyoterapi (SRT) ile ya da cerrahi yolla tedavi uygulanan hastalar için, bu
önceki tedaviden sonra RECIST ile ölçülebilen yeni bir beyin lezyonunun gelişmiş olması şart
koşulmuştur.
Çalışmaya toplam 146 hasta alınmıştır. Hastaların büyük kısmının erkek (%61,6) ve Beyaz
ırka mensup (%92,5) oldukları saptanmış ve medyan yaş 54 yıl (aralık: 26 ila 83 yıl) olarak
bulunmuştur; iki kohort arasında benzer bir dağılım saptanmıştır. Her iki kohortta da
başlangıçtaki hedef beyin lezyonlarının medyan sayısı 2 (aralık: 1 ila 5) olarak bulunmuştur.
Çalışmanın birincil etkililik amacı, daha önce tedavi edilmemiş beyin metastazları olan
metastatik melanom hastalarında Bağımsız İnceleme Komitesi tarafından yapılan
değerlendirmeye göre beyindeki en iyi genel yanıt oranıdır (eGYO).
İkincil amaçlar şunları içermiştir: daha önce tedavi almış olan hastalarda vemurafenibin
beyindeki eGYO kullanılarak yapılan etkililik değerlendirmesi, yanıt süresi (YS),
progresyonsuz sağkalım (PS) ve genel sağkalım (GS) (beyne metastaz yapmış melanomu olan
hastalarda) (bkz. Tablo 9).
Tablo 9: Vemurafenibin beyin metastazları olan hastalardaki etkililiği
Kohort 1 Kohort 2 Toplam
- 20 -Daha önce tedavi Daha önce tedavi
görmemiş n = 90 görmüş n = 56 n = 146
Beyindeki eGYO a
Yanıt verenler 16 (%17,8) 10 (%17,9) 26 (%17,8)
n (%)
(%95 GA)b (10,5 ; 27,3) (8,9 ; 30,4) (12 ; 25)
Beyindeki YSc (n = 16) (n = 10) (n = 26)
(n) Medyan (ay) 4,6 6,6 5
(%95 GA)d (2,9 ; 6,2) (2,8 ; 10,7) (3,7 ; 6,6)
eGYO
ekstrakraniyal 26 (32,9%) 9 (22,5%) 35 (29,4%)
n (%)a
PS - genel
Medyan (ay)e 3,7 3,7 3,7
(%95 GA)d (3,6 ; 3,7) (3,6 ; 5,5) (3,6 ; 3,7)
PS - yalnızca beyin
Medyan (ay)e 3,7 4 3,7
(%95 GA)d (3,6 ; 4) (3,6 ; 5,5) (3,6 ; 4,2)
GS
Medyan (ay) 8,9 9,6 9,6
(%95 GA)d (6,1 ; 11,5) (6,4 ; 13,9) (6,9 ; 11,5)
a Bağımsız İnceleme Komitesi tarafından yapılan değerlendirmeye göre en iyi genel doğrulanmış yanıt oranı,
yanıt verenlerin sayısı n (%)
b İki yanlı %95 Clopper-Pearson Güven Aralığı (GA)
c Bağımsız İnceleme Komitesi tarafından yapılan değerlendirmeye göre yanıt süresi
d Kaplan-Meier tahmini
e Araştırmacı tarafından değerlendirilmiştir
Pediyatrik popülasyon
Pediyatrik hastalarda Faz I çalışmasının sonuçları (NO25390)
Evre IIIC veya IV BRAF V600 mutasyon pozitif melanomlu altı adolesan hastada
vemurafenib kullanımını değerlendiren bir faz I doz-eskalasyon çalışması yapılmıştır. Tedavi
edilen tüm hastalar en az 15 yaşında ve en az 45 kg ağırlığındadır. Üç hasta günde iki kez 720
mg vemurafenib ile ve diğer üç hasta günde iki kez 960 mg vemurafenib ile tedavi edilmiştir.
Maksimum tolere edilen doz belirlenememiştir. Geçici tümör regresyonları görülmesine
rağmen, doğrulanmış yanıtlara göre en iyi genel yanıt oranı (eGYO)% 0 (%95 GA: %0, %46)
olmuştur. Düşük sayıda kayıt nedeniyle çalışma sonlandırılmıştır. Pediyatrik kullanım
hakkında bilgi için Bölüm 4.2'ye bakınız.
5.2. Farmakokinetik özellikler
Genel özellikler
Biyofarmasötikleri Sınıflandırma Sistemi’nde (BCS) açıklanan kriterlere göre vemurafenib
Sınıf IV bir maddedir (düşük çözünürlük ve permeabilite). Vemurafenib için farmakokinetik
parametreler; faz I ve faz III çalışmalarda kompartmanlı olmayan analiz kullanılarak (günde
iki kez 960 mg doz uygulaması yapılan 15 gün ardından 20 hasta ve 22. günde kararlı
durumda olan 204 hasta) ve yanısıra, 458 hastaya ait toplu verilerin kullanıldığı popülasyon
farmakokinetik analizi yoluyla belirlenmiştir. Bu hastalardan 457’si beyaz ırktandır.
- 21 -Emilim:
Vemurafenib 240 mg tabletin mutlak biyoyararlanımı bilinmemektedir. Vemurafenib, günde
iki kez 960 mg dozda (dört adet 240 mg tablet), yaklaşık 4 saatlik medyan T ile
maks
emilmektedir. Vemurafenib, hastalar arasında büyük değişkenlik göstermektedir. Faz II
çalışmada, 1. gündeki EAA ve C , sırasıyla 22,1 ± 12,7 mikrog·saat/mL ve 4,1 ± 2,3
0-8 saat maks
mikrog/mL olmuştur. Vemurafenibin günde iki kez çoklu doz uygulamasıyla birikme
meydana gelir. Kompartmanlı olmayan analizde, günde iki kez 960 mg vemurafenib
uygulamasından sonra kararlı durum koşullarında 15. gün / 1. gün oranı EAA için 15 ila 17
kat ve C için 13 ila 14 kat aralığında olmuş ve EAA ve C , sırasıyla 380,2 ± 143,6
maks 0-8 saat maks
mikrog·saat/mL ve 56,7 ± 21,8 mikrog/mL olmuştur.
Yiyecekler (fazla yağlı yemek) vemurafenibin 960 mg’lık tek dozunun bağıl
biyoyararlanımını artırır. Tokluk ve açlık hali arasındaki geometrik ortalama oranlar C ve
maks
EAA için, sırasıyla 2,5 ve 4,6-5,1 katı olmuştur. Tek bir vemurafenib dozu yiyeceklerle
birlikte alındığında medyan T 4 saatten 7,5 saate çıkmıştır.
maks
Yiyeceklerin kararlı durumda vemurafenib düzeyi üzerindeki etkisi şu an bilinmemektedir.
Sürekli olarak aç karnına vemurafenib alımı, yemekle birlikte veya yemekten kısa bir süre
sonra sürekli vemurafenib alımı ile kıyaslandığında anlamlı oranda daha düşük bir kararlı
durum düzeyine yol açabilir. Bununla birlikte vemurafenibin ara sıra aç karnına alımının,
kararlı durumda vemurafenibin yüksek düzeyde birikmesinden dolayı kararlı durum düzeyi
üzerindeki etkisinin sınırlı olması beklenmektedir. Tek başına veya yiyeceklerle birlikte
vemurafenib alan hastalardan pivotal çalışmalarda güvenlilik ve etkililik verileri toplanmıştır.
Gastrointestinal sıvı içeriği, hacim, pH, motilite ve geçiş süresi ile safra bileşimindeki
farklılıklara bağlı olarak da düzeylerde değişkenlik görülebilir.
Kararlı durumda plazmadaki ortalama vemurafenib düzeyi, sabah dozundan önce ve sabah
dozundan 2-4 saat sonra plazma konsantrasyonları arasındaki 1,13’lük ortalama oran ile
gösterildiği gibi, 24 saatlik ara boyunca stabildir. Oral doz uygulamasının ardından metastatik
melanom hastalarından oluşan popülasyon için emilim hızı sabiti 0,19 saat-1 (%101’lik
hastalar arası değişkenlik ile) olarak tahmin edilmektedir.
Dağılım:
Metastatik melanomlu hastalarda vemurafenibin sanal dağılım hacmi 91 L olarak
hesaplanmıştır (hastalar arası değişkenlik %64,8). In vitro, insan plazma proteinlerine yüksek
oranda bağlıdır (>%99).
Biyotransformasyon:
Vemurafenibin ve metabolitlerinin görece oranları, oral yolla tek doz 14C-işaretli vemurafenib
uygulanmasıyla insanlara ilişkin bir kütle denge çalışmasında belirlenmiştir. CYP3A4,
vemurafenibin in vitro metabolizmasından sorumlu birincil enzimdir. İnsanlarda konjugasyon
metabolitleri de (glukuronidasyon ve glikozilasyon) belirlenmiştir. Bununla birlikte,
plazmadaki baskın bileşen (%95) ana bileşik olmuştur. Metabolizmanın, plazmada önemli
miktarda metabolite yol açmadığı düşünülmektedir ancak atılım açısından metabolizmanın
önemi göz ardı edilemez.
Eliminasyon:
- 22 -Metastatik melanomlu hastalarda, popülasyonda görünen vemurafenib klerensi 29,3 L/gün
olarak hesaplanmıştır (hastalar arası değişkenlik %31,9). Vemurafenib için popülasyon PK
analizi yoluyla hesaplanan popülasyon eliminasyon yarılanma ömrü 51,6 saattir (bireysel
yarılanma ömrü tahminlerinin 5. ve 95. yüzdelik aralığı 29,8–119,5 saattir).
İnsanlarda yapılan vemurafenibin oral yolla uygulandığı kütle denge çalışmasında, dozun
ortalama %95’i 18 gün içinde atılmıştır. Vemurafenible ilişkili maddenin büyük bölümü
(%94) dışkıda ve <%1’i idrarda belirlenmiştir. Değişikliğe uğramamış bileşiğin safra yoluyla
atılımı önemli bir atılım yolu olabilir. Bununla birlikte, mutlak biyoyararlanımın bilinmemesi
nedeniyle, ana bileşik vemurafenibin klerensi açısından hepatik ve renal atılımın önemi
belirsizdir. Vemurafenib, P-gp’nin in vitro substratı ve inhibitörüdür.
Doğrusallık / doğrusal olmayan durum:
Vemurafenib farmakokinetiğinin, günde iki kez alınan 240 ila 960 mg arasında dozla orantılı
olduğu gösterilmiştir, popülasyon farmakokinetik analizi de vemurafenib farmakokinetiğinin
doğrusal olduğunu doğrulamaktadır.
Hastalardaki karakteristik özellikler
Yaşlı hastalar:
Popülasyon farmakokinetik analizlerine göre, yaşın vemurafenib farmakokinetikleri üzerinde
istatistiksel anlamlı bir etkisi bulunmamaktadır.
Pediyatrik popülasyon:
Evre IIIC veya IV BRAF V600 mutasyon pozitif melanomu olan 15 ile 17 yaşları arasındaki
altı adolesan hastanın sınırlı farmakokinetik verileri, adolesonlarda vemurafenib
farmakokinetik özelliklerinin genellikle erişkinlerdekilere benzer olduğunu
düşündürmektedir. Pediyatrik kullanım hakkında bilgi için Bölüm 4.2'ye bakınız.
Cinsiyet:
Popülasyon farmakokinetik analizi, kadınlara kıyasla erkeklerde görünen klerensin (CL/F)
%17 daha fazla ve sanal dağılım hacminin (V/F) %48 daha yüksek olduğunu göstermiştir.
Buna cinsiyetin mi, yoksa vücut yüzey alanının mı etkisi olduğu bilinmemektedir. Bununla
birlikte maruz kalınan miktardaki farklılıklar, vücut yüzey alanı veya cinsiyet temelinde doz
ayarlaması gerektirecek kadar büyük olmamıştır.
Böbrek yetmezliği:
Metastatik melanomlu hastalarda yapılan klinik çalışmalara ait verilerin kullanıldığı
popülasyon farmakokinetik analizinde, hafif ve orta düzeyde böbrek yetmezliği
vemurafenibin sanal klerensini etkilememiştir (kreatinin klerensi >40 mL/dakika). Şiddetli
böbrek yetmezliği olan hastalara ilişkin veri bulunmamaktadır (bkz. Bölüm 4.2 ve 4.4).
Karaciğer yetmezliği:
Klinik öncesi veriler ve insanlara ilişkin kütle denge çalışmasına dayanılarak, vemurafenibin
büyük bölümü karaciğer yoluyla elimine edilmektedir. Metastatik melanomlu hastalarda
yapılan klinik çalışmalara ait verilerin kullanıldığı popülasyon farmakokinetik analizinde,
normal üst limitin üç katına kadar AST ve ALT yükselmeleri vemurafenibin sanal klerensini
etkilememiştir. Karaciğerin metabolik veya itrah/atılım ile ilişkili yetmezliğinin vemurafenib
farmakokinetikleri üzerindeki etkisini belirlemek açısından veriler yetersizdir (bkz. Bölüm 4.2
ve 4.4).
- 23 -5.3. Klinik öncesi güvenlilik verileri
Vemurafenibin klinik öncesi güvenlilik profili sıçanlarda, köpeklerde ve tavşanlarda
değerlendirilmiştir.
Tekrarlı doz toksikoloji çalışmalarında, karaciğer ve kemik iliği köpeklerdeki hedef organlar
olarak belirlenmiştir. Köpeklerde yapılan 13 haftalık bir çalışmada, beklenen klinik düzeyin
(EAA karşılaştırmaları temelinde) altındaki ilaç düzeylerinde, karaciğerde geri döndürülebilir
toksik etkiler (hepatoselüler nekroz ve dejenerasyon) kaydedilmiştir. Vemurafenibin günde iki
kez uygulandığı, erken sonlandırılan 39 haftalık köpek çalışmasındaki bir köpekte, beklenen
klinik düzeye (EAA karşılaştırmaları temelinde) benzer ilaç düzeylerinde fokal kemik iliği
nekrozu kaydedilmiştir. In vitro kemik iliği sitotoksisite çalışmasında; klinik ilgili
konsantrasyonlarda bazı sıçan, köpek ve insan lenfo-hematopoietik hücre popülasyonlarında
hafif sitotoksisite gözlenmiştir.
450 mg/kg/güne kadar dozlarda (beklenen klinik düzeyin (EAA karşılaştırmaları temelinde)
altındaki ilaç düzeylerinde) yapılan bir sıçan çalışmasında, vemurafenibin kültüre edilmiş
mürin fibroblastlarında UVA ışın uygulamasından sonra in vivo değil ancak in vitro
fototoksik olduğu gösterilmiştir. Fertilite üzerindeki etkiyi değerlendirmek üzere
vemurafenible spesifik çalışma yapılmamıştır. Bununla birlikte, tekrarlı doz çalışmalarında
450 mg/kg/güne kadar dozlarda (EAA karşılaştırmaları temelinde beklenen klinik düzeyin
altındaki ilaç düzeylerinde) erkek ve dişi sıçanların ve köpeklerin üreme organları ile ilgili
histopatolojik bulgu saptanmamıştır. Sıçanlarda ve tavşanlarda, beklenen klinik düzeyin
altındaki ilaç düzeylerine yol açan (EAA karşılaştırması temelinde) sırasıyla 250 mg/kg/gün
ve 450 mg/kg/gün dozlara kadar embriyo-fetal gelişim çalışmalarında teratojenite
gözlenmemiştir. Bununla birlikte embriyo-fetal gelişim çalışmalarındaki düzey, EAA
karşılaştırması temelinde klinik düzeyin altında olmuştur ve bu nedenle, bu bulguların ne
ölçüde insanlara uyarlanabileceğini belirlemek güçtür. Sonuç olarak vemurafenibin fetüs
üzerindeki etkisi göz ardı edilemez. Pre- ve postnatal gelişim ile ilgili çalışma yapılmamıştır.
In vitro tayinlerde (bakteriyel mutasyon [AMES Tayini], insan lenfosit kromozom
aberasyonu) genotoksisite belirtisi saptanmamış ve vemurafenible, in vivo sıçan kemik iliği
mikronükleus testi yapılmamıştır.
Vemurafenib, sıçan veya tavşan embriyolarında/fetüslerinde teratojenite kanıtı
göstermemiştir.
Vemurafenib ile karsinojenite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeğinde;
Kroskarmeloz sodyum
Kolloidal anhidröz silika
Magnezyum stearat
Hidroksipropilselüloz
Film kaplama karışımında;
- 24 -Polivinil alkol
Titanyum dioksit (E171)
Makrogol 3350 (Polietilen glikol 3350)
Talk
Demir oksit kırmızı (E172)
6.2. Geçimsizlikler
Geçerli değildir.
6.3. Raf ömrü
36 ay.
6.4. Saklamaya yönelik özel tedbirler
30°C altındaki oda sıcaklığında saklayınız.
Nemden korumak için orijinal ambalajında saklayınız.
6.5. Ambalajın niteliği ve içeriği
OPA/Al/PVC blister filmi ve Alüminyum/Isı ile kapatılmış blister folyosu.
Perfore birim doz blisterler.
Ambalaj boyutu: 56 x 1 film kaplı tablet (8 x 1 tabletlik 7 blister)
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği’’ ve
“Ambalaj Atıklarının Kontrolü Yönetmelik’’lerine uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi
Uniq İstanbul, Ayazağa Cad. No:4 D/101
Maslak 34396 Sarıyer – İstanbul
8. RUHSAT NUMARASI(LARI)
2014/93
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.02.2014
Ruhsat yenileme tarihi: 05.04.2019
10. KÜB’ÜN YENİLENME TARİHİ
- 25 -