KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİLİKON 66.6 mg/mL damla
2. KALİTATİF VE KANTİTATİF BİLEŞİM
Etkin madde:
Her 1 mL damla 66,6 mg simetikon içerir.
Yardımcı maddeler:
Her 1 mL’sinde;
Sodyum benzoat 1.05 mg
Sodyum sakarin 1 mg
Metil parahidroksibenzoat 1.98 mg
Propil parahidroksibenzoat 0.22 mg
Ponceau 4R 0.0003 mg
Yardımcı maddeler için 6.1’e bakınız
3. FARMASÖTİK FORM
Damla
Pembe renkli, homojen, viskoz sıvı
4. KLİNİK ÖZELLİKLER
4.1. Terapötik endikasyonlar
MİLİKON sindirim kanalında aşırı gazın yarattığı ağrıyı dindirmek için kullanılan bir gaz
gidericidir.
MİLİKON, hava yutulması, fonksiyonel dispepsi, postoperatif gaz gerginliği, peptik ülser,
spastik ya da irritabl kolon, divertikülit, postkolesistektomi sendromu ve kronik kolesistit gibi
şikayetlere bağlı olarak gaz çıkarılamamasının sorun yaratabileceği durumlarda ve abdominal
grafi (safra kesesi, bağırsak, böbrek gibi) çekimleri öncesinde mide-bağırsak kanalındaki gaz
birikimlerini gidererek yardımcı tedavi ajanı olarak antiflatulan etki gösterir.
4.2. Pozoloji ve uygulama şekli
Pozoloji/uygulama sıklığı ve süresi:
MİLİKON’un günde 4 kez, yemeklerden sonra ve yatarken 2 yaş altındaki yeni doğan süt
çocuklarında günde 4 kez 8 damla (20 mg) ve 2 yaş üstündeki çocuklarda günde 4 kez 15 damla
(40 mg) kullanılması önerilir.
1 / 6Uygulama şekli:
MİLİKON su ile veya bebeğin herhangi bir içeceğine karıştırılarak verilebilir.
Her kullanım öncesinde aşağıdaki şekilde hareket ediniz:
1- Şişeyi çalkalayınız.
2- Ürünün orijinal kapağını çıkarıp damlalığını yerleştiriniz.
3- Önerilen miktarlardaki uygulamayı yapınız.
4- Uygulama sonrasında damlalığı çıkarınız, ürüne tekrar orijinal kapağını yerleştiriniz.
5- Damlalığı içme suyu ile temizleyiniz.
6- Yıkanmış damlalık ve orijinal kapağı kapatılmış olan şişeyi kutunun içerisinde saklayınız.
7- Her kullanım öncesinde yukarıda 1’den 6’ ya kadar sıralanan uyarılara dikkat ediniz.
Özel popülasyonlara ilişkin ek bilgiler:
Böbrek/Karaciğer bozukluğu: Ayrıca
doz ayarlanmasına gerek yoktur.
Pediyatrik popülasyon:
Çocuklarda damla veya süspansiyon formlarının kullanılması önerilmektedir (Ayrıca bkz.
bölüm 4.2. Pozoloji/uygulama sıklığı ve süresi)
Geriyatrik popülasyon:
Ayrıca doz ayarlanmasına gerek yoktur.
4.3. Kontrendikasyonlar
MİLİKON, simetikona veya ilacın diğer bileşenlerine karşı aşırı duyarlılığı olan kişilerde
kullanılmamalıdır.
İntestinal perforasyon ve obstrüksiyon olduğu bilinen veya şüphe edilen hastalarda
kullanılmamalıdır.
4.4. Özel kullanım uyarıları ve önlemleri
MİLİKON tedavisine rağmen şikayetlerde azalma olmuyor veya artıyorsa tedavinin tekrar
değerlendirilmesi gerekir.
MİLİKON, metilparahidroksibenzoat ve propilparahidroksibenzoat içermektedir, bu nedenle
alerjik reaksiyonlara (muhtemelen gecikmiş) sebebiyet verebilir.
MİLİKON, sodyum benzoat içermektedir ancak kullanım yolu nedeniyle herhangi bir uyarı
gerekmemektedir.
2 / 6MİLİKON’un her dozu 1 mmol (23 mg)’dan daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
MİLİKON, içeriğindeki ponceau 4R maddesinden dolayı alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Levotiroksinin simetikon ile eşzamanlı kullanımı, bağlanma veya emiliminde azalma nedeni ile
levotiroksinin etkilerini azaltabilir. Bu nedenle eş zamanlı kullanım gerektiğinde her iki ilacın
uygulanması arasında en az 4 saat olmalıdır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyonlara ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
MİLİKON’un çocuk doğurma potansiyeli bulunan kadınlar/doğum kontrolü üzerine etkisi ile
ilgili yeterli bilgi mevcut değildir.
Gebelik dönemi
İnsanlarda yapılmış kontrollü çalışmaların yetersiz olması nedeniyle, hamilelerde yarar/zarar
oranı değerlendirilerek kullanılmalıdır.
Laktasyon dönemi
Süte geçip geçmediğini gösteren çalışmalar yetersizdir, bu nedenle laktasyonda kullanılmadan
önce yarar/zarar oranı değerlendirilmelidir.
Üreme yeteneği/Fertilite
Üreme yeteneği/fertilite ile ilgili bir veri bulunmamaktadır.
4.7. Araç ve makine kullanımı üzerindeki etkiler
Simetikonun araç ve makine kullanımı üzerine etkisi olduğuna dair bir çalışma
bulunmamaktadır.
3 / 64.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre istenmeyen
etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonları (döküntü, kaşıntı, dilde ödem, solunum güçlüğü gibi)
Sinir sistemi hastalıkları
Yaygın olmayan: Baş ağrısı
Gastrointestinal hastalıklar
Seyrek: Mide ağrısı, diyare, bulantı, kusma, konstipasyon
Deri ve deri altı doku hastalıkları
Seyrek: Deri döküntüsü
Solunum sistemi hastalıkları Seyrek:
Farenjit, rinit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozda simetikon kullanılmasının hayatı tehdit edici semptomlara yol açması beklenmez.
Aşırı doz durumunda semptomatik ve destekleyici tedavi önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel bağırsak hastalıklarında kullanılan ilaçlar.
ATC kodu: A03AX13.
MİLİKON’un etkin maddesi olan simetikon aktive edilmiş bir dimetikon olup, köpük giderici
mide-bağırsak kanalındaki gaz kabarcıklarını etkisi vardır. Bu etki sayesinde MİLİKON
dağıtarak ve mukusla örtülü gaz kabarcıklarının oluşumunu önleyerek şişkinliği giderir.
4 / 65.2. Farmakokinetik özellikler
Genel özellikler
Emilim:
Simetikon fizyolojik olarak inerttir. Oral yolla uygulama sonrasında emilimi göz ardı
edilebilecek seviyelerdedir.
Dağılım:
Simetikonun dağılımı ile ilgili yeterli bilgi bulunmamaktadır.
Biyotransformasyon:
Simetikon vücutta metabolize olmamaktadır.
Eliminasyon:
Enterohepatik döngüye katılmadan başlıca dışkı ile atılır.
Doğrusallık/doğrusal olmayan durum:
MİLİKON’un doğrusal veya doğrusal olmayan durumu konusunda yeterli çalışma
bulunmamaktadır.
5.3. Klinik öncesi güvenlilik verileri
Fare, sıçan, tavşan ve kedilerde oral, intravenöz, intramüsküler, intraperitoneal, inhalasyon
yoluyla ve topikal uygulamalardan sonra preklinik araştırma sonuçları elde edilmiştir. Akut ve
kronik toksisite araştırmalarında anlamlı değişiklikler tespit edilmemiştir. Fare, sıçan ve
tavşanlarda mutajenik potansiyel olduğu kanıtlanamamıştır. Tavşan ve sıçanlardaki
araştırmalar simetikonun tümör gelişimini sağlama potansiyeline dair kanıt taşımamaktadır.
Üreme toksikolojisi: Hayvan deneylerinde (fare, sıçan, tavşan) simetikon kullanımı ile
teratojenik etkiler ortaya çıkmamıştır.
6. FARMASÖTİK ÖZELLİKLER
6.1. Yardımcı maddelerin listesi
Karbopol 934 P
Hidroksipropil metil selüloz
Sodyum benzoat (E 211)
Sodyum sakarin
Food red 7 (Ponceau 4R) (E 124)
Metil parahidroksibenzoat (E 218)
Propil parahidroksibenzoat (E 216)
Vanilya Frambuaz esansı
Sodyum sitrat/Sitrik asit (pH ayarlayıcı)
Saflaştırılmış su
6.2. Geçimsizlikler
Geçerli değil.
5 / 66.3. Raf ömrü
24 ay
6.4. Saklamaya yönelik özel uyarılar
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Kutuda, ağzı pilver proof kapaklı, kendinden damlalıklı, renkli cam şişede 50 ml süspansiyon
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Toprak İlaç ve Kimyevi Mad. San. Ve Tic. A.Ş.
Hobyar Mah. Ankara Cad. Hoşağası İşhanı
No: 31/516 Fatih/İstanbul
8. RUHSAT NUMARASI
195/33
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.05.2000
Ruhsat yenileme tarihi:
10. KÜB’ÜN YENİLENME TARİHİ
6 / 6