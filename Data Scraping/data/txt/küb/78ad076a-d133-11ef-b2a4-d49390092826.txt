KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1.BEŞERİ TIBBİ ÜRÜNÜN ADI
PLASBUMIN-20, 50 mL IV infüzyon için çözelti içeren flakon
2. KALİTATİF VE KANTİTATİF BİLEŞİM
Etkin Madde:
İnsan albumini* 0.20 g/mL
* Protein % 96’dan daha az olduğunda albuminin elektroforetik özelliği yoktur.
Yardımcı Maddeler:
Sodyum kaprilat 0.00266 g/mL
Sodyum** 0,00333 g/mL
** Sodyum kaprilat dahil tüm kaynaklardan gelen sodyumu içerir.
PLASBUMIN’in her 50 mL’si ozmotik olarak 200 mL plazmaya eşdeğerdir. Ürünün yaklaşık
sodyum içeriği 145 mEq/ litre’dir.
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için çözelti içeren flakon
Opak, hafif viskoz, soluk sarıdan kehribar rengine kadar renkli çözelti
4. KLİNİK ÖZELLİKLER
4.1. Terapötik endikasyonlar
-Child sınıflandırılmasına göre CHILD-C grubunda olup massif refrakter asiti olan ve kan
albumin düzeyi < 2 g/dL olarak saptanan kronik karaciğer hastalarında,
-Asit varlığında ‘‘Spontan bakteriyel peritonit’’ gelişen hastalarda tedaviye yardımcı
olarak,
-Plazmaferez ve plazma değişimi sırasında kan albumin düzeyinden bağımsız olarak,
-Kök hücre transplantasyonu ve veno okluzif hastalık tedavisinde,
-Septik şok tablosunda kristalloid sıvı resüsitasyonuna yanıt vermeyen ve kan albumin düzeyi
<2 g/dL olan yoğun bakım hastalarında,
1 / 9-Pediatrik yaş grubundaki hastalarda Nefrotik Sendrom tanılı ve kan albumin düzeyi ≤2 g/dL
olan ve beraberinde plevral efüzyon, asit, akciğer ödemi semptom ve bulguları olan pediatrik
hastalarda,
-Gebelik toksemisinde; kan albumin düzeyi ≤2 g/dL olan olgularda (preklampsi ve eklampsi
tablolarında),
-İatrojenik ovarian hiperstimülasyon sendromunda (OHSS); kan albumin düzeyi ≤2 g/dL
altında olan ve beraberinde plevral efüzyon, asit, akciğer ödemi semptom ve bulgularında,
-Hastanede yatan diyabetik nefropatili hastalarda klass IV kalp yetmezliği, tedaviye yanıtsız
ödem ve hipervolemi varlığında kan albumin düzeyi ≤2,5 g/dL olduğunda diüretik tedaviye
yardımcı olarak kısa süreli kullanılabilir.
4.2. Pozoloji ve uygulama şekli
Albumin ilaçlarının dozu ve infüzyon hızı doktor tarafından hastanın kişisel ihtiyacına göre
ayarlanmalıdır.
Pozoloji/uygulama sıklığı ve süresi:
Doz ve uygulama sıklığı süresi ilgili endikasyonlara göre hastanın klinik durumu dikkate
alınarak doktor tarafından belirlenir.
PLASBUMIN verildiğinde hastanın hemodinamik performansı düzenli olarak izlenmelidir.
Hemodinamik performans izlenirken:
- Arteriyel kan basıncı ve dakikadaki nabız sayısına,
- Santral venöz basınca,
- Pulmoner arter basıncına,
- İnfüzyon hızına,
- İdrar çıkışına,
- Elektrolit değerlerine,
- Hemotokrit/ Hemoglobin değerlerine,
bakılmalıdır.
Uygulama şekli:
PLASBUMIN her zaman intravenöz verilmelidir. Eğer, sodyum kısıtlaması gerekiyorsa,
PLASBUMIN, ya seyreltilmemiş ya da % 5’lik dekstroz gibi sodyumsuz karbonhidrat
çözeltisi içinde seyreltilmiş olarak uygulanmalıdır. Uygun seyrelticiler % 0,9’luk sodyum
klorür veya % 5’lik dekstrozdur.
Kapalı mührü açarak plastik kapağı açığa çıkarınız. Şişeye girmeden önce plastik tıpayı uygun
bir antiseptik çözeltiyle siliniz. Şişeyi gözle görülebilir partikül içerip içermediği ya da renk
bozulması olup olmadığı yönünde gözleyiniz. Enjeksiyon için şişe içindeki çözeltiyi şırıngaya
çekiniz. Uygulanan hacim ve uygulama hızı, hastalardaki kişisel yanıta göre adapte
edilmelidir.
2 / 9İnfüzyon hızı, hasta ve endikasyon durumuna göre ayarlanmakla birlikte normalde yüksek
konsantrasyonlardaki albumin çözeltisi kullanılıyorsa 1-2 mL/dk’dır. % 4-% 5’lik çözeltiler
için 5 mL/dk’dır. İnfüzyon hızının plazma değişimi sırasında 30 mL/dk’dan fazla olmamasına
dikkat edilmelidir.
Özel popülasyonlara ilişkin ek bilgiler
Karaciğer/Böbrek yetmezliği:
PLASBUMIN akut karaciğer yetmezliğine eğilimli hastalarda önceden herhangi bir derecede
karaciğer yetmezliği olan hastalarda kullanılırken dikkatli olunmalı ve en düşük
konsantrasyonlarda ve en düşük infüzyon hızında uygulanmalıdır. Böbrek yetmezliği olan
hastalarda kullanılırsa, zaman içinde kan konsantrasyonunda artış gözlenebilir.
Akut böbrek Yetmezliği
Bazı hastalar, siklofosfamid veya steroid tedavisine yanıt veremeyebilir. Steroidler altta yatan
ödem olayını dahi artırabilir. Bu durumda, her gün tekrarlanan bir diüretik ve PLASBUMIN
tedavisine 7 ila 10 gün süre ile devam etmek ödemleri kontrol altına almakta yararlı olabilir
ve bunun üzerine hasta steroid tedavisine yanıt verebilir.
Böbrek diyalizi
Böbrek diyalizinin düzenli rejiminin bir parçası olmamasına karşın, PLASBUMIN bu
hastalarda şok veya hipotansiyonu tedavi etmekte kullanılabilir. Verilen hacim yaklaşık 100
mL’dir, yalnız bu hastalarda aşırı sıvı yüklenmesine karşın dikkatli olunması gerekir. Çünkü
bu hastaların genellikle zaten aşırı sıvı yükleri vardır ve önemli miktarlardaki tuzlu çözeltileri
tolere edemezler.
Pediatrik popülasyon:
PLASBUMIN için, çocuk vücut ağırlığı başına doz ayarlanması yapılmalıdır. İnfüzyon hızı
düşük tutulmalıdır.
Geriyatrik popülasyon:
PLASBUMIN 65 yaş üstü hastalarda en düşük konsantrasyonlarda ve en düşük infüzyon
hızında uygulanmalıdır.
4.3. Kontrendikasyonlar
• Albumin preparatlarına veya ürünün içeriğindeki diğer bileşenlere karşı aşırı duyarlılığı
olan hastalarda
• Ciddi anemisi, renal yetmezliği ve kalp yetmezliği olan hastalarda kontrendikedir.
4.4. Özel kullanım uyarıları ve önlemleri
Virüs güvenliği
PLASBUMIN, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. PLASBUMIN’de
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
3 / 9Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
PLASBUMIN kullanmanız gerekiyorsa doktorunuz, hastalık yapıcı etkenlerin size
bulaşmasını önlemek için uygun aşılarınızı (Hepatit A, Hepatit B vb.) yaptırmanızı önerebilir.
Hastalar açısından PLASBUMIN her uygulandığında, hastayla ürünün seri numarası
arasındaki bağlantının korunabilmesi için, ürünün adı ve seri numarası kaydedilmelidir.
Kanama durumunda, albumin uygulaması, hemodilüsyon ile ilgili bağıl anemi tedavisi için
tam kan transfüzyonu ile desteklenmelidir. Dolaşım kan hacmi azaldığında, albumin
uygulamasını takip eden hemodilüsyon saatlerce devam edecektir. Normal kan hacmine sahip
hastalarda hemodilüsyon, daha kısa bir sürede sonlanır.
Hipervolemi veya hemodilüsyonun albumin kullanan hastalarda risk oluşturduğu durumlar:
- hipervolemi
- pulmoner ödem
- ciddi anemi
- dehidratasyon
- hiperhidrasyon
- dekompanse kalp yetmezliği
- hipertansiyon
- özefagus varisi
- hemorajik diyatez
- renal ve postrenal anüri
Geniş hacimlerde uygulanan diğer hiperonkotik protein çözeltileri gibi, %20’lik insan
albumini için seyreltici olarak enjeksiyonluk suyun uygun olmayan miktarlarının kullanımı
sonucunda ciddi hemodiyaliz ve akut böbrek yetmezliği oluşabilir.
% 20-25 insan albumini çözeltileri, elektrolitlerde, % 4-5 insan albumini çözeltilerine göre
oldukça düşüktür. Albumin verildiğinde, hastanın elektrolit statüsü izlenmelidir (Bölüm
4 / 94.2’ye bakınız) ve yeniden düzenleme için uygun adımlar atılmalı veya elektrolit dengesi
sağlanmalıdır.
Çözeltinin toplam sodyum içeriği 145 mEq’ dır. Tansiyon hastalarında ve sodyum kısıtlaması
olan hastalarda dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
PLASBUMIN tam kan ile, eritrosit konsantresiyle ve intravenöz kullanım için hazırlanmış
olan standart karbonhidrat ve elektrolit çözeltileriyle uyumludur. Fakat protein
hidrolizatlarıyla, aminoasit çözeltileriyle ya da alkol içeren çözeltilerle karıştırılmamalıdır.
PLASBUMIN ile tedaviye başlamadan; en az 24 saat öncesinde ADE inhibitörlerinin
kullanımı kesilmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel Tavsiye
Gebelik Kategorisi: C
Çocuk doğurma potansiyeli bulunan kadınlar/doğum kontrolü (Kontrasepsiyon)
PLASBUMIN’in doğurma potansiyeli bulunan kadınlarda üreme kapasitesini etkileyip
etkilemediği bilinmemektedir. Hasta hamile kaldığında veya hamilelik kararı aldığında
doktorunu bilgilendirmesi gerektiği hususunda uyarılmalıdır.
Gebelik dönemi
Hayvanlar üzerinde yapılan çalışmalar, gebelik, embriyonal-fetal gelişim, doğum-doğum
sonrası gelişim ve etkiler bakımından yetersizdir. İnsanlara yönelik potansiyel risk
bilinmemektedir. Hastanın ilaçtan elde edeceği yarar/ zarar oranına göre uygulanmalıdır.
PLASBUMIN gerekli olmadıkça gebelik döneminde kullanılmamalıdır.
Laktasyon dönemi
PLASBUMIN’in insan sütüyle atılıp atılmadığı bilinmemektedir. İnsan albumininin süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da PLASBUMIN tedavisinin durdurulup durdurulmayacağına ilişkin karar verilirken,
emzirmenin çocuk açısından faydası ve PLASBUMIN tedavisinin emziren anne açısından
faydası dikkate alınmalıdır.
Üreme yeteneği / fertilite
PLASBUMIN ile ilgili hayvan üreme çalışması yapılmamıştır. Bu nedenle PLASBUMIN’in
hamile kadınlarda fetusa zarar verme potansiyeli veya üreme yeteneğini etkilediğini gösteren
herhangi bir veri bulunmamaktadır.
4.7. Araç ve makine kullanımı üzerindeki etkiler
PLASBUMIN’in araç ve makine kullanma yeteneği üzerinde tespit edilen bir etkisi
bulunmamaktadır.
5 / 94.8. İstenmeyen etkiler
İnsan albumini ürünleri için bildirilen yan etkiler aşağıda verilmiştir.
Çok yaygın (≥1/10); yaygın (≥1/100 ile <1/10); yaygın olmayan (≥ 1/1.000 ile <1/100);
seyrek (≥1/10.000 ile <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Alerjik (hipersensitivite) reaksiyonlar; anjiyoödem, al basması, letarji, titreme
Bazen bu yan etkiler şok içeren ciddi anafilaksiye neden olabilir.
Sinir sistemi hastalıkları
Çok seyrek: Baş ağrısı, uyuşukluk, huzursuzluk, üşüme hissi
Kardiyak hastalıkları
Çok seyrek: Taşikardi, presipitat konjestif kalp yetmezliği, ödem, hiper-/hipotansiyon,
hipervolemi
Solunum, göğüs bozuklukları ve mediastinal hastalıkları
Çok seyrek: Bronkospazm, pulmoner ödem, göğüste daralma, hırıltılı soluma
Bilinmiyor: Dispne
Gastrointestinal hastalıklar
Çok seyrek: Mide bulantısı, kusma
Deri ve deri altı doku hastalıkları
Seyrek: Ürtiker
Çok seyrek: Kızarıklık, kaşıntı, jeneralize ürtiker
Bilinmiyor: Anjiyonörotik ödem, hiperhidroz
Genel bozukluklar ve uygulama bölgesine ilişkin hastalıklar
Çok seyrek: Geçici deri reaksiyonları, enjeksiyon veya infüzyon bölgesinde yanma, batma,
uygulama bölgesinde hafif ağrı, hassasiyet, ateş, şişkinlik
Virüs güvenliği için Bölüm 4.4’deki “Özel kullanım uyarıları ve önlemleri”ne bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Eğer verilen doz ve/veya infüzyon hızı çok yüksekse hipervolemi oluşabilir. Kardiyovasküler
aşırı yüklemenin (başağrısı, dispne, jugular ven konjesyonu) veya artmış kan basıncı, artmış
merkezi venöz basınç ve pulmoner ödemin ilk işaretleri görüldüğünde infüzyon hemen
6 / 9durdurulmalı ve hastanın hemodinamik parametreleri gözlem altına alınmalıdır. Bilinen bir
antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Plazma yerine kullanılanlar ve plazma protein fraksiyonu
ATC-kodu: B05AA01
Etki mekanizması
İnsan albumini (PLASBUMIN) sulu seyreltici içindeki albuminin izotonik bir çözeltisidir.
PLASBUMIN ile tedavi, normal biyolojik regülasyona özdeş kalite ve miktarda insan vücudu
tarafından normalde üretilen bileşenlerin yerine konmasını sağlar. Bu nedenle,
PLASBUMIN’in farmakodinamik özellikleri doğal proteine özdeştir. Klinikte kullanımına
ilişkin temel endikasyonları bir plazma hacmini genişletici olarak onkotik etkisiyle ilişkilidir.
Albumin ayrıca ilaçların, enzimlerin, hormonların vb. bileşikleri taşıyıcı görevini üstlenir.
Serum albumini, % 50’si karaciğerde üretilen bir proteindir.
5.2. Farmakokinetik özellikler
Emilim:
Uygulama yeri açısından (intravenöz) ilaç direkt kana karışır. Proteinin absorbsiyon ve
dağılımı ile metabolik hız ve atılımı doğal maddelerinkine özdeş olarak düşünülebilir.
Dağılım:
Normal şartlarda vücuttaki albumin konsantrasyonu vücut ağırlığının 4-5 g/kg’dır. Bunun %
40-45’i intravasküler, % 55-60’ı ekstravasküler alanda bulunur. Bununla birlikte anormal
koşullarda (ağır yanıklardan sonraki 24 saat içerisinde ve septik şok gibi) bu dağılım
değişebilir.
İnfüze edilen albuminin % 10’undan daha azı infüzyonu takiben ilk 2 saat içerisinde
intravasküler kompartımanı terk eder. Plazma hacmi üzerine etkisi önemli bireysel bir
varyasyondur. Bazı hastalarda, plazma hacmi birkaç saat için yüksek kalabilir. Ancak kritik
hastalarda, önemli miktarlarda öngörülemeyen bir hızda, albümin vasküler alanın dışına
sızıntı yapabilir.
Biyotransformasyon:
Normal koşullar altında, albuminin yarılanma ömrü ortalama 19 gündür. Yıkım ve sentez
arasındaki denge genellikle geribesleme ile sağlanabilir.
Eliminasyon:
Eliminasyon lizozomal proteazlar ile hücre içinde gerçekleşir.
Doğrusallık/ Doğrusal olmayan durumlar:
Eliminasyonu dozla orantılı olarak lineer’dir.
7 / 95.3. Klinik öncesi güvenlilik verileri
Klinik öncesi güvenlilik verileri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
• Sodyum kaprilat
• N-asetil-dl triptofan
• Enjeksiyonluk su
6.2. Geçimsizlikler
PLASBUMIN başka ürünlerle birlikte veya karıştırılarak kullanılmamalıdır.
6.3. Raf ömrü
36 ay
6.4. Saklamaya yönelik özel tedbirler
Son kullanma tarihinden sonra kullanmayınız. Açıldıktan sonra kullanılmamış ürün
atılmalıdır.
Eğer bulanıklık varsa kullanmayınız. Flakonun ilk açılışından 4 saatten daha fazla süre
geçmişse kullanmayınız. Kısmi olarak kullanılan flakonlar atılmalıdır. Önceden kırılmış, zarar
görmüş veya açılmış olan flakonlar kullanılmamalıdır. Bu mikroorganizmaların bulaşmasına
neden olabilir.
Açılmadan önce ve açıldıktan sonra 30°C’yi geçmeyen oda sıcaklığında saklayınız.
Dondurmayınız. Donmuş ürünleri çözüp kullanmayınız.
6.5. Ambalajın niteliği ve içeriği
Flakon: 50 mL, USP, Tip I veya Tip II, renksiz cam
Üst kapak: 20 mm kalınlığındaki, fiske ile vurulunca çıkartılan plastik, vernikli,
alüminyum üst kapak
Tıpa: Bütil kauçuk tıpa
Alüminyum etek-çerçeve ile mühürlenmiş fiskeyle çıkartılabilen plastik kapağın açılması
aşamasında ikinci bir güvenlik olarak şişenin ağız kısmında plastik kapağı da çevreleyen bir
emniyet bandrolü, üretici firma tarafından ambalaj sistemine eklenmiştir.
6.6. Beşeri tıbbi üründen arta kalan maddelerin imhası ve diğer özel önlemler:
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
8 / 97. RUHSAT SAHİBİ
Dem İlaç San.ve Tic.A.Ş.
Dem Plaza İnönü Mah. Kayışdağı Cad. No:172
34755 Ataşehir-İSTANBUL
Tel: 02164284029
Faks: 02164284086
Web: http://www.demilac.com.tr
8. RUHSAT NUMARASI
82
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.12.2012
Ruhsat yenileme tarihi:
10. KÜB’ÜN YENİLENME TARİHİ
9 / 9