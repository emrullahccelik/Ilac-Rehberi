KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEDİKİNET® 10 mg tablet
2. KALİTATİF VE KANTİTATİF BİLEŞİMİ
Etkin madde:
Her bir tablet 8,65 mg metilfenidata eşdeğer 10 mg metilfenidat hidroklorür içerir.
Yardımcı maddeler:
Laktoz monohidrat ……………………..42,990 mg
(inek sütünden elde edilmiştir)
Yardımcı maddeler için bölüm 6.1’e bakınız.
3. FARMASÖTİK FORM
Tablet.
Beyaz, yuvarlak ve üzerinde “M” baskısı olan tabletler. Tabletin kırılmasını
kolaylaştırmak için üzerinde çentik bulunur. Tablet eşit iki parçaya ayrılabilir.
4. KLİNİK ÖZELLİKLER
4.1. Terapötik endikasyonlar
Dikkat eksikliği hiperaktivite bozukluğu (DEHB), Narkolepsi
MEDİKİNET® iyileştirici tedavilerin tek başına yetersiz olduğu, 6 yaş ve
üstündeki çocuklarda ve ergenlerde, Dikkat Eksikliği/Hiperaktivite Bozukluklarının
(DEHB) kapsamlı tedavi programında endikedir. Tedavi, çocukluk çağı ve/veya
ergenlik dönemi davranış bozuklukları alanında uzman bir kişinin gözetiminde
yapılmalıdır.
Hastalık tanısı DSM-IV kriteri veya ICD-10 kılavuzuna göre ve hastanın tam
hikayesine ve değerlendirilmesine dayandırılarak konulmuş olmalıdır.
Ancak teşhis sadece bir veya birkaç semptomun varlığında konulmamalıdır.
Bu sendroma ilişkin spesifik etiyoloji bilinmemektedir ve tek bir tanı testi yoktur.
Yeterli bir tanı için tıbbi, özel psikolojik, eğitimsel ve sosyal kaynakların
kullanılması gerekir.
Kapsamlı tedavi programında, tipik olarak psikolojik, eğitimsel, sosyal önlemler
bulunur ve ayrıca tedavide, kısa süreli dikkat, dikkat dağınıklığı, duygusal
kararsızlık, dürtüsellik, orta ve şiddetli hiperaktivite, minör nörolojik belirtiler ve
anormal EEG bulgularıyla karakterize davranış sendromları olan çocukların stabil
hale gelmesi amaçlanır. Öğrenmede bozukluk görülebilir veya görülmeyebilir.
Metilfenidat tedavisi bu sendroma sahip çocukların tümünde endike değildir, bu
yüzden ilacın kullanımına ilişkin karar verilirken çocuğun semptomlarının derecesi
ve kronikliği çocuğun yaşına göre dikkatli biçimde değerlendirilmelidir.
Uygun eğitsel yaklaşım esastır ve psikososyal girişimler genellikle gereklidir.
İyileştirici önlemler tek başına yetersiz olduğu durumlarda, ilaca başlama kararı
1/17hastanın semptomlarının ciddiyetinin ayrıntılı olarak değerlendirilmesine dayalı
olarak verilmelidir. Metilfenidat her zaman ruhsatlı endikasyon ve reçeteleme/tanı
kılavuzlarına göre kullanılmalıdır.
4.2. Pozoloji ve uygulama şekli
Tedavi, çocukluk ve ergenlik dönemi davranış bozukluklarında yetkili bir çocuk
psikiyatrisi veya psikiyatri uzmanı tarafından izlenmelidir.
Pozoloji:
Dikkat Eksikliği ve Hiperaktivite Bozukluğu (DEHB)
Dozaj hastanın ihtiyacına ve tedaviye verdiği cevaba göre ayarlanmalıdır.
DEHB tedavisinde hastanın akademik, davranışsal ya da sosyal açıdan en
zorlandığı saatlerde ilacı almasına çalışılmalıdır.
Tedavi Öncesi İzleme:
İlaç reçete edilmeden önce, hastanın kardiyovasküler durumu (kan basıncı, kalp
atım sayısı) kontrol edilmeli ve değerlendirilmelidir.
Hastanın kapsamlı hikayesi; eş zamanlı kullanılan ilaçlar, önceki ve mevcut
psikiyatrik bozuklukları veya semptomları, varsa ailede ani
kardiyak/açıklanamayan ölüm öyküsü içermelidir. Hastanın tedavi öncesi boy ve
kilosu büyüme tablosuna kaydedilmelidir (Bkz. Bölüm 4.3. Kontrendikasyonlar ve
Bkz. Bölüm 4.4.Özel kullanım uyarıları ve önlemleri).
Tedavi Süresince İzleme:
Hastanın büyüme, psikiyatrik ve kardiyovasküler durumu düzenli olarak
izlenmelidir (Bkz. Bölüm 4.4. Özel kullanım uyarıları ve önlemleri).
 Doz ayarlaması sırasında ve sonrasında en az altı ayda bir kan basıncı ve nabız
kaydedilmelidir.
 Boy, kilo ve iştah, en az altı ayda bir büyüme tablosuna kaydedilmelidir.
 Her doz ayarlamasında ve en az altı ayda bir her muayenede, yeni psikiyatrik
bozuklukların gelişip gelişmediği veya mevcut bozuklukların kötüleşip
kötüleşmediği izlenmelidir.
Metilfenidatı eğlence amaçlı ya da yanlış kullanım olasılığı ve suistimal riski
açısından hasta izlenmelidir.
Uygulama sıklığı ve süresi:
Doz titrasyonu:
Metilfenidat hidroklorür tedavisinin başlangıcında dikkatli doz titrasyonuna
gereksinim vardır
Doz titrasyonuna mümkün olan en düşük doz ile başlanmalıdır.
Günlük maksimum doz 60 mg’dır.
Bu ilaç formunda uygulanamayan dozlar için, bu beşeri tıbbi ürünün diğer formları
ve diğer metilfenidat içeren ürünler mevcuttur.
2/17Çocuklar ve ergenler (6 yaş ve üzeri):
Başlangıçta önerilen doz günde bir veya iki kez 5 mg’dır (kahvaltıda ve öğle
yemeğinde). Gözlemlenen etkinlik ve tolerabilite çerçevesinde gerekirse doz
haftalık 5-10 mg artışlarla kademeli olarak artırılabilir.
60 mg’dan daha yüksek günlük doz tavsiye edilmemektedir. Toplam günlük doz
bölünmüş dozlar halinde uygulanmalıdır. 6 yaş altındaki çocuklarda
kullanılmamalıdır.
Bununla birlikte, eğer beşeri tıbbi ürünün etkisi akşam erken biterse, davranış
bozukluğu ve/veya uykusuzluk görülebilir. Bu durumdan kaçınmak için düşük
akşam dozları verilebilir.
Çocuklarda ve adolesanlarda uzun süreli kullanım (12 aydan fazla)
Metilfenidat hidroklorürün güvenilirliği ve etkinliği uzun süreli kullanımda
sistematik olarak kontrollü çalışmalarla araştırılmamıştır. Metilfenidat tedavisi
genellikle ergenlik süresince ya da ergenlikten sonra kesilir. Metilfenidat tedavi
süresi sınırsız değildir. DEHB’li çocuklarda ve adolesanlarda uzun süreli (12 aydan
fazla) MEDİKİNET® kullanımını seçen hekim, hastanın ilaçsız nasıl fonksiyon
göreceğini değerlendirmek için her bir hasta için ilaçsız denemelerle ilacın uzun
dönemde etkililiğini ve yararını tekrar değerlendirmelidir. Metilfenidat hidroklorür
tedavisine, çocuğun durumunun değerlendirilmesi açısından dönem dönem en az
yılda birkaç kez (tercihen okul tatillerinde) ara verilmelidir. İlacın geçici veya kalıcı
olarak kesildiği durumlarda iyileşmeler görülebilir.
Doz azaltımı ve ilacın kesilmesi
Bir ay içinde uygun doz ayarlamalarından sonra semptomlarda iyileşme
gözlenmezse, tedavi sonlandırılmalıdır. Semptomların ağırlaştığı ya da başka
advers olayların meydana geldiği durumlarda, doz azaltılmalı ya da gerekirse ilaç
kesilmelidir.
Narkolepsi (Erişkinler):
İki veya üçe bölünmüş dozlar halinde günlük ortalama doz 20 -30 mg’dır.
Bazı hastalarda günde 40-60 mg gerekli olabilirken diğerlerinde günde 10-15 mg
yeterli olacaktır. İlacı günün ileri saatlerinde aldığı takdirde uyuyamayan hastalar
son dozu saat 18.00’den önce almalıdırlar.
Uygulama şekli:
Ağızdan kullanım içindir. Bir miktar su ile yutulmalıdır.
Tablet bütün olarak veya ikiye bölünerek sıvı yardımı ile yemeklerle birlikte ya da
yemeklerden sonra yutulmalıdır (Bkz. Bölüm 5.2 Farmakokinetik özellikler).
Metilfenidat formülasyon seçimi:
Metilfenidat içeren ürünün formülasyonuna ilişkin seçim arzu edilen etki süresine
bağlıdır ve bu seçim tedaviyi uygulayan uzman tarafından hasta özelinde
yapılmalıdır.
3/17Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğine ilişkin bir bilgi bulunmamaktadır. Bu hastaların
tedavisinde kullanılırken dikkatli olunmalıdır.
Pediyatrik popülasyon:
6 yaş ve üzeri çocuklarda ve ergenlik çağındaki çocuklarda kullanılmaktadır.
6 yaş altındaki çocuklarda güvenlilik ve etkililik verilerinin bulunmaması sebebiyle
MEDİKİNET® kullanılmamalıdır.
Geriyatrik popülasyon:
Geriyatrik popülasyonda araştırılmamıştır. Bu nedenle bu hastaların tedavisinde
kullanılmamalıdır.
4.3. Kontrendikasyonlar
MEDİKİNET® içeriklerinden herhangi birine karşı duyarlılığı olduğu bilinen
kişilerde kontrendikedir.
 Metilfenidata ya da ürünün diğer bileşenlerine karşı aşırı duyarlılığı olduğu
bilinen hastalarda,
 Hipertiroidi ve tirotoksikozu olan hastalarda,
 Halihazırda veya öyküde ağır depresyon, anoreksiya nevroza veya anoreksik
bozukluklar, intihar eğilimi, psikotik semptomlar, şiddetli duygudurum
bozuklukları, manik epizodlar, şizofreni, anti-sosyal ya da borderline kişilik
bozuklukları hikayesi olan ya da yeni tanısı konmuş hastalarda,
 İyi kontrol edilemeyen ağır bipolar bozukluk olması durumunda,
 Önceden var olan serebrovasküler (örneğin, serebral anevrizma, vaskülit veya
felç) hastalıklarda,
 Eğer kardiyolog başka bir tavsiyede bulunmadı ise: Şiddetli hipertansiyon, kalp
yetmezliği, arterial okluzif hastalıklar, anjina, hemodinamik açıdan önemli
konjenital kalp hastaları, kardiyomiyopati, miyokard infarktüsü, hayatı tehdit
edebilecek aritmi, kardiyak iyon kanallarının fonksiyon bozukluğunun neden
olduğu kardiyovasküler hastalıklarda,
 Hipertansif kriz riski nedeniyle; Non-selektif, geri dönüşsüz monoamin
oksidaz inhibitörleriyle (MAOİ) yapılan tedavi sırasında ve bu tür bir
inhibitörün kesilmesini takiben en az 14 günlük bir süre boyunca (hipertansif
nöbetler meydana gelebilir) (Bkz. Bölüm 4.5. Diğer tıbbi ürünlerle etkileşimler
ve diğer etkileşim şekilleri),
 Glokomu olan hastalarda,
 Feokromasitomalı hastalarda kullanılmamalıdır.
4.4. Özel kullanım uyarıları ve önlemleri
Metifenidat tedavisi, DEHB’li çocukların tümünde endike değildir ve ilaca başlama
kararı çocuğun yaşı ile ilgili olarak, semptomların şiddeti ve kronikliğinin ayrıntılı
olarak değerlendirilmesine dayalı olarak verilmelidir.
4/17Çocuklarda ve adolesanlarda uzun süreli kullanım (12 aydan fazla):
Metilfenidatın uzun süreli kullanımının güvenlilik ve etkinliliği kontrollü
çalışmalarda sistematik olarak değerlendirilmemiştir. Metilfenidat tedavi süresi
sınırsız olmamalıdır ve gerekli de değildir. Metilfenidat tedavisi genellikle ergenlik
sırasında veya sonrasında kesilir. Uzun süreli tedavi (örn. 12 aydan uzun süre)
gören hastaların Bölüm 4.2. ve Bölüm 4.4.’e göre kardiyovasküler durum,
büyüme, iştah, yeniden psikiyatrik bozukluk gelişimi veya mevcut psikiyatrik
bozukluğun kötüleşmesi açısından sürekli olarak dikkatle izlenmesi gerekmektedir.
İzlenmesi gereken psikiyatrik bozukluklar arasında (bunlarla sınırlı olmamak
kaydıyla); motor ve sözel tikler, agresif veya düşmanca davranış, ajitasyon,
anksiyete, depresyon, psikoz, mani, delüzyon, asabiyet, doğallığın kaybı, içine
kapanıklık ve aşırı saplantıyı içerir.
DEHB’li çocuklarda ve adolesanlarda uzun süreli (12 ay üzeri) metilfenidat
kullanımına karar veren doktor, hastanın ilaç tedavisi almadığında işlevlerinin nasıl
olduğunu görmek için belirli aralıklarda uygulayacağı ilaçsız deneme süresi ile
ilacın uzun süreli faydasını tekrar değerlendirmelidir. Metilfenidat kullanımının, en
az yılda en az bir kez kesilmesi ve çocuğun durumunun (tercihen okul tatili
dönemlerinde) değerlendirilmesi önerilmektedir. İlacın geçici veya kalıcı olarak
kesildiği durumlarda kalıcı iyileşmeler görülebilir.
Yetişkinler:
DEHB için her zaman kullanılan dozlarda stimülan alan erişkinlerde ani ölüm,
inme ve miyokart enfarktüsü bildirilmiştir. Bu erişkin olgularda da
stimülanların rolü de bilinmemekle birlikte erişkinlerde ciddi yapısal kardiyak
anormallikler, kardiyomiyopati, ciddi kalp ritim anormallikleri, koroner arter
hastalığı veya diğer ciddi kardiyak sorunlar olma olasılığı çocuklara kıyasla daha
yüksektir. Bu gibi anormallikleri bulunan erişkinlerin de genel olarak stimülan
ilaçlarla tedavi edilmemesi gerekir.
Yaşlılar:
Metilfenidat yaşlılarda kullanılmamalıdır. Bu yaş grubunda güvenlik ve etkinliği
belirlenmemiştir.
6 yaşın altındaki çocuklar:
Metilfenidat 6 yaşın altındaki çocuklarda kullanılmamalıdır. Bu yaş grubunda
güvenlilik ve etkililiği araştırılmamıştır.
Kardiyovasküler durum
Uyarıcı ilaçlarla tedavi edilmesi düşünülen çocuklar, adolesanlar ve erişkinlerde
kardiyak hastalık açısından ani kardiyak veya açıklanamayan ölüm ya da malign
aritmi ile ilgili aile öyküsü alınmalıdır, fiziksel muayenesi yapılmalıdır. Şüpheli aile
öyküsü ya da hastalık izlenimi durumunda bir uzman tarafından kardiyak
değerlendirme yapılması gerekmektedir. Metilfenidat kullanımı sırasında
palpitasyon, efor sonucu göğüs ağrısı, açıklanamayan senkop, dispne veya kardiyak
hastalığı düşündüren başka semptomların geliştiği hastalar acilen bir uzman
tarafından kardiyak değerlendirmeye alınmalıdır.
5/17Metilfenidatın DEHB’li çocuklarda ve adolesanlarda yapılan klinik çalışmalarından
elde edilen analiz verileri metilfenidat kullanan hastaların genellikle diastolik ve
sistolik kan basınçlarında kontrol grubuna göre 10 mmHg’dan daha fazla değişiklik
olabileceğini göstermiştir. Çocuklarda ve adolesanlarda bu kardiyovasküler
etkilerin kısa ve uzun dönem sonuçları bilinmemektedir, ancak klinik çalışma
verilerinde gözlemlenen bu etkiler sonucunda klinik komplikasyon olasılığı göz
ardı edilemez. Kan basıcında veya kalp hızında artış nedeni ile riskli hastaların
tedavisinde dikkatli olunmalıdır. Metilfenidat ile tedavide kontrendike olan
durumlar için Bölüm 4.3. Kontrendikasyonlar’a bakınız.
Kardiyovasküler durum dikkatli izlenmelidir. Her doz ayarlamasında ve sonrasında
en az her altı ayda bir kan basıncı ve nabız yüzdelik bir çizelgeye kaydedilmelidir.
Mevcut bir kardiyovasküler bozukluk durumunda bir uzman çocuk kardiyoloğunun
tavsiyesi olmadıkça metilfenidat kullanımı kontrendikedir (Bkz. Bölüm 4.3.
Kontrendikasyonlar).
Ani ölüm ve mevcut olan yapısal kardiyak anomaliler veya diğer ciddi
kardiyak bozukluklar:
Çocuklarda normal dozlarda santral sinir sistemi stimülanlarının kullanılması ile
ilişkili ani ölüm bildirilmiştir, ölüm bildirilen çocukların bazılarında yapısal
kardiyak anomali ya da diğer ciddi kalp problemleri vardır.
Bazı kalp rahatsızlıkları kendi başlarına ani ölüm riski taşısalar da, stimülanların
sempatomimetik etkilerine maruz kalmamaları için, ciddi kardiyak problem, bilinen
yapısal kardiyak anomali, kardiyomiyopati, ciddi kalp ritm anomalisi olan çocuklar
veya adolesanlar için stimülanlar önerilmemektedir.
Suistimal ve kardiyovasküler olaylar:
Metilfenidatı da içeren santral sinir sistemi stimülanlarının suistimali ani ölüm ve
diğer ciddi kardiyovasküler advers olaylarla ilişkilendirilebilir.
Serebrovasküler bozukluklar:
Metilfenidat tedavisinin kontrendike olduğu serebrovasküler durumlar için Bölüm
4.3. Kontrendikasyonlar’a bakınız. Ek risk faktörlerine sahip (kardiyovasküler
hastalık öyküsü, kan basıncını arttıran eşzamanlı ilaç kullanımı) hastalar,
metilfenidat tedavisine başladıktan sonra her doktor ziyaretinde nörolojik
durumları ve semptomlar açısından değerlendirilmelidir.
Serebral vaskülit, metilfenidat kullanımı ile görülen çok nadir görülen bir
idiyosenkrazik reaksiyondur. Yüksek risk grubu olabilecek hastaların belirlenmesi
ve altta yatan klinik problemin ilk belirleyicisi olabilen semptomların başlaması
hakkında çok az kanıt vardır. Yüksek şüpheli durumdaki vaskülitin erken tanısında,
metilfenidatın hemen kesilmesi erken tedaviye olanak sağlayabilir. Bu nedenle
metilfenidat tedavisi sırasında serebral iskemi ile ilişkili yeni nörolojik
semptomların gözlendiği hastalarda tanı tekrar değerlendirilmelidir. Bu semptomlar
şiddetli baş ağrısı, uyuşukluk, halsizlik, paralizi, görme, konuşma, dil, hafıza veya
koordinasyon bozukluğunu içerebilir.
Hemiplejik serebral palsili hastalarda metilfenidat kullanımı kontrendike değildir.
6/17Psikiyatrik bozukluklar:
DEHB ile komorbid psikiyatrik bozukluklar yaygındır. Bu durum, stimülan ürünler reçete
edilirken dikkate alınmalıdır. Metilfenidat başlatmadan önce hasta önceden var olan
psikiyatrik hastalıklar ve ailede psikiyatrik bozukluk öyküsü yönünden
değerlendirilmelidir (Bkz. Bölüm 4.2. Pozoloji ve uygulama şekli). Psikiyatrik
semptomların ortaya çıkması veya mevcut psikiyatrik bozuklukların kötüleşmesi
durumunda hasta için fayda, riskten fazla olmadığı sürece metilfenidat verilmemelidir.
Hastalarda dozun her ayarlamasında ve sonrasında en az altı ayda bir psikiyatrik
bozuklukların durumu takip edilmelidir ve gerektiğinde müdahalede bulunulmalıdır.
Tedavinin kesilmesi uygun olabilir.
Mevcut psikotik veya manik semptomların kötüleşmesi:
Psikotik hastalarda metilfenidat uygulanması, davranış ve düşünme bozukluğu
semptomlarını ağırlaştırabilir.
Yeni psikotik ve manik semptomların ortaya çıkması:
Daha önceden psikotik hastalık veya mani öyküsü olmayan çocuklarda ve adolesanlarda
tedaviyle ortaya çıkan psikotik semptomlar (görsel/dokunsal/işitsel halüsinasyonlar ve
delüzyonlar) veya mani, normal dozda metilfenidat kullanımından kaynaklanabilir.
Oluşan manik veya psikotik semptomlarda, mmetilfenidatın rolü değerlendirilmeli,
gerekirse tedavi kesilmelidir.
Agresif veya saldırgan davranış:
Stimülanlarla tedavi agresiflik ve saldırganlığın ortaya çıkmasına ya da kötüleşmesine
neden olabilir. Metilfenidat ile tedavi gören hastalar tedavinin başlangıcında, her doz
ayarlaması sonrasında en azından altı ayda bir ve her muayenede agresif davranışlar,
saldırganlığın ortaya çıkması ya da kötüleşmesi açısından yakından izlenmelidir.
Doktorlar, davranış değişikliği görülen hastalarda tedavi konusunda bir değişikliğe gerek
olup olmadığını değerlendirmelidir. Tedavinin kesilmesi düşünülebilir.
İntihar eğilimi:
DEHB tedavisi sırasında intihar düşüncesi veya davranışı gelişen hastalar derhal bir
doktor tarafından değerlendirilmelidir. Altta yatan bir psikiyatrik durumun kötüleşmesi
veya metilfenidat ile tedavinin olası rolü saptanmalıdır. Altta yatan psikiyatrik durumun
tedavisi ya da metilfenidat tedavisinin bırakılma olasılığı değerlendirilmelidir.
Tikler:
Metilfenidat, motor ve verbal tiklerin başlaması ya da şiddetlenmesi ile ilişkilidir.
Tourette sendromunda ağırlaşma da bildirilmiştir (Bkz. Bölüm 4.8 İstenmeyen etkiler).
Metilfenidat kullanımı öncesi hastanın aile öyküsü alınmalı, çocuklarda tikler hakkında
veya Tourette sendromu için değerlendirme yapılmalıdır. Metilfenidat tedavisi süresince
hastalarda tiklerin ortaya çıkması ya da kötüleşmesi düzenli olarak izlenmelidir. Takip,
her doz ayarlaması ve sonrasında en azından 6 ayda bir ya da her doktor ziyaretinde
yapılmalıdır.
Anksiyete, ajitasyon veya gerginlik:
Metilfenidat var olan anksiyete, ajitasyon ve gerginliği kötüleştirebilir. Hastalar
anksiyete, ajitasyon ve gerginlik açısından öncelikle değerlendirmelidir ve hastalar tedavi
7 / 17sırasında her doz ayarlamasında ve en az 6 ayda bir ya da her muayenede semptomların
ortaya çıkışı veya kötüleşmesi açısından düzenli olarak takip edilmelidir.
Bipolar bozukluk şekilleri:
Komorbid bipolar bozukluğu olan DEHB’li hastalar (tedavi edilmemiş Tip I Bipolar
Bozukluk veya diğer Bipolar Bozukluk formları da dahil) metilfenidat kullanımı
sırasında, mikst/manik nöbetlerin gelişme olasılığı nedeni ile izlenmelidir. Komorbid
depresif semptomları olan hastalar metilfenidat tedavisine başlamadan önce bipolar
bozukluk açısından risk taşıyıp taşımadıklarının belirlenmesi için uygun şekilde
taranmalıdır; bu tarama, aile öyküsünde intiharı, bipolar bozukluğu ve depresyonu
içeren detaylı psikiyatrik öyküyü içermelidir. Bu hastalarda sürekli olarak yakından takip
büyük önem taşımaktadır (Bkz. Bölüm 4.2. Pozoloji ve uygulama şekli). Hastalar her doz
ayarlaması ve sonrasında en az 6 ayda bir ve her doktor ziyaretinde semptomlar açısından
takip edilmelidir.
Büyüme:
Metilfenidatın çocuklarda uzun süreli kullanımında kilo alımında orta derecede
yavaşlama ve büyüme geriliği saptanmıştır.
Metilfenidatın boy ve kilo üzerindeki nihai etkileri bilinmemektedir ve çalışılmaktadır.
Metilfenidat kullanımı sırasında büyüme takip edilmelidir: boy, kilo ve iştah en az altı
ayda bir büyüme tablosuna kaydedilmelidir. Beklendiği şekilde büyümeyen, uzamayan ya
da kilo almayan hastaların tedavileri kesilmelidir.
Nöbetler:
Metilfenidat, epilepsisi olan hastalarda dikkatli kullanılmalıdır. Metilfenidatın, daha
önceden nöbet öyküsü olan hastalarda, nöbetleri olmaksızın EEG anomalisi olan
hastalarda, nadiren nöbet öyküsü ve önceden nöbetlere dair hiçbir EEG bulgusu olmayan
hastalarda nöbet eşiğini düşürebileceğine dair bazı klinik bulgular mevcuttur. Nöbet
sıklığı artması veya yeni nöbet gelişmesi durumunda ilaç kesilmelidir.
Kötüye kullanım, yanlış kullanım ve diversiyon:
Hastalarda metilfenidat diversiyon, yanlış ve kötüye kullanım riski açısından dikkatle
izlenmelidir.
Metilfenidat, ilaç bağımlılığı ya da alkolizm öyküsü olan hastalara verilirken olası kötüye
kullanım, yanlış kullanım ve diversiyon açısından dikkatli olunmalıdır.
Kronik kötüye kullanım, değişik derecelerde anormal davranışla birlikte belirgin
toleransa ve psişik bağımlılığa neden olabilir. Özellikle parenteral yolla suistimale cevap
olarak aşikar psikotik haller görülebilir.
DEHB tedavisine karar verirken hastanın yaşı, madde kullanımı açısından risk
faktörlerinin varlığı (komorbid karşıt olma-karşı gelme bozukluğu ve bipolar bozukluk
gibi) dikkate alınmalıdır. Duygusal değişkenliği olan hastalarda (alkol veya madde
bağımlılığı öyküsü olanlar gibi) dozajı kendi inisiyatiflerine göre artırabileceklerinden
dikkatli olunmalıdır.
İlaç suistimali açısından yüksek riskli bazı hastalar için metilfenidat veya diğer stimülan
kullanımı uygun olmayabilir ve uyarıcı olmayan tedaviler uygulanmalıdır.
8 / 17İlacın kesilmesi:
İlacın kesilmesi sırasında kronik aşırı hareketliliğin yanı sıra olası depresyona karşı hasta,
dikkatle gözlenmelidir. Bazı hastalar uzun süreli takip gerektirir.
Kötüye kullanım durumunda ağır depresyon gelişebileceğinden hasta dikkatle takibe
alınmalıdır.
Yorgunluk:
Metilfenidat normal yorgunluk hallerinin önlenmesi ya da tedavisi için
kullanılmamalıdır.
İlaç taraması:
Bu ilaç, içerdiği metilfenidat nedeniyle amfetamin laboratuar testlerinde, özellikle de
bağışıklık immünoassay tarama testlerinde yanlış pozitif sonuç alınmasına neden olabilir.
Hematolojik etkiler:
Metilfenidat ile uzun süreli tedavinin güvenliliği tam olarak bilinmemektedir. Lökopeni,
trombositopeni, anemi veya ciddi renal ya da hepatik bozuklukları da içeren diğer
değişikliklerin görülmesi durumunda tedavinin bırakılması düşünülebilir.
Gastrointestinal obstrüksiyon potansiyeli
Metilfenidat hidroklorür gastrointestinal kanalda deformasyona uğramadığı ve tablet
şeklinde gözle görülür derecede değişim olmadığı için, daha evvelden şiddetli
gastrointestinal sistem darlığı (patolojik ya da iyatrojenik) olan hastalara, disfajisi olan
ya da tablet yutmada belirgin şekilde zorluk çeken hastalara verilmemelidir. Bilinen
gastrointestinal sistem darlığı olan hastalarda, deforme olmayan uzatılmış salınımlı
formülasyonlardaki ilaçların alınmasıyla ilişkili obstrüktif semptomlara ait seyrek
raporlar vardır.
Priapizm
Metilfenidat ürünleri kullanan yetişkin ve pediyatrik hastalarda bazen cerrahi
müdahalenin gerekli olduğu, uzatılmış ve ağrılı ereksiyon bildirilmiştir. Priapizm, ilaca
başlandığında değil de kullanıldıktan bir süre sonra, genellikle dozun arttırılmasını
takiben gelişmiştir. Priapizm aynı zamanda ilaç bırakıldıktan sonra geri çekilme
periyodunda da oluşmuştur. Normal olmayan şekilde uzamış veya ağrılı ve sık ereksiyon
gelişen hastaların acilen doktoruna başvurması gerekmektedir.
Yardımcı maddeler: Laktoz intoleransı
Bu tıbbi ürün laktoz içermektedir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
Farmakokinetik etkileşimler:
Metilfenidatın eşzamanlı kullanılan ilaçların plazma konsantrasyonlarını nasıl etkilediği
bilinmemektedir. Bu nedenle metilfenidatı diğer ilaçlarla (özellikle terapötik alanı dar
olan ilaçlar) birlikte kullanırken dikkatli olunması önerilmektedir.
Metilfenidat, sitokrom P450 tarafından klinik olarak anlamlı derecede metabolize
edilmez. Sitokrom P450 indükleyicileri veya inhibitörlerinin metilfenidatın
9 / 17farmakokinetiği üzerinde anlamlı herhangi bir etkiye sahip olması beklenmemektedir.
Bunun tersi olarak, metilfenidatın d- ve l- enantiomerleri sitokrom P450 1A2, 2C8, 2C9,
2C19, 2D6, 2E1 veya 3A’yı anlamlı olarak inhibe etmemektedir. Ancak, metilfenidatın,
antikoagülan olan kumarinin, antikonvülzanların (örneğin fenobarbital, fenitoin,
primidon) ve bazı antidepresanların (trisiklikler ve selektif serotonin geri alım
inhibitörleri) metabolizmasını inhibe edebileceğine dair raporlar vardır. Metilfenidat
uygulanmasına başlarken ya da tedavi kesilirken bu ilaçların doz ayarlamasını yapmak ve
plazmadaki ilaç konsantrasyonlarını (ya da kumarin alınması durumunda pıhtılaşma
zamanlarını) izlemek gerekli olabilir.
Farmakodinamik etkileşimler:
Antihipertansif ilaçlar:
Metilfenidat, hipertansiyon tedavisi için kullanılan ilaçların etkinliğini azaltabilir.
Kan basıncını yükselten ilaçlarla kullanım:
Metilfenidatın kan basıncını yükselten başka ilaçlarla eşzamanlı kullanımında dikkatli
olunmalıdır (Bkz. Bölüm 4.4. Özel kullanım uyarıları ve önlemleri Serebrovasküler
bozukluklar paragrafı). Olası hipertansif kriz nedeniyle, non-selektif geri dönüşsüz
monoamin oksidaz inhibitörleriyle (MAOİ) tedavi sırasında veya bu ilaçların
kesilmesini takip eden minimum 2 hafta süresince kontrendikedir (Bkz. Bölüm 4.3.
Kontrendikasyonlar).
Alkol ile birlikte kullanım:
Alkol, metilfenidat da dahil olmak üzere psikoaktif ilaçların santral sinir sistemi
üzerindeki advers etkilerini şiddetlendirebilir. Bu nedenle hastaların tedavi sırasında
alkolden uzak durmaları önerilmektedir.
Halojenli anesteziklerle birlikte kullanım:
Ameliyat sırasında halojenli anesteziklerle birlikte kullanımı ile ani kan basıncı ve kalp
hızı yükselmesi riski vardır. Ameliyat planlanıyorsa, ameliyat günü metilfenidat
kullanılmamalıdır.
Santral etkili alfa-2 agonistleri ile birlikte kullanım (ör. klonidin):
Klonidin ile birlikte kullanımda ani ölümü de içeren ciddi advers olaylar bildirilmiştir.
Dopaminerjik ilaçlarla kullanım:
Bir dopamin geri alımı inhibitörü olarak metilfenidat, doğrudan veya dolaylı dopamin
agonistleri (DOPA ve trisiklik antidepresanlar dahil) ve dopamin antagonistleri
(antipsikotikler, örn. haloperidol) ile eşzamanlı uygulandığında farmakodinamik
etkileşime girebilir. Etkiyi ortadan kaldırma aktivitesi nedeniyle metilfenidat’ın
antipsikotiklerle eşzamanlı uygulanması önerilmez.
4.6. Gebelik ve laktasyon
Genel tavsiye
Gebelik kategorisi: C
10 / 17Çocuk doğurma potansiyeli bulunan kadınlar/ Doğum kontrolü (Kontrasepsiyon)
Doğurganlık çağındaki kadınlar için özel bir öneri için destekleyici bir veri
bulunmamaktadır. Gebe kalmayı planlayan kadınlar için, aşağıdaki “Gebelik dönemi”
başlıklı bölüme bakınız.
Oral kontraseptiflerle etkileşimi ile ilgili herhangi bir klinik veri bulunmamaktadır.
Gebelik dönemi
Hamile kadınlarda metilfenidat hidroklorür kullanımına ait deneyimler sınırlıdır.
Spontan raporlarda neonatal kardiyo-respiratuar toksisite, özellikle de fetal taşikardi ve
solunum stresi vakaları bildirilmiştir.
Hayvanlarda yapılan çalışmalar metilfenidat hidroklorürün üreme toksisitesini
göstermektedir (Bkz. Bölüm 5.3. Klinik öncesi güvenlilik verileri). İnsanlar için
potansiyel riskler bilinmemektedir. Metilfenidat hidroklorür hamilelik boyunca
kontrendikedir (Bkz. Bölüm 4.3. Kontrendikasyonlar ve 4.4. Özel kullanım uyarıları ve
önlemleri).
Metilfenidat, tedavinin ertelenmesinin gebelik açısından daha yüksek bir risk teşkil
ettiğine dair klinik bir karar verilmediği sürece gebelik sırasında kullanım için
önerilmemektedir.
Laktasyon dönemi
Metilfenidat ile tedavi edilmiş bir annenin sütünde metilfenidata rastlanmıştır.
Metilfenidat kullanan annenin emzirdiği bebeğin kilosunda belirlenmemiş bir azalmanın
olduğu; ancak annenin metilfenidat tedavisini kestikten sonra bebeğin kilo aldığı ile ilgili
bir vaka raporu bulunmaktadır. Emzirme dönemindeki bebekler için risk göz ardı
edilmemelidir.
Emzirmenin durdurulup durdurulmayacağına ya da metilfenidat tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve metilfenidat tedavisinin emziren anne açısından
faydası dikkate alınmalıdır.
Üreme yeteneği/Fertilite
Metilfenidatın fertilite üzerindeki etkisi insanlarda değerlendirilmemiştir. Metilfenidat
erkek veya dişi farelerde fertiliteyi etkilememektedir (Bkz. Bölüm 5.3 Klinik öncesi
güvenlilik verileri).
4.7. Araç ve makine kullanımı üzerindeki etkiler
Metilfenidat sersemlik, uyuşukluk ile diplopi ve görme bulanıklığı gibi görme
bozukluklarına neden olabilir. Bu nedenle, hastalar araç sürmemek, makine
kullanmamak veya diğer tehlikeli olabilecek etkinlikleri yapmamak konusunda
uyarılmalıdır.
4.8. İstenmeyen etkiler
Aşağıdaki istenmeyen etkiler MEDİKİNET® ve diğer bütün metilfenidat hidroklorür
formülasyonlarından elde edilen verilere dayanılarak hazırlanmıştır. MEDİKİNET® ve
11 / 17diğer metilfenidat hidroklorür formülasyonlarından elde edilen advers ilaç
reaksiyonlarının sıklıkları farklı ise, sıklık derecesi yüksek olan veritabanı kullanılmıştır.
Şu terimler ve sıklık dereceleri kullanılmıştır:
Çok yaygın ( 1/10), yaygın ( 1/100 ila <1/10), yaygın olmayan ( 1/ 1000 ila <1 /100)
seyrek ( 1/ 10.000 ila <1/1.000), çok seyrek (< 1/ 10.000), bilinmiyor (eldeki verilerden
hareketle tahmin edilemiyor.)
Enfeksiyonlar ve enfestasyonlar
Yaygın: Nazofaranjit
Kan ve lenf sistemi hastalıkları
Çok seyrek: Anemi, lökopeni, trombositopeni, trombositopenik purpura
Bilinmiyor: Pansitopeni
Bağışıklık sistemi hastalıkları
Yaygın olmayan: Anjiyonörotik ödem, anafilaktik reaksiyonlar, oriküler şişkinlik, büllöz
durumlar, eksfoliyatif durumlar, ürtiker, prurit, döküntü, erüpsiyonlar gibi aşırı duyarlılık
reaksiyonları
Metabolizma ve beslenme hastalıkları*
Yaygın: Anoreksi, iştahta azalma, çocuklarda sürekli kullanımda kısmen kilo ve boy
artışında orta derecede azalma
Psikiyatrik hastalıklar*
Çok yaygın: Sinirlilik, uykusuzluk
Yaygın: Anoreksi, heyecana dayanıksızlık, saldırganlık*, anksiyete*, depresyon*,
asabilik*, anormal davranış.
Yaygın olmayan: Psikotik bozukluklar*, işitsel, görsel ve dokunma duyusu ile ilgili
halüsinasyonlar*, öfke, intihar düşüncesi*, ruh hali değişikliği, değişken ruh hali,
huzursuzluk, ağlamaklı olmak, tikler*, Tourette sendromunun veya var olan tiklerinin
kötüleşmesi*, aşırı odaklanma, uyku bozukluğu.
Seyrek: Mani*, yönelim bozukluğu, libido bozukluğu.
Çok seyrek: İntihar girişimi (gerçekleştirilmiş intihar da dahil)*, gelip geçici depresif
duygu durum*, anormal düşünce, apati, tekrar eden davranışlar, aşırı odaklanma, toksik
psikoz.
Bilinmiyor: Delüzyon*, düşünce bozuklukları*, kafa karışıklığı hali, bağımlılık, lögore.
Hızlı salımlı formülasyonların kullanımında kötüye kullanım ve bağımlılık daha sık
bildirilmiştir (sıklığı bilinmiyor).
Sinir sistemi hastalıkları
Çok yaygın: Baş ağrısı.
Yaygın: Baş dönmesi, diskinezi, psikomotor aşırı aktivite, uyku hali.
Yaygın olmayan: Sedasyon, tremor.
Çok Seyrek: Konvülziyon, koreoatetoid hareketler, geriye dönüşümlü iskemik nörolojik
hasar, Nöroleptik Malign Sendrom (NMS; çok seyrek olarak rapor edilmiştir. Bu
raporların çoğunda hastaların diğer ilaçları kullanmasından dolayı metilfenidatın buradaki
etkisi kesin değildir)
12 / 17Bilinmiyor: Serebrovasküler bozukluklar* (vaskülit, serebral hemoraj, serebrovasküler
kazalar, serebral arteritler ve serebral oklüzyonlar dahil), Grand mal konvulziyonlar*,
migren, seratonerjik ilaçlarla birlikte kullanımında oluşabilecek seratonin sendromu.
Göz hastalıkları
Yaygın olmayan: Diplopi, görmede bulanıklık.
Seyrek: Görsel uyumda zorluklar, midriyazis, görme bozukluğu.
Kardiyak hastalıklar*
Yaygın: Aritmi, taşikardi, palpitasyonlar.
Yaygın olmayan: Göğüs ağrısı.
Seyrek: Angina pektoris.
Çok seyrek: Kardiyak arest, miyokard enfarktüsü.
Bilinmiyor: Supraventriküler taşikardi, bradikardi, ventriküler ekstrasistoller,
ekstrasistoller.
Vasküler hastalıklar*
Yaygın: Hipertansiyon
Çok seyrek: Serebral arterit ve/veya tıkanma, periferik soğuma, Raynaud fenomeni.
Solunum, göğüs bozuklukları ve mediastinal hastalıkları
Yaygın: Öksürük, faringolaringeal ağrı
Yaygın olmayan: Dispne
Gastrointestinal hastalıkları
Yaygın: Karın ağrısı, ishal, bulantı, mide rahatsızlığı ve kusma: Bu durum genelde
tedavinin başına meydana gelir ve beraberinde yiyecek alımıyla azaltılabilir. Ağız
kuruluğu.
Yaygın olmayan: Kabızlık.
Hepato-biliyer hastalıklar
Yaygın olmayan: Hepatik enzim yükselmesi.
Çok seyrek: Hepatik koma da dahil anormal karaciğer fonksiyonu.
Deri ve deri altı doku hastalıkları
Yaygın: Alopesi, pruritus, döküntü, ürtiker .
Yaygın olmayan: Anjiyonörotik ödem, büllöz durumlar, eksfoliyatif durumlar.
Seyrek: Aşırı terleme, maküler döküntü, eritem.
Çok seyrek: Eritema multiforme, eksfoliyatif dermatit, sabit ilaç döküntüsü.
Kas-iskelet bozukluklar, bağ doku ve kemik hastalıkları
Yaygın: Eklem ağrısı.
Yaygın olmayan: Miyalji, kas seyirmesi.
Çok seyrek: Kas krampları.
Bilinmiyor: Rabdomiyoliz.
Böbrek ve idrar hastalıkları
Yaygın olmayan: Hematüri.
13 / 17Üreme sistemi ve meme hastalıkları
Seyrek: Jinekomasti.
Bilinmiyor: Erektil disfonksiyon, priapizm, ereksiyon artışı ve uzun süreli ereksiyon.
Genel bozukluklar ve uygulama bölgesine ilişkin hastalıklar
Yaygın: Pireksi, çocuklarda uzun süreli kullanıma bağlı büyümede hafif bir yavaşlama*
Yaygın olmayan: Göğüs ağrısı, yorgunluk
Çok seyrek: Ani kardiyak ölüm*
Bilinmiyor: Göğüs rahatsızlığı, hiperpireksi
Araştırmalar
Yaygın: Kan basıncında ve kalp atım hızında değişiklikler (genellikle artış)*, kiloda
azalma*
Yaygın olmayan: Kardiyak üfürüm*, karaciğer enzimlerinde artış
Çok seyrek: Kan alkali fosfataz artışı, kanda bilirubin artışı, trombosit sayısı düşüşü,
beyaz hücre sayımı anomalisi
*Bölüm 4.4.Özel kullanım uyarıları ve önlemleri’ne bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacım yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
Doz aşımının söz konusu olduğu hastalar tedavi edilirken, uzun etki süresine sahip
formülasyonlardan gecikmiş metilfenidat salımı da göz önünde bulundurulmalıdır.
Belirti ve semptomlar:
Akut aşırı doz alımında özellikle merkezi ve sempatik sinir sisteminin aşırı uyarılması
sonucunda kusma, ajitasyon, tremor, hiperrefleksi, kas seğirmesi, konvülsiyonlar
(muhtemelen komayla takip eden), öfori, konfüzyon, halüsinasyonlar, delirium, terleme,
sıcak basması, baş ağrısı, hiperpireksi, taşikardi, çarpıntı, kardiyak aritmiler,
hipertansiyon, midriyazis ve mukoz mebranlarda kuruluk görülebilir.
Tedavi, destekleyici önlemlerden ve hipertansif kriz, kardiyak aritmiler, konvülziyonlar
gibi hayati tehlikesi olan durumların semptomatik tedavisinden ibarettir.
Önerilen tedavi
MEDİKİNET® aşırı dozuna karşı spesifik bir antidot yoktur.
Tedavi uygun destekleyici uygulamalardan oluşur: Hastanın kendi kendisine zarar
vermesi önlenmeli ve hasta zaten mevcut olan aşırı uyarılmayı ağırlaştıracak dış
stimülanlara karşı korunmalıdır. Hastanın kendini yaralaması önlenir ve hastada mevcut
aşırı uyarıyı daha da kötüleştirecek dış uyarılara karşı hasta korunur. Eğer işaret ve
belirtiler çok şiddetli değilse ve hastanın bilinci açıksa, mide içeriği kusma tetiklenerek
yada gastrik lavaj uygulanarak boşaltılabilir. Gastrik lavaj uygulanmasından önce eğer
14 / 17mevcutsa ajitasyon ve nöbetler kontrol altına alınmalı ve solunum yolu açık tutulmalıdır.
Bağırsağın detoksikasyonu için yapılabilecek diğer uygulamalar arasında aktif kömür ve
müshil uygulaması yer almaktadır. Şiddetli entoksikasyon varlığında, gastrik lavaj
uygulamasından önce dikkatli bir şekilde titre edilen benzodiazepin dozu verilebilir.
Dolaşım ve solunum fonksiyonlarının devamı için yoğun bakım sağlanmalıdır.
hiperpireksi için eksternal soğutma prosedürleri gerekli olabilir.
Metilfenidat hidroklorürün doz aşımı tedavisinde periton diyalizi ya da ekstrakorporal
hemodiyalizin etkinliği belirlenmemiştir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Psikostimülanlar
ATC kodu: N06BA04
Etki mekanizması:
MEDİKİNET®, motor aktivitelerinden daha çok mental aktivitelere etki gösteren hafif
bir MSS stimulanıdır. İnsanda etki mekanizması tamamen bilinmese de, uyarıcı
etkilerinin dopamin salıverilmesini tetiklemeden striatumda dopamin geri alımınının
inhibisyonuna bağlı olduğu düşünülmektedir.
MEDİKİNET®’in çocuklardaki mental ve davranış üzerine etki mekanizması açıklığa
kavuşmamış olduğu gibi bu etkilerin merkezi sinir sistemi ilintili etkilerine işaret eden bir
kanıt da saptanmamıştır. MEDİKİNET®, metilfenidatın D- ve L-threo enantiyomerlerinin
rasemik bir karışımdır. Farmakolojik açıdan d- enantiomeri l-enantiomere kıyasla daha
aktiftir.
5.2. Farmakokinetik özellikleri
Emilim:
Aktif madde (metilfenidat hidroklorür) oral olarak uygulandıktan sonra hızla ve
neredeyse tamamen emilmektedir. Yoğun ilk geçiş metabolizmasına bağlı olarak mutlak
biyoyararlanımı d-enantiyomeri için % 22±8 ve l-enantiyomeri için % 5±3 bulunmuştur.
Gıdayla birlikte alınmasının emilim üzerinde önemli bir etkisi olmamıştır. Yaklaşık 40
nmol/L (11 ng/mL) olan doruk plazma konsantrasyonlarına uygulamadan yaklaşık 1-2
saat sonra ulaşılmaktadır. Doruk plazma konsantrasyonları hastalar arasında büyük
farklılık göstermektedir. Konsantrasyon-zaman eğrisi altındaki alan (EAA) ve doruk
plazma konsantrasyonu (C ) dozla orantılıdır.
maks
Dağılım:
Kanda metilfenidat ve metabolitleri başlıca plazmada (% 57) ve eritrositlerde
(% 43) dağılır. Metilfenidat ve metabolitleri plazma proteinlerine düşük oranda (%
10 - 33) bağlanırlar. Dağılım hacmi d-MPH için 2.65±1.11 L/kg ve l-MPH için
1.80±0.91 L/kg olarak bulunmuştur.
15 / 17Biyotransformasyon:
Karboksilesteraz ile metilfenidatın biyotransformasyonu hızlı ve yaygındır. Ana
metabolit olan, ester grubu uzaklaştırılmış, α-fenil-2-piperidin asetik asit (Ritalinik asit)
metaboliti metilfenidatın alınmasından yaklaşık 2 saat sonra plazmada, değişmemiş
maddeninkinden 30 - 50 defa daha yüksek olan doruk konsantrasyonlara ulaşır. α-fenil-
2-piperidin asetik asidin yarılanma ömrü metilfenidatin yarılanma ömrünün yaklaşık iki
katıdır ve ortalama sistemik klerensi 0.17 L/saat/kg’dır. Hidroksillenmiş metabolitler
(yani, hidroksimetilfenidat ve hidroksiritalinik asit) ancak küçük miktarlarda tespit
edilirler. Terapötik etkinliğinin esas olarak ana maddeye bağlı olduğu sanılmaktadır.
Eliminasyon:
Metilfenidat plazmadan ortalama 2 saatlik bir yarılanma ömür ile elimine edilir. Sistemik
klerens d-MPH için 0.40±0.12 L/h/kg ve l-MPH için 0.73±0.28 L/h/kg’dir. Oral
alınmasından sonra 48-96 saat içinde dozun % 78-97’si idrar, % 1-3’ü dışkı ile,
metabolitleri şeklinde atılır. Değişikliğe uğramamış metilfenidat ancak küçük
miktarlarda (< % 1) idrarda görülür. Dozun çoğunluğu, α-fenil-2-piperidin asetik asit
şeklinde % 60-86 idrarla atılır.
Hastalardaki karakteristik özellikler
Yaşın etkisi:
Çalışma yapılan sağlıklı gönüllü yetişkinler ve hiperaktif çocuklarda metilfenidatın
farmakokinetiğinde açık bir farklılık yoktur.
Böbrek yetmezliği:
Eliminasyon bilgileri, böbrek fonksiyon bozukluğu olması halinde böbrek fonksiyonları
normal olan hastalardakine göre değişmemiş metilfenidatın böbreklerden atılmasının çok
az miktarda azalacağını göstermektedir. Bununla birlikte -fenil-2-piperidin asetik asit
metabolitinin böbreklerden atılması azalabilir.
5.3. Klinik öncesi güvenlilik verileri
Karsinojenite
Sıçan ve farelerde yapılan bir ömür boyu karsinojenite çalışmalarında artan sayıda malign
karaciğer tümörleri sadece erkek farelerde görülmüştür. Bu bulgunun insanlar için anlamı
bilinmemektedir.
Metilfenidat hidroklorür çoklu uygulanan düşük dozda üreme performansını ve
doğurganlığı etkilemez.
Hamilelik embriyonik / fetal gelişim:
Metilfenidat sıçan ve tavşanlarda teratojenik kabul edilmez. Sıçanlarda maternal toksik
dozlarda, fetal (örn. yavruların tamamının kaybı) ve maternal toksisiteye rastlanmıştır.
6. FARMASÖTİK ÖZELLİKLERİ
6.1. Yardımcı maddelerin listesi
Mikrokristalin selüloz
Prejelatinize mısır nişastası
Kalsiyum hidrojen fosfat dihidrat
16 / 17Laktoz monohidrat (inek sütünden elde edilmiştir)
Magnezyum stearat
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
Raf ömrü 36 aydır.
6.4. Saklamaya yönelik özel tedbirler
25°C’nin altındaki oda sıcaklığında muhafaza ediniz.
6.5. Ambalajın niteliği ve içeriği
30, 50, 90 ve 120 tabletlik PVC/PVDC/Al blisterlerde, karton kutu ve kullanma talimatı
ile birlikte piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
Ümraniye, İstanbul, Türkiye.
Tel: 216 612 9191
Faks: 216 612 9192
8. RUHSAT NUMARASI
2014/298
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.04.2014
Ruhsat yenileme tarihi:
10. KÜB’ÜN YENİLENME TARİHİ
17 / 17