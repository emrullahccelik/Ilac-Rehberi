KISA ÜRÜN BİLGİSİ
1. BEŞERİ TIBBİ ÜRÜNÜN ADI
BARİCUS® %0.04/ %1/ %10 jel
2. KALİTATİF VE KANTİTATİF BİLEŞİM
Etkin madde:
1 g jelde;
0.4 mg Heparin sodyum (domuz bağırsak mukozasından elde edilir)
10 mg Allantoin
100 mg Soğan Ekstresi bulunur.
Yardımcı maddeler:
Sorbik asit……….……………....... 1 mg
Metil parahidroksibenzot (E218) …..1.5 mg
Diğer yardımcı maddeler için 6.1’e bakınız.
3. FARMASÖTİK FORM
Jel
Alüminyum tüpte, topikal uygulama için açık sarı, sarımsı-kahverengi jel.
4. KLİNİK ÖZELLİKLER
4.1. Terapötik endikasyonlar
Ciltte çeşitli nedenlerle oluşmuş skar dokularının tedavisinde kullanılır;
• Hipertrofik ve keloidal skarlar,
• Operasyon,
• Amputasyon,
• Yanık ve kaza sonrası hareket kısıtlayıcı ve görüntü olarak rahatsızlık verici skarlar,
• Dupuytren kontraktürü,
• Travmatik tendon kontraktürü,
• Skatrisyel (atrofik) skarlar
BARİCUS® Jel, yaranın kapanmasından sonra, oluşabilen bu tür skarların tedavi edilmesinde
kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
BARİCUS® topikal olarak uygulanır,
Hekim tarafından başka şekilde önerilmedi ise BARİCUS® günde birkaç kez skar dokusu
üzerine uygulanır. Mevcut skar ve kontraktürün boyutlarına göre tedavi haftalarca sürebilir,
Taze skarların tedavisinde aşırı soğuk, UV ışını veya çok güçlü masaj gibi fiziksel
irritasyonlardan kaçınılmalıdır.
En iyi sonuç için tedaviye epitelizasyonu takiben hemen başlanmalıdır. Bu durumda, keloid
gelişimine predispozan hastalarda dahi keloid gelişimi önlenebilir.
1/7Uygulama şekli:
BARİCUS® topikal olarak skar dokusu üzerine jelin tam penetrasyonu sağlanana kadar masaj
ile sürülür. Sert, eski skarlar için BARİCUS® gece boyunca oklüzyon ile uygulanabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliğine ilişkin bir bilgi bulunmamaktadır.
Pediyatrik popülasyon:
Yürütülen çalışmalara göre, 1 yaşından büyük çocuklarda skar dokusuna bir ya da iki kez
uygulanabilir.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
4.3. Kontrendikasyonlar
İçeriklerden herhangi birine ve alkil-4-hidroksibenzoatlara (parahidroksibenzoatlar) karşı bilinen
hipersensitivitesi olan hastalarda kullanılmamalıdır.
4.4. Özel kullanım uyarıları ve önlemleri
Mevcut skar ve kontraktürün boyutlarına göre tedavi haftalarca sürebilir. Taze skarların
tedavisinde aşırı soğuk, UV ışını ve çok güçlü masaj gibi fiziksel irritasyonlardan
kaçınılmalıdır.
BARİCUS® alerjik reaksiyonlara (muhtemelen gecikmiş) sebebiyet verebilen metil
parahidroksibenzoat (E218) ve lokal deri reaksiyonlarına (kontakt dermatit gibi) sebebiyet
verebilen sorbik asit içermektedir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi mevcut değildir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
BARİCUS® topikal olarak uygulanan ve anlamlı bir sistemik emilimi bulunmayan bir
preparattır. Uygulama sırasında çocuk doğurma potansiyeli bulunan kadınların etkin bir doğum
kontrol yöntemi kullanmasını gerektiren herhangi bir içeriği bulunmamaktadır.
BARİCUS®’un doğum kontrol yöntemleri üzerine bilinen herhangi bir etkisi bulunmamaktadır.
2/7Gebelik dönemi
BARİCUS® için, gebeliklerde maruz kalmaya ilişkin klinik veri mevcut değildir. Ancak bu
zamana kadar bilinen bir risk bulunmamaktadır.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Gebe kadınlara verilirken tedbirli olunmalıdır.
Laktasyon dönemi
Soğan Ekstresi, Heparin Sodyum ve Allantoin'in insan sütüyle atılıp atılmadığı bilinmemektedir.
Soğan Ekstresi, Heparin Sodyum ve Allantoin'in süt ile atılımı hayvanlar üzerinde
araştırılmamıştır. Emzirmenin durdurulup durdurulmayacağına ya da BARİCUS® tedavisinin
durdurulup durdurulmayacağına ilişkin karar verilirken, emzirmenin çocuk açısından faydası ve
BARİCUS® tedavisinin emziren anne açısından faydası dikkate alınmalıdır.
Üreme yeteneği / Fertilite
Soğan Ekstresi, Heparin Sodyum ve Allantoin'in üreme yeteneği üzerine etkisi ile ilgili
kontrollü çalışmalar bulunmamaktadır.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
Tüm ilaçlar gibi, BARİCUS®’un içeriğinde bulunan maddelere duyarlı olan kişilerde yan
etkiler olabilir. Ancak BARİCUS® uzun dönemli kullanımları da dahil, genellikle iyi tolere
edilir. En yaygın rastlanan advers reaksiyonlar uygulama yerinde görülen lokal etkilerdir.
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerle tahmin
edilemiyor)]
Enfeksiyon ve enfestasyonlar:
Bilinmiyor: Püstüler kızarıklık
Bağışıklık sistemi hastalıkları:
Bilinmiyor: Hipersensitivite (Alerjik reaksiyonlar)
Sinir sistemi hastalıkları:
Bilinmiyor: Parestezi (Uyuşma)
Deri ve deri altı doku hastalıkları:
Yaygın: Kaşıntı, eritem, telenjiektazi, skar atrofisi
Yaygın olmayan: Ciltte hiperpigmentasyon, cilt atrofisi
Bilinmiyor: Ürtiker, kızarıklık, cilt irritasyonu, papül, cilt enflamasyonu, ciltte yanma hissi,
uygulama bölgesinde soyulma, ciltte gerginlik hissi, kontakt dermatit.
3/7Genel bozukluklar ve uygulama bölgesine ilişkin hastalıkları:
Bilinmiyor: Şişme, uygulama yerinde ağrı
Genel olarak, BARİCUS®, uzun dönemli kullanımı da dahil olmak üzere oldukça iyi tolere
edilir. Yaygın olarak görülen kaşıntı, sikatrisiyel değişiklikler nedeniyledir ve genellikle
tedavinin kesilmesini gerektirmez.
Bunlar BARİCUS®'un hafif yan etkileridir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
BARİCUS®’a ait bir doz aşımı bilgisi yoktur.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapotik grup: Derideki yara ve ülserlerin tedavisinde kullanılan ilaçlar
ATC kodu: D03AX
Etki mekanizması:
BARİCUS®, skar dokusu üzerinde antiproliferatif etkili, antiflojistik, gevşetici ve düzeltici
etkilere sahiptir.
Soğan Ekstresi, inflamasyon mediyatörlerinin salınımını inhibe ederek antiflojistik etki yapar
ve antialerjik etkiye sahiptir. Soğan Ekstresi değisik orijinli fibroblastların özellikle keloidal
fibroblastların büyümesini inhibe eder. Mitojenik inhibe edici etkiye ilaveten bu ilacın
fibroblastlardan salınan ekstrasellüler matriks yapılarının (proteoglikanlar) formasyonunu
azalttığı gösterilmiştir.
İlave olarak Soğan Ekstresi bakterisid etkiye sahiptir. Bu özellikler primer yara iyileşmesini
stimule ederken, fizyolojik olmayan skar formasyonunu önler.
Soğan Ekstresi, Allium Cepae'dan elde edilir. Dermatolojik etkileri olan bu maddede bulunan
sülfür içeren peptidler ki bunlar glutatyon içeriğine karşılıktır, hücre metabolizmasında özel
rol alır. Karbohidratlarla (glukoz, fruktoz) beraber bu peptitler hücresel rejenerasyonu da
sağlarlar. İçerdikleri değişik yapılarla (örneğin; flavinoid'ler) anti-enflamatuvar ve anti-
proliferatif özellikler gösterirler. Bu ekstrakt, aynı zamanda Vitamin A, Vitamin B, B , C,
2
pantotenik asit ve mineraller (örneğin; kobalt ve demir) ile iz elementleri de içerir, Vitamin
A'nın epitelyum koruyucu etkileri bilinmektedir.
4/7Heparin sodyum, domuz bağırsak mukozasından elde edilir.
Heparin antiflojistik, antiallerjik, antiproliferatif, doku hidrasyonunu artırıcı, kollajen yapıyı
gevşetici etkileri olan bir maddedir. Molekül ağırlığı 20.000-60.000 arasında değişir.
Standardizasyon koagülasyon aktivitesine göre yapılır.
Lokal olarak uygulandığında heparin, fibroblast proliferasyonunda inhibitor etki yapar. Heparin,
doku hidrasyonunu artırırken doku endurasyonunu, enflamasyonun neden olduğu irritasyonu
azaltır.
Skarların tedavisinde, heparinin anti-enflamatuvar etkisi ve konnektif doku matriksindeki
yapılar üzerine olan etkisi antitrombotik etkisinden daha önemlidir.
Allantoin, hayvan ve bitki dokularında pürin metabolizmasının son ürünüdür. Hücresel
proliferasyonu uyarırken, sağlıklı hücrelerin gelişimini destekler. Epitelizasyonu uyarıcı, elastik
yüzeyin oluşumunu sağlayıcı ve fizyolojik skar oluşumuna destek özellikleri allantoini
skarların tedavisinde uygun bir madde yapar. Allantoin, yara iyileşmesini hızlandırır, epitelize
edici ve dokunun su bağlama kapasitesini artırıcı özellikleri vardır. İlave olarak keratolitik ve
penetrasyonu kolaylaştırıcı etkisi BARİCUS® içindeki diğer etkin maddelerin etkisini
gösterebilmesi için de gereklidir, Allantoin, genellikle skarlara eşlik eden kaşıntıyı da giderici
etkiye sahiptir.
Bu etkin maddelerin sinerjistik kombinasyonu, fibroblast proliferasyonunun ve özellikle
patolojik olarak artmış kollajen sentezinin inhibisyonunda supra-aditif etki yapar.
5.2 Farmakokinetik özellikleri
Genel özellikler
BARİCUS®, topikal olarak uygulanan bir preparattır.
Emilim:
BARİCUS®'un etkin maddelerinden heparinin insan cildini penetre etme özelliği tartışmalıdır.
Ancak, uygun taşıyıcılar içinde (yağ/su emülsiyonu veya jel) ve penetrasyonu kolaylaştırıcı
maddelerle birlikte (allantoin gibi) uygulandığında, heparin cildin üst tabakalarında ve
kapiller mikro sirkülasyonda saptanabilmektedir.
BARİCUS®'un diğer etkin maddeleri olan Soğan Ekstresi ve allantoin ise topikal uygulama
sonrası sistemik dolaşıma karışmamaktadır.
Dağılım:
Klinik ve deneysel çalışmalar, penetrasyonu kolaylaştırıcı allantoin gibi maddelerin birlikte
uygulanmasıyla bile heparinin dokuda saptanabilen en yüksek konsantrasyonunun 0.1 IU/ml
olduğunu göstermektedir. 150 IUlg dozunda heparin içeren bir preparatın lokal olarak
uygulanması ile genel dolaşımda erişilebilen maksimum heparin konsantrasyonu 3 IUlmI'dir.
Bu ise heparinin en düşük antikoagulan etki göstermesi için gereken dozdan daha küçük bir kan
düzeyidir.
5/7İlave olarak BARİCUS® içinde heparin miktarı 50 IU/g olduğu için erişilebilecek maksimum
kan düzeyi, yukarıda belirtilen en düşük düzeyin bile çok altında kalmaktadır.
Bu nedenle, allantoinin de yardımıyla, cildin özellikle boynuzsu tabakasına penetre olabilen
heparinin pratik olarak sistemik dolaşıma karışmadığı ve klinik olarak anlamlı herhangi bir
sistemik etkiye neden olmadığı kabul edilir.
Biyotransformasyon:
Herhangi bir bilgi bulunmamaktadır.
Eliminasyon:
Herhangi bir bilgi bulunmamaktadır.
Hastalardaki karakteristik özellikler
İnsanlarda, yukarıda bahsi gecen sebeplerden dolayı, BARİCUS® ile farmakokinetik çalışmalar
yapılmamıştır.
5.3 Klinik öncesi güvenlilik verileri
Mevcut bilgilere göre mutajenik, teratojenik ve karsinojenik etkileri de içeren toksikolojik bir
risk söz konusu değildir.
6. FARMASÖTİK ÖZELLİKLER
6.1. Yardımcı maddelerin listesi
Sorbik asit
Metil parahidroksibenzoat (E218)
Ksantan sakızı
Polietilen glikol
Çam esansı
Deiyonize su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel uyarılar
25 °C’nin altındaki oda sıcaklığında saklayınız.
6.5. Ambalajın niteliği ve içeriği
50 g, 100 g ve 120 g’lık alüminyum tüplerde, karton kutu içinde Kullanma Talimatı ile
beraber kullanıma sunulmaktadır.
6/76.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Özel bir gereklilik yoktur.
7. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sok. No: 16
34382 Şişli-İSTANBUL
Tel: +90 212 220 64 00
Faks: +90 212 222 57 59
8. RUHSAT NUMARASI (LARI)
2017/379
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 06.06.2017
Ruhsat yenileme tarihi: ---
10. KÜB’ÜN YENİLENME TARİHİ
---
7/7