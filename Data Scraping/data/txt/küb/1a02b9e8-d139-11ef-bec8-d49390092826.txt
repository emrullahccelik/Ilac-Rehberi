KISA ÜRÜN BİLGİSİ
1.BEŞERİ TIBBİ ÜRÜNÜN ADI:
NEOFLEKS HİPERTONİK % 3 Sodyum Klorür Çözeltisi
2.KALİTATİF VE KANTİTATİF BİLEŞİMİ:
Her 100 mL’de
Etkin madde
Sodyum klorür…………………………...….3.0 g
Yardımcı madde(ler)
Yardımcı maddeler için 6.1’e bakınız.
Total Osmolar Konsantrasyon: 1026 mOsm/L
Elektrolit Konsantrasyonları:
Sodyum: 513 mEq/L
Klorür: 513 mEq/L
3.FARMASÖTİK FORM
Parenteral Çözelti
İntravenöz kullanım için 50 ml, 100 mL, 150 ml ve 250 ml’lik polipropilen torbalarda
Neofleks Hipertonik %3 Sodyum Klorür Çözeltisi
4.KLİNİK ÖZELLİKLER
4.1.Terapötik endikasyonlar
Hipertonik %3 sodyum klorür çözeltisi süratle düzeltilmesi gereken, sodyum klorür kaybı
sonucu ortaya çıkan oldukça ağır elektrolit eksikliğinin tedavisinde kullanılır. Kalp ve böbrek
yetmezliğinde, cerrahi müdahalelerde veya postoperatif durumlarda ağır sodyum klorür
eksikliği oluşur. Bu durumda klorür kaybı sodyum kaybından fazladır. Ayrıca elektrolit ve
sıvı tedavisinde ortaya çıkabilen hiponatremi ve hipokloremi tedavisinde de endikedir. Aşırı
su alımı sonucu ekstraselüler sıvının dilusyonuna bağlı hiponatremide (su entoksikasyonu) de
kullanılır. Aşırı terleme, kusma, ishal gibi durumlarda ağır tuz kayıpları da hipertonik
çözeltiyle tedavi edilir.
4.2.Pozoloji ve uygulama şekli
Pozoloji/Uygulama sıklığı ve süresi
Ortalama başlangıç dozu 100 ml’dir ve bu 1 saat içinde verilmelidir. Dozu tekrarlamadan
önce serum elektrolitleri ölçülmelidir. 1 saat içinde verilen 100 ml’si serum sodyumunu 2-3
mEq/L/saat yükseltilir. Tedaviye hiponatremi semptomları kaybolana veya serum sodyumu
normal seviyesi olan 130 mEq/L’ye ulaşana kadar devam edilir. Tedavinin ilk 9-10 saatinde
serum sodyumunu %10-15 yükseltmek yeterlidir.Uygulama şekli
İntravenöz yolla uygulanır.
Özel popülasyonlara ilişkin ek bilgiler
Böbrek yetmezliği :
İlerlemiş böbrek yetmezliği olan hastalarda kullanılmamalıdır.
Pediyatrik popülasyon :
Çocuklarda, doz vücut ağırlığına göre hesaplanarak uygulanabilir.
Geriyatrik popülasyon :
Yaşlılarda çok dikkatli kullanılmalıdır.
4.3.Kontrendikasyonlar
Serum sodyumunun normal, artmış ve hafifçe azalmış olduğu hallerde, konjestif kalp
yetmezliğinde, ödem ve sodyum retansiyonu olan durumlarda, hipertansiyon ve koroner
yetmezliğinde kullanılmamalıdır.
4.4.Özel kullanım uyarıları ve önlemleri
Mümkün olduğunda büyük bir vena yoluyla enjekte edilmeli ve enjeksiyon sırasında vena
cidarının enfiltre edilmemesine dikkat edilmelidir. Hipertonik sodyum klorür çözeltisi su ve
elektrolit yüklenmesine veya her ikisine birden neden olabilir. Hacim artışı konjestif kalp
yetmezliğine, akciğer ödemine ve hipertansiyona yol açabilir. Akut hipernatremi subdural ve
subaraknoid kanama yapabilir. İnjeksiyon sırasında çözeltinin damar cidarına veya dokulara
sızması damar veya doku nekrozuna ve tromboflebite yol açabilir. Sodyum klorür fazla
miktarda verilirse klorür iyonu bikarbonatın yerini alacağından bikarbonat rezervinin azalması
sonucu asidoz oluşabilir.
Ayrıca ilerlemiş böbrek yetmezliğinde, kortikosteroid ve kortikotropin alanlarda, kardiyak
rezervi zayıf olanlarda, postoperatif hastalarda ve yaşlılarda kullanılırken çok dikkatli
olunmalıdır.
4.5 Diğer tıbbi ürünlerle etkileşimler ve diğer etkileşim şekilleri
Çözelti içine başka bir ilacın enjeksiyonu zorunlu olmadıkça önerilmez. Zorunlu bir ilave
sırasında eklenen ilacın çözeltinin pH’sında stabil olmasına, çözeltide bulunan maddeler ile
geçimli olmasına dikkat edilmeli ve bu karar doktor tarafından verilmelidir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.4.6.Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen olumsuz bir etkisi bulunmamaktadır.
Gebelik dönemi
Çözeltinin içerdiği maddelerin,hamile kadına uygulandığında fetüse zararlı olup olmadığı
veya üreme kapasitesini etkileyip etkilemediği bilinmemektedir,o nedenle hamile kadına çok
gerekli değilse verilmemelidir.
Laktasyon dönemi
Sodyum içeriği yüksek anne sütüyle beslenme, neonatal hipernatremik dehidratasyona yol
açabileceğinden, laktasyon döneminde çok gerekmedikçe kullanılmamalıdır.
Üreme yeteneği/Fertilite
Üreme yeteneği/fertilite üzerine etkisi yoktur.
4.7.Araç ve makine kullanımı üzerindeki etkiler
Araç ve makine kullanmaya bilinen bir etkisi bulunmamaktadır.
4.8.İstenmeyen etkiler
Çok yaygın (≥1/10); yaygın (≥1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor)
Metabolizma ve beslenme bozuklukları
Çok seyrek : Hipernatremi
Vasküler hastalıklar
Seyrek : Flebit, damar dışına sızma, hipervolemi
Çok seyrek : Venöz tromboz
Genel bozukluklar ve uygulama bölgesine ilişkin hastalıklar
Çok seyrek : Ateş reaksiyonları, enjeksiyon bölgesinde enfeksiyon
Uygulama sırasında yan etki ortaya çıktığında infüzyon durdurulmalı, hastanın durumu
değerlendirilmeli ve uygun terapötik önlemler alınmalıdır.4.9.Doz aşımı ve tedavisi
Sodyum klorürün fazla miktarda uygulanımı hipernatremi ile sonuçlanabilir. Hipernatremi
belirtileri kusma, ateş, solunum zorluğu, konvülsiyonlar, hemifarazi, pozitif babinski, letarji,
koma ve şiddetli susuzluk hissidir.
Hipernatremi tedavisi hastanın su dengesine göre ayarlanır. Hipervolemik hastalarda su
azaltılır ve diüretikler uygulanır. Normovolemik ve hipovolemik hastalarda hipotonik
çözeltilerle kan sodyumu dilüe edilir ve furosemid gibi diüretikler kullanılarak fazla
sodyumun atılması sağlanır.
5.FARMAKOLOJİK ÖZELLİKLERİ
5.1.Farmakodinamik özellikleri
Sodyum ve klorür, serumda ve ekstrasellüler sıvıda elektronötralite ve osmolariteyi temin ve
idame ettiren en önemli iyonlardır. Serumda 142 mEq/L Sodyum ve 102 mEq/L
Klorür,interstisyel sıvıda 145 mEq/L Sodyum ve 114 mEq/L Klorür bulunur. İntrasellüler
sıvıda ise 10 mEq/kg sodyum vardır. Sodyum Klorür vücuttaki su dağılımını kontrol eder.
Sıvı ve elektrolit dengesini,osmotik basıncı ayarlar. Sodyum ekstrasellüler sıvının başlıca
katyonudur. Klorür ise ekstrasellüler sıvının başlıca anyonudur ve sodyumun fizyolojik
düzenini sağladığı gibi vücudun asit-baz dengesinin değişmesi,serumdaki klorür
konsantrasyonu ile kendini gösterir. Klorür iyonu,bu etkisini bikarbonat iyonu ile bağlantılı
olarak gösterir.
5.2.Farmakokinetik özellikleri
Genel özellikler
Emilim :
Parenteral verilen bir ürün olduğu için emilimin tam olduğu değerlendirilir.
Dağılım :
Sodyum tuzları ekstrasellüler sıvıda bulunan erimiş maddelerin %90’nını teşkil ettiğinden,
sodyum dengesi ve ekstrasellüler sıvı hacmindeki değişmeler birbirlerine sıkı olarak bağlıdır.
Su ve tuz alımı ve atılımı ile ilgili vücut kontrol mekanizmaları ekstrasellüler sıvıda sodyum
konsantrasyonunu sabit tutmaya yöneliktir.
Biyotransformasyon :
Organizmaya Sodyum Klorür infüzyonu verildiğinde ekstrasellüler sıvı hacmi genişler
(Hipervolemi) ve dolaşım sisteminin çeşitli yerlerindeki baroreseptörler bunu hissederek
sodyum itrahını arttırıcı mekanizmaları harekete geçirirler. Bu mekanizmalar,renin-
angiotensin-aldosteron sistemi,atrial natriüretik hormon,peritübüler hidrostatik ve onkotik
basınç ve renal simpatik innervasyon ( Kateşolaminler ) dur.
Eliminasyon :
Alınan sodyumun hemen hemen hepsi idrar ile atılır. Vücudun Sodyum Konvervasyonu ve
eliminasyon mekanizmaları son derece etkili olup kanda sodyum konsantrasyonu sabit
tutulmaya çalışılır. Feçes ile günde 1-3 mEq sodyum çıkar. Aşırı terleme olmadıkça deri ile
itrah önemsizdir. Total vücut sodyum miktarı normal olan bir kimseye tuz verilirse buböbrekler ile dışarı atılır ve vücutta eski haline döner. Böylece vücut Sodyum Klorür
yönünden devamlı bir dinamik denge halindedir. Buna karşılık total vücut sodyumu azalmış
olanlarda veya plazma sodyumu düşük olanlarda ( Hiponatremi ) verilen tuz vücutta tutulur.
Hiponatremik Hastalarda 862 mmol Sodyum Klorür ( % 5 ) saattte 7 mmol hızla verilirse
plazma sodyumu saatte 2-3 mmol/L yükselir.
5.3.Klinik öncesi güvenlilik verileri
Neofleks Hipertonik % 3 Sodyum Klorür Çözeltisi bileşiminde bulunan etkin maddelerin
mutajenik, teratojenik, karsinojenik etkilerinin bulunup bulunmadığına dair bir çalışma
yapılmamıştır.
6.FARMASÖTİK ÖZELLİKLERİ
6.1.Yardımcı maddelerin listesi
Enjeksiyonluk su
6.2.Geçimsizlikler
Çözeltiye eklenen bazı ilaç veya çözeltiler geçimsiz olabilir. Çözeltiye başka maddeler
eklenecekse aseptik teknik kullanılmalı ve tamamen karışana kadar çalkalanmalıdır.
Parenteral yoldan kullanılacak ilaçlar uygulama öncesi, çözelti ve ambalajın elverdiği
ölçülerde içlerinde yabancı cisim bulunması ya da renk değişiklikleri açısından
incelenmelidir.
6.3.Raf ömrü
24 ay
6.4.Saklamaya yönelik özel tedbirler
Çözelti berrak değilse ve partikül içeriyorsa veya torba zedelenmiş ise kullanılmamalıdır.
25°C‘nin altındaki oda sıcaklığında saklayınız.
Açıldıktan sonra hemen kullanılmalıdır. Bir kısmı kullanılmış olan çözeltinin geri kalanı
kullanılmamalıdır.
6.5.Ambalajın niteliği ve içeriği
İÇ TORBA: MEDİKAL polipropilen-stiren-etilen-bütilen (SEB) blok kopolimeri.
Folyo kalınlığı 200 μm ± 20 μm
DIŞ TORBA: Esnek PP FİLM (100 µm)
Ürün 50 ml, 100 ml, 150 ml ve 250 mL’lik polipropilen torbalarda primer ambalaja sahiptir.6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Uygulamaya hazırlanması :
A) Torba, twist-off kapağının ıslanması için birkaç kez baş aşağı çevrilir.
B) Torbanın twist-off kapağı çevrilip çıkarılır.
C) İnfuzyon seti üzerindeki damla sayısını ayarlayan klemp kapatılır.
D) İnfuzyon setinin spaykı (plastik delici kısım) üzerindeki koruyucu sağa sola çevrilerek
çıkarılır. Spayk, twist-off kapağın merkezine sokulur.
E) Damlatma odacığı, çözeltiyle yarısına doluncaya kadar sıkılıp bırakılır. İğne ucundaki
koruyucu çıkarılır. Klemp açılarak perfüzyon sistemi ve iğne çözeltiyle doldurulur. Klemp
kapatılarak damara girilir. Daha sonra klemp açılarak damla adedi ayarlanır.
7.RUHSAT SAHİBİ
TURKTIPSAN SAĞLIK TURİZM EĞİTİM VE TİCARET A.Ş.
Büğdüz Mahallesi Kaymakam Ali Galip Sokak No:28 AKYURT/ANKARA
Tel: 0 312 8441508
8.RUHSAT NUMARASI
225 - 38
9.İLK RUHSAT TARİHİ/RUHSAT YENİLEME TARİHİ
24.06.2010
10.KÜB’ÜN YENİLENME TARİHİ
--