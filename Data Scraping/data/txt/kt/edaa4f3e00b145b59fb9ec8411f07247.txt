 
1 / 6 
 KULLANMA TALİMATI  
 
BERAZİNC 50 mg sert kapsül  
Ağız  yolu ile kullanılır . 
 
• Etkin madde: Her bir kapsül  50 mg çinkoya eşdeğer 137,3 mg çinko sülfat monohidrat  içerir . 
• Yardımcı maddeler: Mısır  nişastası, laktoz (inek sütünden elde edilir), magnezyum stearat, 
talk, jelatin (sığır jelatini), karmoizin (E122) ve titanyum dioksit (E171) içerir. 
 
Bu ilacı kullanmaya başlamadan önce bu KULLANMA  TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı                                  
kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. BERAZİNC nedir ve ne için kullanılır?  
2. BERAZİNC’ i kullanmadan önce dikkat edilmesi gerekenler  
3. BERAZİNC nasıl kullanılır?  
4. Olası yan etkiler nelerdir? 
5. BERAZİNC’ in saklanması  
 
Başlıkları yer almaktadır. 
 
1. BERAZİNC nedir ve ne için kullanılır?  
• BERAZİNC , çinko içeren kapsüldür. 
• Blisterlerde 40 kapsül olarak sunulur.  
• Çinko eksikliğinin önlenmesinde ve tedavisinde, çinko emilim bozukluğunda 
(akrodermatitis enteropatika) ve vücutta  aşırı derecede bakır birikmesi hastalığında 
(Wilson) kullanılır.  
 
2. BERAZİNC’ i kullanmadan önce dikkat edilmesi gerekenler  
BERAZİNC’ i aşağıdaki durumlarda KULLANMAYINIZ  
Eğer;  
• Çinko tuzlarına veya BERAZİNC ’in bileşenlerinden herhangi  birine karşı alerjiniz var ise  
 
BERAZİNC’ i aşağıdaki durumlarda DİKKATLİ KULLANINIZ  
Eğer;  
• Nedeni belli olmayan erişkinlerde görülen ishal tedavisinde çinko kullanılması uygun değildir.  
• 30 mg çinko içeren ürünlerde tek seferde verilen çinko miktarının yüksek olması nedeniyle 
çocuklarda görülen ishal tedavisinde kullanımı uygun değildir.  
• Böbrek ve karaciğer rahatsızlığı olanlarda yeterli çalışma olmadığından; böyle bir 
rahatsızlığınız var ise  
• Uzun süre kullanılması bakır eksikliğine neden olabilir. 
• Hamile yseniz  veya emziriyorsanız lütfen doktorunuza danışınız.   
2 / 6 
 • Yemeklerle birlikte kullanılabilir, fakat, kalsiyum, fosfor veya fitatça zengin besinlerle birlikte 
kullanımından kaçınılmalıdır. Şiddetli bulantı, kusma ya da akut hazımsızlık; kolay yaralanma  
ya da kanama gelişen hastalarda ilacın kullanımı durdurulmalı ve doktora danışılmalıdır. 
 
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
BERAZİNC’ in yiyecek ve içecek ile kullanılması  
Kepekli, lifli besinler ve süt ürünleri çinkonun emilimini azaltacağından BERAZİNC bu besinlerle 
birlikte kullanılmamalıdır.  
 
Buğday kepeği, keten tohumu, tahıllar, baklagiller gibi yüksek fitik asit (inozitol) içeren gıdalar ve 
kahve çinko bileşiklerinin emilimini azaltırlar. Ağız yolu ile kullanılan çinko tuzlarının en iyi 
şekilde emiliminin (absorbsiyonunun) sağlanması için yiyecek ve içeceklerle (su dışında) birlikte 
alınmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik döneminde gerekli olduğu durumlarda doktorunuzun kontrolü altında kullanınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
Çinko, anne sütüne geçer. 
Gerekli olmadıkça emzirme döneminde kullanılmamalıdır.  
 
Araç ve makine kullanımı  
Araç ve makine kullanımı becerisi üzerine etkileri hakkında hiçbir çalışma yapılmamıştır.  
Araç ve makine kullanımı ile ilgili performansı etkilemesi beklenmez.  
 
BERAZİNC’ in içeriğinde bulunan bazı yardımcı maddeler hakkında önemli bilgiler  
Bu tıbbi ürün laktoz içerdiğinden, e ğer daha önce doktorunuz tarafından bazı şekerlere karşı 
dayanıksızlığınız olduğu söylenmişse bu tıbbi ürünü almadan önce doktorunuzla temasa geçiniz.  
BERAZİNC, içeriğindeki karmoizinden (E122) dolayı alerjik reaksiyonlara sebep olabilir.  
 
Diğer ilaçlar ile birlikte kullanımı 
Çinko tuzları ile bir antibiyotik türü olan tetrasiklinlerin ve iltihap oluşumunu önleyici bir ilaç olan penisilaminlerin  birlikte alımı etki azalmasına neden olabilir, bu nedenle çinko tuzları ile üç saat 
ara ile kullanılmalıdır.  
 Yüksek dozda demir içeren ürünler çinkonun emilimini azaltacağından birlikte kullanılmamalıdır.  
 Çinko, bakteri kaynaklı hastalıkların tedavisinde kullanılan florokinolon grubu ilaçların (siprofloksasin, levofloksasin, moksifloksasin, norfloksasin ve ofloksasin) emilimini azaltabilir.  
 Doğum kontrol ilaçları kanda çinko düzeylerini azaltabilir.   
3 / 6 
  
Kepekli, lifli besinler ve süt ürünleri çinkonun emilimini azaltır.  Kalsiyum tuzları çinkonun emilimini azaltabilir.  
 Günde 30 mg’ın üzerinde çinko kullanıldığında bir antibiyotik olan sparfloksasinin emilimini 
azaltabilir. Bu nedenle BERA ZİNC  sparfloksasinden en az iki saat sonra alınmalıdır.  
 
Vücutta aşırı bakır birikimi ve bunun sonucu olarak ortaya çıkan Wilson hastalığı tedavisinde 
kullanılan ilaçlar; penisilamin ve trientin çinko emilimini azaltabilir, aynı şekilde çinko penisilamin v e trientin emilimini azaltabilir.  
 Mide asidini azaltan ilaçlar (antiasitler), çinko sülfatın emilme hızını ve miktarını azaltmaktadır.  
 
Eğer reçeteli ya da reçetesiz herhangi bir ilacı şu anda kullanıyorsanız ve ya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. BERAZİNC nasıl kullanılır?  
• Uygun kullanım ve doz/ uygulama sıklığı için talimatlar:  
Doktor tarafından başka şekilde tavsiye edilmediği durumlarda BERAZİNC ’i aşağıdaki gibi 
kullanınız.  
 
Çinko eksikliğinde:  
Erişkin hastalarda doktor tarafından başka şekilde belirtilmediği takdirde günlük doz 1 kapsüldür.  
Wilson hastalığında:  
Çocuk hastalarda:  
16 yaş üzeri ve 50 kg üzerinde olan çocuklarda önerilen doz 150 mg/gündür; günde 3 kez kullanılır.  
 Kullanılacak doz doktorunuz tarafından ayarlanacaktır.   Erişkin hastalarda:  
Önerilen doz 150 mg/gündür. Üç bölünmüş dozda kullanılması önerilir.   Kullanılacak doz doktorunuz tarafından ayarlanacaktır.  
Çinko emilim bozukluğu (akrodermatitis enteropatika) olanlarda:  
Çocuk hastalarda:  
Önerilen doz 1- 3 mg/kg/gündür. Kullanılacak doz doktorunuz tarafından ayarlanacaktır.  
 Erişkin hastalarda:  
Günde 50- 150 m g kullanılması önerilir.  
 
• Uygulama yolu ve metodu:  
     BERAZİNC  sadece ağız yolu ile  kullanım içindir.  
 
• Değişik yaş grupları:  
Çocuklarda k ullanım ı: 
Çinko çocuk hastalara “Uygun kullanım ve doz/uygulama sıklığı için talimatlar ” bölümünde 
belirtilmiş olduğu gibi uygulanmalıdır.   
4 / 6 
  
Yaşlılarda k ullanım ı: 
     Çinkonun yaşlı hastalardaki etkililiği ve güvenliliği araştırılmamıştır.  
 
• Özel kullanım durumları:  
Böbrek/Karaciğer yetmezliği:  
Çinkonun böbrek ve karaciğer yetersizliği olan hastalardaki etkililiği ve güvenliliği 
araştırılmamıştır.  
Böbrek yetmezliğinde çinkonun vücuttaki birikimi artabilir, bu nedenle böbrek yetmezliğiniz 
varsa dikkatli olunuz. 
 
Eğer BERAZİNC ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla BERAZİNC kullandıysanız:  
Tedavi için hasta kusturulmamalı, hemen süt ve su verilmelidir.  
BERAZİNC ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BERAZİNC’ i kullanmayı unutursanız  
Unutulan dozları dengelemek için çift doz almayınız .  
 
BERAZİNC ile tedavi sonlandırıldığında ki oluşabilecek etkiler:  
BERAZİNC  ile tedaviyi doktorunuza danışmadan sonlandırmayınız. 
 
4. Olası yan etkiler nelerdir?  
Tüm ilaçlar gibi, BERAZİNC ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, BERAZİNC ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
• Aşırı duyarlılık reaksiyonu (yutma ve nefes almada zorluk; el, ayak, yüz , dudak şi şmesi;  
döküntü; baygınlık gibi)  
• Tansiyon düşüklüğü, kalp atışlarında düzensizlik (aritmi)  
 
Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin BERAZİNC ’e 
karşı ciddi alerjiniz var demektir. Acil tıbbi müdah aleye veya hastaneye yatırılma nıza gerek 
olabilir.  
 
Bu çok ciddi yan etkilerin hepsi çok  seyrek görülür. 
 
Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inde veya 1’inden fazl a görülebilir. 
Yaygın olmayan: 100 hastanın 1’inden az, fakat 1.000 hastanın 1’inde veya 1’inden fazla  
görülebilir.  
Seyrek: 1.000 hastanın 1’inden az, fakat 10.000 hastanın 1’inde veya 1’inden fazla görülebilir. 
Çok seyrek: 10.000 hastanın 1’inden az görül ebilir.  
Bilinmiyor: Eldeki verilerden hareketle tahmin edilemiyor.  
 
  
5 / 6 
 Aşağıdakile rden herhangi birini fark ederseniz  doktorunuza söyleyiniz : 
 
Yaygın olmayan  
• Mide bulantısı  
• Kusma  
• Karın ağrısı  
• Hazımsızlık  
• Baş dönmesi  
• İshal  
• Mide hassasiyeti  
• Mide iltihabı (gastrit)  
• Kan tablosu değişiklikleri (nötropeni, lökopeni)  
 
Çok seyrek  
• Potasyum eksikliğinde elektrokardiyografik (kalbin elektriksel aktivitesinde) değişiklikler  
 
Ayrıca sinirlilik ya da uyaranlara aşırı tepki gösterme (irritabilite), yorgunluk (letarji) ve baş ağrısı 
vakaları da gözlenmiştir.  
 
Bunlar BERAZİNC ’in hafif yan etkileridir.  
Bu yan etkiler doz azaltıldığında veya tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirer ek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. BERAZİNC’ in Saklanması  
BERAZİNC ’i çocukların göremeyeceği, erişemeyeceği yerlerde ve ambalajında saklayınız. 
 
25°C  altında ki oda sıcaklı ğında sakla yınız.  
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra BERAZİNC ’i kullanmayınız. 
 
Eğer üründe ve/veya ambalajında bozukluklar fark ederseniz BERAZİNC ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat s ahibi:  
Berat Beran İlaç San ayi ve Ticaret  Ltd. Şti.  
Yenişehir Mah. Özgür Sok. No: 16 Ataşehir/İstanbul  
0 216 456 65 70 ( Pbx) 
0 216 456 65 79 (Faks)  
info@beratberan.com.tr   
6 / 6 
  
Üretim y eri:   
Berko İlaç ve Kimya Sanayi  A.Ş.  
Adil Mah. Yörükler Sok. No: 2 Sultanbeyli/ İstanbul  
0 216 592 33 00 (Pbx)  
0 216 592 00 62 (Faks)  
 
 
Bu kullanma talimatı ../../…. tarihinde onaylanmıştır.  
 