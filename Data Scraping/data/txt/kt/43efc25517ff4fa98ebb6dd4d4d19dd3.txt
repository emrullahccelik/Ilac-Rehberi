 
Sayfa 1 KULLANMA TALİMATI  
 
OLMYSAR 40 mg film kaplı tablet  
Ağızdan yutarak alınır.  
 
• Etkin madde : Bir film kaplı tablet 40 mg olmesartan medoksomil  içerir.  
• Yardımcı maddeler : Laktoz monohidrat  (sığır kaynaklı ), mikrokristalin selüloz, 
hidroksipropil selüloz, magnezyum stearat, makrogol (polietilen glikol), talk, polivinilalkol 
hidrolize part, titanyum dioksit içerir.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
Bu Kullanma Talimatında:  
 1. OLMYSAR  nedir ve ne için kullanılır?  
2. OLMYSAR’ı  kullanmadan önce dikkat edilmesi gerekenler  
3. OLMYSAR  nasıl kullanılır?  
4. Olası yan etkiler nelerdir? 
5. OLMYSAR’ın  saklanması  
 Başlıkları yer almaktadır.  1. OLMYSAR nedir ve ne için kullanılır?  
 OLMYSAR kan damarlarını gevşeterek kan basıncının düşürülmesine yardımcı olan, olmesartan medoksomil adlı madde içeren bir ilaçtır, 28 ve 84 film tablet halinde kullanıma sunulmuştur.   Olmesartan medoksomil anjiyotensin- II reseptör antagonistleri isimli bir ilaç grubuna aittir.  
OLMYSAR sebebi bilinmeyen yüksek kan basıncı (esansiyel hipertansiyon) tedavisi için doktorunuz tarafından gerekli görüldüğü takdirde  yetişkinler ile , 6 ile 18 yaş arasındaki  çocuk  
ve ergenlerde kullanılır.  
 Yüksek kan basıncı, kalp, böbrek, beyin ve göz gibi organlarda kan damarlarına zarar verebilir. Bu durum, bazen kalp krizi, kalp ya da böbrek yetmezliği, inme veya körlük gibi sonuçlar doğurabilir. Genellikle yüksek kan basıncının belirtileri yoktur. Ortay a çıkabilecek zararları 
engellemek için kan basıncını kontrol etmek önemlidir.  
  
Sayfa 2  Yüksek kan basıncı, OLMYSAR gibi ilaçlarla kontrol altında tutulabilir. Doktorunuz, kan 
basıncını düşürmek için hayat tarzınıza dair bazı değişiklikler yapmanızı (kilo vermek, sigarayı bırakmak, alınan alkol miktarını ve yemeklerde kullanılan tuz oranını a zaltmak) ve aynı 
zamanda yürüyüş ve yüzme gibi rutin egzersizler yapmanızı önerecektir. Doktorunuzun bu 
tavsiyelerine uymanız önemlidir. 
 
2. OLMYSAR’ı kullanmadan önce dikkat edilmesi gerekenler  
 OLMYSAR’ı aşağıdaki durumlarda KULLANMAYINIZ  
Eğer,  
• OLMYSAR’ın etkin maddesine veya yardımcı maddelerine karşı aşırı duyarlılığınız  
(alerjiniz) var ise,  
• Hamileyseniz,  
• Cilt ve gözlerde sararma (sarılık) ya da safra kesesinden safra çıkışı olması ile ilgili 
sorunlarınız ( safra kanalı  tıkanıklığı , ör. safra taşları) varsa , 
• Diyabetseniz (şeker hastalığı)  veya böbrek fonksiyonu bozukluğunuz varsa ve aliskiren 
içeren kan basıncını düşüren bir ilaçla tedavi ediliyorsanız.  
 Uyarılar ve önlemler  
OLMYSAR almadan önce doktorunuza danışınız.   Yüksek kan basıncını tedavi etmekte kullanılan aşağıdaki ilaçlardan herhangi birini alıyorsanız, doktorunuza söyleyin:  
• Özellikle diyabetle ilişkili böbrek sorunlarınız varsa ADE -inhibitörü (örneğin;  enalapril, 
lisinopril, ramipril),  
• Aliskiren.  
 Doktorunuz böbrek fonksiyonunuzu kan basıncınızı  ve kanınızdaki elektrolit (ör. potasyum) 
miktarını düzenli aralıklarla kontrol edebilir.  
 OLMYSAR’ı aşağıdaki durumlarda DİKKATLİ KULLANINIZ  
Eğer,  
• Böbrek fonksiyon bozukluğunuz varsa,  
• Karaciğer hastalığınız varsa,  
• Kalp yetmezliğiniz ya da kalp kapakçığı veya kalp kası ile ilgili rahatsızlığınız varsa,  
• Şiddetli kusuyorsanız veya ishalseniz, yüksek dozda idrar söktürücü (diüretik) tedavisi 
görüyorsanız ya da düşük tuz içeren diyet uyguluyorsanız,  
• Kan tahlillerinizde yüksek potasyum tespit ediliyorsa,  
• Böbreküstü bezlerinizle ilgili probleminiz varsa. 
Ciddi, kalıcı olan ve önemli kilo kaybına neden olan bir ishal yaşarsanız doktorunuzla temasa 
geçin. Doktorunuz semptomlarınızı değerlendirebilir ve kan basıncı ilaçlarınıza nasıl devam edeceğinize karar verebilir.  
Kan basıncını azaltan her ilaçla olduğu gibi, kalp veya beyine ait kan akımı bozuklukları olan hastalarda, kan basıncındaki aşırı bir düşüş kalp krizi veya inmeye neden olabilir. Bu sebeple doktorunuz kan basıncınızı dikkatle ölçecektir.  
Eğer hamileyseniz (veya olma ihtimaliniz varsa) mutlaka doktorunuza söyleyiniz. Hamilelikte OLMYSAR  kullanmamalısınız. Hamilelik döneminde alınması bebeğinize ciddi zararlar   
Sayfa 3 verebilir.  Bu durumda, doktorunuzun uygun bulduğu alternatif bir tedaviye devam etmeniz 
gerekmektedir.  
 
Siyahi hastalar  
Diğer benzer ilaçlarda olduğu gibi OLMYSAR ’ın da kan basıncını düşürücü etkisi siyahi 
hastalarda biraz daha azdır.  
 
Yaşlılar  
65 yaş ve üzerindeyseniz ve doktorunuz olmesartan medoksomil dozunuzu günde 40 mg’ a 
çıkarmaya karar verirse, kan basıncınızın çok düşmediğinden emin olmak için kan basıncınızı 
doktorunuz tarafından düzenli olarak kontrol ettirmeniz gerekir.  
 
Çocuklar ve ergenler  
OLMYSAR , çocuklarda ve ergenlerde çalışılmıştır. Daha fazla bilgi için doktorunuzla 
konuşunuz. OLMYSAR  1 yaşından 6 yaşına kadar olan çocuklarda önerilmemektedir ve 
herhangi bir deneyim bulunmadığından 1 yaşın altındaki çocuklarda kullanılmamalıdır.  Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  OLMYSAR’ın yiyecek ve içecek ile kullanılması  
OLMYSAR yiyeceklerle birlikte veya öğünler arasında alınabilir.   Hamilelik  
İlacı kullanmadan önce doktorunuza veya eczacınıza danışınız.  
 Eğer hamileyseniz (veya olabilme ihtimaliniz varsa) doktorunuza söyleyiniz. Doktorunuz büyük olasılıkla hamile kalmadan önce veya hamile olduğunuzu anladığınız anda OLMYSAR’ı kullanmayı bırakmanızı ve OLMYSAR yerine başka bir ilaç kullanmanızı önerecektir.   Hamilelikte  kullanılmaz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız . 
 Emzirme  
İlacı kullanmadan önce doktorunuza veya eczacınıza danışınız.  
 Emziriyorsanız veya emzirmeye başlayacaksanız doktorunuza söyleyiniz. OLMYSAR emziren 
annelere önerilmemektedir. Emzirecekseniz, özellikle bebeğiniz yenidoğan ya da prematüre  
(erken doğmuş)  ise doktorunuz başka bir tedavi seçebilir. 
 Eğer hamileyseniz ya da emziriyorsanız veya hamile olabileceğinizi düşünüyorsanız ya da bebek sahibi olmayı planlıyorsanız, bu ilacı kullanmadan önce doktorunuzun veya eczacınızın tavsiyelerini alınız.  
    
Sayfa 4  Araç ve makine kullanımı  
Yüksek kan basıncınızın tedavisi sırasında kendinizi uykulu veya sersemlemiş hissedebilirsiniz. 
Eğer böyle bir durum olursa, etkiler geçene kadar araç ve makine kullanmayınız ve kullanımları ile ilgili doktorunuzun tavsiyelerini alınız.  
 
OLMYSAR’ın içeriğinde bulunan bazı yardımcı maddeler hakkında önemli bilgiler  
OLMYSAR, laktoz monohidrat  (bir şeker tipi) içerir. Eğer daha önceden doktorunuz tarafından 
bazı şekerlere karşı dayanıksızlığınız olduğu söylenmişse bu tıbbi ürünü almadan önce 
doktorunuzla temasa geçiniz. 
 
Diğer ilaçlar ile birlikte kullanımı  
Aşağıdaki ilaçları kullanıyorsanız ya da son zamanlarda kullandınız ise doktorunuza veya 
eczacınıza söyleyiniz:  
• Diğer kan basıncı düşürücü ilaçlar OLMYSAR’ın etkisini artırabilir. 
• Doktorunuz dozunuzu değiştirebilir ve/veya başka önlemler alabilir.  
• ADE inhibitörü veya aliskiren alıyorsanız (ayrıca “OLMYSAR’ı kullanmayınız” ve 
“Uyarılar ve önlemler” başlıkları altında verilen bilgilere bakınız).  
• Potasyum destek tedavisi, potasyum içeren bir tuz bileşeni, idrar söktürücü (diüretik) veya 
heparin (kan sulandırıcı) ile tedavi görüyorsanız, bu ilaçları OLMYSAR ile birlikte kullanmak kandaki potasyum seviyesini artırabilir. 
• Lityum (duygu değişiklikleri ve bazı depresyon tiplerinin tedavisi için bir ilaç) 
kullanıyorsanız, OLMYSAR ile birlikte kullanmak lityumun toksisitesini artırabilir. Lityum 
almak zorundaysanız, doktorunuz kan lityum seviyelerinizi kontrol edecektir. 
• Non Steroidal Anti inflamatuvar İlaçların (ağrı, şişlik gibi iltihap bulgularını geçirmek için 
kullanılan ilaçlar, steroid yapılı olmayan antii nflamatuvar ilaçlar) OLMYSAR ile birlikte 
kullanımı, böbrek yetmezliği riskini artırabilir ve OLMYSAR’ın etkisini azaltabilir.  
• Kandaki kolesterol seviyesini düşüren bir ilaç olan kolesevelam hidroklorid, OLMYSAR’ın 
etkisini azaltabilir. Doktorunuz size OLMYSAR’ı kolesevelam hidroklorürden en az 4 saat 
önce almanızı tavsiye edebilir.  
• Hazımsızlık ilaçları (antiasit), OLMYSAR’ın etkisini biraz azaltabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. OLMYSAR nasıl kullanılır?  
 Uygun kullanım ve doz/uygulama sıklığı için talimatlar  
• OLMYSAR’ı daima doktorunuzun tavsiye ettiği şekilde kullanınız. Herhangi bir durumdan 
emin değilseniz, lütfen doktorunuza veya eczacınıza danışınız.  
• Tavsiye edilen başlangıç dozu günde bir tane OLMYSAR 10 mg’dır. Eğer bununla kan 
basıncınız kontrol altına alınmazsa, doktorunuz günlük dozu OLMYSAR 20 mg veya 40 mg’a yükseltebilir ya da başka ilaçlar reçeteleyebilir.  
 Uygulama yolu ve metodu  
• OLMYSAR yiyeceklerle birlikte veya öğünler arasında yeterli miktar (1 bardak) su ile 
yutularak alınır. Tablet çiğnenmemelidir. 
• Mümkünse günlük ilaç dozunuzu daima günün aynı saatinde, örneğin kahvaltıda alınız.  
Sayfa 5  • Doktorunuz size aksini söyleyene kadar OLMYSAR’ı almaya devam etmeniz çok 
önemlidir.  
 
Değişik yaş grupları  
6 ile 18 yaş arasındaki  çocuk  ve ergenlerde kullanımı:  
Olmesartanın  çocuklar  ve ergenler  üzerine çalışmaları  yapılmıştır.  Daha fazla bilgi için 
doktorunuza  danışınız. OLMYSAR , 1 yaş  ile 6 yaş arasındaki  çocuklarda önerilmemektedir  ve 
herhangi bir deneyim bulunmadığından, 1 yaş altındaki çocuklarda kullanılmamalıdır.  
Önerilen  başlangıç  dozu günlük  10 mg’dır.  Eğer hastanın  kan basıncı  yeterli  olarak  kontrol  
altına  alınamazsa,  doktorunuz  dozunuzu günde  20 ya da 40 mg’a  çıkarabilir.  35 kg’ın altındaki 
çocuklarda doz miktarı günde maksimum 20 mg  olmalıdır.  
 
Yaşlılarda kullanımı:  
65 yaşında veya üzerindeyseniz ve doktorunuz günlük dozunuzu 40 mg’a artırmaya karar 
verirse, kan basıncınızın çok düşmediğinden emin olmak için kan basıncınız doktorunuz 
tarafından  düzenli olarak kontrol edilmelidir. 
 
Özel kullanım durumları:  
 Siyah ırktan hastalarda kullanımı : 
Diğer benzer ilaçlar ile olduğu gibi OLMYSAR ’ın kan basıncı düşürücü etkisi, siyah ırktan 
hastalarda daha düşük olabilir.  Böbrek yetmezliği:  
Hafif -orta böbrek yetmezliği olan hastalarda günlük doz 20 mg’dan fazla olmamalıdır. Şiddetli 
böbrek yetmezliği olan hastalarda OLMYSAR kullanımı önerilmez.  Karaciğer yetmezliği:  
Hafif karaciğer yetmezliği olan hastalarda doz ayarlamasına gerek yoktur. Orta karaciğer yetmezliği olan hastalarda günlük doz 20 mg’dan fazla olmamalıdır. Şiddetli karaciğer yetmezliği olan hastalarda OLMYSAR kullanımı önerilmez.  
 
Eğer OLMYSAR’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
 Kullanmanız gerekenden daha fazla OLMYSAR kullandıysanız  
OLMYSAR’dan kullanmanız gerekenden fazlasını kullanmışsanız veya bir çocuk yanlışlıkla 
kullandıysa, ilaç paketinizi yanınıza alarak derhal doktorunuz veya en yakın hastane ile temasa 
geçiniz.  
 
OLMYSAR’ı kullanmayı unutursanız  
Günlük almanız gereken dozunuzu almayı unuttuysanız, ertesi gün normal ilaç dozunuzu alınız   
 
Unutulan dozları dengelemek için çift doz almayınız. 
 OLMYSAR ile tedavi sonlandırıldığındaki oluşabilecek etkiler  
Doktorunuz tedaviyi kesmenizi söylemedikçe OLMYSAR’ı almaya devam etmeniz önemlidir. 
  
Sayfa 6  4. Olası yan etkiler nelerdir? 
 Tüm ilaçlar gibi, her hastada olmasa da OLMYSAR’ın yan etkileri görülebilir. Bu yan etkiler oluşursa genellikle hafif şiddetlidir ve tedavinin kesilmesini gerektirmez.  
Yan etkiler  aşağıdaki  kategorilerde  gösterildiği  şekilde  sıralanmıştır:  
 Çok yaygın:  10 hastanın  en az birinde görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden  az, fakat  1.000 hastanın  birinden fazla görülebilir. 
Seyrek: 1.000 hastanın bir inden az, fakat 10.000 hastanın bir inden fazla görülebilir. 
Çok seyrek:  10.000 hastanın  birinden az görülebilir.  
Bilinmiyor: Eldeki  veriler  ile belirlenemeyecek  kadar  az hastada görülebilir. 
 Aşağıdakilerden biri olursa, OLMYSAR ’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 Her hastada görülmese de  aşağıdaki yan etki ler ciddi olabilir:  
 Seyrek olarak  (1.000 kişiden en fazla birinde)  görülen ve tüm vücudu etkileyebilen alerjik 
reaksiyonlar aşağıdaki gibidir:   OLMYSAR tedavisi sırasında; kaşıntı ve döküntü ile birlikte yüzde, ağızda ve/veya gırtlakta şişme oluşabilir. Bu durumda OLMYSAR’ı kullanmayı durdurunuz ve DERHAL 
doktorunuza bildiriniz.  
 Seyrek olarak (yaşlı hastalarda biraz daha fazla olmak üzere), hassas kişilerde veya alerjik reaksiyonun bir sonucu olarak OLMYSAR kan basıncının fazla düşmesine sebep olabilir. Bu da şiddetli sersemlik hissine veya bayılmaya neden olabilir. Bu durum oluşursa, 
OLMYSAR’ı kullanmayı durdurunuz, DERHAL doktorunuza bildiriniz ve düz uzanınız . 
 Aşağıdaki yan  etkilerin  görülme  sıklığı bilinmemektedir:  
 
• OLMYSAR  tedavisine uzun zaman önce başlamış olsanız dahi göz akının sararması, idrar 
koyulaşması, cilt kaşınması yaşarsanız, semptomlarınızı değerlendirecek ve tansiyon ilacınıza 
nasıl devam edeceğinize karar verecek olan doktorunuz ile derhal iletişime geçiniz.  
 Bunların hepsi çok ciddi yan etkilerdir. Eğer bunlardan biri sizde mevcut ise, sizin 
OLMYSAR’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
OLMYSAR’ın diğer bilinen yan etkileri:  
 
Yaygın  
Sersemlik hissi, baş ağrısı, bulantı, hazımsızlık, ishal, karın ağrısı, ishal ve kusma ile birlikte 
görülen mide ve bağırsak  enfeksiyonu, yorgunluk, boğaz ağrısı, burun akıntısı veya dolması, 
bronş iltihabı, grip benzeri belirtiler, öksürük, ağrı, göğüste, sırtta, kemiklerde veya eklemlerde 
ağrı, idrar yollarında enfeksiyon, ayak bileklerinde, ayaklarda, bacaklarda, ellerde veya kollarda şişme, idrarda kan.  
  
Sayfa 7 Kan testi sonuçlarında da bazı değişiklikler görülmüştür:  
 Kanda trigliserid miktarının yükselmesi (hipertrigliseridemi), kanda ürik asit miktarının yükselmesi (hiperürisemi), kanda üre artışı, karaciğer ve kas fonksiyon testlerinde artış.   Yaygın olmayan  
Tüm vücudu etkileyebilen hızlı alerjik reaksiyonlar, nefes alma sorunlarının yanı  sıra kan 
basıncında hızlı bir düşüş olması ve buna bağlı olarak bayılma (anaflaktik reaksiyonlar), yüzde şişme, denge bozukluğundan kaynaklanan baş dönmesi (vertigo), kusma, güçsüzlük, kötü hissetme, kas ağrısı, deride döküntü, alerjik deri döküntüsü, kaşıntı, eksantem (deride kabarıklık ve er üpsiyon), ciltte kabarıklıklar (sivilceler), göğüste ağrı ve huzursuzluk hissi (anjina).  
 Kan testlerinde trombosit (kan pulcuğu) olarak bilinen bir çeşit kan hücresinin sayısında azalma (trombositopeni).   Seyrek  
Enerji azlığı, kas krampları, böbrek fonksiyonunda bozulma, böbrek yetmezliği, kan testi sonuçlarında potasyum düzeyinin normalin üstüne yükselmesi (hiperkalemi) ve böbrek fonksiyonuyla ilgili bileşenlerin seviyelerinde artış gösteren bazı değişiklikler görülebilir.  
Düşük tansiyon (hipotansiyon) , cilt altındaki dokularda  meydana gelen  şişlik  (anji yoödem)  
 Çok seyrek   
Sprue -benzeri  enteropati  (ince bağırsakların  yüzeyini  kaplayan  kıvrım  ve hücrelerdeki  tahribat  
sonucunda ishal, kilo kaybı ve  besin  yetersizliği ile  seyreden  hastalık).  
 Bilinmiyor:  
Sebebi  bilinmeyen, süreğen, karaciğer  hücre  iltihabı ile karakterize otoimmün karaciğer  
hastalığı (Otoimmün hepatit)  
Yüksek tansiyon tedavisi  için kullanılan  ARB  olarak  bilinen  ilaçları  kullanırken zamanla ilişkili 
şekilde  ileri derecede kas ağrısı,  güçsüzlük ve koyu renkli  idrarın  semptomları arasında olduğu 
rabdomiyoliz olarak adlandırılan durum görülebilir. Bu semptomları yaşarsanız doktorunuzla temasa geçiniz.  
 Çocuklarda ve gençlerde ilave yan etkiler:  
Çocuklarda yan etkiler, yetişkinler için bildirilenler ile benzerdir. Ancak baş dönmesi ve baş ağrısı çocuklarda daha sık görülür ve burun kanaması yalnızca çocuklarda görülen yaygın bir yan etkidir.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   
Sayfa 8   
5. OLMYSAR’ın saklanması  
 OLMYSAR ’ı çocukların göremeyeceği, erişemeyeceği yerlerde ve ambalajında saklayınız. 
 
25°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  Ambalajındaki son kullanma tarihinden sonra OLMYSAR ’ı kullanmayınız. 
 
Eğer üründe ve/veya ambalajında bozukluklar fark ederseniz OLMYSAR ’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı ’nca belirlenen toplama sistemine veriniz. 
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 Bu kullanma talimatı  ………….  tarihinde onaylanmıştır.  
 