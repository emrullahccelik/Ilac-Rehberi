KISA ÜRÜN BİLGİSİ
1. BEŞERİ TIBBİ ÜRÜNÜN ADI
NIZORAL 200 mg Tablet
2. KALİTATİF VE KANTİTATİF BİLEŞİM
Etkin madde:
Her bir tablet 200 mg ketokonazol içerir.
Yardımcı maddeler:
Laktoz 19 mg
Yardımcı maddelerin listesi için, Bölüm 6.1’e bakınız.
3. FARMASÖTİK FORM
Beyaz, yuvarlak, düz, eğimli kenarlı, çentikli ve bir yüzünde “JANSSEN” diğer
yüzünde “K/200” baskısı olan tablet.
4. KLİNİK ÖZELLİKLER
4.1 Terapötik endikasyonlar
Ciddi hepatik toksisite riski nedeniyle, NIZORAL Tablet yalnızca potansiyel
yararlarının potansiyel risklerinden fazla olduğu durumlarda ve diğer etkili antifungal
tedavi yöntemleri dikkate alınarak kullanılmalıdır.
Endikasyonları:
Dermatofitlerin ve/veya mayaların deride, saçlarda ve tırnaklarda neden oldukları
yerleşimi ya da yayılımı nedeniyle topikal tedavinin mümkün olmadığı veya derinin
derin tabakalarının etkilendiği yada lokal tedavinin etkisiz kaldığı veya flukonazol,
terbinafin ve itrakonazole cevap vermeyen yada bunları tolere edemeyen hastalardaki
dermotomikoz, onikomikoz, kandida perioniksis, pitriyriasis versikolor, pitriyasis
kapitis, pityrosporum follikulitis, kronik mukokutanöz kandidoz gibi enfeksiyonların
tedavisinde, sindirim sisteminin maya enfeksiyonlarında, lokal tedaviye cevap
vermeyen kronik nüks eden vajinal kandidozda, sistemik fungal enfeksiyonlarda
kullanılır.
Ketakonazolün merkezi sinir sistemine geçişi iyi olmadığından fungal menenjit
tedavisinde oral ketokonazol kullanılmamalıdır.
4.2 Pozoloji ve uygulama şekli
Pozoloji
Dermatofitlerin ve/veya mayaların deride, saçlarda ve mukozada neden oldukları,
yerleşimi ya da yayılımı nedeniyle topikal tedavinin mümkün olmadığı veya derinin
derin tabakalarının etkilendiği enfeksiyonlarda:
Nizoral 200 mg Tablet KÜB Sayfa 1 / 11Uygulama sıklığı ve süresi
- Vajinal kandidoz: 5 gün
- Dermatofitlerin neden olduğu deri mikozları: Yaklaşık 4 hafta
- Pityriasis versicolor: 10 gün
- Kandidaların neden olduğu ağız ve deri mikozları: 2-3 hafta
- Saç enfeksiyonları: 1-2 ay
- Parakoksidiyoidomikoz, histoplasmoz, koksidiyoidomikoz: Genel tedavi süresi 6
aydır.
Erişkinler
Yemekle birlikte günde bir kez 1 tablet (=200 mg). Bu dozla yeterli yanıt alınamazsa
doz günde bir kez alınan 2 tablete (=400 mg) çıkarılabilir.
Vajinal kandidozlu erişkinler: Yemekle birlikte günde bir kez 2 tablet (=400 mg).
Çocuklar
- 15-30 kilogram arası çocuklarda: Yemekle birlikte günde bir kez alınan yarım tablet
(=100 mg)
- 30 kilogram üzeri çocuklar için: Erişkinler ile aynı doz.
Uygulama şekli
NIZORAL maksimum absorpsiyon için yemekle birlikte alınmalıdır.
Tüm endikasyonlarda tedavi, klinik parametreler ya da laboratuar testleri mantar
enfeksiyonunun düzeldiğini gösterinceye kadar kesintisiz sürdürülmelidir. Yetersiz bir
tedavi periyodu aktif enfeksiyonun tekrarlamasına yol açabilir. Bununla birlikte,
anoreksi, bulantı, kusma, halsizlik, sarılık, abdominal ağrı ya da koyu renkli idrar gibi
hepatit belirti ve semptomları ortaya çıktığında, tedavi hemen kesilmeli ve karaciğer
fonksiyon testleri yapılmalıdır.
Özel popülasyonlara ilişkin ek bilgiler:
Karaciğer yetmezliği: Akut veya kronik karaciğer hastalığı olanlarda
kullanılmamalıdır.
Böbrek yetmezliği: Böbrek yetmezliği olan hastalarda kullanımına ilişkin veri mevcut
değildir.
Pediyatrik popülasyon: NIZORAL Tablet’in vücut ağırlığı 15 kg altı çocuklarda
kullanımına ilişkin veriler sınırlıdır. Bu nedenle, çok küçük çocuklarda NIZORAL
Tablet kullanımı önerilmemektedir.
Geriyatrik popülasyon: 65 yaş üstü yetişkinlerde kullanımına ilişkin özel bir veri
mevcut değildir.
4.3 Kontrendikasyonlar
NIZORAL Tablet aşağıdaki durumlarda kontrendikedir:
- Ketokonazole veya içeriğindeki diğer maddelere aşırı duyarlı olduğu bilinen
hastalarda,
Nizoral 200 mg Tablet KÜB Sayfa 2 / 11- Akut veya kronik karaciğer hastalığı olanlarda,
- CYP3A4 substratları olan astemizol, bepridil, halofantrin, dizopramid, sisaprid,
dofetilid, levasetilmetadol (levometadil), mizolastin, pimozid, kinidin, sertindol ya da
terfenadinin NIZORAL Tablet ile birlikte kullanımı, bu tıbbi ürünlerin plazma
konsantrasyonlarının artması sonucunda QT uzamasına ve nadiren torsades de
pointes’e yol açtığından kontrendikedir.
- Birlikte domperidon kullanımı (QT uzamasına yol açabilir),
- Birlikte triazolam ve oral midazolam kullanımı,
- Simvastatin ve lovastatin gibi CYP3A4 tarafından metabolize edilen HMG-CoA
redüktaz inhibitörleriyle birlikte kullanımı,
- Dihidroergotamin, ergometrin (ergonovin), ergotamin ve metilergometrin
metilergonovin) gibi ergo alkaloidleri ile birlikte kullanımı,
- Nizoldipin ile birlikte kullanımı,
- Eplerenon ile birlikte kullanımı,
- İrinotekan ile birlikte kullanımı,
- Everolimus ile birlikte kullanımı.
Aynı zamanda bkz. 4.5 Diğer tıbbi ürünler ile etkileşimler ve diğer etkileşim şekilleri.
4.4 Özel kullanım uyarıları ve önlemleri
Ciddi hepatotoksisite riski nedeniyle, NIZORAL Tablet yalnızca potansiyel yararlarının
potansiyel risklerinden fazla olduğu durumlarda ve diğer etkili antifungal tedavi
yöntemleri dikkate alınarak kullanılmalıdır.
Karaciğer fonksiyonları, tedavi öncesinde akut ve kronik karaciğer hastalığının
olmadığından emin olmak için değerlendirilmeli ve tedavi sırasında sık ve düzenli
aralıklarla, ayrıca olası bir hepatotoksisitenin ilk belirti ve semptomları ortaya çıktığında
da izlenmelidir.
Hepatotoksisite:
Çok nadir vakada oral ketokonazol kullanımına bağlı fatal seyreden veya karaciğer
transplantasyonu gerektiren ciddi hepatotoksisite meydana gelmiştir (bakınız 4.8
İstenmeyen etkiler). Bu hastaların bir kısmında, karaciğer hastalığı için belirgin risk
faktörü bulunmamaktadır. Vakalar, bazıları ilk hafta olmak üzere tedavinin ilk ayında
bildirilmiştir.
Kümülatif tedavi dozu ciddi hepatotoksisite için bir risk faktörüdür.
NIZORAL Tablet tedavisi alan tüm hastalarda karaciğer fonksiyonları izlenmelidir
(bkz. Karaciğer fonksiyonlarının izlenmesi).
Hastalar, anoreksi, bulantı, kusma, halsizlik, sarılık, abdominal ağrı, koyu renkli idrar
gibi hepatit belirtisi olabilecek bulgu ve belirtilerini hekime hemen bildirmeleri için
eğitilmelidir. Bu hastalarda tedavi hemen kesilmeli ve karaciğer fonksiyon testleri
yapılmalıdır.
Karaciğer fonksiyonlarının izlenmesi:
NIZORAL Tablet tedavisi gören tüm hastalarda karaciğer fonksiyonları izlenmelidir.
Tedaviye başlamadan önce akut ve kronik karaciğer hastalığının olmadığını belirlemek
Nizoral 200 mg Tablet KÜB Sayfa 3 / 11için (bkz. 4.3 Kontrendikasyonlar), tedavi süresince sık ve düzenli aralıklarla ve olası
bir hepatotoksisitenin ilk belirti ve semptomları ortaya çıktığında, karaciğer fonksiyon
testleri yapılmalıdır. Karaciğer testleri, karaciğer hasarını gösterdiğinde, tedavi hemen
kesilmelidir.
Karaciğer enzimleri yükselmiş olan hastalarda ya da diğer ilaçlarla karaciğer toksisitesi
gelişmiş olan hastalarda beklenen yarar karaciğer hasarı riskini aşmadıkça tedaviye
başlanmamalıdır. Bu vakalarda karaciğer enzimlerinin yakından izlenmesi gerekir.
Adrenal fonksiyonların izlenmesi:
Günde 400 mg veya daha yüksek dozlarda NIZORAL kullanan gönüllülerde, ACTH ile
indüklenen kortizol yanıtında azalma olduğu görülmüştür. Bu nedenle, adrenal
yetmezliği olan veya adrenal işlevleri sınırda olan hastalarda, uzun süre stres altında
olan hastalarda (büyük operasyon geçiren, yoğun bakımda olan hastalar, vb.) ve adrenal
yetmezlik belirti ve semptomları gösteren, uzun süredir tedavi görmekte olan hastalarda
adrenal fonksiyonlar izlenmelidir.
Pediyatrik kullanım:
NIZORAL Tablet’in vücut ağırlığı 15 kg altı çocuklarda kullanımına ilişkin veriler
sınırlıdır. Bu nedenle, küçük çocuklarda NIZORAL Tablet kullanımı önerilmemektedir.
Azalmış gastrik asidite:
Absorpsiyon, gastrik asidite azaldığında bozulur. Beraberinde asit nötralize edici ilaçlar
kullanan hastalarda (örneğin alüminyum hidroksit), bu ilaçlar NIZORAL alındıktan en
az 2 saat sonra kullanılmalıdır. Aklorhidrisi olan hastalarda örneğin bazı AIDS
hastalarında ve asit salınımı baskılanan (H antagonistleri, proton pompa inhibitörleri
2
kullananlar) hastalarda NIZORAL Tablet’in asit arttırıcı içecekler ile alınması önerilir.
Potansiyel ilaç etkileşimi:
NIZORAL, klinik olarak önemli ilaç etkileşimleri potansiyeline sahiptir. (Bakınız 4.5
Diğer tıbbi ürünler ile etkileşimler ve diğer etkileşim şekilleri).
Uzun QT sendromu/Torssades de pointes’e neden olabilen ilaçlar ile kullanıldığında
uzun QT sendromu veya Torsades de Pointes oluşma riskini arttırabilirler. Bu nedenle
bu ilaçlarla birlikte kullanılmamalıdır.
NIZORAL Tablet’in içeriğinde bulunan laktoz nedeniyle, nadir kalıtımsal galaktoz
intoleransı, Lapp laktaz yetmezliği ya da glikoz-galaktoz malabsorpsiyon problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
1. Ketokonazol emilimini etkileyen ilaçlar:
Gastrik asiditeyi azaltan ilaçlar ketokonazol emilimini bozar (bkz. 4.4 Özel kullanım
uyarıları ve önlemleri).
2. Ketokonazol metabolizmasını etkileyen ilaçlar:
Ketokonazol esas olarak sitokrom CYP3A4 enzimi ile metabolize olmaktadır.
Nizoral 200 mg Tablet KÜB Sayfa 4 / 11Rifampisin, rifabutin, karbamazepin, izoniyazid, nevirapin ve fenitoin gibi enzim
indükleyici ilaçlar ketokonazol biyoyararlanımını anlamlı derecede azaltır. Ketokonazol
ve güçlü enzim indükleyici ilaçların birlikte kullanılması önerilmez.
Ritonavir ketokonazol biyoyararlanımını arttırır. Bu nedenle, birlikte kullanıldığında
ketokonazol dozunun azaltılması önerilir.
3. Ketokonazolün diğer ilaçların metabolizmaları üzerindeki etkisi:
Ketokonazol, özellikle sitokrom 3A sınıfı olmak üzere belirli karaciğer P450 grubu
enzimleri ile metabolize olan ilaçların metabolizmalarını inhibe edebilir. Bu durum,
advers etkiler de dahil olmak üzere bu ilaçların etkilerinin artması ve/veya uzaması ile
sonuçlanır.
Örnekler:
NIZORAL Tablet tedavisi sırasında kontrendike olan ilaçlar (bkz. 4.3
Kontrendikasyonlar):
- CYP3A4 substratları olan astemizol, bepridil, halofantrin, dizopramid, sisaprid,
dofetilid, levasetilmetadol (levometadil), mizolastin, pimozid, kinidin, sertindol ya da
terfenadinin NIZORAL Tablet ile birlikte kullanımı, bu tıbbi ürünlerin plazma
konsantrasyonlarının artması sonucunda QT uzamasına ve nadiren torsades de
pointes’e yol açtığından kontrendikedir.
- Birlikte domperidon kullanımı QT uzamasına yol açabilir,
- Birlikte triazolam ve oral midazolam kullanımı,
- Simvastatin ve lovastatin gibi CYP3A4 tarafından metabolize edilen HMG-CoA
redüktaz inhibitörleriyle birlikte kullanımı,
- Dihidroergotamin, ergometrin (ergonovin), ergotamin ve metilergometrin
(metilergonovin) gibi ergo alkaloidleri ile birlikte kullanımı,
- Nizoldipin ile birlikte kullanımı,
- Eplerenon ile birlikte kullanımı,
- İrinotekan ile birlikte kullanımı,
- Everolimus ile birlikte kullanımı.
Aşağıdaki ilaçlar oral ketokonazol ile birlikte kullanıldığında dikkatli olunmalı ve
plazma konsantrasyonları, etki ya da advers etkileri izlenmelidir. Ketokonazol ile
birlikte kullanıldığında, gerekirse dozları azaltılmalıdır. Eş zamanlı ilaç verilirken bu
noktalar dikkate alınmalıdır.
Örnekler:
- Oral antikoagülanlar,
- İndinavir ve sakinavir gibi HIV proteaz inhibitörleri,
- Vinka alkaloidleri, büsülfan, dosetaksel, erlotinib ve imatinib gibi bazı antineoplastik
ilaçlar,
- Dihidropiridinler ve olasılıkla verapamil gibi CYP3A4 tarafından metabolize edilen
kalsiyum kanal blokerleri,
- Bazı immünosüpresif ilaçlar, örn. siklosporin, takrolimus, rapamisin (sirolimus),
- Atorvastatin gibi CYP3A4 tarafından metabolize olan bazı HMG-CoA redüktaz
inhibitörleri,
- Budesonid, flutikazon, deksametazon ve metilprednizolon gibi bazı
glukokortikoidler,
- Digoksin (P-glikoprotein inhibisyonu yoluyla),
Nizoral 200 mg Tablet KÜB Sayfa 5 / 11- Diğer: Alfentanil, alprazolam, brotizolam, buspiron, karbamazepin, silostazol,
ebastin, eletriptan, fentanil, IV midazolam, ketiapin, reboksetin, repaglinid, rifabutin,
sildenafil, solifenasin, tolterodin, trimetreksat.
Çok nadir olgular halinde, alkolle birlikte kullanıldığında, yüz ve boyunda kızarma,
döküntü, periferik ödem, bulantı ve baş ağrısı ile karakterize olan disülfiram benzeri
reaksiyon görüldüğü bildirilmiştir. Bu belirtilerin tamamı birkaç saat içinde düzelmiştir.
4.6 Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
NIZORAL Tablet’in gebe kadınlarda kullanımına ilişkin yeterli veri mevcut değildir.
Hayvanlar üzerine yapılan araştırmalar üreme toksisitesinin bulunduğunu göstermiştir
(bkn. Bölüm 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
Gebelik dönemi: NIZORAL Tablet’in gebelikte kullanımı ile ilgili bilgiler sınırlıdır.
Hayvan çalışmaları üreme toksisitesi göstermiştir. (bkz. 5.3 Klinik öncesi güvenlilik
verileri). İnsanlardaki potansiyel risk bilinmemektedir. NIZORAL Tablet bu nedenle,
annede sağlayacağı olası yararlar, fetusta meydana gelebilecek olası zarar riskinin
üzerinde olmadıkça gebelikte kullanılmamalıdır.
Laktasyon dönemi: Ketokonazol anne sütüne geçtiğinden, tedavi süresince annelerin
emzirmemesi önerilir.
Üreme yeteneği (Fertilite): Yürütülen üreme toksisitesi çalışmalarında sadece,
sıçanlarda çok yüksek maternal toksik dozlarda (80 mg/kg/gün ve üzeri) dişi fertilitesini
bozmuştur. Ketokonazol, sıçanlarda ve tavşanlarda 40 mg/kg dozda fertilite üzerine
etkiden yoksundur.
4.7 Araç ve makine kullanımı üzerindeki etkiler
Herhangi bir etkisi gözlenmemiştir.
4.8 İstenmeyen etkiler
Klinik çalışmalar:
Çeşitli yüzeyel ve derin mikozu olan hastalarda yapılan çok uluslu, çok merkezli, açık
etiketli bir çalışmada ketokonazol tedavisi sırasında 1361 vakada advers olaylar
değerlendirilmiş, 149 (%11) hastada advers olay bildirilmiştir. Bu advers olaylar,
araştırmacının nedensellik değerlendirmesine bakılmaksızın özetlenmiştir. En sık
bildirilen advers olaylar bulantı ve kusma gibi gastrointestinal kökenli olaylardır. ≥%0.5
insidansla ortaya çıkan advers olaylar Tablo 1’de sunulmaktadır.
Nizoral 200 mg Tablet KÜB Sayfa 6 / 11Tablo 1. Çeşitli yüzeyel ve derin mikozları olan 1361 vakada ketokonazol tedavisi
sırasında ≥%0.5 insidansla ortaya çıkan advers olaylar
Yüzeyel Mikoz Derin Mikoz Toplam
Sistem Organ Sınıfı
% % %
AO, Tercih edilen terim
(n=1026) (n=335) (n=1361)
Sinir sistemi
hastalıkları
Baş ağrısı 0.7 0.9 0.7
Baş dönmesi 0.5 1.2 0.7
Somnolans 0.5 1.2 0.7
Gastrointestinal
hastalıklar
Bulantı/kusma 1.8 6.9 3.0
Karın ağrısı 1.2 1.2 1.2
Diyare 0.7 0.6 0.7
Deri ve derialtı dokusu
hastalıkları
Kaşıntı 0.8 3.3 1.4
Döküntü 0.6 0.6 0.6
Pazarlama sonrası deneyim:
NIZORAL Tablet’e ait pazarlama sonrası deneyimde eşik ölçütlerini karşılayan,
spontan olarak bildirilmiş advers ilaç reaksiyonları Tablo 2’de görülmektedir. Advers
ilaç reaksiyonları aşağıdaki derecelendirme doğrultusunda sıklık sıralamasına göre
verilmiştir:
Çok yaygın: ≥1/10
Yaygın: ≥1/100 ve < 1/10
Yaygın olmayan: ≥1/1,000 ve <1/100
Seyrek: ≥1/10,000 ve <1/1,000
Çok seyrek: <1/10,000, bilinmiyor (eldeki verilerden hareketle tahmin edilemiyor)
Aşağıda verilen sıklık düzeyleri klinik ya da epidemiyolojik çalışmalardan elde
edilebilecek daha kesin insidans hesaplamalarını değil, spontan raporlardan elde edilen
advers ilaç reaksiyonu sıklık verilerini yansıtmaktadır.
Nizoral 200 mg Tablet KÜB Sayfa 7 / 11Tablo 2. Pazarlama sonrası advers ilaç reaksiyonu raporları
Kan ve lenf sistemi hastalıkları
Çok seyrek Trombositopeni
Bağışıklık sistemi hastalıkları
Çok seyrek Anafilaktik şok, anafilaktoid ve anafilaktik reaksiyonlar,
anjiyonörotik ödem dahil alerjik durumlar
Endokrin hastalıklar
Çok seyrek Adrenokortikal yetmezlik
Sinir sistemi hastalıkları
Çok seyrek Geri dönüşümlü intrakraniyal basınç artışı (papilaödem, bebeklerde
fontanellerde şişlik), baş dönmesi, baş ağrısı, parestezi
Göz hastalıkları
Çok seyrek Fotofobi
Gastrointestinal hastalıklar
Çok seyrek Kusma, karın ağrısı, diyare, dispepsi, bulantı
Hepatobiliyer hastalıklar
Çok seyrek Sarılık, hepatit, biyopsi ile doğrulanmış hepatik nekroz, siroz ve
transplantasyon veya ölüm ile sonuçlanan vakaları içeren hepatik
bozukluk dahil ciddi hepatotoksisite (Bkz. 4.4 Özel kullanım
uyarıları ve önlemleri), karaciğer fonksiyon testlerinde anormallik
Deri ve derialtı dokusu hastalıkları
Çok seyrek Ürtiker, kaşıntı, döküntü, alopesi, fotosensitivite
Üreme sistemi ve meme hastalıkları
Çok seyrek Erektil disfonksiyon, jinekomasti, menstrüel bozukluklar, önerilen
günlük terapötik dozlar olan 200-400 mg/gün’den yüksek dozlarda
azoospermi
4.9 Doz aşımı ve tedavisi
Ketokonazolün bilinen bir antidotu yoktur.
Yanlışlık sonucu aşırı dozda alındığında, destekleyici önlemler alınmalıdır.
Alındıktan sonraki 1 saat içinde mide lavajı yapılabilir. Uygun olduğu düşünülürse aktif
kömür verilebilir.
5. FARMAKOLOJİK ÖZELLİKLER
5.1 Farmakodinamik özellikler
Nizoral 200 mg Tablet KÜB Sayfa 8 / 11Farmakoterapötik grup: Sistemik antimikotikler, imidazol türevleri
ATC kodu: J02A B02
Ketokonazol, dermatofitlere ve maya mantarlarına (Candida, Pityrosporum, Torulopsis,
Cryptococcus), dimorfik mantarlara ve eumycet’lere karşı fungusit ya da fungistatik etki
gösteren sentetik bir imidazol dioksolan türevidir. Aspergillus spp., Sporothrix
schenckii, bazı Dematiaceae ve Mucor spp., ve Entomophthorales dışındaki diğer
fikomiçetler ketokonazole daha az duyarlıdır.
Ketokonazol, mantarlarda ergosterol sentezini inhibe eder ve hücre zarında bulunan
diğer lipidlerin oranını değiştirir.
Bazı klinik PK/PD çalışmaları ve ilaç etkileşim çalışması verileri, 3-7 gün süreyle
günde 2 kez oral 200 mg ketokonazol kullanımının, QTc intervalinde küçük bir artış ile
sonuçlanabileceğini düşündürmektedir (ketokonazol kullanımından 1-4 saat sonra
ketokonazol pik plazma düzeyine ulaşıldığında ortalama maksimum 6-12 milisaniyelik
artış). QT intervalindeki bu küçük uzama klinik olarak anlamlı kabul edilmemiştir.
Günde tek doz 200 mg terapötik dozlarda plazma testosteron konsantrasyonunda geçici
bir azalma gözlenmiştir. Testosteron konsantrasyonları ketokonazol verilmesinden
sonraki 24 saat içinde tedavi öncesi konsantrasyona döner. Bu dozda uzun süreli tedavi
sırasında testosteron konsantrasyonları genellikle kontrollerle göre anlamlı farklılık
göstermez.
Günde 400 mg veya daha yüksek dozlarda ketokonazol kullanan gönüllülerde, ACTH
uyarısına karşı oluşan kortizol yanıtında azalma olduğu görülmüştür (Bkz. Bölüm 4.4
Özel kullanım uyarıları ve önlemleri).
5.2 Farmakokinetik özellikler
Emilim:
Ketokonazol zayıf dibazik bir madde olduğundan çözünme ve absorpsiyonunda asidik
ortama ihtiyaç duyulur.
Tek bir 200 mg NIZORAL Tabletin yemekle birlikte alınmasından sonra 1-2 saat içinde
yaklaşık 3.5 μg/mL olan ortalama doruk plazma konsantrasyonuna ulaşılır.
Dağılım:
İn vitro olarak, albümin fraksiyonu başta olmak üzere plazma proteinlerine %99
oranında bağlanır. Ketokonazol yaygın biçimde dokulara dağılmakla birlikte, sadece
ihmal edilebilir bir kısmı serebrospinal sıvıya geçer.
Biyotransformasyon:
Ketokonazol, sindirim sisteminden emildikten sonra bazı inaktif metabolitlerine
dönüşür. Metabolizmasında saptanan en önemli yollar, imidazol ve piperazin
halkalarının hepatik mikrozomal enzimlerle oksidasyonu ve degradasyonudur. Ek
olarak, oksidatif O-dealkilasyon ve aromatik hidroksilasyon oluşur. Ketokonazolün
kendi metabolizmasını indüklediği gösterilmemiştir.
Eliminasyon:
Nizoral 200 mg Tablet KÜB Sayfa 9 / 11Plazmadan eliminasyonu bifaziktir. İlk 10 saat içinde yarılanma ömrü 2 saat, daha sonra
8 saattir.
Alınan dozun yaklaşık %13’ü idrarla, bu miktarın da %2-4’ü değişmeden atılır. Asıl
olarak, safra ile bağırsaklara atılır.
Hastalardaki karakteristik özellikler
Böbrek ve karaciğer yetmezliği:
Hepatik ya da renal yetmezliği olan hastalarda ketokonazol farmakokinetiği sağlıklı
kişilerle karşılaştırıldığında anlamlı farklılık göstermez. Bkz. 4.3 Kontrendikasyonlar ve
4.4 Özel kullanım uyarıları ve önlemleri.
5.3 Klinik öncesi güvenlilik verileri
Ketokonazol, standart klinik-dışı güvenlilik çalışmaları kullanılarak incelenmiştir.
Hepatotoksik etkiler, 12 aylık tekrarlı doz köpek çalışmasında gözlenmiştir. Sıçan
deneylerinde, 18 ay süreli tekrarlı dozlar ile böbreklerde, adrenalde ve overlerde hafif
patolojik değişiklikler bildirilmiştir. Ek olarak, dişi farelerde kemik frajilitesinde artış
gösterilmiştir. Her iki çalışmada da maksimum yan etkisiz doz düzeyi (MYED /
NOAEL = No Observed Adverse Effect Level) 10 mg/kg/gün’dür.
Ketokonazol, üreme ile ilgili çalışmalarda, sıçanlarda çok yüksek, maternal toksik
dozlarda (80 mg/kg/gün ve üzeri) dişi fertilitesini bozmuş ve yavrularda embriyotoksik
ve teratojenik (oligodaktili ve sindaktili) etkiye neden olmuştur. Ketokonazol,
sıçanlarda ve tavşanlarda 40 mg/kg dozda embriyotoksisite, teratojenite ve fertilite
üzerine etki göstermez. Deney farelerinde maksimum 160 mg/kg’a kadar olan doz
düzeylerinde teratojenik etki gözlenmemiştir.
Ketokonazol karsinojenik veya genotoksik değildir.
Elektrofizyolojik çalışmalar ketokonazolün hızlı aktive edici komponent olan potasyum
geri alımını geciktirdiğini, aksiyon potansiyelinin süresini uzattığını ve QT aralığını
uzatabileceğini göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Laktoz
Polividon
Mikrokristalize selüloz
Koloid anhidrid silika
Magnezyum stearat.
6.2 Geçimsizlikler
Bilinen bir veri yoktur.
Nizoral 200 mg Tablet KÜB Sayfa 10 / 116.3 Raf ömrü
24 ay.
6.4 Saklamaya yönelik özel tedbirler
30o C’ nin altındaki oda sıcaklığında saklanmalıdır.
Tabletler kuru bir yerde saklanmalıdır.
6.5 Ambalajın niteliği ve içeriği
NIZORAL Tablet, her bir tablette 200 mg ketokonazol içeren 10 tabletlik blister
ambalajlarda bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve
“Ambalaj ve Ambalaj Atıklarının Kontrolü” yönetmeliklerine uygun olarak imha
edilmelidir.
7. RUHSAT SAHİBİ
Johnson & Johnson Sıhhi Malzeme San. ve Tic. Ltd. Şti.
Ertürk Sok. Keçeli Plaza No:13
34810 Kavacık – Beykoz / İSTANBUL
Tel: 0216 538 20 00
Faks: 0216 538 23 69
e-mail: info@jnjtr.jnj.com
8. RUHSAT NUMARASI
190 / 55
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 19.03.1999
Ruhsat yenileme tarihi:08.10.2010
10. KÜB’ÜN YENİLENME TARİHİ
Nizoral 200 mg Tablet KÜB Sayfa 11 / 11