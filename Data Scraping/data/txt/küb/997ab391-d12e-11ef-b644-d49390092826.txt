KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİTİN 1mg/ml şurup
2. KALİTATİF VE KANTİTATİF BİLEŞİM
Etkin madde: 1 ml şurup
Loratadin 1 mg içerir.
Yardımcı madde(ler):
5 ml şurup
Sukroz 3 g
Yardımcı maddeler için 6,1’e bakınız.
3. FARMASÖTİK FORM
Şurup.
Berrak, renksiz ile açık sarı arası renkte şurup.
4. KLİNİK ÖZELLİKLER
4.1. Terapötik endikasyonlar
RİTİN, kronik idiyopatik ürtiker, mevsimsel ve kronik (perennial) alerjik rinit tedavisinde
endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaş üzeri çocuklar:
Günde 1 kez 2 ölçek (10 ml) şurup.
Pediyatrik popülasyon:
2-12 yaş arası çocuklarda dozaj vücut ağırlığına dayanır:
Vücut ağırlığı 30 kg'dan fazla olan çocuklar: Günde l kez 10 ml (10 mg) şurup.
Vücut ağırlığı 30 kg’a eşit veya daha düşük çocuklar: Günde l kez 5 ml (5 mg) şurup.
Uygulama şekli:
Ağızdan kullanılır. Şurup öğün zamanından bağımsız olarak alınabilir.
1 | 7Özel popülasyonlara ilişkin ek bilgiler:
Karaciğer yetmezliği:
Şiddetli karaciğer yetmezliği olan hastalara başlangıçta daha düşük bir doz verilmelidir çünkü
loratadin klerensi bu hastalarda azalmış olabilir. Vücut ağırlığı 30 kg'dan fazla olan çocuklar
ve yetişkinler için başlangıç dozu olarak iki günde bir 10 mg tavsiye edilir.
Vücut ağırlığı 30 kg veya daha düşük çocuklara iki günde 5 ml (5 mg) tavsiye edilir.
Böbrek yetmezliği:
Böbrek yetmezliği olan hastalarda dozaj ayarlaması gerekmez ancak dikkatle kullanılmalıdır.
Pediyatrik popülasyon:
İki yaşından küçük çocuklarda RİTİN’in güvenliliği ve etkililiği belirlenmemiştir. Hiçbir veri
yoktur.
Geriyatrik popülasyon:
Yaşlı hastalarda dozaj ayarlaması gerekmez.
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılık reaksiyonu
gösterenlerde kontrendikedir.
4.4. Özel kullanım uyarıları ve önlemleri
RİTİN, şiddetli karaciğer bozukluğu olan hastalarda dikkatle uygulanmalıdır (Bkz. Bölüm
4.2).
Antihistaminikler dermal reaktivite indeksine karşı normalde pozitif olan reaksiyonları
önleyebileceğinden veya azaltabileceğinden, RİTİN deri testlerinden en az 48 saat önce
kesilmelidir.
Bu tıbbi ürün sukroz içerir. Fruktoz intoleransı, glukoz-galaktoz malabzorpsiyonu veya
sukroz izomaltaz eksikliği gibi nadir kalıtsal hastalıkları olan hastalar bu ilacı
kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Psikomotor performans araştırmalarında, loratadin alkolle birlikte alındığında, alkolün
etkilerini güçlendirici bir etkisinin bulunmadığı gösterilmiştir.
St. John's wort ile ilgili herhangi bir çalışma yapılmamıştır ancak St. John's wort loratadin
emilim değerlerini değiştirebilir.
CYP3A4 veya CYP2D6'nın bilinen tüm inhibitörleriyle potansiyel etkileşim olabilir ve
loratadin düzeylerinde yükselmeye (Bkz. Bölüm 5.2) yol açarak istenmeyen olaylarda artışa
yol açabilir.
2 | 7Kontrollü çalışmalarda eritromisin, ketokonazol ve simetidin ile eş zamanlı kullanımdan sonra
loratadinin plazma konsantrasyonlarında artış görülmüş ancak bu artış klinik yönden anlamlı
değişikliklere neden olmamıştır (elektrokardiyografik değişiklikler de olmamıştır).
Pediyatrik popülasyon:
Etkileşim çalışmaları sadece yetişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Loratadin için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal/fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
Gebe kadınlara verilirken tedbirli olunmalıdır.
Laktasyon dönemi
Fizikokimyasal veriler loratadin ve metabolitlerinin anne sütüne geçtiğini göstermektedir.
Yenidoğanlara ve bebeklere yönelik risk dışlanamaz. RİTİN emzirme döneminde
kullanılmamalıdır.
Üreme yeteneği/Fertilite
Erkek ve kadın fertilitesine dair hiçbir veri yoktur.
4.7. Araç ve makine kullanımı üzerindeki etkiler
RİTİN araç ve makine kullanma becerisi üzerinde ihmal edilebilir bir etkiye sahiptir veya
hiçbir etkisi yoktur. Ancak, hastalara çok nadir de olsa, bazı hastalarda uyku hali
oluşabileceği ve bu durumun onların araç ve makine kullanımını etkileyebileceği konusunda
bilgi verilmelidir.
4.8. istenmeyen etkiler
Güvenlilik profilinin özeti
Aralarında alerjik rinit ve kronik idiyopatik ürtikerin de bulunduğu endikasyonlarda
yetişkinleri ve adolesanları inceleyen klinik çalışmalarda, önerilen günlük 10 mg dozda
loratadin kullanan hastalarda istenmeyen reaksiyonlar plasebo ile tedavi edilenlere kıyasla %2
oranında daha fazla rapor edilmiştir. Plasebodan daha fazla görülen, en sık bildirilen
istenmeyen reaksiyonlar uyku hali (%1,2), baş ağrısı (%0,6), iştah artışı (%0,5) ve
uykusuzluktur (%0,1).
Pazarlama sonrası dönemde bildirilen istenmeyen reaksiyonlar aşağıda sistem organ sınıfına
göre listelenmiştir. Sıklıklar şu şekilde tanımlanmıştır:
3 | 7Çok yaygın (> 1/10), yaygın (> 1/l00 ila < 1/10), yaygın olmayan (> 1/1,000 ila <1/100),
seyrek (> 1/10.000 ila <1/1.000), çok seyrek (<l/10.000), bilinmiyor (eldeki verilerden
hareketle tahmin edilemiyor).
Her bir sıklık gruplamasında istenmeyen reaksiyonlar azalan ciddiyete göre sunulmaktadır.
Bağışıklık sistemi hastalıkları
Çok seyrek: Anafilaksi
Sinir sistemi hastalıkları
Çok seyrek: Baş dönmesi
Kardiyak hastalıklar
Çok seyrek: Taşikardi, çarpıntı
Gastrointestinal hastalıklar
Çok seyrek: Ağız kuruluğu, bulantı, gastrit
Hepatobiliyer hastalıklar
Çok seyrek: Anormal karaciğer fonksiyonu
Deri ve deri altı doku hastalıkları
Çok seyrek: Döküntü, saç dökülmesi
Genel bozukluklar ve uygulama bölgesine ilişkin hastalıklar
Çok seyrek: Yorgunluk
Pediyatrik popülasyon
2-12 yaş arası çocukları içeren pediyatrik popülasyonda yürütülen klinik çalışmalarda
plaseboya göre daha fazla bildirilen yaygın istenmeyen reaksiyonlar baş ağrısı (%2,7),
sinirlilik (%2,3) ve yorgunluktur (%1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi [TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Loratadin doz aşımı antikolinerjik semptomların görülmesini arttırmıştır. Doz aşımlarında
uyku hali, taşikardi ve baş ağrısı bildirilmiştir.
Doz aşımı durumunda, genel semptomatik ve destekleyici tedavi uygulanmalı ve gerekli
olduğu sürece devam edilmelidir. Hastaya suyla bulamaç haline getirilmiş aktif kömür
verilmesi denenebilir. Gastrik lavaj düşünülebilir. Loratadin hemodiyalizle vücuttan atılamaz
ve peritonal diyalizle atılıp atılmadığı bilinmemektedir. Acil tedaviden sonra hastanın tıbbi
takibine devam edilmelidir.
4 | 75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihistaminikler- H1 antagonisti
ATC kodu: R06A X13
Etki mekanizması
RİTİN Alerji Tabletlerinin etkin maddesi olan loratadin selektif, periferik H1-reseptör
aktivitesine sahip trisiklik bir antihistaminiktir.
Farmakodinamik etkiler
Tavsiye edilen dozajda kullanıldığında loratadin popülasyonun büyük kısmında klinik yönden
anlamlı sedatif veya antikolinerjik özellikler göstermez.
Uzun süreli tedavi sırasında, yaşamsal bulgularda, laboratuvar test değerlerinde, fizik
muayenelerde veya elektrokardiyogramlarda klinik yönden anlamlı değişiklikler
görülmemiştir.
Loratadinin anlamlı H2 reseptör aktivitesi yoktur. Noradrenalin alımını inhibe etmez ve
kardiyovasküler fonksiyon veya kardiyak pacemaker aktivitesi üzerinde neredeyse hiçbir
etkisi yoktur.
İnsanlarda 10 mg tekli dozdan sonra yapılan histamin deri kabartı çalışmaları antihistamin
etkilerinin 1-3 saatte görüldüğünü, 8-12 saatte maksimuma ulaştığını ve 24 saatten uzun süre
devam ettiğini göstermiştir. 28 gün loratadin dozajından sonra bu etkiye karşı toleransa dair
hiçbir kanıt görülmemiştir.
Klinik etkililik ve güvenlilik
Kontrollü klinik çalışmalarda 10 000’den fazla hasta (12 yaş ve üzeri) 10 mg loratadin
tabletler ile tedavi edilmiştir. Günde bir kez loratadin 10 mg tabletler alerjik rinitin nazal ve
naza| olmayan semptomları üzerindeki etkileri iyileştirme bakımından klemastin ile benzer ve
plasebodan üstün bulunmuştur. Bu çalışmalarda uyku hali klemastine kıyasla loratadin ile
daha az sıklıkla ve terfenadin ve plaseboyla yaklaşık olarak aynı sıklıkla görülmüştür.
Bu hastalardan (12 yaş ve üzeri) kronik idiyopatik ürtikerli olan 1000 hasta plasebo kontrollü
çalışmalara dahil edilmiştir. Günde bir kez 10 mg loratadin dozu, ürtikerle ilişkili kaşıntı,
kızarıklık ve kabartıların azaltılmasıyla gösterildiği gibi kronik İdiyopatik ürtiker tedavisinde
plasebodan üstün bulunmuştur. Bu çalışmalarda loratadin ile uyku hali insidansı plaseboya
benzerdi.
Pediyatrik popülasvon
Kontrollü klinik çalışmalarda mevsimsel alerjik rinitli 200'e yakın pediyatrik hasta (6-12 yaş
arası) günde bir kez 10 mg'a kadar loratadin şurup dozlarını almıştır. Başka bir çalışmada 60
pediyatrik hasta (2-5 yaş arası) günde bir kez 5 mg loratadin şurup almıştır. Beklenmeyen
hiçbir istenmeyen olay gözlenmemiştir.
Pediyatrik etkililik yetişkinlerde gözlenen etkililikle benzer bulunmuştur.
5 | 75.2. Farmakokinetik özellikler
Genel özellikler
Emilim:
Loratadin hızla ve iyi absorbe olur. Eş zamanlı gıda alımı loratadinin emilimini biraz
geciktirebilir ancak klinik etki üzerinde hiçbir etki göstermez. Loratadin ve aktif metabolitinin
biyoyararlanım parametreleri doz ile orantılıdır.
Dağılım:
Loratadin plazma proteinlerine yüksek düzeyde (%97 -%99) bağlanır. En önemli aktif
metaboliti olan desloratadin (DL) ise plazma proteinlerine orta düzeyde (%73 -%76) bağlanır.
Sağlıklı hastalarda loratadin ve aktif metabolitinin plazmadaki dağılım yarı ömürleri sırasıyla
yaklaşık 1 ve 2 saattir.
Biyotransformasyon:
Oral uygulamadan sonra, loratadin hızla ve iyi abzorbe olur ve başlıca CYP3A4 ve CYP2D6
tarafından yoğun ilk geçiş etkisine uğrar. Ana metabolit olan desloratadin (DL) farmakolojik
olarak aktiftir ve klinik etkinin büyük bir kısmımdan sorumludur. Loratadin ve DL,
maksimum plazma konsantrasyonlarına sırasıyla uygulamadan 1-1,5 saat ve 1,5-3,7 saat
(T ) sonra ulaşır.
maks
Eliminasyon:
10 günlük bir süre içerisinde, başlıca konjuge metabolitler halinde olmak üzere, alınan dozun
yaklaşık %40’ı idrar ve %42’si dışkı ile atılmaktadır. Dozun yaklaşık %27’si ilk 24 saat
içinde idrar yoluyla atılır. Aktif maddenin %1’inden azı loratadin veya desloratadin şeklinde
aktif formda değişmeden atılır.
Sağlıklı yetişkinlerde ortalama eliminasyon yarı ömürleri, loratadin için 8,4 saat (aralık: 3 ile
20 saat) ve majör aktif metaboliti için 28 saattir (aralık: 8.8 ile 92 saat).
Hastalardaki karakteristik özellikler
Böbrek yetmezliği:
Kronik böbrek bozukluğu olan hastalarda loratadin ve metabolitinin EAA ve pik plazma
seviyeleri (C ), böbrek fonksiyonu normal olan hastalardaki EAA ve pik plazma
maks
seviyelerine (C ) kıyasla artmıştır. Loratadin ve aktif metabolitinin ortalama eliminasyon
maks
yarı ömürleri normal kişilerde gözlenen değerlerden önemli düzeyde farklı bulunmamıştır.
Hemodiyalizin kronik böbrek bozukluğu olan hastalarda loratadinin veya aktif metabolitinin
farmakokinetik özellikleri üzerinde hiçbir etkisi yoktur.
Karaciğer yetmezliği:
Kronik alkolik karaciğer hastalığı olan hastalarda loratadinin EAA ve pik plazma seviyeleri
(C ) karaciğer fonksiyonu normal olan hastalara kıyasla iki kat artarken, aktif metabolitin
maks
farmakokinetik profili karaciğer fonksiyonu normal olan hastalara göre anlamlı bir değişiklik
göstermemiştir. Loratadinin ve aktif metabolitinin eliminasyon yarı ömürleri sırasıyla 24 saat
ve 37 saat olup, bu değerler karaciğer hastalığı şiddetlendikçe artmaktadır.
Yaşlılar:
Loratadin ve aktif metabolitinin farmakokinetik profili sağlıklı gönüllülerde ve sağlıklı
geriyatrik gönüllülerde benzerdir.
6 | 75.3. Klinik öncesi güvenlilik verileri
Farmakoloji, güvenlilik, tekrarlı doz toksisitesi, genotoksisite ve karsinojenik potansiyel ile
ilgili klasik çalışmalara dayanan klinik dışı veriler insanlara yönelik hiçbir özel tehlikeye
işaret etmemektedir.
Üreme toksisitesi çalışmalarında teratojenik etkiler gözlenmemiştir. Ancak sıçanlarda klinik
dozlarla ulaşılandan 10 kat daha yüksek plazma düzeylerinde (EAA) doğum süresinde uzama
ve doğan yavruların sağkalımında azalma gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol (E1520)
Gliserin (E422)
Sitrik asit monohidrat
Sodyum benzoat (E211)
Sukroz
Yapay şeftali tatlandırıcısı
Saf su
6.2. Geçimsizlikler
Bu ürün için geçerli değildir.
6.3. Raf ömrü
24 ay
6.4. Saklamaya yönelik özel tedbirler
30° C’nin altındaki oda sıcaklığında saklanmalıdır.
Dondurmayınız.
Işıktan korumak için şişeyi dış karton kutusunda saklayınız.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
Renkli cam şişe ve pilfer proof polipropilen kapak (60 ml)
Tüm ambalaj boyutları pazara sunulmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller 'Tıbbi Atıkların Kontrolü yönetmeliği' ve
'Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Zentiva Sağlık Ürünleri San. ve Tic. A.Ş.
Büyükdere Cad. No:193
Levent 34394
Şişli-İstanbul
Tel: 212 339 10 00
Faks: 212 339 10 89
8. RUHSAT NUMARASI(LARI)
215/69
7 | 79. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.04.2008
Ruhsat yenileme tarihi:
10. KÜB’ÜN YENİLENME TARİHİ
8 | 7