KISA ÜRÜN BİLGİSİ
1. BEŞERİ TIBBİ ÜRÜNÜN ADI
LACTOSOFT 2.5 mg yumuşak kapsül
2. KALİTATİF ve KANTİTATİF BİLEŞİM
Etkin madde:
Her bir yumuşak kapsül;
2.5 mg sodyum pikosülfat içerir.
Yardımcı maddeler:
Sorbitol 22,550 mg
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Oral kullanım için yumuşak kapsül.
4. KLİNİK ÖZELLİKLER
4.1 Terapötik Endikasyonlar
LACTOSOFT kabızlığın kısa süreli tedavisinde ve herhangi bir nedene bağlı kabızlığın
giderilmesinde kullanılır.
Diğer laksatiflerde olduğu gibi, günlük olarak veya uzun süre kabızlığın sebebini bulmak için
tam bir tanısal değerlendirme yapılmaksızın LACTOSOFT kullanılmamalıdır.
4.2. Pozoloji ve uygulama şekli
Pozoloji ve uygulama sıklığı:
Doktor tarafından başka türlü tavsiye edilmediği takdirde, aşağıdaki dozlar önerilir:
Yetişkinler: 2 – 4 kapsül (5 – 10 mg sodyum pikosülfata eşdeğer)
Çocuklar:
• 4 yaşındaki ve daha büyük çocuklar: 1 – 2 kapsül (2,5 – 5 mg sodyum pikosülfata eşdeğer)
• 4 yaşından küçük çocuklarda kullanılması kontrendikedir.
1En düşük doz ile başlanması önerilir. Dışkının düzenli olarak çıkmasını sağlayabilmek için
önerilen en yüksek doza kademeli olarak ayarlanır. Yetişkinler için maksimum doz 4 kapsül,
çocuklar (4 yaşındakiler ve daha büyükler) için 2 kapsüldür.
Kabızlığın sebebi araştırılmadan devamlı olarak günlük veya uzun süreli LACTOSOFT
kullanılmamalıdır.
Uygulama şekli:
LACTOSOFT yeterli miktarda sıvı ile akşamları alınmalıdır. Normalde LACTOSOFT
aldıktan yaklaşık 10-12 saat sonra bağırsak hareketi görülür.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek/karaciğer yetmezliği olan hastalara ilişkin veri bulunmamaktadır.
Pediyatrik popülasyon:
LACTOSOFT 4 yaşın altındaki çocuklara verilmemelidir.
4–10 yaşındaki çocuklarda, sadece, bir doktor tarafından reçetelenmesi halinde
kullanılmalıdır.
Geriyatrik popülasyon:
Geriyatrik popülasyonda kullanımına ilişkin ek veri bulunmamaktadır.
4.3. Kontrendikasyonlar
LACTOSOFT kullanımı aşağıdaki durumlarda kontrendikedir:
- Etkin maddeye, diğer triarilmetanlara ya da bölüm 6.1’de verilen yardımcı maddelerden
herhangi birisine karşı aşırı duyarlılık
- İleus ya da intestinal obstrüksiyon
- Bulantı ve kusma ile birlikte ortaya çıkabilen şiddetli ağrı ve/veya ateşli akut abdominal
tablolar (örn. apandisit)
- Akut enflamatuar bağırsak hastalıkları
- Şiddetli dehidratasyon tabloları
LACTOSOFT 4 yaşından küçük çocuklara verilmemelidir. LACTOSOFT 4 ile 10 yaş
arasındaki çocuklarda, doktor tavsiyesi olmadan kullanılmamalıdır.
2Su ve elektrolit dengesizliğinin (ciddi böbrek yetmezliği gibi) eşlik ettiği durumlarda
LACTOSOFT sadece tıbbi gözetim altında kullanılmalıdır.
4.4. Özel kullanım uyarıları ve önlemleri
Kronik kabızlığı olan hastalarda teşhise yönelik tam bir değerlendirme yapılmalıdır.
Diğer laksatiflerde olduğu gibi kabızlığın sebebi araştırılmaksızın, LACTOSOFT kesintisiz
olarak 5 günden fazla kullanılmamalıdır.
Uzun süreli ya da aşırı kullanım, sıvı ve elektrolit dengesizliğine ve hipokalemiye yol açabilir.
LACTOSOFT’un kesilmesi semptomların nüksetmesi ile sonuçlanabilir. LACTOSOFT
kronik kabızlık için uzun süre kullanıldığında nükseden herhangi bir semptom kabızlığın
kötüleşmesi ile ilişkili olabilir.
LACTOSOFT alan hastalarda geçici baş dönmesi ve/veya senkop bildirilmiştir. Bu olgulara
ilişkin bilinen ayrıntılar, olayların mutlaka sodyum pikosülfat uygulamasıyla değil, ama
defekasyon senkopu (defekasyondaki ıkınmayla bağıntılı olabilir (valsalva manevrası)) veya
karın ağrısına karşı gelişen bir vazovagal yanıt ile uyumlu olduğu izlenimini vermektedir.
4 ile 10 yaş arasındaki çocuklarda, doktor tavsiyesi olmadan kullanılmamalıdır. 4 yaşından
küçük çocuklarda kullanılmaz.
4.5. Diğer tıbbi ürünlerle etkileşimler ve diğer etkileşim şekilleri
Eş-zamanlı olarak diüretik ve adreno-kortikosteroidler kullanılıyor iken, aşırı dozlarda
LACTOSOFT alınması elektrolit dengesizliği riskini artırabilir.
Elektrolit dengesizliği kardiyak glikozitlere karşı duyarlığın artmasına yol açabilir.
Antibiyotikler ile birlikte uygulama LACTOSOFT’un laksatif aktivitesini azaltabilir.
Özel popülasyonlara ilişkin ek bilgiler:
Özel bir veri bulunmamaktadır.
Pediyatrik popülasyon:
Özel bir veri bulunmamaktadır.
4.6. Gebelik ve laktasyon
Genel tavsiye:
Gebelik kategorisi B’dir.
3Çocuk doğurma potansiyeli bulunan kadınlar/Doğum kontrolü (Kontrasepsiyon):
Sodyum pikosülfat için, gebeliklerde maruz kalmaya ilişkin klinik veri mevcut değildir.
Gebelik dönemi:
Gebe kadınlar üzerinde yeterli klinik çalışma bulunmamaktadır. Hayvan çalışmaları 10 mg/kg
ve üzerindeki günlük dozlarda üreme toksisitesi göstermiştir. Bütün ilaçlarda olduğu gibi
güvenli olması açısından LACTOSOFT mümkünse gebelik sırasında özellikle de ilk
trimesterde kullanılmamalı, yalnızca doktor kontrolünde alınmalıdır.
Laktasyon dönemi:
Klinik veriler, ilacın aktif metaboliti olan BHMP (bis-(p-hidroksifenil)-piridil-2-metan) ve
BHMP’nin glukoronid konjugasyonlarının anne sütüne geçmediğini göstermektedir. Bununla
birlikte ilacın kullanımı ile beklenen tıbbi faydanın olası risklerden fazla olduğu durumlarda
LACTOSOFT emzirme döneminde kullanılabilir.
Üreme yeteneği / Fertilite:
İnsan fertilitesi üzerindeki etkilerine yönelik klinik çalışma yapılmamıştır. Hayvan çalışmaları
fertilite üzerine herhangi bir etki göstermemiştir (Bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanma becerileri üzerindeki etkilerine yönelik çalışma yapılmamıştır.
Hastalar yine de, bir vazovagal yanıt (örn. abdominal spazma karşı) nedeniyle, baş dönmesi
ve/veya senkop geçirebilecekleri yönünden uyarılmalıdır. Eğer hastalar abdominal spazm
geçirirlerse, araba kullanma ve makine işletme gibi tehlike potansiyeli taşıyan işlerden uzak
durmalıdırlar.
4.8. İstenmeyen etkiler
Aşağıdaki listede belirtilen istenmeyen etkilerin sıklık oranları şu şekildedir:
Çok yaygın ≥1/10
Yaygın ≥1/100 <1/10
Yaygın olmayan ≥1/1,000 <1/100
Seyrek ≥1/10,000 <1/1,000
Çok seyrek <1/10,000
Bilinmiyor (eldeki verilerden hareketle tahmin edilemiyor)
4Bağışıklık sistemi hastalıkları
Bilinmiyor: Aşırı duyarlılık reaksiyonları (deri reaksiyonları dahil)
Sinir sistemi hastalıkları
Yaygın olmayan: Baş dönmesi
Bilinmiyor: Senkop
Sodyum pikosülfat aldıktan sonra ortaya çıkan baş dönmesi ve senkopun, bir vazovagal yanıt
ile uyumlu olduğu görünmektedir (örn. abdominal spazmlara ya da defekasyona karşı) (bölüm
4.4 Özel kullanım uyarıları ve önlemleri’ne de bakınız).
Gastrointestinal hastalıklar
Çok yaygın: Diyare
Yaygın: Abdominal huzursuzluk, abdominal ağrı, abdominal kramplar
Yaygın olmayan: Kusma, bulantı
Deri ve derialtı doku hastalıkları
Bilinmiyor: Anjiyoödem, ilaç döküntüsü, kızarıklık, kaşıntı
LACTOSOFT’un uzun süreli ve aşırı kullanımı su, potasyum ve diğer elektrolitlerin kaybı ile
sonuçlanabilir. Sıvı ve elektrolit kaybına bağlı olarak kas zayıflığı ve kardiyak fonksiyon
bozuklukları gelişebilir. Bu durum özellikle LACTOSOFT diüretikler veya kortikosteroidler
ile aynı anda kullanıldığında olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
54.9. Doz aşımı ve tedavisi
Yüksek dozlar alınırsa, sulu feçes (diyare), abdominal kramplar ve klinik açıdan önemli
boyutlarda sıvı, potasyum ve başka elektrolit kayıpları ortaya çıkabilir.
Akut doz aşımı vakalarında, alımdan kısa bir süre içinde uygulanırsa, etkiler kusturma veya
gastrik lavaj yoluyla azaltılabilir veya önlenebilir. Sıvı replasmanı ve elektrolit
dengesizliğinin düzeltilmesi düşünülebilir. Antispazmodiklerin uygulanması da bir miktar
yarar sağlayabilir.
Ayrıca, kabızlık tedavisi için önerilenden çok daha yüksek dozlarda sodyum pikosülfata bağlı
olarak, kolonda mukoza iskemisi olguları bildirilmiştir.
LACTOSOFT, kronik olarak aşırı dozlarda alındığında, kronik diyare, abdominal ağrı,
hipokalemi, sekonder hiperaldosteronizm ve böbrek taşlarına neden olabilir. Yine laksatiflerin
kronik olarak yanlış biçimde kullanılmalarından dolayı, hipokalemiye bağlı olarak renal
tübüler harabiyet, metabolik alkaloz ve kaslarda zayıflık da tarif edilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kontakt laksatifler
ATC kodu: A06AB08
LACTOSOFT 'un etkin maddesi olan sodyum pikosülfat, triarilmetan grubundan lokal etkili
bir
laksatiftir. Kolonda bakteriler tarafından parçalandıktan sonra kalın bağırsak mukozasını
uyararak kolon peristaltizmine sebep olur ve kolon lümeninde su ve bunun sonucunda
elektrolit toplanmasını arttırır. Bu durum defekasyonun stimülasyonu, geçiş zamanının
azalması ve dışkının yumuşamasıyla sonuçlanır. Sodyum pikosülfat kolonda etki eder ve
özellikle boşaltım işlemini uyarır. Bu yüzden, ince bağırsakta sindirimin değiştirilmesi veya
kalorilerin ya da temel besin ögelerinin absorbe edilmesinde etkili değildir.
Kronik kabızlığı olan 367 hastada randomize, çift-kör, paralel grup çalışmasında
LACTOSOFT’un günlük kullanımında, plaseboya nazaran tedavinin ilk haftasından itibaren
haftada yapılan tuvalete çıkma sayısında anlamlı artış izlendi. LACTOSOFT’un plaseboya
üstünlüğü tedavinin dört haftasının tümünde de gösterildi (p<0.0001). Serum potasyum
düzeyleri çalışma sonunda değişti (4.4 mM) ve fizyolojik aralık (3.6-5.3 mM) içindeydi.
65.2. Farmakokinetik özellikler
Genel özellikler:
Emilim:
Oral alımdan sonra sodyum pikosülfat, herhangi bir belirgin absorpsiyon olmaksızın kolona
ulaşır. Böylelikle, enterohepatik sirkülasyon önlenir.
Dağılım:
Oral uygulamadan sonra sistemik dolaşımda ihmal edilebilir düzeyde ilaç bulunur.
Biyotransformasyon:
Sodyum pikosülfat bağırsakta distal segmentte bakteriyal parçalanma ile aktif laksatif bileşik
olan bis-(p-hidroksifenil)-piridil-2-metana (BHPM) dönüşür.
Eliminasyon:
Dönüşümü takiben BHPM’nin sadece küçük bir miktarı absorplanır. Sodyum pikosülfatın 10
mg’ının oral uygulamasından sonra toplam dozun %10.4’ü 48 saat sonra idrarda BHPM
glukuronid olarak itrah edilir. İlaveten BHPM safraya glukuronid olarak atılır.
Doğrusallık/Doğrusal olmayan durum:
Geçerli değil.
Farmakokinetik/Farmakodinamik ilişki:
Aktif metabolitin (BHPM) serbestleşmesine bağlı olarak etki başlangıcı genellikle 6-12 saatte
başlar. Aktif bileşiğin laksatif etkisi ile plazma düzeyleri arasında ilişki yoktur.
Hastalardaki karakteristik özellikler:
Yaş:
Pediyatrik popülasyon: LACTOSOFT pediyatrik popülasyonda kullanılmaktadır. Ancak,
LACTOSOFT 4 yaşın altındaki çocuklarda kullanılmaz. 4 ile 10 yaş arasındaki çocuklarda
doktor tavsiyesi olmadan kullanılmamalıdır.
Geriyatrik popülasyon: Ek veri bulunmamaktadır.
7Cinsiyet:
Geçerli degil.
Böbrek / Karaciğer yetmezliği:
Böbrek/karaciğer yetmezliği olan hastalara ilişkin veri bulunmamaktadır.
5.3. Klinik öncesi güvenlilik verileri
Sodyum pikosülfat in vitro ve in vivo çalışmalarda herhangi bir genotoksik potansiyel
göstermemiştir. Sıçanlar ve tavşanlarda 100 mg/kg/gün’e dek olan dozlardaki
embriyotoksisite çalışmalarında teratojenik potansiyelin herhangi bir kanıtı yoktu. Her iki
türde bu dozda embriyotoksik etkiler görüldü. Fötal gelişim periyodu ve laktasyon esnasında
10 mg/kg ve üzerindeki günlük dozlarda yavruların ağırlık artışını azalttı ve mortaliteyi
artırdı. Erkek ve dişi sıçanların fertilitesi 100 mg/kg/gün’e dek olan dozlarda bozulmadı.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
Polietilen glikol 400
Jelatin (sığır kaynaklı)
Gliserol
Sorbitol/Sorbitan Anidrisorb 85/70/00
6.2. Geçimsizlikler
Bilinen bir geçimsizligi bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25ºC’nin altında oda sıcaklığında ve kuru bir yerde saklanmalıdır. Şişeler sıkıca kapalı tutulur.
6.5. Ambalajın niteliği ve içeriği
LACTOSOFT 2.5 mg yumuşak kapsül, çocuk emniyet kilitli beyaz plastik kapaklı, 16 ml,
şeffaf, renksiz plastik şişe içinde 50 yumuşak kapsül içerir.
86.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü” yönetmeliklerine uygun olarak imha edilmelidir.
Madde 4.2’ye bakınız.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2022/684
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 29.11.2022
Ruhsat yenileme tarihi:
10. KÜB’ÜN YENİLENME TARİHİ
9