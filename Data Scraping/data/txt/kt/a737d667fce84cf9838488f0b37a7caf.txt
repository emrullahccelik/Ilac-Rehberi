1  KULLANMA TALİMATI  
 
 
ADCETRİS 50 mg IV infüzyonluk çözelti konsantresi için toz içeren flakon  
Steril 
Sitotoksik  
Damar içine uygulanır. 
Etkin madde: Her bir flakon 50 mg brentuximab vedotin (rekombinant DNA teknolojisi ile Çin 
hamsterı over hücreleri kullanılarak üretilmiş bir protein) içerir.  
Kullanıma hazırlandıktan sonra, her mL’si 5 mg brentuximab vedotin içerir.  
Yardımcı maddeler: Sitrik asit monohidrat, sodyum sitrat dihidrat, α,α -Trehaloz dihidrat,  
polisorbat 80. 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını  öğrenmek için 4. Bölümün sonuna  bakabilirsiniz.  
 
 
Bu kullanma talimatında:  
 
1. ADCETRİS nedir ve ne için kullanılır?  
2. ADCETRİS’i  kullanmadan  önce dikkat  edilmesi  gerekenler  
3. ADCETRİS nasıl  kullanılır?  
4. Olası yan etkiler  nelerdir?  
5. ADCETRİS’in  saklanması  
 
Başlıkları yer almaktadır. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgileri içermektedir.  
• Bu kullanma talimatını saklayınız.  Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız. 2  1. ADCETRİS nedir ve ne için kullanılır?  
ADCETRİS, bütil tıpalı, alüminyum/plastik geçme contalı bir adet 50 mL flakon içeren kutuda  
sunulmaktadır. 
ADCETRİS, kanser tedavisine yönelik bir madde olan brentuximab vedotin içermektedir. Bu madde, 
kanser hücrelerini yok etmek için kullanılan bir madde ile bağlantılı bir monoklona l antikordan (Çin 
hamsterı over hücrelerinde rekombinant DNA teknolojisi ile üretilen rekombinant kimerik 
immünoglobulin G1 [IgG1]) oluşan antikor -ilaç konjügatıd ır. Monoklonal antikor , belirli kanser 
hücrelerini tanıyan bir proteindir.  
Hodgkin lenfoma, sistemik anaplastik büyük hücreli lenfoma , kütanöz T hücreli lenfoma  ve periferik T 
hücreli lenfoma , beyaz kan hücrelerinin kanser türleridir. Klasik Hodgkin lenfoma, hücre yüzeyinde 
klasik olmayan Hodgkin  lenfomadan farklı spesifik proteinler ortaya  çıkarır.  
ADCETRİS, 60 yaş üzerinde olup nöropatisi bulunmayan ve uluslararası prognostik (hastalık seyir) 
skoru 4 veya daha yüksek olan ya da 18 yaş üzerinde olup, belgelendirilmiş sebeplerle bleomisin 
tedavisi alamayacak, daha önce tedavi edilmemiş evre IV CD30 pozitif klasik Hodgkin lenfoma 
hastalarının tedavisinde diğer kemoterapi ilaçları ile birlikte kullanılır. ADCETRİS size, Hodgkin 
lenfoma tedavisinde kullanılan diğer kemoterapi ilaçları olan doksorubisin, vinblastin ve dakarbazin ile 
birlikte  verilecektir.  
ADCETRİS, belirli risk faktörleri olan hastalarda otolog kök hücre nakli sonrası klasik Hodgkin 
lenfomanın geri gelme riskini düşürmek için de kullanılır. ADCETRİS  ayrıca, aşağıdaki özelliklerdeki 
klasik Hodgkin lenfomanın tedavisinde tek başına  kullanılır: 
- Nükseden veya kendi sağlıklı kök hücrelerinizin vücudunuza damar  yoluyla  
verilmesine (otolog kök hücre nakli) yanıt vermeyen, ya da  
- Ek kombinasyon anti-kanser tedavileri ya da otolog kök hücre nakli alamadığın ız durumlarda, 
önceki en az iki tedaviden sonra nükseden veya bu tedavilere hiçbir zaman cevap vermemiş 
olan Hodgkin  lenfoma.  
Sistemik anaplastik büyük hücreli lenfoma ve diğer periferik T hücreli lenfoma lar, lenf 
düğümlerinizde ve/veya vücudunuzun diğer kısımlarında bulunan Hodgkin dışı lenfoma 
türleridir . 
ADCETRİS, daha önce tedavi görmemiş sistem ik anaplastik büyük hücreli lenfoma ve  diğer  
periferik T hücreli lenfoma hastalarının tedavisinde kullanılır. ADCETRİS size bu tür 
hastalıklarda kullanılan siklofosfamid, doksorubisin ve predni zon isimli kemoterapi ilaçları ile 
birlikte verilecektir.  3  ADCETRİS  ayrıca, çoklu ilaç kemoterapisi ve/veya otolog kök hücre nakline cevap alınamayan 
veya nüks eden CD30+ sistemik anaplastik büyük hücreli lenfoma tedavisinde kullanılır.  
Kutanöz T hücreli lenf oma, “T -hücresi” denilen belirli bir beyaz kan hücresinde oluşan ve 
genellikle cildi etkileyen bir kanserdir. ADCETRİS, hücrenin yüzeyinde özel bir tür protein 
bulunduğu durumda kutanöz T hücreli lenfomayı tedavi etmek için kullanılır. 
ADCETRİS, kutanöz T hücreli lenfoma tanısı konmuş olan ve lenfoma  hücrelerinin yüzeyinde ≥5% 
oranında özel bir tür protein olan CD30 pozitifliği olan hastalarda, deriye doğruda n uygulanan tedavi 
seçeneklerinin tüketildiği vb. en az 2 seri vücudun genelini etkileyen tedaviler (bexaroten, interferon, 
ekstrakorporeal fotoferez, metotreksat) ile birlikte elektron ışın tedavisi uygulanmış olan veya 
belirtilen tedaviler uygulanmış olup elektron ışın tedavisi için uygun olmayan nükseden veya tedaviye 
dirençli hastaların tedavisinde  kullanılır.  
2. ADCETRİS’i kullanmadan önce dikkat edilme si gerekenler 
ADCETRİS’i aşağıdaki durumlarda  KULLANMAYINIZ  
Eğer  
- Brentuximab vedotine ya da bu ilacın içeriğinde bulunan diğer maddelerin herhangi birine 
alerjiniz  varsa  
- Halihazırda bir kanser ilacı olan bleomisin kullanıyorsanız  
 
 
ADCETRİS’i aşağıdaki durumlarda DİKKATLİ KULLANINIZ  
 
Eğer bu ilacı ilk aldığınızda ya da tedaviniz sırasında aşağıdaki durumlar söz konusu olursa 
doktorunuza söyleyiniz:  
- Zihin karışıklığı, düşünme güçlüğü, hafıza kaybı, görüş bulanıklığı veya görüş kaybı, kuvvetten 
düşme, bir kol veya bacaktaki kontrolde veya histe azalma, yürüme şeklinde değişiklik veya 
denge kaybı; çünkü bunlar, progresif multifokal lökoensefalopati (PML) adı verilen ciddi ve 
potansiyel olarak ölümcül  bir beyin hastalığının belirtileri olabilir. Eğer bu ilaç ile tedaviye 
başlamadan önce bu belirtiler sizde varsa, bu belirtilerde olabilecek tüm değişiklikleri derhal 
doktorunuza söyleyiniz. Ayrıca eşinizi veya size bakan kişiyi de bilgilendirme lisiniz çünkü sizin 
bilincinde olmadığınız belirtileri fark edebilirler.  
- Bulantı ve kusmanın eşlik ettiği veya etmediği şiddetli ve kalıcı mide ağrınız varsa; çünkü bunlar, 
pankr eatit (pankreas iltihabı) adı verilen ciddi ve potansiyel olarak ölümcül bir hastalığın 
belirtileri  olabilir.  
- Yeni veya kötüleşen nefes darlığı veya öksürüğünüz varsa; çünkü bunlar ciddi ve ölümle 4  sonuçlanabilecek akciğer komplikasyonlarının (pulmoner toksisite) belirtileri  olabilir.  
- Kemoterapi ya da immünosupresif (bağışıklık sistemini baskılayan) ilaçlar gibi bağışıklık 
sisteminizi etkileyebilecek ilaçlar kullanıyorsanız ya da yakın zamanda  kullandıysanız  
- Enfeksiyonunuz varsa veya olduğunu düşünüyorsanız. Bazı enfeksiyonlar ciddi olabilir ve 
virüslere, bakterilere veya yaşamı tehdit edici başka nedenlere bağlı olabilir.  
- Eğer nefes alırken ıslık sesi oluyorsa (hırıltı)/solunum güçlüğü, kurdeşen, kaşıntı veya şişme 
(infüzyon reaksiyonu belirtileri) yaşıyorsanız. Daha fazla bilgi için bölüm 4’te bulunan “İnfüzyon 
reaksiyonları” na bakınız.  
- Başta eller ve ayaklar olmak üzere, uyuşma, karıncalanma, yanma hissi,  ağrı, rahatsızlık veya 
zayıflık gibi derinin hassasiyetinde değişiklik ile ilgili herhangi bir sorununuz varsa (nöropati)  
- Baş ağrılarınız varsa, kendinizi yorgun hissediyorsanız, sersemlik hissi yaşıyorsanız, cildin iz 
soluksa (anemi) veya deri altında olağandışı kanamanız veya morarmanız varsa, kanınız 
alındıktan sonra normalden daha uzun süre kanamanız oluyorsa veya diş eti kanamanız oluyorsa  
(trombositopeni)  
- Üşüme ve titremeniz başladıysa veya sıcak hissediyorsanız; ateşinizi ölçmeniz gerekir çünkü 
yüksek ateşin iz olabilir. Ateşin eşlik ettiği düşük beyaz kan hücresi sayısı ciddi bir enfeksiyonun 
işareti olabilir.  
- Sersemlik hali, idrara çıkışta azalma, zihin karışıklığı,  kusma, bulantı, şişlik,  nefes darlığı veya 
kalp ritminde bozukluklar yaşarsanız (bu, tümör lizis sendromu olarak biline n, potansiyel olarak 
yaşamı tahdit edici bir komplikasyon olabilir.)  
- Grip benzeri belirtiler, ardından yayılan ve kabaran, deride yaşamı tehdit edici olabilecek yaygın 
ayrılmayı da içeren ağrılı kırmızı veya morumsu döküntü yaşarsanız (bu, Stevens -Johnson 
sendromu veya toksik epidermal nekroliz olarak bilinen ciddi bir deri reaksiyonu olabilir.)  
- Yaygın döküntü, yüksek ateş ve lenf düğümlerinin büyümesi (DRESS sendromu veya ilaç 
aşırı duyarlılık sendromu) durumlarını yaşarsanız  
- Mide ağrısı, bulantı, kusma, kabızlık hallerinin başlaması ya da zaten varsa şiddetlenme si; çünkü  
bunlar ciddi ve ölümle sonuçlanabilecek mide ve bağırsak komplikasyonlar ının belirtileri olabilir 
(gastrointestinal komplikasyonlar). 
- Karaciğer test sonuçlarında anormallikler; çünkü bu, ciddi ve ölümle sonuçlanabilecek bir 
karaciğer hasarı (hepatotoksisite) ile ilişkili olabilir. ADCETRİS’i ve şu anda kullanma kta 
olduğunuz bazı ilaçları kullanmaya başlamanızdan önce karaciğer hastalığı ve diğer tıbbi 
durumlar olması karaciğer hasarı riskini arttırabilir.  
- Yorgun hissediyorsanız, sık idrara çıkıyorsanız, susuzluğunuzda artış varsa, isteğiniz dışı kilo 
kaybının eşlik ettiği iştah artışı varsa veya kolay sinirleniyorsanız (kan şekeri yükselmesi)  5  - İnfüzyon sırasında infüzyon bölgesinin etrafında yanma hissi, ağrı veya hassasiyet meydana 
gelirse, bu durum ADCETRİS’in kan damarı dışına sızdığının göstergesidir, derhal doktorunuza 
veya hemşirenize söyleyiniz. ADCETRİS’in kan damarı dışına sızması durumunda infüzyondan 
sonra ki birkaç gün veya birkaç hafta içerisinde infüzyon bölgesinin çevresinde deride kızarıklık, 
ağrı, renk değişimi, şişme, kabarcıklanma, soyulma ya da selülit (der inizin daha derin tabakalarının 
enfeksiyonu) meydana gelebilir. 
- Böbrek veya karaciğer sorunlarınız  varsa  
Bu ilacı almanın sizin için güvenli olup olmadığını belirlemek üzere doktorunuz  düzenli  kan testleri  
gerçekleştirecektir.  
Bu uyarılar geçmişte herhangi bir dönemde dahi olsa sizin için geçerliyse lütfen doktorunuza 
danışınız. 
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına  kaydedilmelidir.  
 
ADCETRİS’in yiyecek ve içecek ile kullanılması  
ADCETRİS sadece damardan uygulandığı için herhangi bir etkileşim beklenmez.  
 
Hamilelik  
Bu ilacı kullanmadan önce doktorunuza veya eczacınıza danışınız.  
Siz ve eşiniz, bu ilaç ile tedaviniz süresince etkili iki doğum kontrol yöntemi kullanmalısınız. 
Kadınlar, son ADCETRİS dozundan sonra 6 ay süreyle doğum kontrolüne devam etmelidir.  
Eğer hamileyseniz, doktorunuzla birlikte size olan faydanın doğmamış bebeğe olan potansiyel riske 
ağır bastığına karar vermediğiniz sürece, bu ilacı kullanmamanız  gerekmektedir.  
Tedavinizden önce veya tedaviniz süresince eğer hamileyseniz, hamile olabileceğinizi 
düşünüyorsanız ya da hamile kalmayı planlıyorsanız, bunu doktorunuza söylemeniz önemlidir.  
Bu ilaç ile tedavi edilen erkeklerin tedaviden önce spermlerini dondurmaları ve sperm bankasında 
saklamaları tavsiye edilir. Erkeklerin bu ilaç ile tedavi süresince ve son dozda n itibaren en az 6 ay 
sonrasına kadar çocuk sahibi olmamaları tavsiye  edilir.  
Tedaviniz sırasında hamile olduğunuzu fark ederseniz doktorunuza veya eczacınıza danışınız.  
 
Emzirme  
Bu ilacı kullanmadan önce doktorunuza veya eczacınıza danışınız.  
 
Eğer emziriyorsanız, bu ilacı alıp almamanız gerektiği konusunu doktorunuzla görüşünüz.  
 
Araç ve makine kullanımı  6  Tedaviniz, araç veya makine  kullanma becerinizi etkileyebilir. Eğer tedaviniz sırasında kendinizi iyi 
hissetmezseniz, araç veya makine  kullanmayınız.  
 
 
ADCETRİS’in içeriğinde bulunan bazı yardımcı  madde ler hakkında öne mli bilgiler  
 Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar ile birlikte kullanımı  
Başka herhangi bir ilaç kullanıyorsanız, yakın zamanda kullandıysanız veya yeni ilaçlar kullanmaya 
başlarsanız doktorunuza söyleyiniz. Bitkisel ilaçlar ve reçetesiz temin edebildiğ iniz diğer ilaçlar da 
buna dahildir.  
ADCETRİS’in mantar enfeksiyonlarında kullanılan ketokonazol içeren ilaçlarla birlikte 
kullanılması, nötropeni ( vücudu enfeksiyo na karşı koruyan bir beyaz kan hücresi türü olan 
nötrofillerin sayısının çok düşük olması ) görülme sıklığını arttırabilir.  
ADCETRİS’in, bakterileri öldürmek için kullanılan rifampisin içeren antibiyotiklerle birlikte  
kullanılması, laboratuvar kan testlerinizin sonucunu etkileyebilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz . 
 
3. ADCETRİS nasıl  kullanılır?  
Uygun kullanım ve doz/uygulama sıklığı ile ilgili talimatlar:  
Doktorunuz ilacınızın dozuna karar verecek ve size uygulayacaktır. Bu ilacın dozu beden ağırlığınıza 
bağlıdır.  
• ADCETRİS’in doksorubisin, vinblastin ve dakarbazin ile kombinasyon halinde kullanımında 
normal başlangıç dozu 6 ay boyunca  2 haftada bir verilen 1,2 mg/kg’dır.  
• Siklofosfamid, doksorubisin ve prednizon ile kombinasyon halinde verilen ADCETRİS’in 
olağan dozu, 4- 6 ay boyunca her 3 haftada bir 1 ,8 mg/kg’dır.  
ADCETRİS ile birlikte kullandığınız diğer ilaçların kullanımına ve etkilerine yönelik daha fazla bilgi 
almak  için ilgili ilaçların kullanma talimatlarını da okuyunuz. ADCETRİS’in kombinasyon 
kemoterapisi  ile verilen ilk dozunu takiben, doktorunuz enfeksiyon riskini arttırabilen bir hastalık 
olan nötropeninin (vücudu enfeksiyona karşı koruyan bir beyaz kan hücresi türü olan nötrofillerin 
sayısının çok düşük olması ) gelişimini engellemek veya şiddetini azaltmak için ilave ilaç 
kullanmanızı  tavsiye edebilir.  
Karaciğer veya böbreklerinizde sorun varsa doktorunuza söyleyiniz çünkü böyle bir durumda 7  doktorunuz başlangıç dozunu düşürebilir ya da ADCETRİS’i hiç reçete etmeyebilir. 
ADCETRİS’in tek başına kullanımında normal  başlangıç dozu, bir yıldan uzun süreyle olmamak 
üzere üç haftada bir verilen 1,8 mg/kg’dır. Eğer böbrek veya karaciğer sorunlarınız varsa 
doktorunuz başlangıç dozunu 1 ,2 mg/kg’a  düşürebilir. 
 
Uygulama yolu ve metodu:  
Bu ilaç size, damarınız içine (intravenöz yolla) infüzyon şeklinde uygulanır. Doktorunuz veya 
hemşireniz tarafından 30 dakikalık bir sürede uygulanır. Doktorunuz veya hemşireniz ayrıca 
infüzyon sırasında ve sonrasında sizi gözlemleyecektir. Bu ilacın kullanımı ile ilgili başka herhangi bir sorunuz olursa doktorunuza sorunuz.  
 
Değişik yaş grupları:  
Çocuklarda kullanımı:  
ADCETRİS çocuklarda kullanım için uygun değildir. 
Yaşlılarda kullanımı:  
65 yaş ve üzeri hastalarda doz tavsiyeleri yetişkinlerdeki gibidir. 
Özel kullanım durumları:  
Böbrek/karaciğer yetmezliği:  
Eğer böbrek veya karaciğer sorunlarınız varsa doktorunuz başlangıç dozunu düşürebilir ya da 
ADCETRİS tavsiye etmeyebilir .  
ADCETRİS’in etkisinin çok güçlü veya zayıf olduğu yönünde bir izleniminiz varsa lütfen 
doktorunuza veya eczacınıza söyleyiniz. 
Kullanmanız gerekenden daha fazla ADCETRİS kullandıysanız:  
ADCETRİS doz aşımı için bilinen bir antidot (panzehir) bulunmamaktadır. Doz aşımı durumunda 
nötropeni (vücudu enfeksiyona karşı koruyan bir beyaz kan hücresi türü ola n nötrofillerin sayısının 
çok düşük olması) gibi yan etkiler olup olmadığı izlenmeli ve destekleyici tedavi uygulanmalıdır. Bu 
tür bir doz aşımı durumunda doktorunuza veya en yakın hastaneye başvurunuz.  
Kullanmanız gerekenden fazla ADCETRİS kullanırsanız lütfen doktorunuz a veya eczacınıza 
bildiriniz.  
 
ADCETRİS’i kullanmayı unutursanız  
Bir doktor veya hemşirenin gözetimi altında uygulanacağından ADCETRİS kullanımının 
unutulması beklenmez ancak bir dozun uygulamasının atlandığını düşünüyorsanız hemen doktorunuza söyleyiniz.  
 
Unutulan dozları dengelemek için çift doz almayınız. 8   
ADCETRİS ile tedavi sonlandırıldığında oluşabilecek etkiler  
ADCETRİS bir uzmanın kontrolü altında verilecektir; bu yüzden tedavinin ne zaman 
durdurulacağına doktorunuz karar verecektir. Doktorunuzun onayı olmadan ADCETRİS 
kullanmayı bırakmayınız.  
 
4. Olası yan etkile r nelerdir?  
Tüm ilaçlar gibi, ADCETRİS’in içeriğinde bulunan maddelere duyarlı olan kişilerde yan etkiler  
olabilir.  
Yan etkiler şu şekilde sınıflandırılır: 
Çok yaygın 10 hastanın en az birinde  görülebilir . 
Yaygın 10 hastanın birinden az fakat 100 hastanın birinden fazla görülebilir .  
Yaygın olmayan  100 hastanın birinden az fakat 1 .000 hastanın birinden fazla görülebilir . 
Seyrek  1.000 hastanın birinden az fakat 10. 000 hastanın birinden fazla görülebilir . 
Çok seyrek  10.000 hastanın birinden az görülebilir . 
Bilinmiyor  Eldeki verilerden hareketle tahmin  edilemiyor . 
 
 
Aşağıdakilerden biri olursa ADCETRİS’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Bu tip ilaçlar (monoklona l antikorlar) aşağıdakiler gibi infüzyon reaksiyonlarına neden olabilir : 
- Deri döküntüsü  
- Nefes  darlığı  
- Solunum  güçlüğü  
- Öksürük 
- Göğüs  sıkışması  
- Ateş 
- Sırt ve bel ağrısı  
- Titreme  
- Baş ağrısı  
- Bulantı ve kusma  
 
Bu ilacın kullanımında infüzyon (damar içine sıvı aktarımı) reaksiyonları çok yaygın görülür.  
 
Genel olarak bu tip reaksiyonlar infüzyonun tamamlanmasından sonraki birkaç dakika ila birkaç saat 
içinde görülür. Diğer yandan infüzyonun tamamlanmasından sonraki birkaç saatten sonra da 9  görülebilirler fakat bu duruma sık rastlanmaz. Bu infüzyon reaksiyonları ciddi hatta ölümcül olabilir 
(anafilaktik reaksiyon olarak bilinir). Bu ilaca verilen infüzyonla ilişkili reaksiyonların ne sıklıkla 
ciddi veya ölümcül olduğu  bilinmemektedir.  
Önceden bu tip ilaçlar alırken bu durumları yaşadıysanız, yukarıdaki reaksiyonla rın azaltılmasına 
yardımcı olmak için size başka ilaçlar da verilebilir,  örneğin:  
- Anti-histaminikler  (alerji ilaçları), kortikosteroidler (genellikle şiddetli alerjiler veya cilt 
problemleri, astım veya eklem iltihabı gibi hastalıklar için kullanılırlar) veya parasetamol (ağrı 
kesici ve ateş düşürücüdür)  
 
Eğer önceden benzer bir reaksiyonunuzun olduğunu düşünüyorsanız, size bu ilaç uygulanmadan 
ÖNCE doktorunuza  söyleyiniz. 
Eğer sizde infüzyon reaksiyonları oluşursa (önceden belirtildiği gibi), doktorunuz bu ilacı  
kesebilir ve destekleyici tedavi başlatabilir.  
 
İnfüzyonunuza  yeniden başlanmışsa, daha iyi tolere edebilmeniz için doktorunuz infüzyonun 
yapıldığı süreyi uzatabilir. Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
Aşağ ıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz çünkü bunlardan bazıları ciddi ya da ölüm ile sonuçlanabilecek bir durumun göstergesi olabilir:  
- Zihin karışıklığı, düşünme güçlüğü, hafıza kaybı, görüş bulanıklığı veya görüş kaybı, kuvvetten düşme, bir kol veya bacaktaki kontrolde veya histe azalma, yürüme şeklinde 
değişiklik veya denge kaybı gibi progresif multifokal lökoensefalopati (PML - ciddi ve ölümle 
sonuçlanma olasılığı bulunan bir beyin hastalığı) belirtileri (daha ayrıntılı bilgi için bkz. bölüm 2) (100 hastanın birinden az görülebilir)  
- Pankreas iltihaplanması (pankreatit) belirtileri; örneğin bulantı ve kusmanın eşlik ettiği veya etmediği şiddetli ve kalıcı mide ağrısı ( 100 hastanın en fazla birinde görülebilir ) 
- Nefes darlığı veya  öksürük ( 10 hastanın en az birinde  görülebilir)  
- Grip benzeri belirtiler, ardından yayılan ve kabaran, deride yaşamı tehdit edici olabilecek 
yaygın ayrılmayı da içeren ağrılı kırmızı veya morumsu döküntü (100 hastanın en fazla birinde 
görülebilir ) 10  - Özellikle deride olmak üzere his ve hassasiyette değişiklik, uyuşma, karıncalanma, rahatsızlık, 
yanma hissi, ellerde veya ayaklarda güçsüzlük veya ağrı (nöropati; 10 hastanın en az birinde  
görülebilir)  
- Güçsüzlük hissi ( 10 hastanın en az birinde  görülebilir)  
- Kabızlık ( 10 hastanın en az birinde  görülebilir)  
- İshal,  kusma ( 10 hastanın en az birinde  görülebilir)  
- Üşüme veya titreme ( 10 hastanın en fazla birinde görülebilir)  
- Yorgunluk hissi, sık idrara çıkma, susuzluğun artması, istek dışı kilo kaybının eşlik ettiği iştah 
artışı veya kolay sinirlenme (bunlar kan şeker düzeylerinde artış -hiperglisemi- belirtileri 
olabilir ve 10 hastanın en fazla birinde görülebilir)  
- Deri altında olağan dışı kanama veya morarma, kanınız alındıktan sonra normalden daha uzun 
süre kanamanız olması veya dişetinizin kanaması (trombositopeni adı verilen trombosit -kan 
pulcuğu- sayısında azalma belirtileri olabilir ve 10 hastanın en fazla birinde görülebilir)  
- Baş ağrısı, sersemlik hali, soluk görünüm (bunlar kansızlık belirtileri olabilir ve 10 hastanın en 
az birinde  görülebilir ) 
- Yaygın döküntü, yüksek ateş ve lenf düğümlerinde büyüme (DRESS sendromu veya ilaç aşırı 
duyarlılık sendromu) (sıklığı eldeki verilerden hareketle tahmin  edilemiyor ). 
Bunların hepsi ciddi yan etkilerdir. Acil tıbbi müdahale gerekebilir.  
 
Diğer yan etkiler:  
Aşağıdaki yan etkiler, ADCETRİS’in tek başına kullanımında bildirilmiştir:  
Çok yaygın:  
- Beyaz kan hücresi sayısında  azalma 
- Üst solunum yolu enfeksiyonu 
- Kilo kaybı  
- Enfeksiyon 
- Bulantı  
- Karın  ağrısı  
- Kaşıntı  
- Kas ağrısı  
- Eklem ağrısı veya eklemlerde ağrılı şişlik 
 
Yaygın:  
- Pnömoni (akciğerde iltihapla nma)  11  - Ağızda ağrılı, kremsi sarı, kabarık lekeler  (pamukçuk)  
- Trombosit (kan pulcuğu) sayısında  azalma 
- Sersemlik  hissi 
- Kabuk tutabilen  kabarcıklar  
- Kan şekeri düzeyinde  artış 
- Karaciğer enzim düzeylerinde  artış 
- Olağan dışı saç dökülmesi veya  incelmesi  
 
Yaygın olmayan:  
- Tümör lizis sendromu (sersemlik hissi, idrar çıkışında azalma, zihin karışıklığı, kusma, bulantı, 
şişme, nefes darlığı veya kalp ritminde bozukluklar yaşayabileceğiniz potansiyel olarak yaşamı tehdi t edici bir hastalık)  
-  Yeni veya tekrar eden sitomegalovirüs enfeksiyonu (Bağışıklık sistemi zayıflamış olan 
hastalarda vücut organlarında enfeksiyona yol açarak yaşamı tehdit edebilen bir virüs – 
CMV olarak da adlandırılır)  
- Kanda bir enfeksiyon (sepsis) ve/veya septik şok (sepsisin yaşamı tehdit edici bir şekli)  
- Stevens -Johnson sendromu ve toksik epidermal nekroliz (grip benzeri belirtiler, ardından 
yayılan ve kabaran, deride yaşamı tehdit edici olabilecek yaygın ayrılmayı da içeren ağrılı 
kırmızı veya morumsu döküntü yaşayabileceğiniz nadir, ciddi bir bozukluk)  
-  Beyaz kan hücresi sayısında azalma ve vücut sıcaklığında  yükselme  
- Sinirlerin ve sinir kılıflarının zarar görmesi (demiyelinizan  polinöropati)  
Bilinmiyor:  
- İnfüzyon sırasında ADCETRİS’in istenmeden kan damarı dışındaki dokulara sızması (ekstravazasyon) durumunda, infüzyon bölgesinde  veya çevresinde  cilt kızarıklığı, ağrı, renk 
değişimi, şişme, kabarcıklanma, soyulma  ve selülit (derinin daha derin tabakalarında enfeksiyon)  
gibi lokal reaksiyonlar meydana gelebilir.  
 
Aşağıdaki yan etkiler, ADCETRİS’in kemoterapi ilaçları ile birlikte kullanımında bildirilmiştir :  
Çok yaygın:  
- Beyaz kan hücresi sayısında  azalma 
- Trombosit (kan pulcuğu) sayısında  azalma 
- Beyaz kan hücresi sayısında azalma ve vücut sıcaklığında  yükselme  
- Üst solunum yolu enfeksiyonu 
- Kilo kaybı  
- Enfeksiyon 12  - Bulantı  
- Karın  ağrısı  
- Olağan dışı saç dökülmesi veya  incelmesi  
- Kas ağrısı  
- Eklem ağrısı veya eklemlerde ağrılı şişlik 
- Sersemlik  hissi 
- İştahta  azalma 
- Uyuyamama  
- Kemik  ağrısı  
- Kabuk tutabilen  kabarcıklar  
Yaygın:  
- Kanda bir enfeksiyon (sepsis) ve/veya septik şok (sepsisin yaşamı tehdit edici bir şekli); 
pnömoni (akciğerde iltihapla nma)  
- Ağızda yara veya iltihap  
- Ağızda ağrılı, kremsi sarı, kabarık lekeler  (pamukçuk)  
- Kaşıntı 
- Kan şekeri düzeyinde  artış 
- Karaciğer enzim düzeylerinde  artış 
Yaygın olmayan:  
- Tümör lizis sendromu (sersemlik hissi, idrar çıkışında azalma, zihin karışıklığı, kusma, bulantı, 
şişme, nefes darlığı veya kalp ritminde bozukluklar  yaşayabileceğiniz potansiyel olarak yaşamı 
tehdit edici bir hastalık)  
- Stevens -Johnson sendromu (grip benzeri belirtiler, ardından yayılan ve kabaran, deride yaşamı 
tehdit edici olabilecek yaygın ayrılma yı da içeren ağrılı kırmızı veya morumsu döküntü şeklinde 
yaşayabileceğiniz nadir, ciddi bir bozukluk)  
- Yeni veya tekrar eden sitomegalovirüs enfeksiyonu (Bağışıklık sistemi zayıflamış olan 
hastalarda vücut organlarında enfeksiyona yol açarak yaşamı tehdit edebilen bir virüs – CMV 
olarak da adland ırılır.)  
65 yaş veya üzerindeyseniz bu ciddi yan etkileri daha sık görebilirsiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız dok 
torunuzu veya eczacınızı  bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkile ri 13  www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijila ns Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. ADCETRİS’in  saklanması  
ADCETRİS’i çocukların göremeyeceği, erişemeyeceği yerlerde ve ambalajında saklayınız. 
Açılmamış flakon : Buzdolabında saklayınız (2°C -8°C). Dondurmayınız. 
Işıktan korumak için flakonu dış ambalajı içinde tutunuz. 
Sulandırılmış süspansiyon: Mikrobiyolojik açıdan derhal kullanınız, eğer bu mümkün değilse 
buzdolabında (2°C - 8°C) saklayarak 24 saat içinde kull anınız.  
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra ADCETRİS’i kullanmayınız. 
Eğer üründe ve/veya ambalajında bozukluklar fark ederseniz ADCETRİS’i kullanmayınız. Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
Sitotoksik ve sitostatik  beşeri tıbbi ürünlerin kullanımları sonucu boşalan iç ambalajların ın atıkları 
TEHLİKELİ ATIKTIR ve bu atıkların yönetimi 2/4/2015 tarihli ve 29314  sayılı Resmî Gazetede 
yayımlanan Atık Yönetimi Yönetmeliğine göre yapılır.  
 
Ruhsat Sahibi:  
Takeda İlaç Sağlık Sanayi Ticaret Limited Şirketi  
Şişli/İstanbul 
 
Üretim yeri:  
BSP Pharmaceutials S.p.A. 
Via Appia  Km 65,561 (loc. Latina Scalo) 
04013 Latina (LT)  
İtalya  
 
  
Bu kullanma talimatı ……………..  tarihinde  onaylanmıştır . 
 14  AŞAĞIDAKİ BİLGİLER SADECE ADCETRİS’İ UYGULAYACAK SAĞLIK PROFESYONELİ 
İÇİNDİR  
 
Kullanıma hazırlama talimatları  
 
Her bir tek kullanımlık flakon 10,5 mL enjeksiyonluk su ile 5 mg/mL son konsantrasyona 
seyreltilmelidir. Her bir flakonda, flakon başına 55 mg ADCETRİS ve toplam 11 mL 
sulandırılmış hacim sağlayan %10 fazlalık bulunur. 
1. Akış doğrudan keke veya toza değil, flakonun çeperine yönlendirilir.  
2. Çözünmeye yardımcı olmak için hafifçe kendi  çevresinde döndürülür. 
ÇALKALANMAMALIDIR.  
3. Flakondaki sulandırılmış çözelti berrak ila hafif opak, renksiz çözelti olup son pH değeri  
6,6’dır.  
4. Sulandırılmış çözelti, yabancı partiküler madde ve/veya renk bozukluğu açısından gözle 
incelenmelidir. Bunlardan herhangi biri gözleniyorsa , tıbbi ürün atılmalıdır.  
İnfüzyon çözeltisinin hazırlanması  
Uygun miktarda sulandırılmış ADCETRİS, flakondan (flakonlardan) çekilmeli ve 0,4-1,2 mg/mL 
ADCETRİS son konsantrasyonu elde etmek üzere sodyum klorür 9 mg/mL (%0 ,9) enjeksiyonluk 
çözelti içeren bir infüzyon torbasına eklenmelidir. Önerilen seyreltici hacmi 150 mL’dir. Önceden 
sulandırılmış ADCETRİS ayrıca %5 enjeksiyonluk dekstroz veya enjeksiyonluk laktatlı Ringer ile 
seyreltilebilir.  
ADCETRİS içeren çözeltinin karıştırılması için torba  hafifçe ters çevrilir. 
ÇALKALANMAMALIDIR.  
Seyreltilecek  hacim çekildikten sonra flakonda kalmış kısım varsa, yerel gerekliliklere göre  bertaraf 
edilmelidir.  
Hazırlanan ADCETRİS infüzyon çözeltisine veya damardan infüzyon setine başka bir tıbbi ürün 
eklenmemelidir. Uygulama sonrasında infüzyon hattı sodyum klorür 9 mg/mL (%0,9) enjeksiyonluk 
çözelti, %5 enjeksiyonluk dekstroz veya enjeksi yonluk laktatlı Ringer ile yıkanmalıdır.  
Seyreltildikten sonra ADCETRİS çözeltisi derhal, önerilen infüzyon hızıyla infüze edilir. 
Kullanıma hazırlama ile infüzyon arasında çözeltinin toplam saklama süresi 24 saati 
geçmemelidir.  
 
İmha  
 
ADCETRİS sadece tek kullanım içindir. 
 
Sitotoksik ve sitostatik  beşeri tıbbi ürünlerin kullanımları sonucu boşalan iç ambalajların ın atıkları 15  TEHLİKELİ ATIKTIR ve bu atıkların yönetimi 2/4/2015 tarihli ve 29314  sayılı Resmî Gazetede 
yayımlanan Atık Yönetimi Yönetmeliğine göre yapılır.  
 