KISA ÜRÜN BİLGİSİ
1. BEŞERİ TIBBİ ÜRÜNÜN ADI
PERFOSE 800 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 800 mg sevelamer hidroklorür içerir.
Yardımcı madde(ler):
Laktoz D.C (sığır kaynaklı).........................50 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz renkli, oblong film kaplı tablet
4. KLİNİK ÖZELLİKLER
4.1. Terapötik endikasyonlar
PERFOSE, hemodiyaliz veya periton diyaliz alan yetişkin hastalarda hiperfosfataminin
kontrolünde endikedir. PERFOSE, kalsiyum destekleyici suplementleri 1,25 dihidroksi
Vitamin D veya analoglarından bir tanesini içeren multipl tedavi yaklaşımı kapsamında renal
3
kemik hastalığının gelişimini kontrol etmek için kullanılmalıdır.
4.2. Pozoloji ve uygulama şekli
Pozoloji/Uygulama sıklığı ve süresi:
Başlangıç dozu:
Fosfat bağlayıcı almayan hastalar için, serum fosfat seviyeleri baz alınarak önerilen
PERFOSE başlangıç dozu günlük 2,4 g veya 4,8 g’dır. PERFOSE günde 3 kez yemeklerle
birlikte alınmalıdır.
Fosfat bağlayıcıları almayan hastalarda
PERFOSE başlangıç dozu
serum fosfat seviyeleri
1,76 – 2,42 mmol/l (5,5 – 7,5 mg/dl) Günde 3 kez, 1’er film tablet
> 2,42 mmol/l (> 7,5 mg/dl) Günde 3 kez, 2’şer film tablet
1 / 13Daha önce fosfat bağlayıcı alan hastalarda optimum günlük dozu sağlamak için, serum fosfor
seviyeleri ölçülerek gram bazında eşdeğer PERFOSE dozu verilmelidir.
Titrasyon ve idame tedavisi:
Serum fosfor düzeyleri yakından takip edilmelidir ve PERFOSE dozu, serum fosfor düzeyi
1,76 mmol/l (5,5 mg/dl) veya daha düşük değere ulaşacak şekilde ayarlanmalıdır. Serum
fosfat seviyesi, stabil serum fosfat düzeylerine ulaşılana kadar her iki ile üç haftada bir ve
daha sonra da düzenli olarak kontrol edilmelidir. Doz, gerekli olduğunda iki haftalık
aralıklarda öğün başına 1 tablet artırılabilir veya azaltılabilir. Titrasyon kılavuzu aşağıdaki
tabloda verilmektedir:
Doz titrasyon kılavuzu:
Serum fosfor seviyesi PERFOSE dozu
> 5,5 mg/dl (1,76 mmol/l) 2 hafta arayla her öğünde 1 tablet arttırılır.
3,5 – 5,5 mg/dl (1,13 – 1,76 mmol/l) Mevcut dozla devam edilir.
˂ 3,5 mg/dl (1,13 mmol/l) Her öğünde 1 tablet azaltılır.
Doz aralığı her öğünde 1 ile 5 adet 800 mg film tablet arasında değişebilir.
Serum fosfor seviyesinin 5 mg/dL veya daha düşük bir seviyeye düşürülmesi için tasarlanan
bir Faz 3 çalışmada günlük ortalama doz her öğünde 3 adet PERFOSE 800 mg film tablettir.
Çalışılan günlük maksimum doz 13 gramdır.
Bir yıllık klinik çalışmanın kronik fazında kullanılan ortalama gerçek günlük doz 7 gram
sevelamerdir.
Uygulama şekli:
Hastalar PERFOSE’yi yemekler ile almalı ve reçetelenmiş olan diyet listesine bağlı
kalmalıdırlar. Tabletler bütün olarak yutulmalı, çiğnenmemelidir.
Özel popülasyonlara ilişkin ek bilgiler:
Böbrek yetmezliği:
Bu ilacın güvenliliği ve etkililiği prediyaliz hastalarında belirlenmemiştir. Bu hastalarda
PERFOSE kullanılması önerilmez.
2 / 13Karaciğer yetmezliği:
Sevelamer hidroklorürün karaciğer yetmezliği bulunan hastalarda kullanımına ilişkin bilgi
bulunmamaktadır.
Pediyatrik popülasyon:
PERFOSE’nin güvenliliği ve etkililiği 18 yaş altındaki hastalarda belirlenmemiştir. 18 yaşın
altındaki çocuklarda PERFOSE kullanılması önerilmez.
Geriyatrik popülasyon:
PERFOSE’nin geriyatrik hastalarda kullanımına ilişkin bilgi bulunmamaktadır.
4.3. Kontrendikasyonlar
- Hipofosfatami veya bağırsak obstrüksiyonlarında,
- Etkin madde sevelamer hidroklorüre veya formülasyonda yer alan yardımcı maddelerden
herhangi birine (Bkz. Bölüm 6.1) karşı aşırı duyarlılık durumlarında kontrendikedir.
4.4. Özel kullanım uyarıları ve önlemleri
PERFOSE’nin güvenliliği ve etkililiği aşağıdaki hastalarda çalışılmamıştır:
- Yutma bozukluğu
- Aktif inflamatuvar bağırsak hastalığı
- Ciddi veya tedavi edilmemiş gastroparezi, divertiküloz, gastrik içerik retansiyonu ve
anormal veya düzensiz bağırsak hareketleri dahil gastrointestinal motilite bozukluğu
- Majör gastrointestinal cerrahi işlem hikayesi
Dolayısıyla bu bozuklukları olan hastalarda PERFOSE kullanıldığı zaman dikkatli
olunmalıdır.
Bağırsak tıkanması ve ileus/subileus
Çok nadir vakalarda, sevelamer hidroklorür ile tedavi sırasında bağırsak tıkanması ve
ileus/subileus oluştuğu gözlenmiştir. Konstipasyon bu duruma öncülük eden belirti olabilir.
Konstipasyon gözlenen hastalar PERFOSE ile tedavi edilirken dikkatle izlenmelidir. Ciddi
konstipasyon veya diğer ciddi gastrointestinal semptomlar gelişen hastalarda PERFOSE
tedavisi tekrar değerlendirilmelidir.
3 / 13Yağda çözünen vitaminler
Diyet alımına ve son dönem renal yetersizliğin gidişine bağlı olarak diyaliz hastaları düşük
vitamin A, D, E ve K seviyeleri geliştirebilir. PERFOSE’nin, yiyeceklerde bulunan yağda
çözünen vitaminleri bağladığı göz ardı edilemez. Bu nedenle, bu vitaminleri almayan
hastalarda, Vitamin A, D ve E seviyelerini izlemek ve tromboplastin zamanını ölçerek
doğrudan Vitamin K’nın durumunu değerlendirmek düşünülmelidir ve eğer gerekiyorsa
vitaminlerle destekleme yapılmalıdır. Klinik çalışmada A, D, E ve K vitaminleri
ölçülmediğinden, periton diyalizi alan hastalarda bu vitaminlerin ve folik asitin ayrıca
izlenmesi önerilmektedir.
Folat eksikliği
Uzun dönem PERFOSE tedavisi sırasında folat eksikliğinin mümkün olmadığını söylemek
için henüz yeterli veri yoktur.
Hipokalsemi/hiperkalsemi
Renal yetersizliği olan hastalarda hipokalsemi veya hiperkalsemi gelişebilir. PERFOSE
kalsiyum içermez. Serum kalsiyum düzeyleri diyaliz hastalarının normal takiplerinde
yapıldığı gibi izlenmelidir. Hipokalsemi durumunda elemental kalsiyum takviye olarak
verilmelidir.
Metabolik asidoz
Kronik renal yetmezliği olan hastalar gelişen metabolik asidoza yatkındır. Sevelamer
hidroklorür ile tedavi edilen hastalardaki daha düşük bikarbonat seviyelerinin kalsiyum bazlı
bağlayıcılar kullanan hastalar ile karşılaştırıldığı birçok klinik çalışmada diğer fosfor
bağlayıcılarından sevelamer hidroklorüre geçişte asidozun daha da kötüleştiği bildirilmiştir.
Dolayısıyla serum bikarbonat seviyelerinin yakından takip edilmesi önerilmektedir.
Peritonit
Diyaliz alan hastalar, kullanılan diyaliz modalitesine spesifik olarak bazı enfeksiyon risklerine
karşı açıktır. Peritonit, periton diyalizi (PD) alan hastalarda bilinen bir komplikasyondur ve
sevelamer hidroklorür ile yapılan çalışmalarda birçok peritonit vakası bildirilmiştir.
Dolayısıyla, PD alan hastalar, peritonit ile ilişkili herhangi bir belirti veya semptomun acil
teşhisi ve tedavisi ile birlikte uygun aseptik tekniğin kullanıldığının garanti altına alınması
için yakından takip edilmelidir.
4 / 13Yutma ve tıkanma zorlukları
Sevelamer tablet ile ilgili yaygın olmayan sıklıkta yutma zorlukları raporlanmıştır. Bu
vakaların birçoğu yutma bozuklukları veya özofagus anormallikleri gibi komorbid
rahatsızlıkları olan hastaları içermektedir. Bu sebeple yutmada güçlük çeken hastalarda
PERFOSE dikkatli kullanılmalıdır.
Hipotiroidizm
Sevelamer hidroklorür ve levotiroksini birlikte kullanan hipotiroidizm hastalarında yakın
takip önerilir (Bkz. Bölüm 4.5).
Uzun süreli kronik tedavi
Sevelamer hidroklorürün bir yıldan fazla kronik kullanımına ait veri henüz bulunmadığından,
sevelamer hidroklorürün uzun süreli kronik tedavi esnasındaki potansiyel emilimi ve birikimi
tamamıyla dışlanamaz (Bkz. Bölüm 5.2).
Hiperparatriodizm
PERFOSE hiperparatriodizmin kontrolünde tek başına endike değildir. Sekonder
hiperparatriodizmli hastalarda PERFOSE, multipl tedavi yaklaşımı düşüncesi ile kalsiyum
takviyeleri içerebilen, 1,25 dihidroksi Vitamin D veya analoglarından bir tanesi ile intakt
3
paratiroid hormon (iPTH) seviyesini düşürmek amacıyla kullanılmalıdır.
Serum klorür
Klorür, bağırsak lümeninde fosfor için değiştirildiğinden serum düzeyleri PERFOSE tedavisi
boyunca artabilir. Her ne kadar, klinik çalışmalarda klinik olarak önemli bir serum klorür
yükselmesi gözlenmese de, serum klorür seviyesi diyaliz hastalarında rutin takiplerde
yapıldığı gibi izlenmelidir. Bir gram PERFOSE yaklaşık olarak 180 mg (5,1 mEq) klorür
içermektedir.
İnflamatuvar gastrointestinal hastalıklar
Sevelamer kristallerinin varlığı ile ilişkili olarak, gastrointestinal kanalın farklı bölümlerinde
ciddi inflamatuvar bozukluk vakaları hemoraji, perforasyon, ülserasyon, nekroz, kolit ve
kolon/caecal kitle gibi ciddi komplikasyonları içeren) bildirilmiştir (Bkz. Bölüm 4.8).
İnflamatuar bozukluklar sevelamer kesildikten sonra çözülebilir. Ciddi gastrointestinal
semptomlar gelişen hastalarda sevelamer hidroklorür tedavisi yeniden değerlendirilmelidir.
5 / 13Bu ilaç yardımcı madde olarak laktoz içerdiğinden, nadir kalıtımsal galaktoz intolerans
problemi (örneğin glukoz – galaktoz malabsorsiyonu) olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Diyaliz
Etkileşim çalışmaları diyaliz hastalarında yürütülmemiştir.
Siprofloksasin
Sağlıklı gönüllülerde sevelamer hidroklorür ile yapılan bir tek doz çalışmasında, eş zamanlı
olarak kullanılan siprofloksasinin biyoyararlanımı %50 oranında düşmüştür. Dolayısıyla
PERFOSE, siprofloksasin ile eş zamanlı kullanılmamalıdır.
Antiaritmik ilaçlar ve antiepileptik ilaçlar
Aritmi kontrolü için antiaritmik ilaçlar alanlar ile nöbetlerin kontrolü için antiepileptik ilaçlar
kullanan hastalar klinik çalışmalara dahil edilmemiştir. Bu ilaçlarla birlikte PERFOSE’nin
kullanılması halinde dikkatli olunmalıdır.
Levotiroksin
Pazarlama sonrası deneyim sırasında, sevelamer hidroklorür ve levotiroksinin birlikte
kullanımda çok nadir olarak TSH değerlerinde artış bildirilmiştir. Dolayısıyla her iki ilacı
kullanan hastalarda TSH seviyelerinin yakından takip edilmesi önerilmektedir.
Transplantasyon hastalarında siklosporin, mikofenolat mofetil ve takrolimus
Transplantasyon hastalarında sevelamer hidroklorürün siklosporin, mikofenolat mofetil ve
takrolimusun birlikte kullanımı ile, herhangi bir klinik komplikasyon (graft reddi gibi)
olmaksızın siklosporin, mikofenolat mofetil ve takrolimus seviyelerinde düşüş bildirilmiştir.
Etkileşim olasılığı göz ardı edilmemelidir ve mikofenolat mofetil, siklosporin ve takrolimus
ile kombine kullanımda ve bırakılması sonrasında bu ilaçların kan konsantrasyonlarının
yakından takip edilmesi düşünülmelidir.
Digoksin, varfarin, enalapril veya metoprolol
Sağlıklı gönüllülerde yapılan etkileşim çalışmalarında, sevelamer hidroklorürün digoksin,
varfarin, enalapril veya metoprololün biyoyararlanımı üzerine etkisi görülmemiştir.
6 / 13Proton pompası inhibitörleri
Pazarlama sonrası deneyim sırasında sevelamer hidroklorür ile birlikte proton pompası
inhibitörü kullanan hastalarda çok nadir olarak fosfat değerlerinde artış bildirilmiştir.
Biyoyararlanım
PERFOSE absorbe edilmediğinden diğer ilaçların biyoyararlanımlarını etkileyebilir. Herhangi
bir ilaç uygulanacağı zaman, biyoyararlanımdaki düşüşün klinik olarak güvenlilik ve etkililik
üzerinde belirgin bir etkisinin olması söz konusuysa, bu ilaç PERFOSE kullanmadan en az bir
saat önce ya da kullandıktan 3 saat sonra alınmalıdır veya doktor kan düzeylerini izlemeyi göz
önünde bulundurmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyon ile ilgili olarak hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sevelamer hidroklorürün çocuk doğurma potansiyeli bulunan kadınlarda kullanımına ilişkin
yeterli veri mevcut değildir.
Gebelik dönemi
Sevelamer hidroklorürün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum sonrası gelişim üzerindeki etkiler bakımından yetersizdir (Bkz. Bölüm 5.3).
İnsanlara yönelik potansiyel risk bilinmemektedir. PERFOSE gerekli olmadıkça (sadece
açıkça gereksinim duyulduğu durumlarda, yarar/risk oranı dikkate alınmak suretiyle) gerektiği
durumlar haricinde gebelik döneminde kullanılmamalıdır.
Sevelamerin yüksek dozda farelere uygulandığı hayvan çalışmalarında bazı üreme
toksisiteleri gösterilmiştir (Bkz. Bölüm 5.3). Sevelamer ayrıca folik asit de dahil olmak üzere
bazı vitaminlerin emilimini azalttığını göstermiştir (Bkz. Bölüm 4.4 ve Bölüm 5.3).
7 / 13PERFOSE hamilelerde sadece eğer çok açık ihtiyaç varsa ve anne ve fetüsün her ikisi için de
dikkatli bir risk/yarar analizi yapıldıktan sonra kullanılmalıdır.
Laktasyon dönemi
Sevelamer hidroklorürün insan sütüyle atılıp atılmadığı bilinmemektedir.
Emzirme veya PERFOSE tedavisinden birine devam edip etmemeye karar verilirken çocuğun
emzirmeden ve annenin PERFOSE’den sağlayacağı yarar göz önünde bulundurulmalıdır.
Üreme yeteneği/Fertilite
PERFOSE ile üreme yeteneği ve fertilite üzerine insanlarda yapılan klinik çalışma
bulunmamaktadır. Hayvanlar üzerinde yapılan çalışmalar, bağıl vücut yüzey alanına göre
insanlara eşdeğer dozda, yani 13 g/gün olan klinik çalışma dozunun 2 katı dozunda
sevelamere maruziyetin erkek ve dişi sıçanlarda fertiliteyi bozmadığını göstermiştir.
4.7. Araç ve makine kullanımı üzerindeki etkiler
Sevelamerin araç ve makine kullanım yeteneği üzerinde etkisi yoktur veya ihmal edilebilir
düzeydedir.
4.8. İstenmeyen etkiler
Tedavi süresi 54 haftaya varan 244 hemodiyaliz hastası ve tedavi süresi 12 hafta olan 97
periton diyalizi hastasını kapsayan paralel tasarımlı çalışmalarda, muhtemelen ve tahminen
sevelamer hidroklorür ile ilişkili olarak en sık görülen (hastaların ≥%5’i) istenmeyen etkiler
sistem organ sınıflandırmasına göre gastrointestinal bozukluklardır. Bu çalışmalarda (299
hasta) kontrolsüz klinik çalışmalarda (384 hasta) ve pazarlama sonrası spontan raporlamalar
sonucu sevelamer hidroklorür ile ilişkili veriler görülme sıklıklarına göre listelenmiştir.
Bildirilme sıklıkları şu şekildedir: Çok yaygın (≥1/10); yaygın (≥1/100, <1/10); yaygın
olmayan (≥1/1.000, < 1/100); seyrek (≥1/10.000, <1/1.000); çok seyrek (<1/10.000);
bilinmiyor (eldeki verilerden hareketle tahmin edilmiyor)
Bağışıklık sistemi hastalıkları
Çok seyrek: Hipersensitivite
Metabolizma ve beslenme hastalıkları
Yaygın olmayan: Asidoz, serum klorür değerlerinde yükselme
8 / 13Gastrointestinal hastalıkları
Çok yaygın: Bulantı, kusma
Yaygın: Diyare, dispepsi, flatulans, üst karın ağrısı, konstipasyon
Bilinmiyor: Karın ağrısı, bağırsak tıkanması, ileus/subileus, divertikülit, bağırsak
perforasyonu1, gastrointestinal hemoraji*1, bağısak ülseri*1, gastrointestinal nekroz*1, kolit*1,
bağırsak kütlesi*1
Deri ve deri altı doku hastalıkları
Bilinmiyor: Kaşıntı, döküntü
Araştırmalar
Bilinmiyor: Bağırsakta kristal birikintisi*1
*pazarlama sonrası deneyim
1 Bkz. Bölüm 4.4’teki inflamatuar gastrointestinal hastalıklar uyarısı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı vakası bildirilmemiştir.
Sevelamer hidroklorür, normal sağlıklı gönüllülere herhangi bir istenmeyen etki
görülmeksizin sekiz gün süresince 14 gram/gün (17 adet PERFOSE 800 mg film tablete
ekivalan) dozunda verilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hiperkalemi ve hiperfosfatemi tedavisinde kullanılan ilaçlar
ATC kodu: V03AE02
9 / 13PERFOSE etkin madde olarak metal ve kalsiyum içermeyen, absorbe edilmeyen ve bir fosfor
bağlayıcı poli (allilamin hidroklorür) polimeri olan sevelamer içermektedir. Sevelamer
polimer iskeletten bir karbon ile ayrılan multipl aminler içerir. Bu aminler bağırsakta kısmen
protone olur ve iyon ve hidrojen bağlanması yoluyla fosfor molekülleri ile reaksiyona girer.
Bu şekilde, besin yolundaki fosfor bağlanması ile sevelamer serumdaki fosfor
konsantrasyonunu düşürür.
Klinik çalışmalarda sevelamerin hemodiyaliz veya periton diyalizi alan hastalarda serum
fosforun düşürülmesinde etkili olduğu gösterilmiştir.
Sevelamer, sadece kalsiyum bazlı fosfat bağlayıcıları kullanan hastalarla karşılaştırıldığında,
büyük bir ihtimalle ürünün kendisinin kalsiyum içermemesi nedeni ile hiperkalsemik
episodların sıklığını düşürür. Fosfat ve kalsiyum üzerindeki etkilerinin bir yıllık takip ile
çalışma süresince korunduğu kanıtlanmıştır.
Sevelamerin in vitro ve in vivo deneysel hayvan modellerinde safra asitlerini bağladığı
gösterilmiştir. Kan kolesterolünün düşürülmesi için iyon değişim resinleri ile safra asitlerinin
bağlanması iyi oluşturulmuş bir metottur. Klinik çalışmalarda ortalama toplam ve LDL
kolesterol %15-31 oranında düşmüştür. Bu etki 2 haftadan sonra gözlenmiştir ve uzun süreli
tedavide de korunmuştur. Trigliseridler, HDL kolesterol ve albümin değişmemiştir.
Hemodiyaliz hastalarında yapılan klinik çalışmalarda, sevelamer tek başına serum intakt
paratiroid hormonu (iPTH) üzerinde devamlı ve klinik olarak anlamlı bir etki oluşturmamıştır.
Bununla birlikte periton diyaliz hastalarını içeren 12 haftalık çalışmada kalsiyum asetat alan
hastalar ile karşılaştırıldığında benzer iPTH düşüşü görülmüştür. Sekonder
hiperparatirioidizmi olan hastalarda PERFOSE, kalsiyum destekleyici suplementleri, 1,25
dihidroksi Vitamin D veya analoglarından bir tanesini içermesi nedeni ile multipl tedavi
3
yaklaşımı düşüncesi ile intakt paratiroid hormon (iPTH) seviyesini düşürmek için
kullanılmalıdır.
Bir yıllık bir klinik çalışma boyunca, kalsiyum karbonata kıyasla sevelamerin kemik döngüsü
veya mineralizasyon üzerinde herhangi bir yan etkisi olmamıştır.
10 / 135.2. Farmakokinetik özellikler
Emilim
Sevelamer, sağlıklı gönüllülerde yapılan tek doz farmakokinetik çalışmaya göre
gastrointestinal kanaldan emilmemektedir. Farmakokinetik çalışmalar renal yetersizliği olan
hastalarda yapılmamıştır (Bkz. Bölüm 4.4).
Dağılım
Sevelamerin dağılımına ilişkin herhangi bir veri bulunmamaktadır.
Biyotransformasyon
Sevelamerin biyotransformasyonuna ilişkin herhangi bir veri bulunmamaktadır.
Eliminasyon
Sevelamerin eliminasyonuna ilişkin herhangi bir veri bulunmamaktadır.
Doğrusallık/Doğrusal olmayan durum
Herhangi bir veri bulunmamaktadır.
5.3. Klinik öncesi güvenlilik verileri
Sıçanlarda ve köpeklerde yapılan preklinik çalışmalarda, sevelamerin insandaki maksimum
dozunun 10 katının yağda eriyen D, E ve K (koagülasyon faktörü) vitaminleri ile folik asitin
emilimini azalttığı gösterilmiştir.
Sıçanlarda yapılan bir çalışmada, insandaki dozunun 15-30 katı uygulandığında serum bakır
değerinde yükselme gözlenmiştir. Bu çalışma köpekler veya klinik deneylerle
doğrulanmamıştır.
Mevcut durumda, resmi kanserojenite verisi mevcut değildir. Ancak in vitro ve in vivo
çalışmalar sevelamerin genotoksik potensiyelinin olmadığını göstermektedir. İlave olarak bu
tıbbi ürün gastrointestinal kanaldan emilmemektedir.
Üreme çalışmalarında, test edilen dozlarda (tavşanlarda 1 g/kg/gün ve sıçanlarda 4,5
g/kg/gün) sevelamer kaynaklı embriyoletalite, foetotoksisite veya teratojenisite
gözlenmemiştir. İnsan için maksimum sevelamer dozu olan 200 mg/kg’ın 8-20 kat fazlasının
verildiği dişi sıçanların fetuslarının farklı bölgelerinde iskelet osifikasyonunda kayıplar
gözlenmiştir. Bu yüksek dozda oluşan etkiler D ve/veya K vitamini eksikliğine bağlı olabilir.
11 / 136. FARMASÖTİK ÖZELLİKLER
6.1. Yardımcı maddelerin listesi
Her bir film tablette:
Kolloidal silikon dioksit 200
Stearik asit
Laktoz D.C. (Sığır kaynaklı)
Tablet kaplamasında:
Opadry II White
Saf su
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında ve orijinal ambalajında saklayınız.
6.5. Ambalajın niteliği ve içeriği
Karton kutu içerisinde 180 adet film kaplı tablet içeren ambalajlarda kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
12 / 138. RUHSAT NUMARASI(LARI)
2016/101
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.02.2016
Ruhsat yenileme tarihi:
10. KÜB’ÜN YENİLENME TARİHİ
13 / 13