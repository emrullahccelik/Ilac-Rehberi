KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAXIDEX % 0.1 oftalmik süspansiyon
2. KALİTATİF VE KANTİTATİF BİLEŞİM
Etkin madde:
Deksametazon 1.0 mg/ml
Yardımcı maddeler:
Benzalkonyum klorür 0.1 mg/ml
Yardımcı maddeler için 6.1’e bakınız.
3. FARMASÖTİK FORM
Göz damlası, steril, süspansiyon.
Beyaz – uçuk sarı, opak, içinde topaklaşma olmayan bir süspansiyondur.
4. KLİNİK ÖZELİKLER
4.1. Terapötik endikasyonlar
Anterior üveit, iritis, siklitis, alerjik ve vernal konjunktivit, herpes zoster’in neden olduğu
keratit, yüzeysel punktat keratit ve spesifik olmayan yüzeysel keratit gibi konjonktiva, kornea
ve gözün ön segmentinin steroide cevap veren inflamatuvar durumlarının tedavisinde
endikedir.
Ayrıca kimyasal, radyasyon veya termal yanıklardan kaynaklanan ya da yabancı cisim
penetrasyonunu takiben meydana gelen korneal hasarın tedavisinde endikedir. İnflamatuvar
reaksiyonların azaltılmasında ve graft reaksiyonların bastırılmasında ameliyat sonrası
kullanım için endikedir.
4.2. Pozoloji ve uygulama şekli
Oküler kullanım içindir.
Pozoloji/uygulama sıklığı ve süresi:
Topikal olarak konjonktivaya bir veya iki damla uygulanır.
Ciddi veya akut inflamasyonda, tedavi başlangıcında, hasta gözün/gözlerin konjonktival
keselerine her 30-60 dakikada bir 1-2 damla damlatılır.
Tedaviye istenilen cevap alındıktan sonra, uygulamaların sıklığı, hasta gözün/gözlerin
konjonktival keselerine her 2-4 saatte bir 1-2 damla olacak şekilde azaltılmalıdır.
1/10İnflamasyon yeteri kadar kontrol altına alınıyorsa, doz günde 3-4 kere bir damlaya kadar
azaltılabilir.
Eğer 3-4 gün içinde yeterli cevap alınamazsa, sistemik veya subkonjonktival tedavi
eklenebilir.
Kronik inflamasyonda, doz, hasta gözün/gözlerin konjunktival keselerine her 3-6 saatte bir
veya gerektiği sıklıkta, bir veya iki damladır.
Alerji veya minör inflamasyonda, doz istenilen yanıt elde edilene kadar, hasta gözün/gözlerin
konjonktival keselerine her 3-4 saatte bir damlatılan bir veya iki damladır.
Tedavinin tamamlanmadan kesilmemesi için dikkat edilmelidir (Bkz. Bölüm. 4.4).
Göz içi basıncının düzenli olarak ölçülmesi önerilir.
Damlatmadan sonra göz kapaklarının kapatılması ve nazolakrimal kanaliküller üzerine hafifçe
basınç uygulaması önerilir. Bu, oküler yolla uygulanan ilaçların sistemik emilimini azaltarak,
sistemik yan etkilerde azalma sağlayabilir.
Diğer bir topikal oküler tıbbi ürünle eş zamanlı uygulandığı takdirde, ilaç uygulamaları
arasında en az 5 dakika beklenmelidir. Göz merhemleri en son uygulanmalıdır.
Uygulama şekli:
Kullanmadan önce şişe çalkalanmalıdır.
Şişe ucunun ve süspansiyonun kirlenmesini önlemek üzere, şişenin ucunun göz kapaklarına
ve çevresine veya diğer yüzeylere değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
MAXIDEX bu hasta gruplarında çalışılmamıştır. Ancak, bu ürünün topikal uygulaması
sonrası, deksametazonun düşük sistemik emilimi nedeniyle doz ayarlaması gerekli değildir.
Pediyatrik popülasyon:
MAXIDEX’in çocuk hastalarda güvenliliği ve etkililiği saptanmamıştır. Süt çocuğu ve küçük
çocuklarda zorunlu kalınmadıkça kullanımı önerilmemektedir.
Geriyatrik popülasyon:
Özel bir doz ayarlaması gerekli değildir. Yetişkinlerdeki kullanım ile aynıdır.
4.3. Kontrendikasyonlar
 Deksametazon veya içeriğindeki maddelerden birine aşırı duyarlılığı olanlarda,
 Akut, tedavi edilmemiş bakteriyel enfeksiyonlarda,
2/10 Herpes simpleksin neden olduğu keratitde,
 Mycobacterium tuberculosis, Mycobacterium leprae veya Mycobacterium avium gibi
aside dayanıklı basiller ve diğer mikobakterilerin neden olduğu göz hastalıklarında,
 Kornea veya konjonktivanın vaccinia, varicella ve diğer viral enfeksiyonlarında (herpes
zoster keratiti hariç),
 Gözün fungal hastalıklarında ya da tedavi edilmemiş parazitik göz enfeksiyonlarında
kontrendikedir.
4.4. Özel kullanım uyarıları ve önlemleri
Sadece oküler kullanım içindir. Oral ya da enjeksiyonla uygulanamaz.
Herpes simpleks tedavisinde kortikostereoidlerin kullanımı özel dikkat gerektirir.
Kortikosteroidlerin uzun süre kullanımı ya da artırılan uygulama sıklığı, optik sinirlerde hasar
ve görme keskinliği ile görme alanında bozulma ile sonuçlanan oküler hipertansiyon/glokom
ve posterior subkapsüler katarakt oluşumuyla sonuçlanabilir. Duyarlı hastalarda, artan göz içi
basıncı mutat dozlarda bile ortaya çıkabilir. Özellikle glokom öyküsü olanlarda olmak üzere,
uzun süreli oftalmik kortikosteroid tedavisi alanlarda, göz içi basıncı ve lensler rutin olarak
sıklıkla kontrol edilmelidir.
Glokomlu hastalarda uygulanmasında, daha uzun süreli tedavi gerekmedikçe tedavi iki
haftayla sınırlandırılmalı, göz içi basıncı düzenli olarak izlenmelidir. Bu durum,
kortikosteroid kaynaklı oküler hipertansiyon riskinin çocuklarda daha büyük olabilmesi ve
yetişkinlerdekinden daha erken meydana gelebilmesi riski nedeniyle özellikle pediyatrik
hastalarda önemlidir. MAXIDEX pediyatrik hastalarda kullanım için onaylanmamıştır.
Yatkınlığı olan hastalarda (örn. diyabet hastaları), kortikosteroid kaynaklı göz içi basıncı artışı
ve/veya katarakt oluşumu riski artar.
Topikal kortikosteroidler, düzenli intraoküler basınç kontrolleri ile oftalmik denetim altında
olmadığı sürece bir haftadan uzun süre kullanılmamalıdır.
Korneal fungal enfeksiyonlar, bazen uzun süreli stereoid uygulamalarıyla birlikte gelişmeye
eğilimlidir. Steroid tedavilerinin kullanıldığı kalıcı kornea ülserleşmelerinde fungal üreme
olasılığı dikkate alınmalıdır. Hasta yanıtlarının baskılanması nedeniyle ikincil bakteriyel
oküler enfeksiyonlar oluşabilir. Kortikosteroidler bakteriyel, fungal, viral veya parazitik
enfeksiyonlara rezistansı azaltabilir, oluşumuna yardımcı olabilir ve enfeksiyonun klinik
belirtilerini maskeleyebilir. Bu gibi vakalarda antibiyotik tedavisi zorunludur. İnatçı korneal
ülserasyonu bulunan hastalarda fungal enfeksiyondan şüphelenilmelidir. Fungal enfeksiyon
oluştuğunda kortikosteroid tedavisi kesilmelidir.
Tedavi zamanından önce durdurulmamalıdır. Yüksek dozlarda steroidlerle birlikte tedavideki
beklenmedik kesilme, rebound inflamatuvar oküler durumlara neden olmaktadır.
Göze topikal uygulanan kortikosteroidler, korneal yara iyileşmesini geciktirebilirler. Topikal
non-steroidal antiinflamatuvar ilaçların da (NSAİİ’lerin) iyileşmeyi yavaşlattığı veya
3/10geciktirdiği bilinmektedir. Topikal steroidler ile topikal NSAİİ’lerin eş zamanlı kullanımları
iyileşmede problemle karşılaşma potansiyelini artırabilir (Bkz. Bölüm 4.5).
Kornea ya da skleranın incelmesine sebebiyet veren hastalıklarda topikal kortikosteroidlerin
kullanımı ile perforasyonların görüldüğü bilinmektedir.
Sistemik ve topikal kortikosteroid kullanımıyla birlikte görmede bozukluk bildirilebilir.
Hastada bulanık görme veya diğer görme bozuklukları gibi semptomlar görülürse, sistemik ve
topikal kortikosteroidlerin kullanımından sonra bildirilen katarakt, glokom veya santral seröz
koryoretinopati (CSCR) gibi nadir hastalıkların değerlendirilmesi için hastanın bir göz
doktoruna yönlendirilmesi düşünülmelidir.
Hastalara oküler infeksiyonu varken kontakt lens takmamaları tavsiye edilmelidir.
MAXIDEX göz damlası, koruyucu olarak iritasyona ve yumuşak kontakt lenslerde renk
solmasına yol açtığı bilinen benzalkonyum klorür içerir. Bu nedenle; hastalar, MAXIDEX göz
damlası uygulamasından önce kontakt lenslerini çıkarmaları ve MAXIDEX’in damlatılmasını
takiben tekrar kontakt lenslerini takmadan önce 15 dakika beklemeleri konusunda
bilgilendirilmelidirler.
Oküler deksametazonun sistemik emilimi ile ilişkili Cushing sendromu ve/veya adrenal
baskılanma CYP3A4 inhibitörleri (ritonavir ve kobisistat dahil) ile tedavi edilen hastalar ve
çocuklar dahil yatkın hastalarda yoğun veya uzun süreli kesintisiz tedaviden sonra meydana
gelebilir. Bu durumlarda tedavi dereceli olarak bırakılmalıdır.
Bu ürün benzalkonyum klorür içerdiği için, göz irritasyonuna neden olabilir. Yumuşak kontak
lenslerle temasından kaçınınız. Uygulamadan önce kontak lensi çıkartınız ve lensi takmak için
en az 15 dakika bekleyiniz.
Yumuşak kontakt lenslerin renklerinin bozulmasına neden olduğu bilinmektedir.
İki yaş altındaki çocuklarda kullanıma ilişkin güvenlilik kanıtı yoktur.
Sistemik kortikosteroid alan hastalarda, yeni başlayan diyabet veya önceden var olan
diyabette alevlenme görülebilir. Topikal oftalmik kortikosteroidlerle azalmış glukoz
toleransı/diyabet olasılığı nedeniyle, kendisinde veya ailesinde diyabet öyküsü olan hastalara
MAXIDEX uygularken dikkatli olunması önerilir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır. Topikal steroidler ile topikal NSAİİ’lerin eş zamanlı
kullanımları korneal iyileşmede problemle karşılaşma potansiyelini artırabilir.
Ritonavir ya da kobisistat ile tedavi edilen hastalarda deksametazonun plazma
konsantrasyonları artabilir (Bkz. Bölüm 4.4).
Başka bir göz damlası ile eşzamanlı olarak kullanılacaksa, iki uygulama arasında en az 5
dakika beklenmelidir. Göz merhemleri en son uygulanmalıdır.
4/10CYP3A4 inhibitörleri (ritonavir ve kobisistat dahil): deksametazon klirensini azaltarak artmış
etkiler ve adrenal baskılanma/Cushing sendromu ile sonuçlanabilir. Faydalar artmış sistemik
kortikosteroid yan etkileri riskine ağır basmadığı sürece kombinasyondan kaçınılmalıdır;
kullanılması durumunda hastalar sistemik kortikosteroid etkileri açısından izlenmelidir.
Diyabetik hastalara MAXIDEX uygulanırken hipoglisemik tıbbi ürünlere daha fazla ihtiyaç
duyulabileceği olasılığı göz önünde bulundurulmalıdır çünkü bu tıbbi ürünlerin hipoglisemik
etkileri azalabilir (Bkz. Bölüm 4.4).
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Deksametazonun topikal oküler uygulamasının çocuk doğurma potansiyeli üzerine etkisini
değerlendirmeye ilişkin çalışma yapılmamıştır.
Gebelik dönemi
Deksametazon göz damlasının gebe kadınlarda kullanımına ilişkin yeterli veri mevcut
değildir. İnsanlara yönelik potansiyel risk bilinmemektedir. Gebelik sırasında uzun süreli veya
tekrarlanan kortikoid kullanımı artmış intra-uterin büyüme geriliği riski ile ilişkilendirilmiştir.
MAXIDEX gebelik sırasında, sadece potansiyel yararı, potansiyel fötal riskten fazlaysa
kullanılmalıdır. Gebelik esnasında anlamlı dozlarda kortikosteroid kullanan gebelerin
yenidoğan bebekleri hipoadrenalizmin belirtileri açısından dikkatle gözlemlenmelidir (Bkz.
Bölüm 4.4)
Hayvanlar üzerinde yapılan çalışmalarda üreme toksisitesi görülmüştür. %0,1
deksametazonun oküler uygulanması ayrıca tavşanlarda fetal anomaliler ile sonuçlanmıştır
(Bkz. Bölüm 5.3).
Topikal uygulamayı takip eden maksimum günlük doz (2x 30 mikrolitre damla x günde 4 kez
= yaklaşık 0,240 mg/gün deksametazon), yaklaşık 0,5 ila 10 mg arasındaki günlük standart
sistemik anti-inflamatuvar dozun çok altındadır.
Annenin klinik durumu MAXIDEX ile tedaviyi gerektirmediği müddetçe gebelik sırasında
MAXIDEX kullanımı önerilmemektedir.
Laktasyon dönemi
Sistemik olarak uygulanan kortikosteroidler emzirilen çocuğu etkileyebilecek miktarlarda
insan sütüne geçmektedir ve büyümenin durmasına, fizyolojik kortikosteroid üretiminin
engellenmesine ya da istenmeyen etkilere neden olabilir.
MAXIDEX’in topikal uygulamasının sistemik emilimle sonuçlanıp sonuçlanmadığı ve insan
sütüne geçip geçmediği bilinmemektedir. Topikal olarak damlatıldığında sistemik maruziyeti
düşüktür, ama emziren kadınlarda ilaç kullanıldığında bu durum dikkate alınmalıdır.
5/10Emzirmenin durdurulup durdurulmayacağına ya da MAXIDEX tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve MAXIDEX tedavisinin emziren anne açısından
faydası dikkate alınmalıdır.
Üreme yeteneği/Fertilite
Hayvanlar üzerinde yapılan çalışmalar üreme toksisitesinin bulunduğunu göstermiştir (Bkz
Bölüm 5.3).
Deksametazonun kadın ve erkek fertilitesi üzerine etkisini değerlendirmek için sınırlı klinik
veri bulunmaktadır.
Deksametazon koryonik gonadotropin verilmiş sıçan modelinde fertilite üzerinde olumsuz
etkiler göstermemiştir.
4.7. Araç ve makine kullanımı üzerindeki etkiler
Diğer herhangi bir göz damlasıyla olduğu gibi, geçici olarak görme bulanıklığı ya da diğer
görsel bozukluklar araba ya da makine kullanımını etkileyebilir. İlaç kullanımı sırasında
görme bulanıklığı oluşursa hasta arabayı ya da makineyi kullanmadan önce görmesi netleşene
kadar beklemelidir.
4.8. İstenmeyen etkiler
Tedavi ile ilgili istenmeyen etkileri şunlardır: Optik sinir hasarı olan glokom, görme
keskinliğinde ve görme alanında noksanlık, katarakt oluşumu, baskılanan hasta yanıtlarını
izleyen ikincil bakteriyel oküler enfeksiyonlar, glob (gözküresi) perforasyonu, lokal iritasyon
ve alerjik reaksiyonlar.
İstenmeyen etkiler şu şekilde sınıflandırılır: çok yaygın (≥ 1/10); yaygın (> 1/100 ila < 1/10);
yaygın olmayan (> 1/1.000 ila ≤ 1/100); seyrek (> 1/10.000 ila ≤ 1/1.000); çok seyrek (≤
1/10.000) ya da bilinmiyor (eldeki verilerden hareketle tahmin edilemiyor).
Aşağıdaki istenmeyen etkiler MAXIDEX ile yapılan klinik çalışmalarda bildirilmiştir.
Bağışıklık sistemi hastalıkları:
Bilinmiyor: hipersensitivite
Endokrin hastalıkları:
Bilinmiyor: Cushing sendromu, adrenal yetmezlik (Bkz. Bölüm 4.4)
Sinir sistemi hastalıkları:
Yaygın olmayan: disguzi
Bilinmiyor: sersemlik, baş ağrısı
Göz hastalıkları:
Yaygın: oküler rahatsızlık
6/10Yaygın olmayan: keratit, konjonktivit, keratokonjonktivitis sikka (kuru göz), vital boya ile
kornea boyanması, fotofobi, bulanık görme (Bkz. Bölüm 4.4), gözde kaşıntı, gözlerde yabancı
cisim hissi, gözyaşında artma, gözlerde anormal hassaslık, göz kapağında çapaklanma, gözde
tahriş, oküler hiperemi
Bilinmiyor: glokom – göz tansiyonu, artmış göz içi basıncı, ülseratif keratit, görme
keskinliğinde azalma, korneal erozyon, gözde ağrı, midriyazis, göz kapağının aşağı düşmesi
Seçilmiş advers reaksiyonların tanımı:
Topikal oftalmik kortikosteroidlerin uzun süreli kullanımı intraoküler basıncın artması sonucu
optik sinirlerde hasarla birlikte, azalmış görme keskinliği, görme alanında bozulma ve
posterior subkapsüler katarakt oluşumu reaksiyonlarına sebebiyet verebilir. (Bkz. Bölüm 4.4).
Özellikle uzun süreli tedavi sonrası kortikosteroid sebebiyle kornea ya da skleranın
incelmesine sebebiyet veren hastalıklarda perforasyon riski yüksektir (Bkz. Bölüm 4.4).
Kortikosteroidler, enfeksiyonlara direnci azaltabilir ve oluşmalarına yardımcı olabilir (Bkz.
Bölüm 4.4).
Korneası anlamlı ölçüde hasar görmüş bazı hastalarda fosfat içerikli göz damlalarının
kullanımı ile ilintili olarak çok nadiren korneal kalsifikasyon vakaları bildirilmiştir.
Kortikosteroidler, yeni başlayan diyabete veya diyabet alevlenmesine yol açabilecek şekilde
glukoz toleransını bozabilir (Bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İlacın uzun süreli topikal yoğun kullanımı sistemik etkiye neden olabilir. Şişenin içeriğinin
oral olarak içilmesi (10 mililitreye kadar) ciddi bir yan etkiye sebebiyet vermesi beklenmez.
MAXIDEX’in topikal doz aşımı, gözlerden ılık suyla yıkanılarak giderilebilir.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Oftalmolojikler, antiinflamatuvar ilaçlar, kortikosteroidler
ATC kodu: S01BA01
Oral yolla kullanılmasıyla gerçekleştirilen hayvan ve insan deneyleri sonucunda;
deksametazonun, prednisolondan 6-7 kat ve kortizondan en az 30 kat daha potent olduğu
7/10kanıtlanmıştır. Metil radikali ve flor atomunun prednisolon radikaline eklenmesi sonucu
bileşiğin potensi sağlanmıştır.
5.2. Farmakokinetik özellikler
Genel Özellikler
Deksametazon, oral uygulamayı takiben yaklaşık 190 dakikalık yarılanma ömrü ile hızla
emilir. Deri ve göze topikal olarak uygulandıktan sonra sistemik etkileri sağlamak için yeterli
emilim gerçekleşebilir. Plazma deksametazon proteinine bağlanmasının, diğer
kortikosteroidler ile karşılaştırıldığında çoğundan daha az olduğu bulunmuştur.
Kortikosteroidler doku sıvılarına ve beyin-omurilik sıvısına dağılır, ancak önemli miktarlarda
transplasental dağılım kanıtlanmamıştır. Kortikosteroidler karaciğer ve böbrekte metabolize
edilerek idrarla atılır. Metabolizma diğer kortikosteroidler ile benzerdir.
İntraoküler penetrasyon, önemli miktarlarda meydana gelir ve deksametazonun inflamatuvar
hastalıkta anterior segmentteki etkililiğine katkı sağlar.
Emilim:
Topikal oküler uygulama sonrasında deksametazon, 30 dakika sonra göz sıvısında saptanabilir
ve ortalama 31 ng/ml’lik bir ortalama konsantrasyon ile 90 ila 120 dakikada doruk seviyeye
ulaşır. 12 saat sonra düşük ancak saptanabilir konsantrasyonlarda göz sıvısında bulunur.
Normal gönüllülerde ve hastalarda deksametazonun oral biyoyararlanımı %70-80
aralığındadır.
Dağılım:
Intravenöz uygulama sonrasında kararlı haldeki dağılım hacmi 0.58 l/kg’dir. In vitro olarak
0.04 ila 4 μg/mL arası değişen deksametazon konsantrasyonları ile insan plazma protein
bağlanmasında (%77.4’lük bir ortalama plazma protein bağlanması ile) hiçbir değişiklik
gözlemlenmemiştir.
Biyotransformasyon:
Oral uygulama sonrasında deksametazon iki ana metabolitine dönüşmüştür (dozun %60’lık
kısmından edinilen 6β-hidroksideksametazon ve diğeri dozun %10’una kadar 6β-hidroksi-20-
dihidrodeksametazon).
Eliminasyon:
İntravenöz uygulama sonrasından sistemik klirensi 0.125 lt/saat/kg. Oral uygulama sonrasında
değişmemiş ana ilacın %2.6’sı idrarla atılırken, dozun %70’e kadarki kısmı tanımlanabilir
metabolitler olarak atılır. Sistemik dozlama sonrası yarılanma ömrü 3-4 saat olarak
bildirilmekle birlikte erkeklerde biraz daha uzun olduğu gözlemlenmiştir. Gözlemlenen bu
farklılık sistemik klirensdeki değişikliklerle ilişkilendirilmemiştir ancak dağılım hacmindeki
ve vücut ağırlığındaki farklılıkla bağdaştırılmıştır.
Doğrusallık / Doğrusal olmayan durum:
0.5 ila 1.5 mg arasındaki dozlarda (EAA’nın oral doza orantısallığından daha az olduğu
seviyede) doğrusal olmayan farmakokinetik gözlemlenmiştir.
8/10Farmakokinetik/Farmakodinamik İlişkiler:
Topikal oküler uygulamayı takiben herhangi bir farmakokinetik/farmakodinamik ilişki
belirlenmemiştir.
Hastalardaki karakteristik özellikler
Böbrek/karaciğer yetmezliği:
Normal gönüllülerle karşılaştırıldığında böbrek yetmezliği olan hastalarda sistemik
deksametazonun farmakokinetiği anlamlı ölçüde farklılık göstermemiştir.
Pediyatrik popülasyon:
Pediyatrik farmakokinetik, yaş grupları arasında değişkenlik göstermekle birlikte hastalar
arasında geniş değişkenlikler gözlemlenmiştir.
5.3 Klinik öncesi güvenlilik verileri
Güvenlilik verileri
Etkin maddenin sistemik toksisite profili iyice değerlendirilmiştir.
Deksametazona sistemik maruziyet glukokortikosteroid dengesizliğiyle ilgili etkilere bağlı
olabilir. MAXIDEX göz damlası, süspansiyonla yinelenen doz toksisite çalışmaları,
tavşanlarda sistemik kortikosteroid etkiler göstermiştir, ancak insan maruziyetinde klinik
ilişki oldukça azdır. Bu tür etkilerin, MAXIDEX önerildiği şekilde kullanıldığında ihtimal
dahilinde olmadığı kabul edilmektedir.
Mutajenisite
Deksametazon devam eden topikal uygulama ile elde edilen aşırı dozlarda, in vitro çalışmada
insan lenfosit tayininde ve in vivo çalışmada fare mikronükleus tayininde klastojeniktir.
MAXIDEX’in karsinojenik potansiyelini değerlendirmek amacıyla herhangi bir çalışma
yürütülmemiştir
Teratojenisite
Kortikosteroidlerin, hayvan çalışmalarında, teratojen olduğu bulunmuştur. Gebe tavşanlara
%0.1 deksametazon preparatının oküler uygulanması, fötal anormallikler ve rahim içi
gelişimin yavaşlamasıyla sonuçlanmıştır. Farelerde kronik deksametazon tedavisinde fötal
büyümenin yavaşlaması ve artan ölüm oranları gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Disodyum hidrojen fosfat anhidrit
Polisorbat 80
Disodyum edetat
Sodyum klorür
Sitrik asit monohidrat ve/veya Sodyum hidroksit (pH ayarlayıcı)
Benzalkonyum klorür
Hidroksipropilmetilselüloz
Saf su
9/106.2 Geçimsizlikler
Bilinmemektedir.
6.3 Raf Ömrü
24 aydır. Ürün açılıncaya kadar sterildir. Açıldıktan sonra 1 ay içinde kullanılmalıdır.
6.4 Saklamaya yönelik özel uyarılar
25˚C’nin altındaki oda sıcaklığında saklanmalıdır. Şişeyi dikey konumda saklayınız. Şişenin
kapağını sıkıca kapatınız.
6.5 Ambalajın içeriği ve niteliği
Kutuda, kendinden damlalıklı plastik şişede, 5 ml süspansiyon.
6.6 Beşeri tıbbi üründen arta kalan maddelerin imhası ve diğer özel önlemler
Alınması gereken özel bir önlem yoktur. Herhangi bir kullanılmamış ürün veya atık
materyaller “Tıbbi Ürünlerin Kontrolü Yönetmeliği” ve “Ambalaj Atıklarının Kontrolü
Yönetmeliği”ne uygun olarak imha edilmelidir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık / Beykoz / Istanbul
8. RUHSAT NUMARASI
2017/778
9. İLK RUHSAT TARİHİ/RUHSAT YENİLEME TARİHİ
05.10.2017
10. KÜB’ÜN YENİLENME TARİHİ
10/10