KISA ÜRÜN BİLGİSİ
1. BEŞERİ TIBBİ ÜRÜNÜN ADI
AEROKAST 4 mg granül içeren saşe
2. KALİTATİF VE KANTİTATİF BİLEŞİMİ
Etkin madde:
Montelukast…………….4 mg (4.16 mg montelukast sodyum olarak)
Yardımcı maddeler:
Mannitol..........................484,59 mg/saşe
Yardımcı maddeler için 6.1’e bakınız.
3. FARMASÖTİK FORMU
Granül
Beyaz ila sarı granüller.
4. KLİNİK ÖZELLİKLER
4.1. Terapötik endikasyonlar
AEROKAST, 12 aylık – 5 yaş arası hastalarda, hafif-orta şiddette persistan astımın inhale
kortikosteroidlerle kontrol altına alınamaması ve kısa etkili beta agonistlerin yetersiz kalması
durumlarında, ilave tedavi olarak astım tedavisi için endikedir.
AEROKAST, 2-5 yaş arası hafif persistan astımı olan, oral kortikosteroid kullanımını
gerektiren, ciddi astım atağı geçmişi olmayan hastalarda ve inhale kortikosteroid
kullanamayan hastalarda alternatif tedavi seçeneğidir.
AEROKAST, 2 yaş ve üzeri hastalarda, egzersizin yol açtığı bronkokonstriksiyona bağlı astım
profilaksisi için endikedir.
AEROKAST, 2 yaş ve üzeri çocuk ve yetişkinlerde mevsimsel alerjik rinit ve 6 ay ve daha
büyük hastalarda pereniyal alerjik rinit semptomlarının giderilmesinde endikedir.
4.2. Pozoloji ve uygulama şekli
Pozoloji:
12 aylık - 5 yaş arası pediyatrik hastalarda doz günde 1 paket 4 mg oral granül.
12 aylık - 5 yaş arası pediyatrik hastalarda astım
AEROKAST günde bir kez akşamları alınmalıdır.
Alerjik rinit
2 – 5 yaş pediyatrik hastalarda mevsimsel alerjik rinit
6 aylık ve daha büyük hastalarda pereniyal alerjik rinit
Alerjik rinit için AEROKAST günde bir kez alınmalıdır. Uygulama zamanı hastanın
ihtiyaçlarına göre kişiselleştirilebilir.
2 yaşın altındaki mevsimsel alerjik rinitli pediyatrik hastalarda ve 6 aydan küçük pereniyal
alerjik rinitli pediyatrik hastalarda güvenlilik ve etkililik belirlenmemiştir.
1/1212 aylık - 5 yaş arası pediyatrik hastalarda astım ve 6 aylık-5 yaş arası pediyatrik hastalarda
alerjik rinit:
Hem astımı hem de alerjik riniti olan hastalar akşamları günde sadece bir paket 4 mg oral
granül almalıdır.
Uygulama şekli:
AEROKAST doğrudan ağızdan, soğuk veya oda sıcaklığındaki 1 çay kaşığı (5 ml) hazır
mama veya anne sütü içerisinde çözdürülerek veya soğuk veya oda sıcaklığındaki bir kaşık
dolusu yumuşak gıdalarla karıştırılarak uygulanabilir; stabilite çalışmalarına göre sadece elma
püresi, havuç, pirinç veya dondurma kullanılmalıdır. Kullanıma hazır oluncaya kadar paket
açılmamalıdır. Paket açıldıktan sonra tam doz (hazır mama, anne sütü veya besinlerle
karıştırılarak veya karıştırılmadan) 15 dakika içinde uygulanmalıdır. Hazır mama, anne sütü
veya gıdalarla karıştırıldıktan sonra AEROKAST sonraki kullanım için saklanmamalı,
kullanılmayan kısım atılmalıdır. AEROKAST uygulama için hazır mama veya anne sütü
dışında herhangi bir sıvı içerisinde çözdürülmemelidir. Ancak uygulamadan sonra sıvılar
verilebilir. AEROKAST öğün zamanlarından bağımsız olarak uygulanabilir.
Astım parametreleri üzerinde AEROKAST’ın terapötik etkisi bir gün içinde başlar.
AEROKAST aç ya da tok karnına alınabilir. Hastalara, astım kontrol altına alındıktan sonra
da, astımın kötüleştiği dönemlerde de AEROKAST almaya devam etmeleri tavsiye
edilmelidir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda doz ayarlaması yapmaya gerek yoktur (bkz. bölüm 5.2.).
Karaciğer yetmezliği:
Hafif-orta derecede karaciğer yetmezliği olan hastalarda doz ayarlaması gerekmez (bkz.
bölüm 5.2.). Ciddi karaciğer yetmezliği olan hastalara ilişkin veri yoktur.
Pediyatrik popülasyon:
Montelukastın 6-14 yaş arası astımlı pediyatrik hastalardaki güvenliliği ve etkililiği, yeterli,
iyi kontrol edilmiş çalışmalarda ortaya koyulmuştur. Bu yaş grubundaki güvenlilik ve etkililik
profilleri erişkinlerdekiyle benzerdir.
Montelukastın 2-14 yaş arası pediyatrik hastalarda mevsimsel alerjik rinit tedavisi ve 6 aylık-
14 yaş arası pediyatrik hastalarda pereniyal alerjik rinit tedavisindeki etkililiği, 15 yaş ve üzeri
alerjik rinitli hastalarda gösterilen etkililiğin ekstrapolasyonu ile ve bu popülasyonlarda
hastalık seyrinin, patofizyolojisinin ve ilacın etkisinin oldukça benzer olduğu varsayımıyla
desteklenmektedir.
Montelukast’ın 12-23 aylık astımlı pediyatrik hastalardaki güvenliliği 172 pediyatrik hastada
yapılan analiz ile gösterilmiştir. Bu hastalardan 124’u 6 haftalık çift-kör, plasebo-kontrollü bir
çalışmada montelukast ile tedavi edilmiştir (bkz. bölüm 4.8.). Bu yaş grubunda montelukastın
etkililiği 6 yaş ve üzeri astımlı hastalarda benzer ortalama sistemik maruz kalımla (Eğri Altı
Alan; EAA) gösterilen etkililiğe ve hastalık seyrinin, patofizyolojisinin ve ilacın etkisinin bu
popülasyonlarda oldukça benzer olduğu varsayımına dayanarak genelleştirilmiştir. Etkililik,
araştırma amaçlı bir değerlendirme olduğu bir güvenlilik çalışmasının etkililik verileriyle
desteklenmiştir.
2/12Montelukast’ın pereniyal alerjik rinitli çok küçük yaşta (6 aylık) pediyatrik hastalardaki
güvenliliği dış değerlendirme çalışmalarıyla desteklenmiştir. Bu çalışmalar; 6 ay ila 23 ay
arasındaki astımlı pediyatrik hastalarda yapılan çalışma ve erişkin hastalar ile 6 aylık-23 aylık
hastalar arasındaki sistemik maruz kalımı karşılaştıran farmakokinetik çalışmalardır.
Yaşı 12 ayın altındaki astımlı pediyatrik hastalarda ve yaşı 6 ayın altındaki pereniyal alerjik
rinitli pediyatrik hastalarda güvenlilik ve etkililik belirlenmemiştir.
Geriyatrik popülasyon:
Montelukast klinik çalışmalarına dahil edilen toplam denek sayısının %3.5’ini 65 yaş ve üzeri
kişiler ve %0.4’ünü 75 yaş ve üzeri kişiler oluşturmuştur. Bu kişiler ile daha genç kişiler
arasında güvenlilik veya etkililik bakımından genel farklar gözlenmemiş ve bildirilen diğer
deneyimler yaşlı ve genç hastalar arasında yanıtlar yönünden farklar belirlememiştir. Ancak
bazı yaşlı kişilerde duyarlılığın artması dışlanamaz.
Diğer astım tedavileriyle birlikte AEROKAST ile tedavi:
İnhale kortikosteroidler: İnhale kortikosteroidlerle ve/veya kısa etkili β-agonistlerle yeterli
klinik kontrol sağlanamayan hastalarda gerektiğinde AEROKAST tedavisi ek tedavi olarak
kullanılabilir. Gerekli durumlarda inhale kortikosteroidin dozu yavaş yavaş azaltılabilir ve
hatta steroid tedavisi tamamen kesilebilir, tedaviye AEROKAST ile devam edilebilir. Ancak
hiçbir zaman steroidler aniden kesilerek AEROKAST ile tedavi başlanmamalıdır.
4.3. Kontrendikasyonlar
Bu ürünün herhangi bir bileşenine karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
Genel
Pediyatrik hastalara (6 ay-2 yaş) persistan astım tanısı, pediatri veya göğüs hastalıkları uzmanı
tarafından koyulmalıdır.
Hastalara oral montelukastı akut astım ataklarının tedavisi için hiçbir zaman kullanmamaları
ve kendi olağan kurtarıcı ialçlarını bu amaçla kullanmak üzere kolayca erişebilecekleri bir
yerde göz önünde tutmaları gerektiği söylenmelidir. Akut bir atak yaşandığında kısa etkili
inhale bir beta-agonist kullanılmalıdır. Hastalar kısa etkili beta-agonistlerin normalden daha
fazla inhalasyonuna ihtiyaç duyduklarında mümkün olan en kısa sürede doktorlarına
başvurmalıdır.
Montelukast inhale veya oral kortikosteriodler kesilerek bunların yerine ani olarak
başlanmamalıdır.
Eş zamanlı olarak montelukast verildiğinde oral kortikosteroidlerin kesilebileceğini gösteren
hiçbir veri yoktur.
Nöropsikiyatrik olaylar
AEROKAST kullanan yetişkin, adölesan ve pediyatrik hastalarda nöropsikiyatrik olaylar
bildirilmiştir. Pazarlama sonrası verilerde AEROKAST kullanımı sırasında ajitasyon,
saldırgan davranışlar veya düşmanlık hissetme, endişe, depresyon, disoryantasyon, rüya
anormallikleri, halüsinasyonlar, uykusuzluk, huzursuzluk, hareketlilik, uyurgezerlik, intihar
düşüncesi ve davranışı (intihar girişimi dahil) ve tremor gibi bozukluklar bildirilmiştir.
3/12AEROKAST ile ilgili olarak bildirilen pazarlama sonrası bazı raporların klinik özellikleri ile
advers etkiler arasında tutarlı bir ilişkinin varlığı belirlenmiştir.
Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde AEROKAST tedavisine
devam etmek için ilacın riskleri ve yararlarını dikkatlice değerlendirmelidirler (bkz. bölüm
4.8.).
Eozinofilik durumlar
Nadir durumlarda, montelukast gibi antiastım ajanlarıyla tedavi edilen hastalar sistemik
eozinofili tablosuyla başvurabilirler; bu tabloya, genellikle sistemik kortikosteroid ilaçlar ile
tedavi edilen ve Churg-Strauss sendromu adı verilen bir bozuklukla uyumlu vaskülitin klinik
özellikleri zaman zaman eşlik edebilir. Bu olaylar her zaman olmamakla birlikte genellikle
oral kortikosteroid tedavisinin azaltımı ya da kesilmesi ile ilişkilendirilmiştir. Lökotrien
reseptör antagonistlerinin Churg-Strauss sendromunun ortaya çıkışıyla ilişkili olma olasılığı
dışlanmamakta veya ispatlanmamaktadır. Hekimler hastalarındaki eozinofili, vaskülitik
döküntü, kötüleşen akciğer semptomları, kardiyak komplikasyonlar ve/veya nöropatiye karşı
dikkatli olmalıdır. Bu semptomların geliştiği hastalar tekrar değerlendirilmeli ve aldıkları
tedavi rejimleri gözden geçirilmelidir. Montelukast tedavisi, aspirine duyarlı hastaların aspirin
ve diğer non-steroid antienflamatuvar ilaçları almaktan kaçınma gerekliliğini değiştirmez.
Herbir saşe 484,59 mg mannitol içerir. Miktarı nedeniyle herhangi bir uyarı
gerektirmemektedir.
4.5. Diğer tıbbi ürünlerle etkileşim ve diğer etkileşim şekilleri
Montelukast astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmıştır. İlaç etkileşim çalışmalarında montelukastın önerilen klinik
dozu aşağıdaki ilaçların farmakokinetik özellikleri üzerinde klinik yönden önemli etkilere yol
açmamıştır: teofilin, prednizon, prednizolon, oral kontraseptifler (noretindron 1 mg/etinil
estradiol 35 mikrogram) terfenadin, digoksin ve varfarin.
Montelukastın plazma konsantrasyon eğrisi altında kalan alan (EAA) eş zamanlı olarak
fenobarbital uygulanan hastalarda yaklaşık olarak %40 azalmıştır. Montelukast CYP 3A4,
2C8 ve 2C9 ile metabolize edildiğinden, özellikle çocuklara fenitoin, fenobarbital ve
rifampisin gibi CYP 3A4, 2C8 ve 2C9 indükleyicileriyle birlikte montelukast uygulanırken
dikkatli olunmalıdır.
İn vitro çalışmalar montelukastın CYP 2C8'in güçlü bir inhibitörü olduğunu göstermiştir.
Ancak montelukast ve rosiglitazonu (esas olarak CYP 2C8 ile metabolize edilen tıbbi ürünleri
temsil eden bir araştırma sübstratı) içeren bir klinik ilaç etkileşim çalışmasının verileri
montelukastın CYP 2C8'i in vivo koşullarda inhibe etmediğini göstermiştir. Bu nedenle,
montelukastın bu enzim tarafından metabolize editen tıbbi ürünlerin (örn., paklitaksel,
rosiglitazon ve repaglinid) metabolizmasını kaydadeğer biçimde değiştirmesi beklenmez.
İn vitro çalışmalar montelukastın CYP 2C8, 2C9 ve 3A4'ün bir substratı olduğunu
göstermiştir. Montelukast ve gemfibrozili (hem CYP 2C8 hem de 2C9'un bir inhibitörü)
içeren bir klinik ilaç etkileşim çalışmasının verileri gemfibrozilin montelukastın sistemik
maruz kalımını 4.4 kat artırdığını göstermiştir. Güçlü bir CYP 3A4 inhibitörü olan
itrakonazolün gemfibrozil ve montelukast ile birlikte uygulanması montelukastın sistemik
4/12maruz kalımını daha da fazla artırmamıştır. Yetişkinlerde onaylanmış l0 mg dozundan daha
yüksek dozlarda (örn., yetişkin hastalarda 22 hafta süreyle günde 200 mg ve yaklaşık bir hafta
süreyle günde 900 mg'a kadar) klinik yönden önemli istenmeyen olayların gözlenmemiş
olmasına dayanarak, gemfibrozilin montelukastın sistemik maruz kalımı üzerindeki etkisinin
klinik yönden anlamlı olduğu düşünülmemektedir. Dolayısıyla gemfibrozil ile birlikte
uygulandığında montelukast dozunda ayarlama yapılması gerekmez. İn vitro verilere göre,
CYP 2C8'in bilinen diğer inhibitörleri (6m, trimetoprim) ile klinik yönden önemli ilaç
etkileşimleri beklenmemektedir. Ayrıca, montelukastın sadece itrakonazol ile birlikte
uygulanması montelukastın sistemik maruz kalımında anlamlı artışa yol açmamıştır.
Özel popülasyonlara ilişkin ek bilgiler: Özel popülasyonlara ilişkin hiçbir etkileşim
çalışması mevcut değildir.
Pediyatrik popülasyon: Bu popülasyona ilişkin hiçbir etkileşim çalışması mevcut değildir.
4.6. Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim ile ilgili olarak
zararlı etkiler olduğunu göstermemektedir.
Mevcut gebelik veritabanlarının sınırlı verileri, tüm dünyada pazarlama sonrası kullanım
sırasında nadiren bildirilen malformasyonlar (örneğin, uzuv defektleri) ile AEROKAST
arasında nedensel bir ilişkiyi ortaya koymamaktadır.
AEROKAST gebelik döneminde sadece kesin bir gereklilik olduğuna karar verilirse emzirme
döneminde kullanılabilir.
Laktasyon dönemi
Sıçanlar üzerinde yapılan çalışmalar, montelukastın sütle atıldığını göstermektedir (bkz.
Bölüm 5.3). Montelukastın insan sütüyle atılıp atılmadığı bilinmemektedir.
AEROKAST sadece kesin bir gereklilik olduğuna karar verilirse emzirme döneminde
kullanılabilir.
Üreme yeteneği (fertilite)
Dişi sıçanlarda yapılan fertilite çalışmalarında montelukastın 200 mg/kg oral dozu
(hesaplanan maruz kalım önerilen maksimum günlük oral dozda erişkinlerin EAA’sının
yaklaşık 70 katıydı) fertilite ve fekondite (doğurganlık) göstergelerinde azalmalara yol
açmıştır. 100 mg/kg (hesaplanan maruz kalım önerilen maksimum günlük oral dozda
erişkinlerin EAA’sının yaklaşık 20 katıydı) oral dozda dişilerde fertilite veya fekondite
üzerinde hiçbir etki gözlenmemiştir. Montelukast 800 mg/kg’a (hesaplanan maruz kalım
önerilen maksimum günlük oral dozda erişkinlerin EAA’sının yaklaşık 160 katıydı) kadar oral
dozlarda erkek sıçanlarda fertilite üzerinde hiçbir etki göstermemiştir.
5/12AEROKAST’ın insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
Montelukastın hastaların araç ve makine kullanma yeteneğini etkilemesi beklenmez. Ancak,
çok nadir vakalarda uyuşukluk ve baş dönmesi bildirilmiştir.
4.8. İstenmeyen etkiler
Persistan astımlı hastalarda yapılan klinik çalışmalarda montelukast aşağıdaki şekillerde
değerlendirilmiştir:
 10 mg film kaplı tabletler 15 yaş ve üstündeki yaklaşık 4000 ergen ve erişkin hastada
 5 mg çiğneme tabletleri 6-14 yaş arasındaki 1750 pediyatrik hastada
 4 mg çiğneme tabletleri 2-5 yaş arasındaki 851 pediyatrik hastada
 4 mg granüller 6 aylık-2 yaş arası 175 pediyatrik hastada
Fasılalı astım hastalarında yapılan klinik çalışmalarda montelukast aşağıdaki şekillerde
değerlendirilmiştir:
 4 mg granül ve çiğneme tabletleri 6 ay-5 yaş arasındaki 1038 pediyatrik hastada
Montelukastla tedavi edilen 6 aylık-2 yaş arası pediyatrik hastalarda yapılan klinik
çalışmalarda, plaseboya göre daha yüksek oranda rapor edilen, ilaçla ilişkili, yaygın olarak
(≥1/100 ve <1/10) görülen, advers reaksiyonlar aşağıdaki gibidir:
Sinir sistemi hastalıkları:
Yaygın: Hiperkinezi
Solunum, göğüs hastalıkları ve mediastinal hastalıklar:
Yaygın: Astım
Gastrointestinal hastalıklar:
Yaygın: İshal
Deri ve deri altı doku hastalıkları:
Yaygın: Ekzamatöz dermatit, döküntü
Montelukastla tedavi edilen 2 yaş-5 yaş arası pediyatrik hastalarda yapılan klinik çalışmalarda,
plaseboya göre daha yüksek oranda rapor edilen, ilaçla ilişkili, yaygın olarak (≥1/100 ve
<1/10) görülen, advers reaksiyonlar aşağıdaki gibidir:
Gastrointestinal hastalıklar:
Yaygın: Karın ağrısı
Genel bozukluklar ve uygulama bölgesine ilişkin hastalıklar:
Yaygın: Susama
Montelukastla tedavi edilen 15 yaş ve üstü (iki 12 haftalık çalışma n=795) ergen ve erişkin
astım hastalarında yapılan klinik çalışmalarda, plaseboya göre daha yüksek oranda rapor
edilen, ilaçla ilişkili, yaygın olarak (≥l/100, <l/10) görülen, advers reaksiyonlar aşağıdaki
gibidir:
6/12Sinir sistemi hastalıkları:
Yaygın: Baş ağrısı
Gastrointestinal hastalıklar:
Yaygın: Karın ağrısı
Montelukastla tedavi edilen 6-14 yaş arasındaki pediyatrik astımlı hastalarda yapılan (bir 8
haftalık çalışma n=201), (iki 56 haftalık çalışma, n=615) klinik çalışmalarda, plaseboya göre
daha yüksek oranda rapor edilen, ilaçla ilişkili, yaygın olarak (≥l/100, <l/10) görülen, advers
reaksiyonlar aşağıdaki gibidir:
Sinir sistemi hastalıkları:
Yaygın: Baş ağrısı
Klinik çalışmalardaki belirli sayıda hastada yapılan uzun süreli tedavide erişkinlerde 2 yıla
kadar ve 6-14 yaş arasında pediyatrik hastalarda 12 aya kadar güvenlilik profili değişmemiştir.
Kümülatif olarak 2-5 yaş arasındaki 502 pediyatrik hasta en az 3 ay boyunca montelukastla
tedavi edilmiş, 338 hasta 6 ay veya daha uzun süre ve 534 hasta 12 ay veya daha uzun süre
tedavi edilmiştir. Bu hastalarda da uzun süreli tedavide güvenlilik profili değişmemiştir.
6 aylık ile 2 yaş arasındaki pediyatrik hastalarda 3 aya kadar yapılan tedavide güvenlilik
profili değişmemiştir.
Pazarlama sonrası deneyim
Pazarlama sonrası kullanımda bildirilen istenmeyen reaksiyonlar Sistem Organ Sınıfı ve
spesifik istenmeyen Olay Terimine göre listelenmektedir. Sıklık Kategorileri, ilgili klinik
çalışmalara dayanarak hesaplanmıştır. Sıklık Kategorisi: Her bir istenmeyen Olay Terimi için,
klinik çalışmalar veritabanında bildirilen insidans olarak tanımlanır: Çok Yaygın (≥1/10),
Yaygın (≥1/100 ila <l/10), Yaygın Olmayan (≥1/1000 ila <l/100), Seyrek (≥l/10,000 ila
<l/1000), Çok seyrek (<l/10,000).
Enfeksiyonlar ve enfestasyonlar:
Çok yaygın: Üst solunum yolu enfeksiyonu*
Kan ve lenf sistemi hastalıkları:
Seyrek: Kanama eğiliminde artış
Bağışıklık sistemi hastalıkları:
Yaygın olmayan: Anafilaksiyi içeren aşırı duyarlılık reaksiyonları
Çok seyrek: Karaciğere eozinofilik infiltrasyon
Psikiyatrik hastalıklar:
Yaygın olmayan: Kabuslar dahil rüya anormallikleri, uykusuzluk, anksiyete, agresif davranış
ya da düşmanlık içeren ajitasyon, depresyon, uyurgezerlik, psikomotor hiperaktivite
(irritabilite, huzursuzluk, tremor*** dahil)
Seyrek: Dikkat eksikliği, unutkanlık
Çok seyrek: Halüsinasyonlar, intihar düşüncesi ve davranışı (intihar eğilimi), davranış
değişiklikleri
Sinir sistemi hastalıkları:
Yaygın olmayan: Baş dönmesi, sersemlik, parestezi/hipoestezi, nöbet
7/12Kardiyak hastalıkları:
Seyrek: Çarpıntı
Solunum, göğüs hastalıkları ve mediyastinal hastalıklar:
Yaygın olmayan: Epistaksi
Çok seyrek: Churg-Strauss Sendromu (CSS) (bkz. Bölüm 4.4.), pulmoner eozinofili
Gastrointestinal hastalıklar:
Yaygın: Diyare**, bulantı**, kusma**
Yaygın olmayan: Ağız kuruluğu, dispepsi
Hepatobiliyer hastalıklar:
Yaygın: Serum transaminaz (ALT, AST) seviyelerinde yükselme
Çok seyrek: Hepatit (hepatoselüler ve karışık düzenli karaciğer yarasının da dahil olduğu
kolestatik hepatit)
Deri ve deri altı doku hastalıkları:
Yaygın: Döküntü**
Yaygın olmayan: Morluk, ürtiker, prürit
Seyrek: Anjiyoödem
Çok seyrek: Eritema nodozum, eritema multiforme
Kas-iskelet hastalıkları ve bağ doku ve kemik hastalıkları:
Yaygın olmayan: Artralji, kas krampları dahil miyalji
Genel hastalıklar ve uygulama bölgesine ilişkin hastalıklar:
Yaygın: Pireksi**
Yaygın olmayan: Bitkinlik/halsizlik, huzursuzluk, ödem
*Montelukast alan hastalarda Çok Yaygın olarak bildirilen bu istenmeyen olay, klinik
çalışmalarda plasebo alan hastalarda da Çok Yaygın olarak bildirilmiştir.
**Montelukast alan hastalarda Yaygın olarak bildirilen bu istenmeyen olay, klinik
çalışmalarda plasebo alan hastalarda da Yaygın olarak bildirilmiştir.
***Sıklık kategorisi: Seyrek
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Montelukast doz aşımının tedavisiyle ilgili spesifik bilgi yoktur. Kronik astım çalışmalarında
montelukast erişkin hastalara 22 hafta süreyle günde 200 mg’a kadar dozlarda ve kısa süreli
çalışmalarda yaklaşık 1 hafta süreyle günde 900 mg'a kadar dozlarda uygulanmış ve klinik
yönden önemli istenmeyen olaylarla karşılaşılmamıştır.
8/12Pazarlama sonrası deneyimde ve montelukast ile yapılan klinik çalışmalarda akut doz aşımı
bildirimleri yapılmıştır. Bunlar erişkinlerde ve çocuklarda 1000 mg kadar yüksek dozları
bildiren raporları içermektedir (42 aylık bir çocukta yaklaşık 61 mg/kg). Gözlenen klinik ve
laboratuvar bulguları erişkin ve pediyatrik hastalardaki güvenlilik profiliyle uyumludur. Doz
aşımı raporlarının büyük kısmında hiçbir istenmeyen olay yoktur. En sık görülen istenmeyen
olaylar montelukastın güvenlilik profiliyle uyumludur ve abdominal ağrı, uyku hali, susama,
baş ağrısı, kusma ve psikomotor hiperaktivitedir.
Montelukastın periton diyalizi veya hemodiyalizle uzaklaştırılabildiğine ilişkin bilgi yoktur.
5. FARMAKOLOJİK ÖZELLİKLER
5.1. Farmakodinamik ozellikler
Farmakoterapötik grubu: Lökotrien reseptör antagonistleri
ATC kodu: R03D C03
Sisteinil lökotrienler (LTC , LTD , LTE ) mast hücreleri ve eozinofiller dahil olmak üzere
4 4 4
çeşitli hücrelerden salınan güçlü enflamatuvar eikosanoidlerdir. Bu önemli pro-astmatik
mediatörler sisteinil lökotrien (CysLT) reseptörlerine bağlanırlar. CysLT tip-1 (CysLT )
1
reseptörü insan solunum yolunda (solunum yolundaki düz kas hücreleri ve solunum yolundaki
makrofajlar) ve diğer pro-enflamatuvar hücrelerde (eozinofiller ve belirli miyeloid kök
hücreleri) bulunur. CysLT'ler astım ve alerjik rinit patofizyolojisiyle ilişkilendirilmiştir.
Astımda lökotrienlerin aracılık etkisi etkiler bronkokonstriksiyon, mukoz sekresyon, damar
geçirgenliği ve eozinofil birikimini içerir. Alerjik rinitte CysLT'ler alerjen ile karşılaşmadan
sonra hem erken hem de geç faz reaksiyonlarında burun mukozasından salıverilir ve alerjik
rinit semptomlarıyla ilişkilidirler.
CysLT'lerin intanazal yolla uygulanmasının burun hava yolunda direnci ve burun tıkanıklığı
semptomlarını artırdığı gösterilmiştir.
5.2. Farmakokinetik özellikler
Genel özellikler
Emilim:
Montelukast oral uygulamadan sonra gastrointestinal kanaldan hızla emilir. 10 mg film tablet
erişkinlere aç karnına uygulandıktan sonra montelukast ortalama pik plazma
konsantrasyonuna (C ) 3 saatte (T ) ulaşır. Ortalama oral biyoyararlanım %64’dür. Oral
maks maks
biyoyararlanım ve C alınan standart öğünden etkilenmez. Güvenlilik ve etkinlik, 10 mg
maks
film tabletin gıdanın alınma zamanından bağımsız olarak uygulandığı klinik çalışmalarda
gösterilmiştir.
5 mg çiğneme tabletiyle C ’a yetişkinlerde açken uygulamadan 2 saat sonra ulaşılır.
maks
Ortalama biyoyararlanım %73’dür ve standart bir öğünle %63’e düşer.
4 mg çiğneme tabletiyle C ’a 2-5 yaş arası pediyatrik hastalarda açken uygulamadan 2 saat
maks
sonra ulaşılır. 10 mg tablet alan yetişkinlerde C %66 daha yüksekken, C daha düşüktür.
maks min
4-mg oral granül formülasyonu aç karnına erişkinlere uygulandığı zaman 4 mg çiğneme
tabletiyle biyoeşdeğerdir. 4 mg oral granül formülasyonuyla C ‘a 6 ay-2 yaş arası pediyatrik
maks
hastalarda açken uygulamadan 2 saat sonra ulaşılır. 10 mg tablet alan yetişkinlere göre C
maks
değeri 2 kat büyüktür. Granül formülasyonu ile yüksek yağ içeren standart yemeğin veya elma
9/12sosunun birlikte uygulamasının, EAA ile belirlendiği gibi montelukastın farmakokinetiği
üzerinde klinik açıdan anlamlı bir etkisi yoktur (elma püresi ile ve elma püresi olmadan
sırasıyla 1223.1 ng.sa/mL’ye karşı 1225.7 ve yüksek yağ içeren standart yemek ile ve yüksek
yağ içeren standart yemek olmadan sırasıyla 1148.5 ng.sa/mL’ye karşı 1191.8).
Dağılım:
Montelukast plazma proteinlerine %99’dan daha yüksek oranda bağlanır. Montelukastın
kararlı durum dağılım hacmi 8-11 litre arasındadır. Radyoizotopla işaretlenmiş montelukast
ile sıçanlarda yapılan çalışmalar kan-beyin bariyerini minimal olarak geçtiğini göstermektedir.
Ayrıca, radyoizotopla işaretlenmiş materyalin dozdan sonra 24 saatteki konsantrasyonları
diğer tüm dokularda minimaldir.
Biyotransformasyon:
Montelukast yaygın şekilde metabolize olur. Terapötik dozlarla yapılan çalışmalarda,
montelukast metabolitlerinin plazma konsantrasyonları erişkinlerde ve pediyatrik hastalarda
kararlı durumda ölçülemeyecek kadar düşüktür.
İnsan karaciğer mikrozomlarının kullanıldığı in vitro çalışmalar P450 3A4 ve 2C9
sitokromlarının montelukast metabolizmasında rol oynadığını göstermektedir. İnsan karaciğer
mikrozomlarından elde edilen ek in vitro sonuçlara göre, montelukastın terapötik plazma
konsantrasyonları P450 3A4, 2C9, 1A2, 2A6, 2C19 veya 2D6 sitokromlarını inhibe etmez.
Metabolitlerin montelukastın terapötik etkisine katkısı minimal düzeydedir.
Eliminasyon:
Montelukastın plazma klerensi sağlıklı erişkinlerde ortalama 45 ml/dakikadır. Radyoizotopla
işaretlenmiş montelukastın oral bir dozundan sonra, radyoaktivitenin %86’sı 5 günlük feçes
örneklerinde ve <%0.2’si idrarda saptanmıştır. Montelukastın oral biyoyararlanım
rakamlarıyla birlikte ele alındığında bu, montelukast ve metabolitlerinin neredeyse sadece
safra yoluyla atıldığını gösterir.
Doğrusallık / Doğrusal olmayan durum:
Montelukastın farmakokinetik verileri 50 mg’ye kadar oral dozlarda lineere yakındır. 10 mg
montelukastın günde tek doz kullanımı sırasında ana ilaç plazmada çok az miktarda
birikmiştir (yaklaşık %14).
Hastalardaki karakteristik özellikler
Yaşlılar:
Yaşlılarda doz ayarlaması gerekmez.
Karaciğer yetmezliği:
Hafif-orta derecede karaciğer yetmezliği olan hastalarda doz ayarlaması gerekmez.
Böbrek yetmezliği:
Böbrek bozukluğu olan hastalarda çalışma yapılmamıştır. Montelukast ve metabolitleri safra
yoluyla atıldığından, böbrek bozukluğu olan hastalarda doz ayarlamasına ihtiyaç duyulması
beklenmez. Ciddi karaciğer yetmezliği (Child-Pugh skoru >9) olan hastalarda montelukastın
farmakokinetiğine ilişkin hiçbir veri yoktur. Montelukastın yüksek dozları uygulandığında
(Önerilen yetişkin dozunun 20 ve 60 katı) plazma teofilin konsantrasyonunda azalma
gözlenmiştir. Bu etki önerilen günde bir kez l0 mg dozuyla görülmemiştir.
10/125.3. Klinik öncesi güvenlilik verileri
Hayvanlardaki toksisite çalışmalarında serum biyokimyasında ALT, glukoz, fosfor ve
trigliserid düzeylerinde küçük, geçici değişiklikler görülmüştür. Hayvanlardaki toksisite
bulguları; artmış tükürük salgılanması, gastrointestinal semptomlar, yumuşak dışkı ve iyon
dengesizliğidir. Bu olaylar klinik dozajda görülen sistemik maruz kalımın >17 katına yol açan
dozajlarda ortaya çıkmıştır. Maymunlarda istenmeyen etkiler günde 150 mg/kg’dan yüksek
dozlarda (klinik dozda görülen sistemik maruz kalımın >232 katı) görülmüştür. Hayvan
çalışmalarında montelukast klinik sistemik maruz kalımın 24 katından daha fazla sistemik
maruz kalımda fertilite veya üreme performansını etkilememiştir. Günde 200 mg/kg (klinik
sistemik maruz kalımın >69 katı) dozunu alan sıçanlarda yapılan dişi fertilite çalışmasında
yavruların vücut ağırlığında küçük bir azalma kaydedilmiştir. Tavşanlarda yapılan
çalışmalarda, klinik dozda görülen klinik sistemik maruz kalımın >24 kat üzerindeki sistemik
maruz kalımda eş zamanlı incelenen kontrol hayvanlara göre yetersiz kemik gelişimi
insidansının daha yüksek olduğu görülmüştür. Sıçanlarda hiçbir anormallik görülmemiştir.
Montelukastın hayvanlarda plasentadan geçtiği ve anne sütüne geçtiği gösterilmiştir.
Farelerde ve sıçanlarda 5000 mg/kg’a (test edilen maksimum doz) kadar montelukast sodyum
dozlarının (farelerde 15,000 mg/m2 ve sıçanlarda 30,000 mg/m2) tekli oral uygulanmasından
sonra hiçbir ölüm gözlenmemiştir. Bu doz, önerilen günlük erişkin insan dozunun (50 kg
ağırlığındaki hasta baz alınarak) 25,000 katına denktir.
Farelerde günde 500 mg/kg’a kadar (sistemik maruz kalımın yaklaşık >200 katı) montelukast
dozlarının UVA, UVB veya görünür ışık spektrumlarında fototoksik olmadığı saptanmıştır.
Montelukast kemirgen türlerinde in vitro ve in vivo testlerde mutajenite veya tümör oluşumu
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Hidroksipropil selüloz
Magnezyum stearat
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel önlemler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda aluminyum folyo saşelerde. 28 saşe.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"ne uygun olarak imha edilmelidir.
11/127. RUHSAT SAHİBİ
Actavis İlaçları A.Ş.
Esentepe Mah. Polat İş Merkezi 34394 Levent-Şişli / İstanbul
Tel: (0212) 316 67 00
Faks: (0212) 264 42 68
8. RUHSAT NUMARASI
2016/595
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.08.2016
Ruhsat yenileme tarihi:
10. KÜB’ÜN YENİLENME TARİHİ
-
12/12