KISA ÜRÜN BİLGİSİ
1. BEŞERİ TIBBİ ÜRÜNÜN ADI
PALİGİS 3 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Paliperidon 3 mg
Yardımcı maddeler:
Propilen Glikol 0,45 mg
Bütil Hidroksitoluen 0.13 mg
Etanol 95,60 mg
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet.
Beyaz ya da beyazımsı yuvarlak bikonveks tablet.
4. KLİNİK ÖZELLİKLER
4.1. Terapötik endikasyonlar
PALİGİS, şizofreni tedavisinde endikedir.
PALİGİS, monoterapi şeklinde ve antidepresanlar ve/veya duygudurum düzenleyiciler ile
kombine olarak şizoafektif bozukluk tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Şizofreni
PALİGİS’in şizofreni tedavisi için yetişkinlerde tavsiye edilen dozu günde bir kez, sabahları
6 mg’dır. Başlangıçta doz titrasyonuna gerek yoktur. Bazı hastalar günde önerilen 3-12 mg’lık
doz aralığındaki daha yüksek veya düşük dozlardan da yarar görebilir. Gerektiği durumlarda
doz ayarlaması, sadece klinik olarak yeniden değerlendirildikten sonra yapılmalıdır. Doz artışı
gerekli olduğunda, genellikle 5 günden daha uzun aralıklarla yapılacak günde 3 mg’lık artışlar
önerilmektedir.
1Şizoafektif Bozukluk
PALİGİS’in yetişkinlerde şizoafektif bozukluk tedavisi için tavsiye edilen dozu günde bir
kez, sabahları 6 mg’dır. Başlangıçta doz titrasyonuna gerek yoktur. Bazı hastalar günde
önerilen 3-12 mg’lık doz aralığındaki daha yüksek dozlardan da yarar görebilir. Gerektiği
durumlarda doz ayarlaması, sadece hasta klinik olarak yeniden değerlendirildikten sonra
yapılmalıdır. Doz artışı gerekli olduğunda, genellikle 4 günden daha uzun aralıklarla
yapılacak günde 3 mg’lık artışlar önerilmektedir.
Başka antipsikotik ajanlara geçiş:
Hastaların PALİGİS’den başka antipsikotik ajanlara geçişi ile ilgili sistematik olarak
toplanmış veriler yoktur. Antipsikotik ajanların farklı farmakodinamik ve farmakokinetik
profillerinden dolayı, başka bir antipsikotik ürüne geçerken tıbbi olarak bir hekimin
danışmanlığına ihtiyaç vardır.
Uygulama şekli:
PALİGİS oral yolla kullanım içindir ve aç veya tok karnına uygulanabilir. PALİGİS bütün
olarak bir bardak su ile yutulmalı, çiğnenmemeli, bölünmemeli ve ezilmemelidir.
PALİGİS uygulaması, besin alımına göre standardize edilmelidir (Bkz. Bölüm 5.2
Farmakokinetik Özellikler). Hastalar PALİGİS’i her zaman açlık koşullarında ya da her
zaman kahvaltı ile birlikte almaları ve açlık veya tokluk koşullarında uygulama değişikliği
yapmamaları konusunda bilgilendirilmelidir.
İlaç, emilmeyen bir kabuk içerisinde, etkin maddeyi kontrollü bir hızda salacak şekilde
tasarlanmıştır. Tabletin kabuğu, çözünmeyen çekirdek komponentleriyle birlikte vücuttan
atılır; hastalar dışkılarında tablete benzeyen bir şeyler gördüklerinde endişelenmemelidirler.
Özel popülasyonlara ilişkin ek bilgiler:
Böbrek/Karaciğer yetmezliği:
 Hafif böbrek yetmezliği olan hastalarda (kreatinin klerensi ≥ 50 ile <80 ml/dk arası)
tavsiye edilen başlangıç dozu günde bir kez 3 mg’dır. Doz klinik yanıt ve tolere
edilebilirliğe bağlı olarak günde 6 mg’a çıkarılabilir.
 Orta ve ağır derecede böbrek yetmezliği olan hastalarda (kreatinin klerensi ≥ 10 ile
<50 ml/dk arası) PALİGİS’in tavsiye edilen idame dozu günde bir kez 3 mg’dır.
PALİGİS, kreatinin klerensi 10 ml/dakika’nın altındaki hastalarda çalışılmadığından,
bu hastalarda kullanılması önerilmemektedir.
 Hafif ve orta derecede karaciğer yetmezliği olan hastalarda doz ayarlaması
gerekmemektedir. PALİGİS ağır karaciğer yetmezliği olan hastalarda çalışılmamış
olduğundan dikkatli olunması önerilir.
2Pediyatrik popülasyon:
Şizofreni: 15 yaş ve üstü ergenlerde şizofreni tedavisi için önerilen PALİGİS başlangıç dozu,
günde bir kez 3 mg'dır ve sabahları uygulanır.
< 51 kg ağırlığındaki ergenlerde: Günlük önerilen maksimum PALİGİS dozu 6 mg’dır.
≥ 51 kg ağırlığındaki ergenlerde: Günlük önerilen maksimum PALİGİS dozu 12 mg’dır.
Doz ayarlaması
Doz ayarlaması, yalnızca hastanın bireysel ihtiyacına göre klinik olarak yeniden
değerlendirildikten sonra gerçekleşmelidir. Doz artışı gerekliyse, 3 mg / günlük artışlar önerilir
ve genellikle 5 gün veya daha fazla aralıklarla yapılmalıdır. 12 - 14 yaş aralığındaki ergenlerde
şizofreni tedavisi için PALİGİS’in güvenlik ve etkililiği belirtilmemiştir. Mevcut veriler bölüm
4.8 ve 5.1’de açıklanmıştır, ancak pozoloji hakkında herhangi bir öneride
bulunulmamaktadır.12 yaşından daha küçük çocuklarda PALİGİS kullanımı yoktur.
Şizoafektif bozukluk: 12- 17 yaş aralığındaki ergenlerde şizoaktif bozuklukların tedavisi için
PALİGİS’in güvenlik ve etkililiği incelenmemiş veya belirtilmemiştir. 12 yaşından daha küçük
çocuklarda PALİGİS kullanımı yoktur.
Geriyatrik popülasyon:
Normal böbrek fonksiyonu olan (≥ 80 ml/dk) yaşlı hastalarda, normal böbrek fonksiyonu
olan yetişkinlere önerilen dozun aynısı önerilmektedir. Fakat yaşlı hastalarda böbrek
fonksiyonları azalabileceğinden, böbrek fonksiyon durumuna göre doz ayarlaması gerekebilir
(Bkz., Bölüm 4.2 Pozoloji ve Uygulama Şekli, Böbrek/Karaciğer yetmezliği). PALİGİS inme
için risk faktörlerine sahip, demansı bulunan yaşlı hastalarda dikkatli kullanılmalıdır (bkz
bölüm 4.4). Şizoafektif bozukluğu olan 65 yaşın üstündeki hastalarda güvenlilik ve etkililik
çalışmaları yapılmamıştır.
Diğer özel popülasyonlar:
Cinsiyet, ırk veya sigara kullanım durumuna göre doz ayarlaması yapılması
önerilmemektedir.
4.3. Kontrendikasyonlar
PALİGİS veya ilacın içerdiği yardımcı maddelerden (Bölüm 6.1’de listelenen) herhangi
birine karşı aşırı duyarlılığı olduğu bilinen hastalarda kontrendikedir.
Paliperidon risperidonun aktif metaboliti olduğundan, PALİGİS risperidona karşı aşırı
duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
Paliperidon ile tedavi edilen şizoafektif bozukluğu olan hastalar, maniden depresif belirtilere
geçiş potansiyeli bakımından dikkatle izlenmelidir.
QT aralığı
3Diğer antipsikotiklerle olduğu gibi, bilinen kardiyovasküler hastalığı olan veya ailesinde QT
uzaması olan hastalarda ve QT aralığını uzattığı düşünülen diğer ilaçlar ile birlikte
kullanılacağı durumlarda, PALİGİS reçetelenirken dikkatli olunmalıdır.
Nöroleptik Malign Sendrom
Paliperidon ile hipertermi, kaslarda sertlik, otonomik instabilite, bilinç değişikliği ve serum
kreatinin fosfokinaz seviyelerinde yükselme ile karakterize olan Nöroleptik Malign Sendrom
(NMS)’un oluştuğu bildirilmiştir. Ek klinik belirtiler arasında miyoglobülinüri
(rabdomiyolizis) ve akut böbrek yetmezliği de bulunabilir. Eğer bir hastada NMS’yi işaret
eden bulgu ve belirtiler oluşursa PALİGİS de dahil olmak üzere tüm antipsikotik ilaçlar
kesilmelidir.
Tardif diskinezi/ ekstrapiramidal semptomlar
Dopamin reseptör antagonisti özelliğine sahip ilaçlar, özellikle dil ve/veya yüzde, ritmik,
istem dışı hareketlerle karakterize olan tardif diskinezinin indüklenmesi ile
ilişkilendirilmişlerdir. Eğer tardif diskinezinin bulgu ve belirtileri oluşursa, PALİGİS de dahil
olmak üzere tüm antipsikotik ilaçların kesilmesi düşünülmelidir.
Psikostimulanlarla (örn., metilfenidat) paliperidonu birlikte kullanan hastalarda, ilaçlardan
birini veya her ikisini ayarlarken ekstrapiramidal semptomlar ortaya çıkabileceği için dikkatli
olunmalıdır. Stimulan tedavisinin kademeli olarak kesilmesi önerilir (bkz. Bölüm 5).
Lökopeni, Nötropeni ve Agranülositoz
PALİGİS dahil olmak üzere, antipsikotik ajanlarla lökopeni, nötropeni ve agranülositoz
olayları bildirilmiştir. Pazarlama sonrası izlemde agranülositoz çok nadiren (<1/10.000 hasta)
bildirilmiştir.
Klinik olarak anlamlı düzeyde düşük beyaz kan hücresi (WBC) sayımı veya ilaçla tetiklenmiş
lökopeni/nötropeni öyküsüne sahip hastalar tedavinin ilk birkaç ayı boyunca izlenmeli ve
ortada başka nedensel faktörler yokken WBC’de klinik olarak anlamlı bir düşüşe yönelik ilk
belirtide PALİGİS kullanımına son verilmesi düşünülmelidir.
Klinik olarak anlamlı nötropenisi olan hastalar ateş veya diğer enfeksiyon semptomları veya
belirtileri açısından dikkatle izlenmeli ve bu tür semptomlar veya belirtilerin ortaya çıkması
halinde derhal tedavi edilmelidir. Şiddetli nötropenisi olan hastalar (mutlak nötrofil sayımı <1
X 109/L) PALİGİS kullanımına son vermeli ve iyileşene kadar WBC düzeylerini takip
ettirmelidir.
Hiperglisemi ve diabetes mellitus
Paliperidon tedavisi sırasında hiperglisemi, diabetes mellitus ve önceden var olan diyabetin
kötüleşmesi bildirilmiştir. Bazı durumlarda vücut ağırlığında bir ön artış rapor edilmiştir. Bu
bir predispozan faktör olabilir. Çok nadir olarak ketoasidoz ile ilişki ve nadir olarak diabetik
koma ile ilişki bildirilmiştir. Uygun klinik izlem, kullanılan antipsikotik kılavuz kurallarına
uygun olarak tavsiye edilebilir. PALİGİS dahil olmak üzere, herhangi bir atipik antipsikotik
ile tedavi edilen hastalarda hiperglisemi semptomları (örneğin polidipsi, poliüri, iştah ve
4halsizlik gibi) izlenmelidir ve diyabet hastaları glikoz kontrolünün kötüleşmesi açısından
düzenli olarak izlenmelidir.
Kilo Alma
PALİGİS kullanımıyla birlikte belirgin kilo alımı gözlenmiştir. Vücut ağırlığı düzenli olarak
izlenmelidir.
Hiperprolaktinemi
Doku kültürü çalışmaları insan meme tümörlerinde hücre büyümesinin prolaktin tarafından
stimule edilebileceğini belirtmektedir. Klinik ve epidemiyolojik çalışmalarda antipsikotik
kullanımı ile ilişkisi açık bir şekilde gösterilememiş olsa da, ilgili tıbbi öyküsü olan hastalarda
dikkatli olunması önerilmektedir. Paliperidon olası prolaktine bağlı tümörü olan hastalarda
dikkatli kullanılmalıdır.
Ortostatik hipotansiyon
Paliperidon, alfa adrenerjik blokör aktivitesinden dolayı bazı hastalarda ortostatik
hipotansiyonu indükleyebilir. PALİGİS(3 mg, 6 mg, 9 mg ve 12 mg) ile yapılan plasebo
kontrollü, 6 haftalık, sabit dozlu üç çalışmanın birleştirilmiş verilerine göre, plasebo ile tedavi
edilen deneklerin %0,8’ine karşılık PALİGİS ile tedavi edilen deneklerin %2,5’inde ortostatik
hipotansiyon bildirilmiştir. PALİGİS, bilinen kardiyovasküler hastalığı olan hastalarda (örn;
kalp yetmezliği, miyokardiyal enfarktüs veya iskemi, ileti anormallikleri), serebrovasküler
hastalığı olan hastalarda veya hipotansiyona neden olabilecek durumlarda (örn;
dehidratasyon, hipovolemi ve antihipertansif ilaçlar ile tedavi) dikkatli kullanılmalıdır.
Nöbetler
PALİGİS, nöbet eşiğini potansiyel olarak düşüren durumlarda veya nöbet hikayesi olan
hastalarda dikkatli kullanılmalıdır.
Gastrointestinal obstrüksiyon potansiyeli
PALİGİS, deforme olmadığı ve gastrointestinal kanalda şeklini değiştirmediğinden dolayı,
önceden ciddi gastrointestinal daralması (patolojik veya iyatrojenik) ya da disfajisi olan veya
tabletleri yutma zorluğu çeken hastalara rastgele uygulanmamalıdır. Daralması olduğu bilinen
hastalarda, şekil değiştirmeyen kontrollü salım formülasyonlu ilaçların yutulmasına bağlı
obstrüktif semptomlarla ilgili seyrek bildirimler vardır. Dozaj formunun kontrollü salım
tasarımı nedeniyle PALİGİS, sadece ilacı bütün olarak yutabilecek hastalarda kullanılmalıdır
Gastro-intestinal geçiş süresinin azaldığı durumlar
Gastrointestinal geçiş süresinin kısalmasına yol açan koşullar örneğin kronik ciddi diyare ile
ilişkili hastalıklar, paliperidonun absorpsiyonunun azalmasına sebep olabilir.
Böbrek yetmezliği
Paliperidonun plazma konsantrasyonları böbrek yetmezliği olan hastalarda arttığı için, bazı
hastalarda dozaj ayarı gerekli olabilir (bkz. bölüm 4.2 ve 5.2). Kreatinin klirensinin 10
5ml/dk’nın altında olduğu hastalarda veri mevcut değildir. Paliperidon, kreatinin klirensinin 10
ml/dk’nın altında olduğu hastalarda kullanılmamalıdır.
Karaciğer yetmezliği
Şiddetli karaciğer yetmezliği (Child-Pugh sınıf C) olan hastalarda veri mevcut değildir.
Paliperidon bu hastalarda kullanıldığında dikkatli olunması önerilir.
Demanslı yaşlı hastalar
Konvansiyonel ve atipik antipsikotik ilaçlar demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
PALİGİS, demanslı yaşlı hastalarda çalışılmamıştır. Risperidondan elde edilen tecrübenin
paliperidon için de geçerli olduğu düşünülmektedir.
Genel mortalite
17 kontrollü klinik çalışmanın meta analizinde, risperidon, aripiprazol, olanzapin ve
ketiapin dahil olmak üzere diğer atipik antipsikotik ilaç tedavi edilen ve demansı olan
yaşlı hastalarda mortalite riski plaseboya kıyasla artmıştır. Risperidon ile tedavi edilen
hastalarda, plasebo için %3.1 olan mortalite %4 olmuştur.
Serebrovasküler advers olaylar
Randomize plasebo kontrollü, klinik çalışmalarda, risperidon, aripiprazol ve olanzapin
gibi bazı atipik antipsikotik ilaçlarla tedavi edilen demanslı yaşlı hastalarda,
serebrovasküler advers olayları için yaklaşık 3 kat artmış risk görülmüştür. Bu artmış
riskin mekanizması bilinmemektedir. PALİGİS, inme için risk faktörüne sahip
demanslı yaşlı hastalarda dikkatli kullanılmalıdır.
Parkinson Hastalığı ve Lewy Cisimcikli Demans
Parkinson hastalığı veya Lewy cisimcikli demansı olan hastalara PALİGİS reçete edilirken
doktorlar yara- risk değerlendirmesi yapmalıdır; çünkü her iki hasta grubunda da, antipsikotik
ilaçlara karşı duyarlılığın artmış olması ile birlikte, Nöroleptik Malign Sendrom riski artmış
olabilir. Bu artmış duyarlılığın belirtileri, ekstrapiramidal semptomlara ek olarak konfüzyon,
obtundasyon, sık düşmeler ile birlikte postural instabilite olabilir.
Priapizm
Alfa-adrenerjik blokör etkileri olan antipsikotik ilaçların (risperidon dahil), priapizmi
indüklediği bildirilmiştir. Pazarlama sonrası izlemde risperidonun aktif metaboliti olan
paliperidon ile priapizm bildirilmiştir. Hastalar, priapizmin 3-4 saat içinde düzelmemesi
durumunda acil tıbbi yardım almaları konusunda bilgilendirilmelidir (Bkz. Bölüm 4.8).
Vücut sıcaklığının düzenlenmesi
Vücudun vücut iç sıcaklığını düşürme yeteneğinin bozulması, antipsikotik ilaçlara
bağlanmıştır. Aşırı egzersiz yapmak, aşırı sıcağa maruziyet, antikolinerjik aktivitesi olan
6ilaçların eş zamanlı uygulanması veya dehidratasyon bulunması gibi vücut iç sıcaklığında
yükselmeye katkıda bulunabilecek koşulları olan hastalara PALİGİS reçete edilirken dikkatli
olunması önerilir.
Venöz tromboembolik olay
Antipsikotik ilaçlarla venöz tromboembolik olaylar (VTE) bildirilmiştir. Antipsikotik ilaç
tedavisi gören hastalarda çoğunlukla kazanılmış VTE risk faktörleri bulunduğu için, VTE için
tüm olası risk faktörleri, PALİGİS ile tedaviden önce ve sonra tanımlanmalı ve koruyucu
önlemler alınmalıdır.
Antiemetik etki
Paliperidon ile yapılan klinik öncesi çalışmalarda antiemetik etki gözlenmiştir. Bu etki, eğer
insanlarda oluşursa, bağırsak tıkanması, Reye sendromu ve beyin tümörü gibi durumları veya
belli ilaçların aşırı doz bulgu ve semptomlarını maskeleyebilir.
Pediyatrik popülasyon
PALİGİS’in sedatif etkisi, bu popülasyonda yakından izlenmelidir. PALİGİS uygulamasının
saatinde yapılan değişiklik, sedasyonun hasta üzerindeki etkisini artırabilir.
Adolesanlarda uzun süreli hiperprolaktineminin büyüme ve cinsel olgunlaşma üzerindeki
etkileri nedeniyle , boy ve kilo ölçümü, cinsel olgunlaşma, menstrüel fonksiyonların izlenmesi
ve diğer prolaktin ilişkili etkiler de dahil endokrinolojik durumun düzenli klinik
değerlendirmesi düşünülmelidir.
PALİGİS ile tedavi sırasında ekstrapiramidal belirtiler ve diğer hareket bozuklukları için
düzenli muayene edilmelidir.
Pediyatrik popülasyona özel pozoloji tavsiyeleri için bkz. bölüm 4.2.
Intraoperative Floppy Iris Sendromu
PALİGİS gibi alfa adrenerjik antagonist etkili ilaçlarla tedavi edilen hastalarda, katarakt
1
ameliyatı sırasında Intraoperatif Floppy Iris Sendromu (IFIS) gözlenmiştir. (Bkz. Bölüm 4.8)
IFIS operasyon sırasında ve sonrasında göz komplikasyonları riskini artırabilir. Göz
cerrahları, ameliyat öncesinde hastanın alfa adrenerjik antagonist etkili ilaçları halen veya
1
önceden kullanıp kullanmadığını bilmelidir. Katarakt cerrahisi öncesinde, alfa adrenerjik
1
blokör tedavisini durdurmanın potansiyel yararı incelenmemiştir ve antipsikotik tedaviyi
durdurma riskiyle karşılaştırılarak değerlendirilmelidir.
Uyku apnesi sendromu
PALİGİS kullanan hastalarda uyku apnesi sendromu rapor edilmiştir. Eş zamanlı olarak
santral sinir sistemi depresanı kullanan hastalar ile uyku apnesi öyküsü olan ya da uyku apnesi
riski taşıyan (örn; aşırı kilolu/obezler veya erkekler) hastalarda PALİGİS kullanılırken
dikkatli olunmalıdır.
Bütil hidroksitoluen (E321) içeriği
7PALİGİS bütil hidroksitoluen (E321) içermesine rağmen uygulama yolu nedeniyle uyarı
gerekmemektedir.
Propilen glikol içeriği
PALİGİS her dozunda 200 mg/kg’dan az propilen glikol ihtiva eder; yani esasında propilen
glikol içermez.
Laktoz içeriği
Eğer daha önceden doktorunuz tarafından bazı şekerlere karşı intoleransınız olduğu
söylenmişse bu tıbbi ürünü almadan önce doktorunuzla temasa geçiniz.
4.5. Diğer tıbbi ürünler ile etkileşimler ve diğer etkileşim şekilleri
PALİGİS’i QT aralığını uzattığı bilinen ilaçlar, örn.; sınıf IA antiaritmikler (örn.; kinidin,
disopramid) ve sınıf III antiaritmikler (örn.; amiodaron, sotalol), bazı antihistaminikler, diğer
bazı antipsikotik ilaçlar ve bazı antimalaryaller (örn.; meflokin) ile birlikte reçete ederken
dikkatli olunması önerilir.
PALİGİS’in diğer ilaçları etkileme potansiyeli:
Paliperidonun, sitokrom P-450 izoenzimleri ile metabolize olan ilaçlar ile klinik açıdan
önemli farmakokinetik etkileşmelere neden olması beklenmemektedir. İn vitro çalışmalar
paliperidonun CYP1A2 indükleyicisi olmadığını göstermiştir.
Paliperidonun santral sinir sistemi üzerindeki primer etkilerinden dolayı (Bkz. Bölüm 4.8
İstenmeyen Etkiler), PALİGİS diğer santral etkili ilaçlar (ör: anksiyolitikler, çoğu
antipsikotikler, hipnotikler, opiatlar) ve alkol ile birlikte dikkatli kullanılmalıdır. Paliperidon,
levodopa ve diğer dopamin agonistlerinin etkilerini antagonize edebilir. Bu kombinasyonun
gerekli olduğuna karar verilirse, özellikle son evre Parkinson hastalığında her bir tedaviye
ilişkin en düşük etkili doz reçete edilmelidir.
Ortostatik hipotansiyonu (Bkz., Bölüm 4.4) indükleme potansiyelinden dolayı, PALİGİS bu
potansiyele sahip başka terapötik ajanlar örn.; diğer antipsikotik ilaçlar, trisiklikler ile birlikte
uygulandığında ilave etkiler gözlenebilir.
Paliperidon nöbet eşiğini düşürdüğü bilinen diğer ilaçlar ile birlikte kombine edilirse dikkatli
olunması önerilir (yani fenotiyazinler veya butirofenonlar, klozapin, trisiklikler veya
SSRI’lar, tramadol, meflokin, vb.).
PALİGİS ve lityum arasında etkileşim çalışması yapılmamıştır fakat farmakokinetik etkileşim
olası değildir.
Kararlı durumdaki Paliperidonun (günde bir kez 12 mg) uzatılmış salımlı divalproeks sodyum
tabletler (günde bir kez 500 mg ila 2000 mg) ile eşzamanlı uygulanması, valproatın kararlı
durum farmakokinetiğini etkilememiştir. PALİGİS’in uzatılmış salımlı divalproeks sodyum
tabletler ile eş zamanlı uygulanması paliperidon maruziyetini artırmıştır.
8Diğer ilaçların PALİGİS’i etkileme potansiyelleri:
In vitro çalışmalar, CYP2D6 ve CYP3A4’ün paliperidon metabolizmasında minimal olarak
görev aldığını gösterse de, bu izoenzimlerin, paliperidon metabolizmasında önemli bir rol
oynadığına ilişkin in vitro veya in vivo bulgular yoktur. Oral paliperidonun güçlü bir
CYP2D6 inhibitörü olan paroksetinle birlikte uygulanması sonucu paliperidonun
farmakokinetiği üzerinde klinik açıdan belirgin bir etki gözlenmemiştir. İn vitro çalışmalar
paliperidonun bir P-glikoprotein (P-gp) substratı olduğunu göstermiştir.
Günde tek doz PALİGİS’in günde iki kez uygulanan karbamazepin 200 mg ile birlikte
uygulanması, paliperidonun ortalama kararlı durum C ve Eğri Altı Alan (EAA)
maks
değerlerinde yaklaşık %37’lik bir düşüşe neden olmuştur. Bu düşüş belli bir dereceye kadar,
karbamazepin tarafından böbrek P-gp’nin indüksiyonu sonucunda, paliperidonun renal
klerensindeki %35’lik artıştan kaynaklanmaktadır. İdrar ile atılan değişmemiş ilaç
miktarındaki düşüşün az olması, karbamazepin ile birlikte uygulanma sırasında CYP
metabolizması ve paliperidonun biyoyararlanımı üzerindeki etkinin az olduğunu
göstermektedir. Karbamazepin dozu yükseldikçe paliperidonun plazma konsantrasyonu daha
fazla düşer. Karbamazepine başlanırken, PALİGİS dozu yeniden değerlendirilmeli ve
gerekirse artırılmalıdır. Bunun aksine, karbamazepin bırakılırken PALİGİS dozu yeniden
değerlendirilmeli ve gerekirse azaltılmalıdır. Tam indüksiyon elde edilmesi 2-3 hafta sürer ve
indükleyicinin kesilmesiyle etkisinin azalması benzer bir süre alır. Diğer tıbbi ürünler ya da
indükleyici olan bitkilerin, örneğin rifampisin ve St John’s wort (Hypericum perforatum, Sarı
kantaron) paliperidon üzerine benzer etkileri olabilir.
Gastrointestinal geçiş zamanını etkileyen tıbbi ürünler (örn. metoklopramid) paliperidonun
absorpsiyonunu etkileyebilir.
12 mg Paliperidonun tek bir dozunun, uzatılmış salımlı divalproeks sodyum tabletler (günde
bir kez iki 500 mg’lık tablet) ile eşzamanlı uygulanması, paliperidonun C ve EAA’sında
maks
yaklaşık %50’lik bir artışla sonuçlanmıştır. Klinik değerlendirmeden sonra PALİGİS’in
valproat ile eşzamanlı uygulanması durumunda, PALİGİS dozunun azaltılması
düşünülmelidir.
PALİGİS’in Risperidon ile birlikte kullanımı:
Paliperidon, risperidonun aktif metaboliti olduğundan ve birlikte kullanımları ilave
paliperidon maruziyetine neden olacağından, PALİGİS ile birlikte oral risperidon kullanılması
önerilmemektedir.
PALİGİS’in psikostimülanlarla birlikte kullanımı
Psikostimülanların (örn., metilfenidat) paliperidon ile birlikte kullanımı, tedavilerin birinde ya
da her ikisinde de değişiklik yapıldığında ekstrapiramidal semptomlara yol açabilir (bakınız
bölüm 4.4).
Özel popülasyonlara ilişkin ek bilgiler:
Pediyatrik popülasyon
9Etkileşim çalışmaları yalnızca yetişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PALİGİS’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Hayvanlar üzerinde yapılan çalışmalar paliperidonun teratojenik olmadığını göstermiştir,
fakat çalışmalarda diğer tip üreme toksisitesi gözlemlenmiştir (bkz. kısım 5.3). İnsanlara
yönelik potansiyel risk bilinmemektedir.
PALİGİS’in gebe kadınlarda kullanımına ilişkin yeterli veri mevcut değildir.
Gebeliğin üçüncü trimesterinde antipsikotik ilaçlara (paliperidon da dahil) maruz kalan yeni
doğanlar, doğumu takiben şiddeti ve süresi değişebilen, anormal kas hareketleri
(ekstrapiramidal işaretler/ekstrapiramidal semptomlar) ve/veya ilaç kesilme semptomları
açısından risk altındadırlar. Bu semptomlar, ajitasyon, hipertoni, hipotoni, tremor, somnolans,
respiratuar distres veya beslenme bozukluklarını içermektedir. Bu nedenle, yeni doğanlar
dikkatle izlenmelidir. PALİGİS, kesin gerekli olmadıkça gebelik döneminde
kullanılmamalıdır. Eğer gebelik sırasında kesilmesi gerekli ise bu aniden yapılmamalıdır.
Laktasyon dönemi
Paliperidon anne sütüne geçtiği için emziren kadınlara terapötik dozda uygulandığı
takdirde bebek üzerine etki göstermesi muhtemeldir.
PALİGİS emzirme döneminde kullanılmamalıdır.
Üreme yeteneği / Fertilite
Klinik olmayan çalışmalarda ilgili herhangi bir etki gözlenmemiştir.
4.7. Araç ve makine kullanımı üzerindeki etkiler
Potansiyel sinir sistemi ve görsel etkileri nedeniyle paliperidonun araç ve makine
kullanımı üzerinde hafif veya orta derecede etkileri olabilir (Bkz. Bölüm 4.8). Bu
yüzden hastalar, PALİGİS’e karşı bireysel duyarlılıkları anlaşılıncaya kadar, araç ve
makine kullanmamaları konusunda uyarılmalıdırlar.
4.8. İstenmeyen etkiler
Klinik çalışmalarda en sık bildirilen advers ilaç reaksiyonları (AİR) baş ağrısı,
10insomnia, sedasyon/ somnolans, parkinsonizm, akatizi, taşikardi, distoni, tremor, üst
solunum yolu enfeksiyonu, anksiyete, sersemlik hali, kilo artışı, bulantı, ajitasyon,
kabızlık, kusma, yorgunluk, depresyon, dispepsi, diyare, ağız kuruluğu, diş ağrısı, kas
iskelet sistemi ağrıları asteni, hipertansiyon, sırt ağrısı, elektrokardiyogramda OT
uzaması ve öksürüktür.
Dozla ilişkili AİR’ler baş ağrısı, sedasyon/ somnolans, parkinsonizm, akatizi, taşikardi,
distoni, sersemlik hali, baş dönmesi, tremor, üst solunum yolu enfeksiyonu, dispepsi ve
kas iskelet sistemi ağrıları’dır.
Şizoafektif bozukluk çalışmalarında, antidepresanlar ve/veya duygudurum
düzenleyiciler ile kombine olarak PALİGİS alan hastaların büyük bölümü PALİGİS
monoterapisi alan hastalara oranla daha fazla AİR yaşamışlardır.
Aşağıda verilen tüm ADR’ler klinik çalışmalarda ve pazarlama sonrası verilerde
PALİGİS ile tedavi edilen hastalardan bildirilen reaksiyonlardır. Şu terimler ve sıklık
dereceleri kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila <
1/100); seyrek(≥ 1/10.000 ila < 1/1000); çok seyrek (< 1/10.000); bilinmiyor (eldeki
verilerden hareketle tahmin edilemiyor).
Advers İlaç Reaksiyonları
Sistem Sıklık
Organ Sınıfı
Çok Bilinmiyor
Yaygın Yaygın Olmayan Seyrek
yaygın
Enfeksiyonlar bronşit, üst pnömoni, solunum onikomikoz,
ve solunum sistemi göz
enfestasyonlar yolu enfeksiyonu, sistit, enfeksiyonu,
enfeksiyonu kulak enfeksiyonu, selülit,
, sinüzit, tonsillit acarodermatitis
idrar yolu
enfeksiyonu
, grip
Kan ve lenf beyaz kan hücresi agranulasitozc,
sistemi sayısında azalma, nötropeni,
hastalıkları trombositopeni, eozinofil
anemi, hematokrit sayısında
azalması artma
Bağışıklık anafilaktik
sistemi reaksiyon,
hastalıkları hipersensitivite
Endokrin uygunsuz
hiperprolaktinemia
hastalıklar antidiüretik
hormon
salgılamac,
glikozüri
11Metabolizma kilo alımı, diyabetes mellitusd, su Hiperinsülin
ve beslenme kilo kaybı, hiperglisemi, bel intoksikasyonu emi
hastalıkları iştah artışı, çevresi ,diyabetik
iştah kalınlaşması, ketoasidozc,
azalması, anoreksi, hipoglisemi,
hipertrigliseridemi polidipsi,
hiperkolester-
olemi
Psikiyatrik Insomniae mani, kabus, konfüzyonal uyurgezerlik,
hastalıklar ajitasyon, durum, libido katatoni,
depresyon, azalması, duygusal
anksiyete anorgazmi, küntlük
sinirlilik, uyku
bozuklukları
nöroleptik
Sinir sistemi Baş ağrısı, distonib, tardif diskinezi,
malign sendrom,
hastalıkları parkinso- diskinezib, senkop,
serebral iskemi,
nizmb , tremorb, konvülsiyone,
uyaranlara yanıt
akatizib, sersemlik, disartri, psikomotor
vermemec, bilinç
somnolans/ hiperaktivite,
kaybı, depresif
sedasyon postural
bilinç durumuc,
sersemlik,dikkat
diyabetik komac,
bozukluğu
denge
, disguzi,
hipoestezi,
bozukluğu,
anormal
parestezi
koordinasyon,
baş titubasyonuc
Göz bulanık fotofobi, glokom , göz
hastalıkları görme konjunktivit, göz hareket
kbubrublouzğuuk luğu, bozukluğuc,
disguzi, göz kaymasıc,
fotofobi, göz
yaşarmasında
artma, oküler
hiperemi,
İntraoperatif
Floppy İris
Sendromu
(IFIS)
Kulak ve iç vertigo, kulak
kulak çınlaması, kulak
hastalıkları ağrısı
12Kardiyak atrioventrik sinüs aritmisi, atriyal
hastalıklar üler blok, normal olmayan fibrilasyon,
iletim elektrokardiyogram postural
bozukluğu, , palpitasyonlar ortostatik
taşikardi, taşikardi
bradikardi, sendromuc
elektrokar-
diyogramda
QT uzaması
Vasküler ortostatik hipotansiyon pulmoner
hastalıklar hipotansiyo emboli , venöz
n, tromboz,
hipertansiyo iskemi,
n kızarma
uyku apnesi
Solunum, öksürük, dispne, hırıltılı pulmoner
sendromu,
göğüs burun solunum, burun konjesyon
hiperventilas-
bozuklukları tıkanıklığı kanaması
yon, pnömoni
ve mediastinal faringolarin
aspirasyon ,
hastalıklar geal ağrı,
solunum sistemi
tıkanıklığı,
disfoni
Gastrointestin kusma, şişmiş dil, pankreatitc,
al hastalıklar abdominal gastroenterit, disfaji, bağırsak
ağrı, midede veya tıkanıklığı,
abdominal bağırsakta gaz ileus, fekal
rahatsızlık, birikimi enkontinans,
diyare, fekalom, dudak
bulantı, iltihabı (şilit)
konstipasyo
n, diş ağrısı,
dispepsi, ağız
kuruluğu
Hepato-biliyer transaminaz gama- sarılık
hastalıklar artışı glutamiltransferaz
artışı, hepatik
enzim artışı
Anjiyoödem, ilaç
Deri ve deri döküntü, ürtiker, alopesi,
döküntüsüc,
altı doku kaşıntı egzama, akne
hiperkeratoz,
hastalıkları
kuru cilt, eritem,
deride renk
değişikliği,
seboreik
dermatit, kepek
13Kas-iskelet sırt ağrısı, kan kreatin rabdomiyolizc,
bozukluklar, Kas-iskelet fosfokinaz duruş
bağ doku ve ağrısı, düzeyinde artış, kas anormalliğic
kemik artralji spazmları, eklem
hastalıkları sertliği, eklem
şişliği, kas
zayıflığı, boyun
ağrısı
Böbrek ve idrar tutamama,
idrar pollaküri, idrar
hastalıkları retansiyonu,dizüri
Gebelik, neonatal ilaç
pueperiyum yoksunluk
durumları ve sendromu (Bkz
perinatal Bölüm 4.6)c
hastalıkları
Üreme sistemi amenore erektil priapizmc,
ve meme disfonksiyon, gecikmiş
hastalıkları boşalma menstrüasyon,
bozukluğu, jinekomasti,
menstrüel meme
bozukluke, dolgunluğu,
galaktore, meme
seksüel akıntısı,
disfonksiyon, meme
meme ağrısı, büyümesic,
meme vajinal akıntı
rahatsızlığı
Genel asteni, yüzde ödem, hipotermic,
bozukluklar yorgunluk, ödemc, titreme, vücut
ve uygulama yüksek ateş vücut sıcaklığında sıcaklığında
bölgesine artış, anormal azalmac,
ilişkin yürüme, susama, endürasyonc,
hastalıklar göğüs ağrısı, ilaç yoksunluk
göğüs sendromuc,
rahatsızlığı,
halsizlik
Yaralanma ve düşme
zehirlenme
aAşağıdaki 'Hiperprolaktinemi' bölümüne bakınız.
bAşağıdaki 'Ekstrapiramidal semptomlar' bölümüne bakınız.
14c
PALİGİS klinik çalışmalarda gözlenmeyen fakat paliperidon ile pazarlama sonrası deneyimde görülen.
dPlasebo-kontrollü çalışmalarda, PALİGİS ile tedavi edilen kişilerde diyabet, plasebo grubunda % 0
oran ile karşılaştırılırsa 0.05% oranında bildirilmiştir. Tüm klinik çalışmalardan elde edilen toplam insidans
PALİGİS ile tedavi edilen kişilerde % 0.14 olmuştur.
dinsomnia: Uykuya dalma ve sürdürme güçlüğü, konvülziyon: grand mal konvülziyon; Ödem: genel
ödem, periferal ödem, gode bırakan ödem. Adet bozukluğu: düzensiz adet, oligomenore
Risperidon formülasyonları ile belirlenen istenmeyen etkiler
Paliperidon risperidonun aktif metabolitidir; Bu nedenle bu bileşiklerin (oral ve
enjektabl formülasyonların ikisi de dahil olmak üzere) advers etki profilleri birbiri ile
ilişkilidir.
Yukarıdaki advers etkilere ek olarak, aşağıdaki advers etkiler PALİGİS ile oluşması
beklenen ve risperdon ürünlerinin kullanımı ile oluşan etkiler olarak not edilmiştir.
Psikiyatrik bozukluklar: uyku ile ilişkili yeme bozukluğu
Sinir sistemi bozuklukları: serebrovasküler hastalıklar
Göz hastalıkları: Floppy iris sendromu (intraoperative)
Solunum, göğüs bozuklukları ve mediastinal hastalıklar: Raller
Bazı advers etkilerin açıklanması
Ekstrapiramidal semptomlar (EPS)
Şizofreni çalışmalarında, plasebo ve PALİGİS’in 3 ve 6 mg dozları arasında herhangi bir
fark gözlenmemiştir. PALİGİS’in daha yüksek dozlarında (9 ve 12 mg) doz ile ilişki
gözlenmiştir. EPS şizoafektif bozukluk çalışmalarında, dozla tam kesin bir ilişki olmaksızın
bütün doz gruplarında plaseboya oranla daha yüksek görülmüştür.
EPS, toplu analizin sonucunda aşağıdaki semptomları içerir. Bunlar, parkinsonizm (tükürük
hipersekresyonu, kas-iskelet sertliği, parkinsonizm, salya artışı, dişliçark bulgusu, bradikinezi,
hipokinezi, maske yüz, kas gerginliği, akinezi, ense sertliği, kas sertliği, parkinson yürüyüşü,
anormal glabellar refleks, parkinsona özgü istirahat tremoru), akatizi (akatizi, huzursuzluk,
hiperkinezi, ve huzursuz bacak sendromu), diskinezi (diskinezi, kas çekilmesi koreoatetoz,
atetoz ve kas seyirmesi), distoni (distoni, hipertoni, tortikollis, istemsiz kas kasılmaları, kas
kontraktürü, blefarospazm, okülojiri, dil felci, yüz spazmı, laringospazm, miyotoni,
opistotonus, orofaringeal spazm, plörototonus, dil spazm ve trismus) ve tremordur.
Semptomların, mutlak bir ekstrapiramidal kökene sahip olmayan daha geniş bir spektrumu
olduğuna dikkat edilmelidir.
15Kilo alımı
Şizofreni klinik çalışmalarında %7 ve üzerinde kilo alım kriterini karşılayan hastaların
yüzdesi karşılaştırılmış ve kilo alım sıklığında plasebo ile karşılaştırıldığında PALİGİS 3 ve 6
mg için benzer bir sıklık PALİGİS 9 mg ve Paliperidon 12 mg için ise daha yüksek bir sıklık
görülmüştür.
Adolesan hastalar PALİGİS ile tedavi edilirken, kilo alımı, normal gelişimle beklenene karşı
değerlendirilmelidir. Bu popülasyonda beklenen normal gelişimle birlikte açık etiketli
çalışmada PALİGİS’e medyan maruz kalma süresi göz önünde bulundurulduğunda (182
gün), normatif verilere göre standartlaştırılmış puanların değerlendirmesi, kilo değişimlerinde
klinik açıdan daha ilgili bir ölçüm verir. Kiloya yönelik standartlaştırılmış puanda açık etiketli
başlangıç düzeyinden son noktaya ortalama değişiklik 0,1 olmuştur (medyan normatif verinin
%4 üzeri). Normatif verilerin karşılaştırılmasına dayalı olarak, bu değişiklikler klinik açıdan
anlamlı kabul edilmemiştir.
Şizoafektif bozukluğu olan ve PALİGİS ile tedavi edilen yetişkin hastalarda (%5) %7 ve
üzerinde kilo alımı, plasebo alan hastalar (%1) ile karşılaştırıldığında daha yüksek orandadır.
Yüksek ve düşük doz grubunun incelendiği çalışmada, %7 ve üzerinde kilo alımı düşük doz
grubunda (3-6 mg) %3, yüksek doz grubunda (9-12 mg) %7 ve plasebo grubunda %1’dir.
Hiperprolaktinemi
Şizofreni klinik çalışmalarında PALİGİS alan deneklerin % 67’sinde serum prolaktin
düzeyinde artış gözlenmiştir. Prolaktin düzeylerinde artışı düşündürebilecek advers olaylar
(örn.; amenore, galaktore, jinekomasti, menstrüal bozukluklar) genel olarak deneklerin
%2’sinde bildirilmiştir. Serum prolaktin konsantrasyonlarında maksimum ortalama artış
genellikle tedavinin 15. gününde gözlenmiş, fakat çalışma sonunda başlangıç düzeyinin
üstünde kalmıştı.
Yaşlılar
Şizofreni hastalığı olan yaşlılarda yürütülen bir çalışmada, güvenlilik profili yaşlı olmayan
hastalar ile benzerdir. PALİGİS, demansı olan yaşlı hastalarda çalışılmamıştır. Diğer bazı
atipik antipsikotikler ile birlikte yürütülen klinik çalışmalarda, ölüm ve serebrovasküler olay
riskinde artış bildirilmiştir. (Bkz. Bölüm 4.4).
Sınıf etkileri
Antipsikotik kullanımı ile uzamış QT, ventriküler aritmiler (ventriküler fibrilasyon,
ventriküler taşikardi), aniden açıklanamayan ölüm, kalp durması ve Torsade de pointes
görülebilir. Pulmoner embolizm ve derin ven trombozu vakaları da dahil olmak üzere,
antipsikotik ilaçlarla venöz tromboembolik olay bildirilmiştir-Sıklık bilinmemektedir.
Paliperidon, risperidonun aktif metabolitidir. Risperidonun güvenlilik profili uygun olabilir.
Özel popülasyonlara ilişkin ek bilgiler:
16Pediyatrik popülasyon
Güvenlilik profili özeti
12 yaş ve üzeri adolesan şizofreni hastalarında paliperidon uzatılmış salımlı tabletlerle yapılan
bir kısa süreli ve iki uzun süreli çalışmada, yetişkinlerdekine benzer bir genel güvenlilik profili
görülmüştür. PALİGİS’e maruz kalan birleştirilmiş adolesan şizofreni popülasyonunda (12 yaş
ve üzeri, N = 545) istenmeyen etkilerin sıklığı ve tipi, PALİGİS alan adolesanlarda PALİGİS
alan yetişkinlere göre daha sık (ve plasebodan daha sık) rapor edilen aşağıdaki AİR’ler dışında
benzer olmuştur: adolesanlarda sedasyon/somnolans, parkinsonizm, ağırlık artışı, üst solunum
yolu enfeksiyonu, akatizi ve tremor çok yaygın olarak (≥ 1/10) ; karın ağrısı, galaktore,
jinekomasti, akne, dizartri, gastroenterit, epistaksi, kulak enfeksiyonu, kandaki trigliserid
seviyesinde artış ve vertigo yaygın olarak (≥ 1/100, < 1/10) rapor edilmiştir.
Ekstrapiramidal Belirtiler (EPS)
Kısa süreli, plasebo kontrollü, sabit doz adolesan çalışmasında, EPS insidansı tüm PALİGİS
dozları için plaseboya kıyasla daha yüksek olup EPS sıklığı daha yüksek dozlarda artmıştır.
Tüm adolesan çalışmalarında, EPS her bir PALİGİS dozu için yetişkinlere göre adolesanlarda
daha yaygın görülmüştür.
Kilo alımı
Kısa süreli plasebo kontrollü sabit doz adolesan çalışmasında, plasebo ile tedavi edilen
hastalara (%2) kıyasla PALİGİS ile tedavi edilen hastaların daha büyük bir bölümünde (doza
bağlı olarak %6-19) ≥%7 oranında vücut ağırlığı artışı meydana gelmiştir. Belirgin bir doz
ilişkisi görülmemiştir. İki yıllık uzun dönemli çalışmada, çift kör ve açık etiketli çalışmalarda
PALİGİS’e maruz kalan hastalarda hafif kilo artışı (4,9 kg) bildirilmiştir.
Adolesanlarda, kilo alımı normal büyümeyle beklenen kilo alımına karşı değerlendirilmelidir.
Prolaktin
Adolesan şizofreni hastalarında PALİGİS’in en fazla 2 yıllık açık etiketli tedavi çalışmasında,
serum prolaktin yüksekliği insidansı kadınlarda %48 ve erkeklerde %60 olmuştur. Prolaktin
seviyelerinde artışı düşündürebilecek advers reaksiyonlar (örn. amenore, galaktore, menstrüel
bozukluklar, jinekomasti) genel olarak hastaların %9,3’ünde bildirilmiştir.
Geriyatrik popülasyon
Yaşlı şizofreni hastalarında yapılan çalışmada, güvenlilik profili yaşlı olmayan hastalarda
görülen profile benzer olmuştur. PALİGİS demanslı yaşlı hastalarda araştırılmamıştır. Diğer
atipik antipsikotikler ile yapılan çalışmalarda, ölüm ve serebrovasküler olay risklerinde artış
bildirilmiştir (bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
17Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Genellikle, beklenen bulgu ve belirtiler ilacın bilinen farmakolojik etkilerinin artması
şeklindedir. Bunlar, sersemlik ile sedasyon, taşikardi ile hipotansiyon, QT-uzaması ve
ekstrapiramidal semptomlardır. Doz aşımı görülen bir hastada Torsade de pointes ve
ventriküler fibrilasyon bildirilmiştir. Akut doz aşımı durumlarında birden fazla ilaç ihtimali
düşünülmelidir.
Tedavi gereksinimlerini ve iyileşmeyi değerlendirirken ürünün uzun salımlı yapısı göz önüne
alınmalıdır. Paliperidonun spesifik bir antidotu yoktur. Genel destekleyici önlemler
uygulanmalıdır. Hava yolu açık tutulmalı ve idamesi sağlanmalı, yeterli oksijenasyon ve
ventilasyon sağlanmalıdır. Kardiyovasküler izlemeye hemen başlanmalı ve olası aritmiler için
sürekli elektrokardiyografik izleme yapılmalıdır. Hipotansiyon ve dolaşım kolapsı, intravenöz
sıvı ve/veya sempatomimetik ajanlar gibi uygun önlemlerle tedavi edilmelidir. Gastrik lavaj
(hasta bilinçli değilse intübasyondan sonra) ve aktif kömürün bir laksatifle kullanılması
düşünülmelidir. Şiddetli ekstrapramidal semptomlar durumunda antikolinerjik ajanlar
uygulanmalıdır. Hasta kendine gelinceye kadar sıkı denetim ve gözlem devam etmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer antipsikotikler
ATC Kodu: N05A X13
PALİGİS, (+)- ve (-)- paliperidonun rasemik bir karışımını içerir. Etki
mekanizması:
Farmakolojik özellikleri geleneksel nöroleptiklerden farklı olan paliperidon, monoamin
etkilerini selektif olarak bloke eden bir ajandır. Paliperidon, serotonerjik 5-HT ve
2A
dopaminerjik D reseptörlerine güçlü bir şekilde bağlanır. Paliperidon, aynı zamanda alfa
2 1
adrenerjik reseptörlerin ve daha az alfa adrenerjik reseptörlerin ve H histaminerjik
2 1
reseptörlerin antagonisti olarak etki eder. (+)- ve (-)- paliperidon enantiyomerlerinin
farmakolojik aktivitesi, kalitatif ve kantitatif olarak benzerdir.
Paliperidon kolinerjik reseptörlere bağlanmaz. Şizofreninin pozitif semptomlarını
hafiflettiğine inanılan paliperidon güçlü bir D antagonist olsa da geleneksel nöroleptiklere
2
göre motor fonksiyonları daha az azaltır ve daha az katalepsiye neden olur. Baskın santral
serotonin antagonizması, paliperidonun ekstrapiramidal yan etki oluşturma eğilimini
azaltabilir.
Klinik Etkililik
18Şizofreni
PALİGİS’in şizofreni tedavisindeki etkililiği, şizofreniye yönelik DSM-IV kriterlerini
karşılayan bireylerle yapılan üç çok merkezli, plasebo kontrollü, çift körlü, 6 haftalık
çalışmada belirlenmiştir. Üç çalışmada birbirinden farklı olan Paliperidon dozları, günde bir
defa 3 ile 15 mg arasında değişmiştir. Primer etkililik sonlanım noktası, toplam Pozitif ve
Negatif Sendrom Ölçeği (PANSS) skorlarında azalma olarak tanımlanmıştır. PANSS; pozitif
semptomlar, negatif semptomlar, dezorganize düşünceler, kontrolsüz düşmanlık/heyecan ve
anksiyete/depresyonu değerlendirmek için beş faktörden oluşan geçerliliği doğrulanmış çok
maddeli bir envanterdir. Paliperidonun test edilen tüm dozları, 4. günde plasebodan ayrılmıştır
(p˂0.05). Önceden tanımlanmış sekonder sonlanım noktaları Kişisel ve Sosyal Performans
(PSP) ölçeğini ve Klinik Global İzlenim - Şiddet (CGI-S) ölçeğini içermiştir. Her üç
çalışmada Paliperidon, PSP ve CGI-S’de plaseboya göre üstün olmuştur. Etkililik ayrıca
sekonder sonlanım noktası olarak tedavi yanıtının (PANSS Toplam Skorunda ≥ %30 azalma
olarak tanımlanır) hesaplanmasıyla da değerlendirilmiştir.
Etkinin sürdürülmesini değerlendirmek üzere tasarlanan uzun süreli bir çalışmada,
Paliperidon semptom kontrolünün sürdürülmesi ve şizofreni relapsının geciktirilmesinde
plaseboya göre anlamlı ölçüde daha etkili olmuştur. Hastalar akut epizot için
Paliperidon(günde bir defa 3 ile 15 mg arasında değişen dozlar) ile 6 hafta boyunca tedavi
edilip ekstra 8 hafta boyunca stabilize edildikten sonra, şizofreni semptomlarında relaps
yaşayana kadar Paliperidon veya plaseboya devam etmek üzere çift körlü bir şekilde
randomize edilmiştir. Çalışma etkililikle ilgili nedenlerden dolayı erken sonlandırılmış,
Paliperidon ile tedavi edilen hastalarda plaseboya kıyasla anlamlı ölçüde daha uzun bir relaps
süresi göstermiştir (p=0.0053).
Şizofreni - Adolesanlar
PALİGİS’in şizofrenisi olan adolesan bireylerdeki etkililiği, 1,5 ile 12 mg/gün doz aralığında
sabit dozlu, kiloya dayalı tedavi grubu tasarımının kullanıldığı randomize, çift körlü, paralel
gruplu, plasebo kontrollü 6 haftalık bir çalışmada belirlenmiştir. Bireyler 12-17 yaşları
arasında olup, Çocuklar İçin Duygulanım Bozuklukları ve Şizofreni Görüşme Çizelgesi-Şimdi
ve Yaşam Boyu Versiyonu (K-SADS-PL) kullanılarak doğrulanan tanıyla şizofreniye yönelik
DSM-IV kriterlerini karşılamaktadır.
Uygun bireyler dört tedavi grubundan birine rasgele atanmıştır: Plasebo grubu veya
Paliperidon Düşük, Orta veya Yüksek doz grupları. Kilosu daha düşük olan adolesanların
yüksek doz Paliperidona maruz kalma riskini en aza indirmek için dozlar vücut ağırlığına
göre uygulanmıştır. Başlangıç vizitinde kilosu 29 kg ile < 51 kg arasında olan bireyler
plasebo veya günde 1,5 mg (Düşük doz), 3 mg (Orta doz) veya 6 mg (Yüksek doz)
Paliperidon ve başlangıç vizitinde kilosu en az 51 kg olan bireyler plasebo veya günde 1,5 mg
(Düşük doz), 6 mg (Orta doz) veya 12 mg (Yüksek doz) Paliperidon alacak şekilde
randomize edilmiştir. Dozlama yemekten bağımsız olarak sabah yapılmıştır.
Etkililik, PANSS kullanılarak değerlendirilmiştir. Bu çalışma, kiloya dayalı tedavi
gruplarında 3, 6 ve 12 mg günlük dozlarında verilen Paliperidonun şizofrenisi olan adolesan
bireylerdeki etkililiğini kanıtlamıştır. Paliperidonun bu popülasyondaki minimum etkili dozu
günde 3 mg olmuştur.
19Şizoafektif bozukluk
PALİGİS’in (günde bir kez 3 mg - 12 mg) şizoafektif bozukluk tedavisindeki etkililiği,
DSM-IV Bozuklukları için Yapılandırılmış Klinik Görüşme ile doğrulandığı üzere şizoafektif
bozukluğa ilişkin DSM-IV kriterlerini karşılayan yaşlı olmayan yetişkin hastalarla yapılan iki
plasebo kontrollü 6 haftalık çalışmada belirlenmiştir. Bu çalışmalardan birinde, etkililik iki
Paliperidon doz düzeyinden birine atanan 203 bireyde değerlendirilmiştir: Günde bir defa 3
mg’a düşürme seçeneğiyle 6 mg (n = 105) veya 9 mg’a düşürme seçeneğiyle 12 mg (n = 98).
Diğer çalışmada, etkililik esnek Paliperidon dozları (günde bir defa 3-12 mg) alan 211
bireyde değerlendirilmiştir. Her iki çalışma, monoterapi olarak veya antidepresan ve/veya
duygudurum dengeleyicilerle kombinasyon halinde Paliperidon alan bireyleri içermiştir.
Dozlama yemekten bağımsız olarak sabah yapılmıştır. Çalışmalar ABD, Doğu Avrupa, Rusya
ve Asya'da gerçekleştirilmiştir.
Etkililik; Pozitif ve Negatif Sendrom Ölçeği (PANSS) kullanılarak değerlendirilmiştir.
2 doz düzeyli çalışmada daha yüksek Paliperidon dozu alan grup (9 mg/gün’e düşürme
seçeneğiyle 12 mg/gün) ve esnek doz çalışmasındaki Paliperidon grubu (günde 3 ile 12 mg
arasında doz, ortalama modal doz günde 8,6 mg) PANSS'de plasebodan üstün olmuştur. 2 doz
düzeyli çalışmanın düşük doz grubunda (3 mg/gün'e düşürme seçeneğiyle 6 mg/gün)
Paliperidon, PANSS ile ölçülen haliyle plasebodan anlamlı ölçüde farklı olmamıştır.
Her iki çalışmanın sonuçları birleştirildiğinde, PALİGİS monoterapi olarak veya duygudurum
dengeleyiciler ve/veya antidepresanlarla kombinasyon halinde uygulandığında, sonlanım
noktasında şizoafektif bozukluk semptomlarını plaseboya göre iyileştirmiştir. Popülasyon alt
gruplarının incelemesi cinsiyet, yaş veya coğrafi bölge bazında herhangi bir farklı yanıt verme
kanıtı ortaya koymamıştır. Irka göre farklı etkileri araştırmak için yeterli veri
bulunmamaktadır.
5.2 Farmakokinetik özellikler
Genel Özellikler
Emilim:
PALİGİS’in tek dozunu takiben, paliperidon plazma konsantrasyonları sabit bir şekilde artarak
pik (doruk) plazma konsantrasyonuna (C ) doz uygulamasından yaklaşık 24 saat sonra
maks
ulaşmıştır. PALİGİS’in günde bir doz uygulamasında, paliperidonun kararlı durum
konsantrasyonlarına çoğu gönüllüde doz uygulamasından sonraki 4-5 gün içinde erişilmiştir.
Paliperidon risperidonun aktif metabolitidir. PALİGİS’in salım özellikleri nedeniyle, hızlı
salımlı risperidonda gözlenene kıyasla tepe-vadi dalgalanmaları minimum düzeyde
olmaktadır (dalgalanma indeksleri sırasıyla %38 ve %125’tir).
PALİGİS uygulamasını takiben paliperidonun mutlak oral biyoyararlanımı %28’dir.
Paliperidon uzatılmış salımlı tabletin yüksek yağ/yüksek kalori içeren standart öğünle birlikte
uygulanmasını takiben, C ve EAA değerleri açlık koşullarında uygulamaya kıyasla % 50-
maks
60 oranında artmıştır.
20Dağılım:
Paliperidon hızla dağılır. Görünür dağılım hacmi 487 L’dir. Paliperidonun plazma protein
bağlama kapasitesi %74’tür. Büyük oranda  -asit glikoprotein ve albümine bağlanır.
1
Biyotransformasyon:
İn vivo olarak dört metabolik yolak tanımlanmıştır; bunların hiçbiri dozun %6.5’inden
fazlasını oluşturmamaktadır: Dealkilasyon, hidroksilasyon, dehidrojenasyon ve benzisoksazol
bölünmesi. İn vitro çalışmalar paliperidon metabolizmasında CYP2D6 ve CYP3A4’ün rol
oynadığını düşündürmüş olsa da, bu izozimlerin paliperidon metabolizmasında anlamlı bir rol
oynadığına dair herhangi bir in vivo kanıt bulunmamaktadır. Popülasyon farmakokinetiği
analizlerinde, CYP2D6 substratlarının yavaş ve hızlı metabolizörleri arasında PALİGİS
uygulamasından sonra paliperidonun görünür klerensi açısından belirgin bir farklılık
gözlenmemiştir. İnsan karaciğer mikrozomlarında yapılan in vitro çalışmalar, paliperidonun,
CYP1A2, CYP2A6, CYP2C8/9/10, CYP2D6, CYP2E1, CYP3A4 ve CYP3A5’i içeren
sitokrom P450 izoenzimleri tarafından metabolize edilen ilaçların metabolizmasını büyük
ölçüde inhibe etmediğini göstermiştir.
Eliminasyon:
1 mg hızlı salımlı 14C-paliperidonun tek oral doz olarak uygulanmasından bir hafta sonra,
dozun %59’u değişikliğe uğramadan idrarla atılmıştır. Bu da paliperidonun karaciğerde yoğun
bir şekilde metabolize olmadığını göstermektedir. Uygulanan radyoaktivitenin yaklaşık %80’i
idrarda, %11’i ise dışkıda saptanmıştır.
Paliperidonun terminal eliminasyon yarılanma ömrü yaklaşık 23 saattir.
In vitro çalışmalar, paliperidonun bir P-gp substratı olduğunu ve yüksek konsantrasyonlarda
P-gp’nin zayıf bir inhibitörü olduğunu göstermiştir. In vivo veriler yoktur ve klinik ilişki
bilinmemektedir.
Doğrusallık/Doğrusal olmayan durum:
PALİGİS’in uygulanmasını takiben paliperidonun farmakokinetiği önerilen klinik doz
aralığı (3 – 12 mg) içerisinde doz orantılıdır.
Hastalardaki karakteristik özellikler
Irk:
Popülasyon farmakokinetiği analizleri, PALİGİS uygulamasını takiben paliperidonun
farmakokinetiğinde ırka bağlı farklılık göstermemiştir.
Cinsiyet:
PALİGİS uygulamasını takiben paliperidon görünür klerensi kadınlarda erkeklerden yaklaşık
%19 azdır. Bu fark büyük oranda erkeklerle kadınlar arasında yağ dışı vücut kütlesi ve
kreatinin klerensi açısından gözlenen farklarla açıklanmaktadır.
Sigara kullanım durumu:
21İnsan karaciğer enzimlerinin kullanıldığı in vitro çalışmalara göre paliperidon bir CYP1A2
substratı değildir; dolayısıyla sigara kullanımının paliperidon farmakokinetiği üzerinde bir
etkisi olmamalıdır. Popülasyon farmakokinetik analizleri, sigara kullananlarda
kullanmayanlara kıyasla paliperidon için biraz daha düşük bir maruziyet göstermiştir. Farkın
klinik ile ilgili olmadığı düşünülmektedir.
Karaciğer yetmezliği:
Paliperidon büyük ölçüde karaciğerde metabolize edilmemektedir. Orta derecede karaciğer
yetmezliği olan (Child-Pugh Sınıf B) hastalarda yapılan bir çalışmada serbest paliperidonun
plazma konsantrasyonu sağlıklı deneklerle benzerdir. Paliperidon, ağır karaciğer yetmezliği
olan hastalarda çalışılmamıştır. (Child-Pugh Sınıf C)
Böbrek yetmezliği:
Paliperidon eliminasyonu, böbrek fonksiyonunun azalması ile azalır. Paliperidonun toplam
klerensi bozulmuş böbrek fonksiyonu olan hastalarda hafif böbrek yetmezliğinde % 32
(CrCl:50 - <80 ml/dakika), orta böbrek yetmezliğinde %64 (CrCl:30 - <50ml/dakika) ve ağır
böbrek yetmezliğinde %71 (CrCl: <30ml/dakika) azalmıştır. Paliperidonun ortalama terminal
eliminasyon yarılanma ömrü normal böbrek fonksiyonlu (CrCl≥ 80 ml/dakika) deneklerde 23
saat ile kıyaslandığında, hafif, orta ve şiddetli böbrek yetmezliği olan hastalarda sırasıyla 24,
40 ve 51 saattir.
Adolesanlarda:
Adolesan hastalardaki paliperidon sistemik maruziyeti yetişkin hastalardaki ile
karşılaştırılabilir seviyededir. 51 kg’ın altındaki adolesanlarda, 51 kg’dan daha ağır olan
adolesanlara oranla %23 daha fazla maruziyet gözlenmiştir; fakat bu durum klinik açıdan göz
ardı edilebilir. Sadece yaş ise tek başına paliperidon maruziyetini etkilememiştir.
Yaşlılarda:
Yaşlı hastalardaki (≥ 65 yaş, n=26) farmakokinetik bir çalışmadan elde edilen veriler, yetişkin
hastalarla (18-45 yaş, n=28) kıyaslandığında PALİGİS uygulamasını takiben paliperidonun
görünür kararlı-durum klerensinin % 20 daha az olduğunu göstermiştir. Bununla birlikte
CrCl’de yaşla ilgili azalmanın düzeltilmesinden sonra şizofreni hastalarını içeren popülasyon
farmakokinetik analizlerinde yaşın fark edilebilir etkisi bulunmamıştır.
5.3 Klinik öncesi güvenlilik verileri
Paliperidon, sıçan ve köpeklerde, tekrarlanan-doz toksisitesi çalışmaları sedasyon ve meme
bezlerinde, genital organlarda prolaktin aracılı etkiler gibi temel farmakolojik etkiler
göstermiştir. Paliperidon sıçan ve tavşanlarda teratojen değildir. Sıçanlarda ve insanlarda
yaygın olarak paliperidona dönüştürülen oral risperidon ile sıçan üreme çalışmalarında,
doğum ağırlığı ve yavruların hayatta kalması üzerinde advers etkiler görülmüştür. Gebe
hayvanlara uygulandığında diğer dopamin antagonistleri, öğrenme ve yavrularda motor
gelişimi üzerinde olumsuz etkilere neden olmuştur. Paliperidon genotoksik değildir.
Sıçanlarda ve farelerde risperidonun oral karsinojenisite çalışmalarında, hipofiz bezi
adenomlarında artış (farelerde), pankreas endokrin adenomlarında artış (sıçanlarda) ve meme
22bezi adenomlarında (her iki türde de) artış gözlenmiştir. Bu artış uzatılmış dopamin D
2
antagonizması ve hiperprolaktinemi ile ilgili olabilir. Kemirgenlerde bu tümör bulgularının
insan riski ile ilişkisi bilinmemektedir.
6 FARMASÖTİK ÖZELLİKLERİ
6.1 Yardımcı maddelerin listesi
Mikrokristalin selüloz 102
Hipromelloz 2208
Amonyum metakrilat kopolimer tip B
Sodyum lauril sülfat
Bütil hidroksi toluen(E321)
Etanol %96
Magnezyum stearat
Opadry II white OY-LS-28908
Amonyum metakrilat kopolimer tip A
Trietil sitrat
Metakrilik Asit- Etil Akrilat Kopolimer
Propilen glikol
Saf su
Opadry II White OY-LS-28908 İçeriği
Titanyum dioksit
Laktoz monohidrat(sığır kaynaklı)
HPMC 2910/Hipromelloz
Makrogol/ PEG
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız. Nemden koruyunuz.
6.5 Ambalajın niteliği ve içeriği
Karton kutuda 7 tabletten oluşan 4 adet blister şeklinde kullanıma sunulmaktadır.
PVC/PE/PVD-AL blister
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
Ruhsat sahibi:
23Farma-Tek İlaç Sanayi ve Ticaret A.Ş.
Ümraniye/İstanbul
7. RUHSAT NUMARASI
2020/195
8. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.09.2020
Ruhsat yenileme tarihi:
9. KÜB’ÜN YENİLENME TARİHİ:
24