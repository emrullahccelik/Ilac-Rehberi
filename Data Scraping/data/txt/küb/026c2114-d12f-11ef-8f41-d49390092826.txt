KISA ÜRÜN BİLGİSİ
1. BEŞERİ TIBBİ ÜRÜNÜN ADI
VOXET 5mg/5ml şurup
2. KALİTATİF VE KANTİTATİF BİLEŞİM
Her 5 ml şurupta;
Etken madde:
Oksibutinin hidroklorür…………………….5 mg
Yardımcı maddeler:
Sukroz ……………………………….1.266,00 mg
Sorbitol (%70)……………………….1.348,00 mg
Sodyum sitrat dihidrat……………………6,00 mg
Sodyum metil p-hidroksibenzoat…………6,88 mg
Gliserin…………………………………750,00 mg
Yardımcı maddeler için 6.1'e bakınız.
3. FARMASÖTİK FORM
Şurup
Berrak ve renksiz çözelti.
4. KLİNİK ÖZELLİKLER
4.1 Terapötik endikasyonlar
VOXET, inhibe edilmemiş nörojenik ve refleks nörojenik mesanesi olan hastalarda,
mesane instabilitesine bağlı olarak ortaya çıkan işeme problemlerinin giderilmesinde
endikedir. (Örneğin, sık idrara çıkma, sıkışma, idrar sızması, sıkışmaya bağlı olarak
idrar kaçırma, idrar yaparken yanma gibi).
4.2 Pozoloji ve uygulama şekli
Pozoloji / Uygulama sıklığı ve süresi:
Erişkinlerde:
Genellikle günde 2-3 defa 5 mg şurup (bir ölçek) verilir. Azami doz, günde 4 defa 5
mg (bir ölçek)'dır.
Uygulama şekli:
Oral uygulanır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dikkatli kullanılmalıdır.
1/9Karaciğer yetmezliği:
Karaciğer yetmezliği olan hastalarda dikkatli kullanılmalıdır.
Pediyatrik popülasyon:
Oksibutinin hidroklorür 5 yaşın üzerindeki çocuklarda;
• İdiopatik overaktif mesane ya da nörojenik mesane bozukluklarına (detrüsör
overaktivite) bağlı instable mesane koşullarında sık idrara çıkma ve sıkışmaya
bağlı olarak idrar kaçırma,
• Diğer tedavilerin başarılı olamadığı zaman ilaç tedavisine bağlı olmayan
detrüsör overaktivite ile ilişkili gece işemesinde endikedir.
Günde 2 x 2,5 mg ile başlanmalıdır.
5 yaşın altındaki çocuklarda kullanılmamalıdır.
Geriyatrik popülasyon:
Zayıf yaşlı hastalarda dikkatli kullanılmalıdır. Genel olarak yaşlı hastalar için doz
seçimi dikkatli yapılmalı, azalan hepatik, renal ya da kalp fonksiyonları ve eş zamanlı
hastalık ya da başka ilaç tedavisi nedeniyle en düşük doz ile başlanmalıdır. Genel doz,
günde 2 defa 2.5 mg (½ ölçek)’dır. Klinik cevap alınamaması durumunda bu doz,
günde 2 defa 5 mg (bir ölçek)’a çıkartılabilir.
4.3 Kontrendikasyonlar
• Oksibutinin ya da formülde yer alan herhangi bir maddeye karşı aşırı duyarlılık
hallerinde,
• Miyasteniya gravis’de,
• Dar açılı glokom ya da sığ ön kamara durumunda,
• Paralitik ileus, intestinal atoni dahil gastrointestinal obstrüksiyonda
• Toksik megakolonlu hastalarda, ağır ülseratif kolitte
• İdrar retansiyonun hızlanabileceği mesane çıkışı obstrüksiyonlu hastalarda
• Stabil olmamış kardiyopatilerde,
• Akut hemorajilerde
kontrendikedir.
4.4 Özel kullanım uyarıları ve önlemleri
Oksibutinin, ilacın etkilerine karşı daha duyarlı olabilen zayıf yaşlılarda ve çocuklarda
ve otonomik nöropatisi, karaciğer ya da böbrek yetmezliği ve ciddi gastrointestinal
motilite bozukluğu olan hastalarda dikkatli kullanılmalıdır (Bkz. Bölüm 4.3).
Ülseratif kolit vakalarında uygulanması intestinal motiliteyi inhibe ederek paralitik
ileus’a ve toksik megakolon’a neden olabilir.
Oksibutinin hidroklorür, hipertroidizm, koroner kalp hastalıkları, konjestif kalp
yetmezlikleri, kardiyak aritmiler, taşikardiler, hipertansiyon ve prostat
hipertrofilerinde semptomların şiddetlenmesine yol açabilir.
2/9Çevre ısısının yüksek olduğu hallerde kullanılırsa, ısı şokuna neden olabilir (terleme
fonksiyonundaki azalmaya bağlı ateş yükselmesi, sıcak çarpması). Bilhassa ileostomi
ve kolostomili hastalarda görülen diyare, tam olmayan bir intestinal obstrüksiyonun
erken belirtisi olarak kabul edilebilir. Böyle durumlarda oksibutinin hidroklorür
uygulaması zararlı olabilir.
Refluks özofajit ile ilişkili hiatus hernia’lı hastalarda dikkatli kullanılmalıdır çünkü
antikolinerjik ilaçlar bu koşulları şiddetlendirebilir.
Tedavi süresinde gerekli sistometrik ve diğer diagnostik incelemeler yapılmalıdır.
Tedavinin gidişini kontrol edebilmek için sık sık sistometrik tayinler yapılması tavsiye
edilir. Enfeksiyon ortaya çıkarsa uygun antibiyotik tedavisi tatbik edilmelidir.
Otonomik nöropati isimli sinirleri etkileyen bir hastalığınız var ise oksibutinin zararlı
olabilir.
Çocuklarda kullanımı:
5 yaş ve daha yukarı yaşlardaki çocuklarda güvenle kullanılabileceği saptanmıştır.
Ancak, daha küçük çocuklarda, emniyetle kullanılabileceği hakkında yeterli veriler
olmadığından, 5 yaşından küçük çocuklarda uygulanmamalıdır.
Monosemptomatik nokturnal enüresizli (detrusör overaktivite ile ilişkili
olmayan) çocuklarda oksibutinin hidroklorür kullanımı önerilmez.
5 yaşın üzerindeki çocuklarda oksibutinin hidroklorür, dikkatli kullanılmalıdır,
çünkü çocuklar ilacın etkilerine (özellikle santral sinir sistemi ve psikiyatrik
advers reaksiyonlar) daha duyarlı olabilirler.
Bu tıbbi ürün her 5 ml’sinde 1.348,00 mg sorbitol (%70) ihtiva eder. Nadir kalıtımsal
fruktoz intolerans problemi olan hastaların bu ilacı kullanmamaları gerekir.
Bu tıbbi ürün her 5 ml’sinde 1.266,00 mg sukroz ihtiva eder. Nadir kalıtımsal fruktoz
intoleransı, glikoz-galaktoz malabsorpsiyon veya sukraz-izomaltaz yetmezliği
problemi olan hastaların bu ilacı kullanmamaları gerekir.
Bu tıbbi ürün her 5 ml’sinde 1 mmol (23 mg)’dan daha az sodyum ihtiva eder; bu
dozda sodyuma bağlı herhangi bir yan etki beklenmemektir.
Bu tıbbi ürün her 5 ml’sinde 6,88 mg sodyum metil p-hidroksibenzoat ihtiva eder.
Alerjik reaksiyonlara (muhtemelen gecikmiş) sebebiyet verebilir.
Bu tıbbi ürün gliserin ihtiva eder; dozu nedeniyle herhangi bir yan etki
beklenmemektir.
3/94.5 Diğer tıbbi ürünler ile etkileşimler ve diğer etkileşim şekilleri
Diğer antikolinerjik ilaçlarla birlikte kullanılması durumunda oksibutinin
hidroklorürün antikolinerjik etkinliği artar.
Antikolinerjikler ve klozapin, fenotiyazinler, amantadin, butirofenonlar, L-dopa,
dijitalisler ve trisiklik antidepresanlar arasında etkileşim durumları nadiren
bildirilmiştir. ÜROPAN bu tür ilaçlarla aynı anda kullanılırsa dikkatli olunmalıdır.
Oksibutinin gastrik motiliteyi azaltarak diğer ilaçların absorpsiyonunu etkileyebilir.
Üropan, ketokonazol ile beraber uygulandığında ortalama oksibutinin plazma
konsantrasyonu, yaklaşık 3-4 kat artar.
Antimikotik ajanlar (örn. itrakonazol ve mikonazol) ya da makrolid antibiyotikler
(örn. eritromisin ve klaritromisin) gibi diğer P450 3A4 enzim sistem inhibitörleri
oksibutininin farmakokinetik parametrelerini (örn. C ve AUC) yükseltebilir. Bu
maks
etkileşimin klinik önemi bilinmemektedir. Böyle ilaçlar aynı anda kullanılacaksa
dikkatli olunmalıdır.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda tedaviye başlamadan önce gebelik
testi yapılmalıdır ve tedavi sırasında kontraseptif kullanılmalıdır.
Gebelik dönemi
Hayvan deneylerinde ilacın fetüs üzerinde olumsuz bir etkisi saptanamamıştır. Öte
yandan hamile olan veya gebelik ihtimali bulunan kadınlarda güvenle kullanılabileceği
yönünde kesin bilgiler de henüz elde edilmiş değildir. Bu nedenle hamile kadınlarda
uygulanmamalıdır.
Laktasyon dönemi
Oksibutinin’in küçük miktarlarda anne sütüne geçtiği hayvanlarda gösterilmiştir. Bu
nedenle emziren annelerde kullanılmamalıdır.
4/9Üreme yeteneği / Fertilite
Hamster, tavşan, fare ve sıçanlar üzerinde oksibutinin hidroklorür kullanılarak yapılan
üreme toksisitesi çalışmaları, fertiliteyi azalttığını göstermemiştir.
4.7 Araç ve makine kullanımı üzerindeki etkiler
Oksibutinin hidroklorür uyuklama ve görmede bulanıklığa neden olabilir. Hastaların
dikkat isteyen iş makineleri ile çalışmaları ve araba kullanmaları gerekiyorsa bu
durumun kendilerine öncelikle açıklanması ve dikkatlerinin çekilmesi gerekir.
4.8 İstenmeyen etkiler
Advers olaylar sistem organ sınıfı ve sıklığa göre şu şekilde sıralanmıştır: çok yaygın
(≥1/10); yaygın (≥1/100,<1/10); yaygın olmayan ( ≥ 1/1000, <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Santral sinir sistemi ve psikiyatrik bozukluklar
Yaygın olmayan:Baş ağrısı, baş dönmesi, somnolans/yorgunluk, uyuşukluk
Seyrek: Konvülsiyonlar, ajitasyon, kognitif disfonksiyon, şaşkınlık, sinirlilik,
paranoya, halüsinasyonlar, kabuslar, konsantrasyon zorlukları
Göz bozuklukları
Yaygın: Bulanık görme
Yaygın olmayan: Işığa karşı aşırı duyarlılık
Seyrek: Midriyazis, intraoküler hipertansiyon, dar-açılı glokom başlangıcı, göz
kuruluğu
Kalp ve damar sistemi bozuklukları
Yaygın olmayan: Taşikardi, kardiyak aritmi
Gastrointestinal bozukluklar
Çok yaygın: Ağız kuruluğu,
Yaygın: Bulantı, kabızlık, karın ağrısı, dispepsi
Yaygın olmayan: Diyare, kusma anoreksi, tat kaybı,
Seyrek: Gastroözofagel reflü
Deri ve deri altı doku bozuklukları
Yaygın: Yüzde kızarma (çocuklarda daha belirgin olabilir)
Yaygın olmayan: Kuru cilt,
Seyrek: Kızarıklık, ürtiker, anjiyoödem, ışığa duyarlılık gibi alerjik reaksiyonlar
Böbrek ve idrar yolu bozuklukları
Yaygın olmayan: Üriner retansiyon
Bilinmiyor: İdrara çıkmada zorlanma
5/9Üreme sistemi ve meme bozuklukları
Seyrek: Erektil disfonksiyon
Genel bozukluklar
Seyrek: Güneş çarpması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99).
4.9 Doz aşımı ve tedavisi
Doz aşımında diğer antikolinerjik ajanlarda görülen semptomlar ortaya çıkar.
Bunlar: Santral sinir sisteminin aşırı uyarılması (tremor, irritabilite, konvülsiyonlar,
delirium, halusinasyonlar), yüzde kızarma, ateş, bulantı ve kusma, taşikardi,
hipotansiyon veya hipertansiyon, solunum güçlüğü, paralizi ve koma. Buna karşı
semptomatik ve destekleyici tedavi uygulanır.
Alınacak önlemler:
1) Midenin yıkanması
2) Yavaş intravenöz enjeksiyonla fizostigmin
Yetişkinler: Yavaş intravenöz uygulama ile 0.5-2 mg fizostigmin. 5 dakika sonra
tekrarlanır, gerekirse maksimum 5 mg'a kadar çıkarılabilir.
Çocuklar: Yavaş intravenöz uygulama ile 30 mikrogram/kg fizostigmin. 5 dakika
sonra tekrarlanır, gerekirse maksimum 2 mg'a kadar çıkarılabilir.
Ateş, semptomatik olarak buz torbaları veya alkol kompresi ile düşürülür.
Belirgin huzursuzluk ya da heyecan durumunda 10 mg diazepam intravenöz
enjeksiyonla verilebilir, taşikardi, propanolol’ün intravenöz enjeksiyonu ile tedavi
edilebilir ve üriner retansiyon, katerizasyon ile düzeltilebilir.
Kürar’e benzer etkiler durumunda solunum kasları paralizi için mekanik ventilasyon
gerekecektir.
6/95. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Üriner antispazmotik
ATC kodu:G04BD04
Oksibutinin hidroklorür, düz kaslar üzerinde direkt antispazmodik etkiye sahiptir.
Ayrıca asetilkolinin düz kaslar üzerindeki muskarinik tesirini de inhibe eder
(antimuskarinik etki). İskelet sisteminin nöromusküler iletişim noktaları ya da
otonomik gangliyonlar üzerinde bloke edici bir etki oluşturmaz (antinikotinik etki).
Oksibutinin hidroklorür mesane düz kasını gevşetir. İstemsiz mesane kasılmaları olan
hastalarda yapılan sistometrik incelemeler, oksibutinin'in idrar kesesi kapasitesini
büyüttüğünü, kontraktif düz kasların kontrol edilemeyen kasılmalarının frekanslarını
azalttığını ve idrar yapma dürtüsünü geciktirip engellediğini ortaya koymuştur.
Bu nedenle oksibutinin, hem sıkışmayı (urgency) hem de istemli idrar yapma ve idrar
kaçırma epizotlarının sıklığını azaltır.
5.2 Farmakokinetik özellikler
Genel özellikler
Emilim:
Oksibutinin, oral uygulamayı takiben gastrointestinal yoldan hızla absorbe edilir ve 1
saatten daha kısa bir sürede maksimum plazma konsantrasyonuna ulaşır. İlk geçiş
etkisi yüksektir ve uygulanan dozun % 10’dan azı değişmemiş olarak dolaşıma geçer.
Dağılım:
Oksibutinin sistemik emilinden sonra tüm vücut dokularına dağılır. 5 mg oksibutinin
hidroklorürün intravenöz uygulanmasından sonra dağılım hacmi, 193 L.’dir.
Oksibutinin her iki enantiomeri de plazma proteinlerine yüksek oranda (> % 99)
bağlanır. Oksibutinin aktif metaboliti olan desetiloksibutininin her iki enantiomeri de
yüksek oranda (> % 97) plazma proteinlerine bağlanır. Bağlandığı başlıca protein, 1-
alfa-asit glikoproteindir.
Biyotransformasyon:
Oksibutinin hidroklorür karaciğerde P450 enzim sistemi, özellikle CYP3A4 ile
metabolize olur. Metabolik ürünleri, fenilsiklohekzilglikolik asit (farmakolojik olarak
inaktif) ve desetiloksibutinin (farmakolojik olarak aktif)’dir.
Eliminasyon:
Atılımı esas olarak böbreklerdedir. Uygulanan dozun % 0.1’inden azı değişmemiş
olarak idrarla atılır. Ayrıca uygulanan dozun % 0.1’den azı desetiloksibutinin
metaboliti olarak atılır.
7/95.3 Klinik öncesi güvenlilik verileri
20, 80 ve 160 mg/kg/gün oksibutinin klorür dozlarında sıçanlarda yapılan 24 aylık bir
çalışma, karsinojenisite bulguları göstermemiştir. Bu dozlar, vücut yüzey alanına
dayanan insanların maruz kaldığı en yüksek dozlarının yaklaşık 6, 25 ve 50 katıdır.
Oksibutinin klorür, Schizosaccharomyces pompholiciformis, Saccharomyces
cerevisiae ve Salmonella typhimurium test sistemlerinde test edildiğinde mutajenik
aktivite artışı göstermemiştir.
Hamster, tavşan, fare ve sıçanlar üzerinde oksibutinin hidroklorür kullanılarak yapılan
üreme çalışmaları, fertiliteyi azalttığını göstermemiştir.
6 FARMASÖTİK ÖZELLİKLER
6.1 Yardımcı maddelerin listesi
Gliserin
Sukroz
Sodyum metil p-hidroksi benzoat
Sorbitol (%70)
Sodyum sitrat dihidrat
Frambuaz aroması
Sitrik asit monohidrat
Deiyonize su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklanır.
6.5 Ambalajın niteliği ve içeriği
Karton kutu içerisinde 1 adet plastik kapaklı (kapak boşa dönmeyecek şekilde), 5
ml.'sinde (bir ölçek) 5 mg oksibutinin hidroklorür ihtiva eden amber renkli 100 ml’lik
cam şişe ve 1 adet 2,5 ml ve 5 ml ölçekli kaşık bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü
Yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne uygun
olarak imha edilmelidir.
8/97 RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No: 10
34885 Sancaktepe/ İstanbul
Tel: 0216 564 80 00
Fax: 0216 564 80 99
8 RUHSAT NUMARASI
2016/517
9 İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 16.06.2016
Ruhsat yenileme tarihi:
10 KÜB'ÜN YENİLENME TARİHİ
9/9