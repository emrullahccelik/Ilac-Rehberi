1   
Bu ilacı kullanmaya başlamadan  önce bu KULLANMA TALIMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız  KULLANMA TALİMATI  
 
FOSETAZ 8 mg uzatılmış  salımlı film kaplı  tablet 
Ağızdan alınır.  
• Etkin  madde: 6,2 mg fesoterodine eşdeğer  miktarda  8 mg  fesoterodin fumarat  içerir.  
• Yardımcı maddeler: Laktoz monohidrat (sığır sütünden elde edilir) ve mikrokristalin selüloz 
(E460), mannitol (E421), hipromelloz (K100) (E464), hipromelloz (K4M) (E464), talk (E553b), 
kolloidal silikon dioksit (E551), gliseril dibehenat, opadry II  blue 85G505039 (polivinil alkol -part. 
Hidrolize (E1203), talk (E553b), titanyum dioksit (E171), makrogol/PEG (E1521), lesitin (soya) (E322), FD&C mavi #2/indigo karmin AL %3- %5 (E132), FD&C mavi #2/indigo karmin 
alüminyum lake (E132).  
 
 
Bu Kullanma  Talimatında:  
1. FOSETAZ  nedir  ve ne için kullanılır?  
2. FOSETAZ’ı  kullanmadan  önce dikkat edilmesi gerekenler  
3. FOSETAZ  nasıl  kullanılır?  
4. Olası  yan etkiler  nelerdir?  
5. FOSETAZ’ın  saklanması  
 
Başlıkları yer almaktadır.  
 
 
1. FOSETAZ nedir  ve ne için kullanılır?  
FOSETAZ antimuskarinik olarak anılan aşırı aktif mesanenin hareketini azaltan ve belirtilerini 
tedavi eden, tıbbi bir üründür. 1 adet uzatılmış salımlı film kaplı tablet, 6,2 mg fesoterodine 
eşdeğer 8 mg fesoterodin fumarat içermektedir.  
Her FOSETAZ 8 mg uzatılmış salımlı film kaplı tablet; mavi, oval, bikonveks, bir yüzü “F8” baskılı,  diğer  yüzü baskısız,  film kaplı  tablettir.  14, 28 ve 84 uzatılmış salımlı film kaplı  2  tablet  içeren  blisterler  halinde  ambalajlanmıştır.  
 
FOSETAZ  aşırı aktif  bir mesanenin  şu tür belirtilerini tedavi  eder:  
• Ani sıkışmayı takiben  mesanenizi  boşaltırken  kontrol  edememe  (sıkışma  inkontinansı  denir)  
• Aniden mesanenizi  boşaltma  gereksinimi  duyma  (sıkışma  denir)  
• Mesanenizi  normalden daha  sık boşaltmak  zorunda  kalma  (idrar  sıklığında  artış denir)  
 
 
2. FOSETAZ’  ı kullanmadan  önce dikkat  edilmesi  gerekenler 
FOSETAZ’ ı aşağıdaki durumlarda KULLANMAYINIZ  
- Eğer fesoterodin, yerfıstığı, soya veya FOSETAZ’ın içerdiği diğer yardımcı  maddelerden 
herhangi birine karşı alerjik (aşırı duyarlı) iseniz (bkz. FOSETAZ’ın içeriğinde bulunan  
bazı yardımcı maddeler hakkında önemli bilgiler)  
- Eğer mesanenizi  tamamen  boşaltamıyorsanız  (üriner retansiyon)  
- Mideniz  yavaş  boşalıyorsa  (gastrik  retansiyon)  
- Dar açılı glokom  (gözde  yüksek tansiyon)  olarak  adlandırılan  ve kontrol  altında  olmayan 
bir göz rahatsızlığınız varsa  
- Kaslarınızda aşırı güçsüzlük söz konusuysa  (myastenia gravis)  
- Kalın  bağırsağınızda  ülserasyon ve inflamasyon varsa  (şiddetli ülseratif  kolit)  
- Anormal  derecede büyük  ya da şişkin  bir kalın  bağırsağınız  varsa (toksik megakolon)  
- Ciddi  karaciğer  sorunlarınız  varsa  
- Böbrek sorunlarınız varsa veya orta dereceden şiddetliye değişen karaciğer problemleri 
yaşıyorsanız ve şu aktif maddeleri içeren ilaçları kullanıyorsanız: itrakonazol veya 
ketokonazol (fungal enfeksiyonları tedavi etmek için kullanılır), ritonavir, atazanavir, 
indinavir, sakinavir veya nelfinavir (insan immün (bağışıklık) yetmezlik virüsü (HIV) 
tedavisi için antiviral ilaçlar), klaritromisin veya telitromisin (bakteriyel enfeksiyonları 
tedavi etmek için kullanılır) ve nefazodon (depresyonu tedavi etmek için kullanılır). 
FOSETAZ’ı  aşağıdaki  durumlarda  DİKKATLİ  KULLANINIZ  
Fesoterodin  her zaman  sizin  için uygun olmayabilir.  Eğer  aşağıdakilerden  herhangi  biri sizin  için 
geçerliyse,  FOSETAZ  almadan  önce  doktorunuzla  konuşunuz.  
- Mesanenizi  tam olarak  boşaltmakta  güçlük çekiyorsanız  
- Bağırsak  hareketlerinizde azalma olduysa  ya da şiddetli kabızlıktan  dolayı  sıkıntısı 
çektiyseniz  3  - Dar açılı glokom  olarak  adlandırılan  bir göz hastalığı  için tedavi  görüyorsanız  
- Ciddi  böbrek ya da karaciğer  sorunlarınız  varsa,  doktorunuz  dozunuzu ayarlamak 
isteyebilir  
- Kan basıncında  değişiklik, bağırsaklarda  veya cinsel  fonksiyonlarda  bozukluk türü 
belirtilerle kendini gösteren otonomik nöropati denilen bir hastalığınız varsa, 
- Gıdaların  geçişini  ve/veya  sindirimini etkileyen  bir gastrointestinal (mide -bağırsak) 
hastalığınız varsa  
- Göğüste  yanma  hissi ya da geğirme  
- İdrar yolları  enfeksiyonunuz  varsa doktorunuzun  bazı antibiyotikleri  reçete  etmesi  
gerekebilir.  
 
Kalp  sorunları:  Aşağıdaki  rahatsızlıkların  herhangi  biri nedeniyle  sıkıntı yaşıyorsanız 
doktorunuzla konuşunuz:  
- QT uzaması  olarak  bilinen  bir EKG (kalp  izleme)  anormalliği varsa ya da buna  neden  olan 
herhangi bir ilaç alıyorsanız  
- Kalp  atım hızınız  düşükse  (bradikardi)  
- Miyokard iskemisi (kalp  kaslarına giden kanda  azalma),  düzensiz kalp atışı ya da kalp 
yetmezliği gibi kalp hastalıklarınız varsa  
- Kanınızdaki  potasyum  seviyesi  anormal  derecede düşükse  (hipokalemi)  
 
 
Bu uyarılar, geçmişteki  herhangi  bir dönemde dahi  olsa sizin için geçerliyse lütfen doktorunuza  
danışınız.  
 
FOSETAZ’ın  yiyecek  ve içecek  ile kullanılması 
FOSETAZ  yiyeceklerle birlikte  veya  aç karnına  alınabilir.  Ancak,  greyfurt  suyu ilacın  etkisini  
değiştirebileceğinden  greyfurt  suyuyla  alınmamalıdır.  
 
 
Hamilelik  
İlacı kullanmadan önce  doktorunuza veya eczacınıza  danışınız.  
Fesoterodinin gebelik ve doğmamış bebek üzerindeki etkileri bilinmediğinden, hamileyseniz 
FOSETAZ kullanmamalısınız. Hamileyseniz ya da hamile kalmayı düşünüyorsanız, doktorunuza 
bildiriniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  4  Emzirme 
İlacı kullanmadan önce  doktorunuza veya eczacınıza  danışınız.  
Fesoterodinin insan sütüne geçip geçmediği bilinmemektedir; bu nedenle, FOSETAZ  ile tedavi 
sırasında emzirme önerilmemektedir.  
 
Araç ve makine  kullanımı  
FOSETAZ  bulanık görme, sersemlik  ve uyku haline  neden  olabilir.  Bu etkilerin  herhangi  birini 
yaşıyorsanız, herhangi bir araç ya da makine kullanmayınız. 
 
FOSETAZ’ın  içeriğinde bulunan bazı yardımcı maddeler hakkında önemli bilgiler 
FOSETAZ,  laktoz  içermektedir.  Doktorunuz  size bazı şekerlere karşı toleransınız ın 
olmadığını söylediyse, bu ilacı almadan önce doktor unuza başvurunuz.  
 
FOSETAZ,  soya yağı içermektedir.  Fıstık veya  soyaya  karşı  alerjiniz  varsa,  bu tıbbi ürünü 
kullanmayınız.  
 
FOSETAZ’ın  içeriğinde  bulunan mannitolden dolayı  hafif  derecede laksatif  etkisi olabilir.  
 
 
Diğer ilaçlar  ile birlikte kullanımı  
Eğer herhangi bir ilacı şu anda alıyorsanız veya son zamanlarda aldıysanız -hatta reçetesiz olanlar 
da dahil olmak üzere - lütfen doktorunuza veya eczacınıza bunlar hakkında bilgi veriniz. 
Doktorunuz size FOSETAZ’ı başka ilaçlarla alıp alamayacağınızı söyleyecektir.  
 
Aşağıdaki listede yer alan ilaçları alıyorsanız lütfen doktorunuza bilgi veriniz. Fesoterodin ile aynı 
anda alınan tedaviler ağız kuruluğu, kabızlık, mesanenizi tam olarak boşaltmada güçlük ya da  
uyku hali gibi yan etkileri daha güçlendirebilir ya da daha sıklaştırabilir.  
- Aman tadin (Parkinson hastalığının  tedavisinde  kullanılır)  etken  maddesi  içeren  ilaçlar  
- Gastrointestinal (mide -bağırsak) hareketliliği artırmak,  mide kramplarını  ya da spazmını 
rahatlatmak veya araç tutmasını önlemek için kullanılan bazı ilaçlar metoklopramid gibi. 
- Psikiyatrik  hastalıkların  tedavisinde  kullanılan  bazı ilaçlar  antidepresif  ilaçlar  ve 
nöroleptikler gibi  
Aşağıda  belirtilen  ilaçların  herhangi  birini  alıyorsanız, lütfen  doktorunuza  bilgi veriniz:  
- Belirtilen etken maddelerin herhangi birini içeren ilaçlar fesoterodinin parçalanmasını 
hızlandırıp, etkisini azaltabilir: St. John’s Wort (Sarı Kantaron - bitkisel tıbbi ürün), 
rifampisin  (bakteriyel  enfeksiyonların tedavisinde  kullanılır),  karbamazepin,  fenitoin  ve 5  fenobarbital  (diğerleri  ile birlikte  epilepsi  tedavisinde  kullanılır)  
- Belirtilen  etken  maddelerin  herhangi  birini  içeren  ilaçlar  fesoterodinin kandaki  seviyelerin i 
artırabilir: İtrakonazol ya da ketokonazol (mantar enfeksiyonlarının tedavisinde kullanılır),  
ritonavir, atazanavir, indinavir, sakinavir veya  nelfinavir  (HIV  tedavisinde kullanılan antiviral 
ilaç), klaritromisin ya da telitromisin (bakteriyel enfeksiyonların tedavisinde kullanılır), 
nefazodon (depresyon tedavisinde kullanılır), fluoksetin veya paroksetin (depresyon veya 
kaygı tedavisinde kullanılır), bupropiyon (sigarayı bırakma veya depresyon tedavisinde 
kullanılır), kinidin (kalp atım düzensizliklerini tedavi etmek için kullanılır) ve sinakalset 
(hiperparatiroidizm (paratiroid isimli hormonun gereğinden fazla üretilmesi) tedavisinde 
kullanılır).  
- Belirtilen etken maddelerin herhangi birini içeren ilaçlar da fesoterodinin kan seviyelerini 
hafif artırabilir: Flukonazol (mantar enfeksiyonlarının tedavisinde kullanılır), eritromisin 
(bakteriyel enfeksiyonların tedavisinde kullanılır), diltiazem ve verapamil (anjina ve yüksek 
tansiyon tedavisinde kullanılan ilaçlar), greyfurt suyu 
- Metadon etken maddesini içeren ilaçlar (şiddetli ağrı tedavisinde ve suistimal sorunlarında 
kullanılır)  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FOSETAZ nasıl  kullanılır?  
Uygun  kullanım  ve doz/uygulama sıklığı için talimatlar:  
• FOSETAZ’ı tam olarak doktorunuzun size anlattığı şekilde alınız. Emin değilseniz 
doktorunuz ya da eczacınıza danışınız.  
• FOSETAZ’ın önerilen başlangıç dozu günde bir kez 4 mg’lık tablettir. İlaca verdiğiniz 
yanıta bağlı olarak, doktorunuz size daha yüksek bir doz verebilir; günde bir kez 8 mg’lık 
tablet.  
 
Uygulama yolu ve metodu:  
• Tabletinizi bir bardak su ile  bütün olarak  yutmalısınız.  Tableti  çiğnemeyiniz. 
• FOSETAZ’ı  almanızı  hatırlamanıza  yardımcı  olması  açısından,  ilacı her gün aynı saatte  
almak  kolay gelebilir.  
 
 
 
 6  Değişik  yaş grupları:  
Çocuklarda  kullanımı:  
Çocuklar ve  18 yaşın  altındaki  ergenlerde  FOSETAZ’ ın etkililiği  ve güvenliliği 
gösterilmediğinden bu yaş grubuna verilmemelidir. 
 
Yaşlılarda  kullanımı:  
Yaşlı  hastalarda doz ayarlaması  gerekli  değildir.  
 
 
Özel  kullanım  durumları:  
Böbrek/Karaciğer yetmezliği:  
Ciddi  karaciğer  sorunlarınız  varsa FOSETAZ  kullanmamalısınız.  
Böbrek veya  karaciğer  ile ilgili bir rahatsızlığınız  varsa FOSETAZ  almadan  önce  doktorunuzla  
konuşmalısınız. Duruma  göre daha düşük bir  doz kullanmanız  gerekebilir.  
 
Eğer FOSETAZ ’ın etkisinin çok  güçlü veya zayıf olduğuna dair bir izleniminiz var ise  doktorunuz 
veya eczacınız ile konuşunuz. 
 
Kullanmanız  gerekenden  daha  fazla  FOSETAZ  kullandıysanız:  
Size almanız  söylenenden fazla tablet  alırsanız  ya da başkası  yanlışlıkla  sizin  tabletlerinizi 
kullanırsa, derhal doktorunuza veya hastaneye başvurunuz. Onlara tablet paketinizi gösteriniz.  
 
FOSETAZ ’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
FOSETAZ’ı  kullanmayı  unutursanız:  
Bir tableti almayı  unutursanız, hatırladığınız  anda tableti alınız,  ancak  günde  bir tabletten  fazla 
almayınız.  
 
Unutulan dozları  dengelemek için çift doz almayınız. 
 
FOSETAZ ile tedavi  sonlandırıldığındaki  oluşabilecek  etkiler:  
FOSETAZ’ı  doktorunuzla  konuşmadan  almayı  bırakmayınız,  çünkü  aşırı aktif mesane 
belirtileriniz tekrar ortaya çıkabilir ya da FOSETAZ’ı almayı bıraktığınızda daha da kötüleşebilir.  
 
Bu ürünün kullanımıyla  ilgili başka  sorularınız  varsa,  lütfen  doktorunuza  ya da eczacınıza 
danışınız.  7   
4. Olası yan etkiler nelerdir?  
Tüm ilaçlar gibi, FOSETAZ’ın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden  biri olursa,  FOSETAZ’ ı kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Anjiyoödem gibi ciddi alerjik reaksiyonlar nadiren ortaya çıkmıştır. Yüz, ağız ve boğazda şişme meydana gelirse FOSETAZ’ı almayı bırakmalı ve hemen doktorunuza danışmalısınız. 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin FOSETAZ’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Diğer yan etkiler  
Yan etkiler  aşağıdaki  kategorilerde  gösterildiği  şekilde  sınıflandırılmıştır. 
Çok yaygın: 10 hastanın en az birinde görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki  verilerden  hareketle tahmin  edilemiyor.  
 
Çok yaygın  yan etkiler  
Ağzınızda kuruluk oluşabilir. Bu etki genelde hafif ya da orta şiddettedir. Bu diş çürükleri 
açısından daha büyük risk oluşturur. Bu yüzden, dişlerinizi günde iki kez fluoridli diş macunuyla 
düzenli olarak fırçalayınız.  
 
Yaygın  yan etkiler  
• Göz kuruluğu  
• Kabızlık  
• Yiyecekleri  sindirmede  güçlük (dispepsi)  
• Mesaneyi  boşaltırken sıkıntı ya da ağrı (dizüri)  
• Sersemlik  
• Baş ağrısı  8  • Midede  ağrı 
• İshal  (diyare)  
• Kendini  hasta hissetme  (mide  bulantısı)  
• Uyuma  güçlüğü (insomnia)  
• Boğazda  kuruluk  
 
Yaygın  olmayan yan etkiler  
• İdrar  yolu enfeksiyonu  
• Uyku hali (somnolans)  
• Tat almada  güçlük (disguzi)  
• Şiddetli baş dönmesi  (Vertigo)  
• Döküntü  
• Kaşıntı  
• Ciltte  kuruluk 
• Midede  rahatsızlık  hissi 
• Gaz (flatulans)  
• Mesaneyi  tam olarak  boşaltmakta  güçlük (üriner retansiyon)  
• İdrar  yapmada gecikme (üriner  hezitasyon)  
• Aşırı  yorgunluk (bitkinlik)  
• Kalp  atışında  artış (taşikardi)  
• Karaciğer  sorunları  
• Öksürük  
• Burunda kuruluk  
• Boğaz  ağrısı  
• Reflü  
• Bulanık görme  
• Çarpıntı  
 
Seyrek  yan etkiler  
• Kurdeşen  (deride  döküntü, kaşıntı)  
• Zihin  karışıklığı  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya  da 0 800 314 9  00 08 numaralı yan etki bildirim hattını arayarak Türkiye Farmakovijilans Merkezi'ne (TÜFAM) 
bildiriniz.  Meydana  gelen  yan etkileri bildirerek  kullanmakta  olduğunuz  ilacın  güvenliliği  
hakkında  daha fazla bilgi edinilmesine  katkı  sağlamış  olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FOSETAZ’ın  saklanması  
FOSETAZ’ı  çocukların  göremeyeceği,  erişemeyeceği  yerlerde ve ambalajında saklayınız.  
25ºC  altındaki  oda sıcaklığında  saklayınız.  
Nemden  korumak için orijinal  ambalajında  saklayınız.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra FOSETAZ’ı  kullanmayınız.  
Son kullanma  tarihi geçmiş  veya  kullanılmayan  ilaçları  çöpe atmayınız!  Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Eğer  üründe  ve/veya ambalajında  bozukluklar  fark ederseniz  FOSETAZ’ı  kullanmayınız.  
 
Ruhsat  Sahibi:  
Abdi İbrahim İlaç San. ve Tic. A.Ş. Reşitpaşa Mahallesi  Eski Büyükdere  Caddesi 
No:4 34467 
Maslak/  Sarıyer/  İstanbul  
 
 
Üretim yeri: 
Abdi İbrahim İlaç San. ve Tic. A.Ş. 
Orhan  Gazi  Mahallesi  Tunç  Caddesi  No:3 
Esenyurt/ İstanbul  
 
Bu kullanma talimatı …/…/…… tarihinde  onaylanmıştır.  