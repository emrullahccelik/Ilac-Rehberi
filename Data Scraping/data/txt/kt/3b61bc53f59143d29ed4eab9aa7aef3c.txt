1 / 8  Bu ilacı kullanmadan  önce  bu KULLANMA  TALİMATINI  dikkatlice  okuyunuz,  çünkü  
sizin için  önemli bilgiler  içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
● Bu ilacın  kullanımı  sırasında  doktora  veya hastaneye  gittiğinizde  bu ilacı kullandığınızı  
doktorunuza  söyleyiniz.  
● Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  KULLANMA  TALİMATI  
 
TECHNESCAN DTPA, 20 ,8 mg enjeksiyonluk çözelti hazırlamak için liyofilize toz  
Steril  
Damar  içine  enjeksiyon yolu ile,  ağızdan  solunarak veya  ağızdan uygulanır.  
 
● Etkin  madde:  Her bir flakon  20,8 mg Pentetik  asit içerir.  
● Yardımcı  Maddeler:  Gentisik  asit, kalay  (II) klorür  dihidrat,  kalsiyum  klorür  dihidrat,  
sodyum  hidroksit , hidroklorik asit  
 
Bu kullanma  talimatında:  
 
1. TECHNESCAN  DTPA  nedir  ve ne için kullanılır?  
2. TECHNESCAN  DTPA  kullanmadan  önce  dikkat  edilmesi  gerekenler  
3. TECHNESCAN  DTPA  nasıl  kullanılır?  
4. Olası  yan etkiler  nelerdir?  
5. TECHNESCAN  DTPA’nın  saklanması  
 
Başlıkları  yer almaktadır.  
 
1. TECHNESCAN  DTPA  nedir  ve ne için kullanılır?  
 
TECHNESCAN DTPA 10 m L cam şişe içerisinde bulunan steril bir 
tozdur.  TECHNESCAN  DTPA  sadece  teşhis  amaçlı  olarak  
kullanılmaktadır.  
TECHNESCAN  DTPA  bir tarayıcı  ile aşağıda  belirtilen  bölgeleri  incelemek  için kullanılır:  
 
● böbrekler  
● beyin  
● akciğerler  
● gastroözefageal  reflü (mide  ve yemek  borusu  iltihabı)  ve mide  boşalması  
 
 
 2 / 8  Bu ilaç radyoaktif  olmayan  bir tozdur  ve nükleer  tıp uzmanları  tarafından  bir radyoaktif  madde  
çözeltisi olan sodyum perteknetat (99mTc) ile karıştırıldığında Teknesyum (99mTc) pentetat  
oluşturur.  Vücut  içine  uygulandığında,  böbrekler veya  beyin  gibi çeşitli  organlarda  toplanır.  
Radyoaktif  madde,  tarama  yapabilen  özel kameralar  kullanılarak  vücudun  dışından  
fotoğraflanabilir (taranabilir). Bu taramalar, organ ve vücut içindeki radyoaktivite dağılımını  
gösterir.  Bu, ayrıca  doktora  organın  yapısı  ve fonksiyonu  hakkında  değerli  bilgiler  sağlar.  
TECHNESCAN  DTPA  kullanımı  az miktarlarda  radyoaktiviteye  maruz  kalmaya  neden  
olabilir. Doktorunuz ve nükleer tıp doktorunuz, radyofarmasötik ile yapılan işlemden elde  
edeceğiniz klinik yararın radyasyondan kaynaklanan riskten daha ağır bastığını düşünerek  
TECHNESCAN  DTPA  uygulamasına  karar  vermektedir.  
 
2. TECHNESCAN  DTPA’yı  kullanmadan  önce  dikkat  edilmesi  gerekenler  
 
TECHNESCAN  DTPA  uygulanmasından  önce  şunları  yapmalısınız:  
 
− İncelemeden sonraki ilk saatlerde mümkün olduğunca sık idrara çıkabilmek için bol su  
içmelisiniz.  Bu mesanede  etkin maddenin  birikmesini engeller.  
− Böbrek  fonksiyonlarınızın  azalması  ile ilgili  belirtileriniz  varsa  doktorunuza  söyleyiniz.  
TECHNESCAN  DTPA’yı  aşağıdaki  durumlarda  KULLANMAYINIZ  
 
Eğer:  
Pentetik  asit veya  bu ilacın  içerisinde  bulunan  maddelerden  herhangi  birine  karşı  alerjiniz  varsa  
(aşırı  duyarlılık)  kullanmayınız.  
 
TECHNESCAN  DTPA’yı  aşağıdaki  durumlarda  DİKKATLİ  KULLANINIZ  
 
Eğer:  
− hamileyseniz  veya  hamile  olabileceğinizi  düşünüyorsanız  
− emziriyorsanız  
Bu durumları  doktorunuza  bildiriniz.  
 
 
Uyarılar  ve Önlemler  
 
Bu ilaç size omurilik  kanalı  ve subaraknoid  boşluk  olarak  bilinen  beyin  boşluğu  yoluyla  
verilmemelidir.  
 
Çocuklar  ve ergenler  
Eğer  18 yaşının  altında  iseniz  nükleer  tıp doktorunuza  söyleyiniz.  
 
TECHNESCAN  DTPA’nın  yiyecek  ve içeceklerle  kullanılması  
Uygulama  yöntemi  açısından  yiyecek  ve içeceklerle  bilinen  etkileşimi  yoktur.  
 
Hamilelik  ve emzirme  
İlacı kullanmadan  önce  doktorunuza  veya eczacınıza  danışınız.  
Hamileyseniz  veya  emziriyorsanız,  hamile  olabileceğinizi  düşünüyorsanız  veya  bebek  sahibi  
olmayı  planlıyorsanız  bu ilacı  almadan önce  doktorunuza  danışınız.  3 / 8  Eğer  periyodunuz  geciktiyse  veya  emziriyorsanız,  hamile  olma  ihtimaliniz  varsa  
TECHNESCAN  DTPA  uygulanmasından önce  doktorunuza  bilgi vermelisiniz.  
Eğer  süphe  ediyorsanız,  prosedüre  nezaret  eden  nükleer  tıp doktorunuza  danışmanız  önemlidir.  
 
Hamilelik  
 
İlacı kullanmadan  önce  doktorunuza  veya eczacınıza  danışınız.  
 
Nükleer tıp doktorunuz bu ürünü hamilelik sırasında sadece risklerden daha ağır basacak bir 
yarar  bekleniyorsa uygulayacaktır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Doktorunuz emzirme sonlanana kadar tedaviyi erteleyebileceğinden , eğer emziriyorsanız  
doktorunuza  söyleyiniz.  Doktorunuz,  ayrıca  vücudunuzda  radyoaktivite  kalmayıncaya  kadar  12 
saat boyunca emzirmeyi durdurmanızı ve bu sütü atmanızı isteyebilir. Emzirmeye devam  
edebilmek  için lütfen nükleer  tıp doktorunuza  danışınız.  
 
Araç  ve makine  kullanımı  
 
TECHNESCAN DTPA uygulamasının araç ve makine kullanma üzerine olumsuz bir etkisi  
bulunmamaktadır.  
 
Enjeksiyonun uygulandığı zamana bağlı olarak, size verilen sodyum içeriği bazı durumlarda  
1mmol'den  fazla  olabilir.  Düşük  sodyum  diyeti  uyguluyorsanız doktorunuza bildiriniz.  
Diğer  ilaçlar  ile birlikte kullanımı  
Eğer  başka  bir ilaç kullanıyorsanız,  yakın  geçmişte  kullandıysanız  ya da kullanma  ihtimaliniz  
varsa  nükleer  tıp doktorunuza  söyleyiniz:  
Özellikle  aşağıdaki  ilaçlar,  TECHNESCAN  DTPA  ile yapılan  incelemenin  sonuçlarını  
etkileyebilir:  
 
❖ Renal  görüntülemeyi  etkileyen  ilaçlar  : 
• Yüksek  tansiyon  tedavisinde  kullanılan  ilaçlar,  örneğin,  adı “pril” ile biten  
etkin  maddeleri içeren ilaçlar,  kaptopril gibi  
• Vücuttan  suyu  uzaklaştıran  ilaçlar,  furosemid  ya da hidroklorotiyazid  gibi 
• Enflamasyon  durumunda  kullanılan  ilaçlar,  diklofenak  gibi 
• Renal  fonksiyonları  etkileyebilecek  ilaçlar,  örneğin  : 
- enfeksiyon  tedavisinde  kullanılan  ilaçlar  (antibiyotikler),  aminoglikozidler  
gibi 
- tümör  tedavisinde  kullanılan  ilaçlar,  sisplatin  gibi 
- radyografik görüntüleme  için kontrast  madde  
 4 / 8  ❖ Mide  boşalmasını  etkileyen  ilaçlar  : 
● Akut  ağrı kesici  ilaçlar,  morfin  gibi 
● Parkinson  hastalığı  tedavisinde  kullanılan  ilaçlar,  levodopa  gibi 
● Bulantı  ve kusmayı  önleyen  veya  hafifleten  ilaçlar,  metoklopramid  gibi 
● Mide  asidini  nötralize  eden  ilaçlar,  alüminyum  antiasitler  gibi 
● Ülser  tedavisinde  kullanılan  ilaçlar,  propantelin  gibi 
 
❖ Beyin  görüntülemesini  etkileyen ilaçlar  : 
● Ruh halini,  duygusal  durumu ve  duygusal  eğilimi  etkileyen ilaçlar  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen doktorunuza  veya eczacınıza  bunlar hakkında  bilgi veriniz.  
 
 
3. TECHNESCAN  DTPA  nasıl  kullanılır?  
 
RADYOFARMASÖTİKLER  SADECE  NÜKLEER  TIP UZMANI  TARAFINDAN  
NÜKLEER  TIP MERKEZLERİNDE  UYGULANIR.  
 
Radyofarmasötik  ürünlerin  kullanımı,  muamelesi  ve imhasıyla  ilgili  katı yasalar  bulunmaktadır.  
TECHNESCAN  DTPA  yalnızca  özel ve kontrollü  alanlarda  (hastane  veya  benzeri)  
kullanılacaktır. Bu ürün yalnızca ürünün güvenli kullanımıyla ilgili eğitim görmüş ve kalifiye  
kişilerce  kullanılacak  ve size uygulanacaktır.  Bu kişiler  bu ürünün  güvenli  biçimde  
kullanılmasına  özellikle  dikkat  edecek ve  ne yaptıklarını size  açıklayacaktır.  
 
Uygun  kullanım  ve doz/uygulama  sıklığı  için talimatlar:  
Prosedüre  nezaret  eden  nükleer  tıp doktorunuz  sizin  için uygun  TECHNESCAN  DTPA  
miktarına karar verecektir. Uygulanan doz, devam edilen prosedüre ve uygulama yöntemi gibi  
diğer  faktörlere  bağlı olacaktır.  
 
Yeterli  görüntü  elde edilmesi  için mümkün  olan en düşük  doz kullanılacaktır.  
 
Önerilen  doz: 
Erişkinler  için yaklaşık  dozlar  şunlardır:  
 
● 7 ila 1.000 MBq  aralığındadır.  
MBq  (megabekerel),  radyoaktiviteyi  ifade  etmek  için kullanılan  birimdir  ve radyoaktif  
maddenin  miktarının aktivitesini tanımlar.  
Uygulama  yolu ve metodu:  
TECHNESCAN DTPA, böbrekleri veya beyni görüntülemek için damar içine enjekte edilir,  
mide veya yemek borusu incelemeleri için ağız yoluyla, akciğer incelemeleri için solunarak  
alınır.  Bir uygulama  genellikle  yeterlidir.  5 / 8  Uygulamadan  sonra,  vücuttan  ilacı uzaklaştırmak için  sıklıkla  idrara  çıkın.  
TECHNESCAN DTPA daima bir hastanede veya benzeri bir ortamda kullanılır. İlaç yalnızca  
radyoaktif maddeyi güvenli biçimde uygulama konusunda uzman olan Nükleer Tıp Uzmanları  
tarafından  uygulanacaktır.  
 
Değişik yaş grupları  
Çocuklarda  kullanımı  
Çocuklarda  ve ergenlerde,  vücut  ağırlığına,  vücut  yüzey  alanına  veya  yaşa göre dozlar  
uygulanır.  
 
Yaşlılarda  Kullanımı  
Yaşlı hastalar için özel bir doz uygulaması gerekmemektedir.  
 
Özel kullanım durumları  
Böbrek/Karaciğer  yetmezliği  
Doktorunuz  hastalığınıza  bağlı  olarak  ilacınızın  dozunu  belirleyecek  ve size uygulayacaktır.  
 
Eğer  TECHNESCAN  DTPA’nın  etkisinin  çok güçlü  veya zayıf  olduğuna  dair bir izleniminiz  var 
ise doktorunuz veya  eczacınız ile  konuşunuz.  
 
Kullanmanız  gerekenden  daha  fazla  TECHNESCAN  DTPA  kullandıysanız:  
Uygulama  nükleer  tıp alanında  uzmanlaşmış  personel  tarafından  yapıldığı  için aşırı doz verilme  
riski olmadığı düşünülmektedir. Ancak yüksek doz verilmesi durumunda doktorunuz size  
uygun  tedaviyi uygulayacaktır.  
 
TECHNESCAN  DTPA’nın  kullanımıyla  ilgili  ilave  sorularınız  olursa,  lütfen  nükleer  tıp 
doktorunuza  danışınız.  
 
TECHNESCAN  DTPA  kullanmayı  unutursanız  
Bu ilaç nükleer  tıp uzmanı  tarafından  uygulanır. Bu  nedenle  geçerli  değildir.  
 
TECHNESCAN  DTPA  ile tedavi  sonlandırıldığında  oluşabilecek  etkiler  
Uygulama  sonrası  herhangi  bir etki gözlerseniz  doktorunuz  ile konuşunuz.  
 
4. Olası  yan etkiler  nelerdir?  
Tüm  ilaçlar  gibi TECHNESCAN  DTPA’nın  içeriğinde  bulunan  maddelere  duyarlı  olan 
kişilerde  yan etkiler  olabilir.  Bu yan etkiler  herkeste  görülmez.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın  en az  1’inde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın  olmayan  : 100 hastanın  birinden  az, fakat  1.000  hastanın  birinden  fazla  görülebilir.  
Seyrek   : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000  hastanın  birinden az  görülebilir.  
Bilinmiyor  : Eldeki  verilerle  tahmin  edilemiyor.  
 
 6 / 8  Aşağıdakilerden  herhangi  birini  fark ederseniz  doktorunuza  söyleyiniz.  
Mevcut  verilerle  aşağıdaki  yan etkilerin  meydana  gelme  sıklığı  tahmin  edilemiyor:  
1. Ciltte  ani kızarıklığa  neden  olan kan damarlarının genişlemesi  
2. Baş dönmesi  
3. Nefes  darlığı  
4. Kaşıntı  
5. Ürtiker  
6. Düşük  tansiyon  
 
Bu radyofarmasötik  en az kanser  ve kalıtsal  anormallik  riski ile ilişkili  düşük  miktarlarda  
iyonlaştırıcı  radyasyon sağlayacaktır.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha fazla  bilgi edinilmesine  katkı sağlamış  olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
5. TECHNESCAN  DTPA’nın  saklanması  
 
TECHNESCAN DTPA’yı çocukların göremeyeceği, erişemeyeceği yerlerde ve ambalajında  
saklayınız.  
 
Siz ilacı saklamak zorunda değilsiniz. Hastane personeli, ürünün doğru şekilde saklanmasını  
sağlayacaktır;  25°C altındaki oda  sıcaklığında  saklanmalıdır.  
Hazırlama ve işaretlemeden sonra çözelti 8 saat içinde kullanılmalı ve 25°C altındaki oda  
sıcaklığında  saklanmalıdır.  
 
Eğer  gözle  görünür  bozulma  belirtileri  varsa,  TECHNESCAN  DTPA  kullanılmamalıdır.  
 
Son kullanma  tarihiyle  uyumlu olarak  kullanınız.  
Son kullanma  tarihi,  belirtilen  ayın son gününü  işaret  eder.  
 
Ambalajdaki  son kullanma  tarihinden  sonra  TECHNESCAN  DTPA’yı  kullanmayınız.  
Son kullanma tarihi geçmiş ve kullanılmayan ilaçları çöpe atmayınız. Çevre , Şehircilik  ve 
İklim Değişikliği Bakanlığınca  belirlenen toplama  sistemine  veriniz.  
 
Ruhsat  sahibi:  
NEPHA  TIBBİ  CİHAZLAR  SANAYİ  VE TİCARET  A.Ş. 
Sedat Simavi Sokak Gül Apt. 21/A  
06550  Çankaya  – ANKARA  
Tel: +90 312 441  88 14 
Faks:  +90 312 438 72 60 
e-posta:  nepha@nepha.com.tr  7 / 8  Üretim  yeri:  
Curium Netherlands B.V.  
Westerduinweg  3 
1755 LE Petten  
HOLLANDA  
 
Bu kullanma  talimatı  ../../…. tarihinde  onaylanmıştır.  
 
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR . 
Tüm prosedürler sırasında aseptik teknikler kullanılmalıdır. Flakonlar açılmamalı, çözelti 
uygun koruyucu siperlik ve tek kullanımlık steril bir iğne ile donatılmış tek dozluk bir 
şırınga veya onaylı bir otomatik uygulama sistemi kullanılarak tıpa yoluyla çekilmelidir.  
Bu flakonun  bütünlüğü  bozulursa,  ürün kullanılmamalıdır.  
Hazırlama yöntemi:  
TECHNESCAN DTPA’nın  bir flakonuna 2 -10 mL’lik bir hacimde, maksimum 11,1 GBq’e 
(300 mCi)  kadar,  gereken  miktarda  sodyum  perteknetat  (99mTc) enjekte  edilir.  Flakonun  
içeriği tamamen çözünene kadar karıştırılır. 15 - 25°C oda sıcaklığında, 15 -30 dakikalık bir 
inkübasyon süresinden sonra ürün hastaya uygulanmak için hazırdır.  
 
İşaretlenmiş  bileşiğin  özellikleri:  
Berrak  ila hafif  opalesan,  renksiz  sulu çözelti 
pH 4,0 – 5,0 
İşaretleme  verimi  ≥ %95 
 
Kalite  kontrol  talimatları  
Kalite kontrol, silika jel kaplı cam lif plakalar kullanarak ince tabaka kromatografisi (İTK) 
ile gerçekleştirilir.  
1. % 0,9’luk sodyum klorür R çözeltisi (m/V) içinde 5 -10 mikrolitre çözülür; teknesyum 
pentetat kompleksi ve perteknetat iyonu çözücü ön cephesinin yakınına göç eder, kolloidal 
safsızlıklar başlangıç noktasında kalır.  
2. Metil etil keton R içinde 5 -10 mikrolitre çözülür; perteknetat iyonu çözücü ön 
cephesinin yakınına göç eder, teknesyum pentetat kompleksi ve kolloidal safsızlıklar 
başlangıç noktasında kalır.  
Detaylar  için, Avrupa  Farmakopesi  Monograf  642’ye  bakınız.  
Radyofarmasötiklerin uygulanması, eksternal radyasyondan veya idrar saçılması, kusma vb. 
kontaminasyonlardan dolayı diğer insanlar için risk yaratır. Bu nedenle, yerel yönetmeliklere 
uygun olarak radyasyondan korunma önlemleri alınmalıdır.  
 
TECHNESCAN  DTPA'nın  tam KÜB'ü  ürün ambalajında  ayrı bir belge  olarak  tedarik  
edilmektedir  ve sağlık  hizmeti  uzmanlarına  bu radyofarmasötiğin  uygulanması  ve kullanımıyla  
ilgili  diğer  ek bilimsel ve  pratik  bilgilerin  sağlanmasını amaçlamaktadır.  
 
Lütfen  KÜB'e  bakınız.  