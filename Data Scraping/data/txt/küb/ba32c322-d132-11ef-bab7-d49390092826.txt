KISA ÜRÜN BİLGİSİ
1. BEŞERİ TIBBİ ÜRÜNÜN ADI
AVİCAP 30 mg yumuşak kapsül
2. KALİTATİF VE KANTİTATİF BİLEŞİM
Etkin madde:
Retinol palmitat (Vitamin A) 30 mg (30.000 IU)
Yardımcı madde(ler):
Metilparaben sodyum 3 mg
Propilparaben sodyum 2 mg
4 R Ponceau 0.1 mg
Yardımcı maddeler için 6.1.’e bakınız.
3. FARMASÖTİK FORM
Yumuşak jelatin kapsül
İçerisinde sarı, yağlı sıvı bulunan kırmızı renkli yuvarlak yumuşak kapsüller.
4. KLİNİK ÖZELLİKLER
4.1. Terapötik endikasyonlar
A vitamini eksikliğinin tedavisinde, profilaksisinde ve malabsorbsiyonunda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde ve 8 yaşın üzerindeki çocuklarda :
3 gün süre ile günde 90.000 I.U - 120.000 I.U (3-4 kapsül), bunu takiben 2 hafta süre ile
günde 60.000 I.U (2 kapsül) AVİCAP verilir.
Uygulama şekli:
AVİCAP sadece ağızdan kullanım içindir.
Özel popülasyonlara ilişkin ek bilgiler:
Böbrek yetmezliği:
İleri derece böbrek yetmezliği olan hastalarda kullanılmamalıdır.
1/7Karaciğer yetmezliği:
Karaciğer sirozu olan hastalarda kullanılmamalıdır.
Pediatrik popülasyon:
1 - 8 yaş arasındaki çocuklarda :
10 gün süre ile günde 30.000 I.U (1 kapsül) AVİCAP verilir.
1 yaş altı çocuklarda uzun süre A vitamini kullanılması epifizlerin zamansız kapanmasına
neden olabilir.
Geriyatrik popülasyon:
Yetişkinlerde önerilen dozlar kullanılır.
4.3. Kontrendikasyonlar
• A vitaminine karşı duyarlılığı olanlarda
• Hipervitaminoz A olgularında
• Retinoidlerle tedavi edilen hastalarda
• Karaciğer sirozu olanlarda
• İleri derece böbrek yetmezliklerinde
• Hamilelikte (günlük gereksinim miktarının üstünde)
kontrendikedir.
4.4. Özel kullanım uyarıları ve önlemleri
Yüksek dozda A vitamini alınırsa, akut ve kronik zehirlenme tabloları ortaya çıkar (bkz. 4.8).
Uzun süre yüksek doz (2500 IU/kg' ın üstünde) A vitamini verilen hastalar hipervitaminöz
belirtileri için gözlenmeli ve günde 5000 IU/kg' lık maksimum doz aşılmamalıdır.
150.000 IU' nin üstündeki günlük dozlar altı hafta sonra hastalığın seyrine göre 50.000 -
100.000 IU' lik idame dozlarına düşürülmeli veya tedavi sonlandırılmalıdır. 18 aydan daha
uzun bir süre, günde 50.000 IU, 2 ay boyunca günde 500.000 IU ve 3 gün üst üste 1 milyon
IU A vitamini alınması durumunda kronik toksisite ortaya çıkar. AVİCAP gerekmedikçe
önerilen doz ve sürenin üstünde kullanılmamalıdır. Bebeklerde uzun süre A vitamini
kullanımı epifizlerin zamansız kapanmasına neden olabilir.
AVİCAP, metilparaben sodyum ve propilparaben sodyum içermektedir. Bu nedenle alerjik
reaksiyonlara (muhtemelen gecikmiş) ve olağanüstü olan bronkospazma sebebiyet verebilir.
Bu tıbbi ürün, her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
2/7AVİCAP, ponceau 4R içermektedir. Alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Yüksek dozda E vitamini, A vitamininin absorbsiyonunu azaltır. AVİCAP, A vitamini içeren
multivitamin preparatları ile aynı anda kullanılmamalıdır.
Kolestiramin resin, Vitamin A’nın absorpsiyonunu azaltır. Ayrıca neomisin ve mineral yağ,
vitamin A’nın absorpsiyonunu etkileyebilir.
Oral kontraseptifler, vitamin A plazma konsantrasyonunu artırabilir.
Orlistat, A vitamini gibi yağda çözünen vitaminlerin gastrointestinal sistemden
absorpsiyonunu azaltabilir. Orlistat ve vitamin A uygulamaları arasında en az 2 saat
bulunmalıdır.
Varfarin, yüksek doz vitamin A’nın hipoprotrombinemik etkisini artırabilir.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve Laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar üzerinde etkileri bulunmamaktadır. Doğum
kontrol ilaçları ile de etkileşimi bulunmamaktadır.
Gebelik dönemi
Yüksek doz A vitamininin potansiyel teratojenik etkisi nedeniyle, özellikle bir A vitamini
eksikliği tedavisi için gerekli olmadıkça hamileliğin erken dönemlerinde kullanılmamalıdır.
(Bazı fötüs anomalileri bildirilmiştir.) Potansiyel fetotoksisite nedeniyle hamilelerde günlük
6000 IU aşan dozlar kullanılmamalıdır. Bu ürün gebeler için önerilen dozun üzerinde A
vitamini içerdiğinden gebelerde kullanılmamalıdır ve “X” kategorisi olarak
değerlendirilmelidir.
Laktasyon dönemi
İlacın süte geçip geçmediği bilinmemektedir. Bebeklerde bir problem yarattığı da
gösterilmemiştir. Ancak pek çok ilaç süte geçtiği için tedbir olarak ilacın bu durumda
kullanılmaması tavsiye edilmektedir.
3/7Üreme yeteneği/Fertilite
Üreme yeteneği/ fertilite üzerine etkileri bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerine etkileri bulunmamaktadır.
4.8. İstenmeyen etkiler
Önerilen normal doz Vitamin A alınması sonucu ile genellikle yan etki oluşmaz. Aşırı doz A
vitamini alınması sonucu ortaya çıkan semptomlar ise aşağıda özetlenmiştir:
Sıklıklar şu şekilde tanımlanmaktadır: Çok yaygın (≥1/10); yaygın (≥1/100, <1/10); yaygın
olmayan (≥1/1000, <1/100); nadir (≥1/10.000, <1/1000); çok nadir (<1/10.000); bilinmiyor
(eldeki verilerden hareketle tahmin edilemiyor).
* Akut hipervitaminöz A:
Sinir sistemi hastalıkları
Bilinmiyor: Baş ağrısı, baş dönmesi, halsizlik, bebeklerde fontanellerde şişme (Maria-see
sendromu), yetişkinlerde ise beyin psödotümor denilen beningn intrakranial hipertansiyon
şeklinde kafa içi basınçta artma.
Gastrointestinal hastalıklar
Bilinmiyor: Bulantı-kusma
* Kronik hipervitaminöz A :
Kan ve lenf sistemi hastalıkları
Bilinmiyor: Burun kanaması, nadiren hipoprotrombinemi.
Psikiyatrik hastalıklar
Bilinmiyor: Psişik bozukluklar
Sinir sistemi hastalıkları
Bilinmiyor: Yorgunluk, uyuşukluk, uyku bozuklukları, hiperirritabilite, baş ağrısı
Göz hastalıkları
Bilinmiyor: Papilla ödemi, çift görme.
Gastrointestinal hastalıklar
Bilinmiyor: İştahsızlık, bulantı-kusma
Hepatobilier hastalıkları
Bilinmiyor: Hepatomegali ve daha nadir görülen splenomegali,
Deri ve deri altı doku hastalıkları
Bilinmiyor: Epitel dokularının dökülmesi, kaşıntı, saç dökülmesi, ciltte kuruma, dudaklarda
çatlama,
4/7Kas-iskelet sistemi, bağ dokusu ve kemik bozuklukları
Bilinmiyor: Kemik ve eklem ağrıları, uzun kemiklerde kortikal hiperostoz, çocuklarda
epifizin zamanından önce kapanması.
Üreme sistemi ve meme hastalıkları
Çok seyrek: Menstrual bozukluklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Çocuklarda 350.000 IU, erişkinlerde ise 1.500.000 IU' yi aşan dozlarda akut toksisite tablosu
ortaya çıkar. Bu durumda bebeklerde kafa-içi basınç artar, fontaneller şişer, hiperirritabilite,
kusma ve iştahsızlık gelişir. Yetişkinlerde sedasyon, bulantı-kusma, eritem, kaşıntı, deri
döküntüleri meydana gelir. Derhal doktora danışılarak gerekli önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Vitaminler, Vitamin A (Yalın)
ATC kodu : A11CA
A vitamini büyüme, normal embriyonik gelişim, epitel dokuların yapımı, korunması ve
gelişmesi, hipofizin, bulbus olfaktoriusun ve görmenin normal gelişimi ve fonksiyonu,
bağışıklık sistemi, üreme ve tümörlere karşı direnç için gereklidir. Enfeksiyonlara karşı
direnci artırır.
A Vitamini eksikliğinde ilk ortaya çıkan belirtilerden biri gece körlüğüdür. Ayrıca
keratinizasyonun artması nedeniyle özellikle kornea epitelinde kuruma ve bunun sonucu
kseroftalmi ve körlük görülebilir. Eksikliği ayrıca tat, koku alma ve işitme bozukluklarına
neden olur.
Müstahzarın bir birim dozu, vitamin A’nın toplam günlük ihtiyacının % 100’ünü karşılar.
Çocuklarda (yaşa bağlı olarak) 75.000 – 350.000 IU, yetişkinlerde ise 1.500.000 IU’yi aşan
dozların ya da yetişkinlerde 8 ay günde 25.000 IU ve çocuklarda (yaşa bağlı olarak) birkaç ay
günde 18.000 – 50.000 IU’lik dozların alınması sonucunda ciddi toksisite görülebilir.
5/75.2. Farmakokinetik özellikler
Genel özellikler
Emilim:
A vitamini gastrointestinal bölgeden kolayca absorblanır. Eğer ester formunda absorblanmışsa
pankreatik enzimlerle hızla retinol'e hidroliz olur, daha sonra absorblanır.
Dağılım:
Retinol, kanda spesifik bir gama-globulin olan retinol bağlayan proteinlere bağlı olarak
taşınır. Pik plazma konsantrasyonu 400-1200 pg/l' dir.
Biyotransformasyon:
Retinolün bir kısmı karaciğerde depolanır. Bir kısmı glukuronik asitle konjugasyona uğrar ve
bunu takiben retinal ve retinoik asite oksitlenir.
Eliminasyon:
Retinal, retinoik asit ve diğer metabolitler idrar ve feçesle atılır.
Hastalardaki karekteristik özellikler
Veri bulunmamaktadır.
5.3. Klinik öncesi güvenlilik verileri :
KÜB’de belirtilen diğer kısımlar haricinde bir preklinik veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Zeytin yağı
Vitamin E (Antioksidan olarak)
Jelatin
Gliserin
Distile su
Metilparaben sodyum
Propilparaben sodyum
4 R Ponceau
6.2. Geçimsizlikler
Bulunmamaktadır.
6.3. Raf ömrü
24 ay
6/76.4. Saklamaya yönelik özel tedbirler
o
25 C'nin altındaki oda sıcaklığında saklanır.
6.5. Ambalajın niteliği ve içeriği
Her birinde 30.000 IU A Vitamini bulunan 30 adet yumuşak kapsül, amber renkli cam şişede.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Kullanılmamış olan ürünler ya da atık materyaller”, “Tıbbi ürünlerin kontrolü yönetmeliği”
ve “Ambalaj ve ambalaj atıklarının kontrolü yönetmelikleri”ne uygun olarak imha
edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Bağlarbaşı, Gazi Cad. No: 64-66
Üsküdar / İSTANBUL
Tel. : 0216 492 57 08 Faks. : 0216 334 78 88
8. RUHSAT NUMARASI(LARI)
218/20
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.02.2009
Ruhsat yenileme tarihi:
10. KÜB’ün YENİLENME TARİHİ
7/7