 1 KULLANMA TALİMATI  
PROTECH 20 mg enterik kaplı tablet  
Ağızdan alınır.  
Etkin madde:  Her enterik kaplı tablet 20 mg pantoprazole eşdeğer 22,6 mg pantoprazol 
sodyum seksihidrat içerir.  
Yardımcı maddeler:  Sodyum karbonat anhidr, mannitol, krospovidon, povidon K , kinolin 
sarısı, kalsiyum stearat, hidroksi propil metil selüloz, titanyum dioksit, talk, PEG 400, sodyum 
lauril sülfat, eudragit L -100/55 NF/EP, trietil sitrat, koloidal anhidr silika, sodyum bikarbonat.  
 
               
Bu ilacı kullanmaya başlamadan ön ce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak size reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. PROTECH nedir ve ne için kullanılır?  
2. PROTECH’i kullanmadan önce dikkat edilmesi gerekenler  
3. PROTECH nasıl kullanılır?  
4. Olası yan etkiler nelerdir?  
5. PROTECH’in saklanması  
 
Başlıkları yer almaktadır.  
 
 
 
 
 
  2 1. PROTECH  nedir ve ne için kullanılır?  
 PROTECH, ilaçların midede çözülmesini engelleyen özel bir madde ile kaplı (enterik 
kaplı) tabletler şeklinde kullanıma sunulmuştur. Her bir tabletin içinde etkin madde 
olarak 20 mg pantop razol (pantoprazol sodyum seskihidrat olarak) bulunmaktadır.  
 PROTECH’in etkin maddesi olan pantoprazol, “proton pompası inhibitörü ” olarak 
isimlendirilen bir ilaç grubuna dahildir. Etkisini midenizde üretilen asit miktarını 
azaltarak gösterir. Midenin ve bağırsakların asitle ilişkili rahatsızlıklarının tedavisinde 
kullanılır.  
 PROTECH, sarı renkli yuvarlak tabletlerdir. 14 ve 28 tabletlik ambalajlarda kullanıma 
sunulmuştur.  
PROTECH ;  
5 yaşın üzerindeki çocuklarda ve erişkinlerde:  
 Gastroözofageal reflü (ye meklerin ve asidin mideden yemek borusuna kaçması) 
birlikteliği ile oluşan erozif özofajitin (yemek borusunun yüzeyinde zamanla doku 
hasarı oluşumu) kısa süreli (en fazla 8 haftaya kadar) tedavisinde ve belirtilerinin 
iyileştirilmesinde,  
 Reflü özofajitin (yemeklerin ve asidin mideden yemek borusuna kaçması sonucu 
yemek borusunun iltihabı) uzun süreli tedavisinde ve nüksünün önlenmesinde 
kullanılır.  
Erişkinlerde:  
 Hafif derecede reflü hastalığı (yemeklerin ve asidin mideden yemek borusuna 
kaçması) ve hastal ığa bağlı belirtilerin tedavisinde,  
 Sürekli nonsteroidal antienflamatuvar ilaç (NSAİİ, örneğin ibuprofen) tedavisi gören 
ve mide ve onikiparmak bağırsağı ülserleri olduğu endoskopik olarak kanıtlanan 
hastalarda kullanılır.  
 
2. PROTECH ’i kullanmadan önce di kkat edilmesi gerekenler  
PROTECH ’i aşa ğıdaki durumlarda KULLANMAYINIZ  
Eğer;  
 Pantoprazol etkin maddesine veya PROTECH’ in bileşiminde bulunan yardımcı 
maddelerden  birine , benzimidazollere (mantar hastalıkları için kullanılan ilaçlar) karşı 
alerjiniz (aşırı d uyarlılığınız) var ise,  
 Proton pompası inhibitörü içeren diğer ilaçlara alerjiniz var ise,  
PROTECH  kullanmayınız.   3 PROTECH ’i aşağıdaki durumlarda DİKKATLİ KULLANINIZ  
Eğer  
  Ağır karaciğer bozukluğunuz varsa , karaciğeriniz ile ilgili herhangi bir probleminiz  
olduysa, doktorunuza bildiriniz. PROTECH ile tedavi sırasında, özellikle de uzun 
süreli kullanımda, doktorunuz karaciğer enzimlerinizi düzenli olarak kontrol edecektir.  
Karaciğer enzimlerinin yükselmesi durumunda PROTECH kullanımı kesilmelidir.  
 Vücudunuz daki B12 vitamini depoları azalmış ya da B12 vitamini eksikliği açısından 
risk faktörleri taşıyorsanız dikkatli olmalısınız. Pantoprazol, tüm diğer mide asidi 
azaltıcı ilaçlar gibi, B12 vitamini emilimini azaltabilir.  
 1 yıldan uzun süredir PROTECH kullanı yorsanız , doktorunuza söyleyiniz. Bu 
durumda doktorunuz  muhtemelen sizi düzenli  gözlem altında tutacaktır. Yeni ve 
olağandışı belirti ler görürseniz  doktorunuza gittiğinizde bunları mutlaka 
söylemelisiniz.  
 PROTECH ile tedavi, kanserle ilişkili belirtileri baskılayabilir ve sonuçta teşhisi 
geciktirebilir. Bu nedenle PROTECH tedavisinden önce, doktorunuz kanser hastası 
olmadığınızdan emin olmak için size bazı testler yapabilir. Eğer tedaviniz sırasında 
semptomlarınız devam ederse, başka incelemeler gerekebili r. 
 Osteoporoz (kemik erimesi) hastalığınız varsa doktorunuza söyleyiniz. Çünkü tüm 
proton pompası inhibitörleri gibi PROTECH özellikle osteoporoz hastalığı olanlarda, 
yaşlı hastalarda ve diğer risk faktörlerinin tespit edildiği durumlarda, yüksek dozlarda 
ve uzun süreli (1 yıldan daha uzun) kullanıldığında, kalça, el bileği ve omurgada 
kırılma riskini az da olsa artırabilir. Bu durumda doktorunuz PROTECH’i daha düşük 
dozda veya daha kısa süreli kullanmanızı önerebilir.  
 Daha önceden size hipomagnezemi (kanın ızdaki magnezyum minerali düzeyinin 
düşüklüğü) teşhisi konuldu ise doktorunuza söyleyiniz. Çünkü tüm proton pompası 
inhibitörleri gibi PROTECH en az 3 ay (genellikle 1 yıldan daha uzun) süreli 
tedaviden sonra hipomagnezemiye yol açabilir. Bu durumda doktor unuz magnezyum 
takviyesi almanıza ya da PROTECH tedavinizin daha kısa süreli devam etmesine 
karar verebilir. PROTECH tedaviniz süresince kalbinizin anormal derecede hızlı, 
yavaş veya düzensiz attığını hissederseniz, yorgunluk veya sersemlik hissi, kas spaz mı 
ya da nöbet geçirirseniz doktorunuza bildiriniz. Çünkü bu belirtiler hipomagnezemi ile 
ilişkili olabilir. Ayrıca kullanmakta olduğunuz başka ilaçlar varsa bunları da 
doktorunuza söyleyiniz. Hipomagnezemi, kandaki potasyum ve kalsiyum düzeylerinde  4 de aza lmaya yol açabilir. Doktorunuz gerekli görürse düzenli olarak kanınızdaki 
magnezyum düzeyinin takip edilmesini isteyebilir.  
 Nöroendokrin tümör tanı testleri yaptırıyorsanı z doktorunuza söyleyiniz, çünkü tüm 
proton pompası inhibitörleri gibi PROTECH bu tes tlerin sonucunu etkileyebilir.  
 Tüm proton pompası inhibitörleri gibi PROTECH üst mide -bağırsak yolunda, 
normalde de var olan bazı bakterilerin sayısını ve dolayısıyla enfeksiyon riskini 
(Salmonella  ve Campylobacter ) az da olsa arttırabilir.  
 Non-steroidal a nti-inflamatuvar (steroid yapısında olmayan ağrı kesici, enflamasyon 
önleyici) ilaçların (NSAİ) tetiklediği ülserleri önlemek amacıyla kullanılıyorsa 
PROTECH kullanımı, sürekli NSAİ ilaç kullanımına ihtiyaç duyan, mide -bağırsak 
sisteminde istenmeyen olay g elişme riski yüksek olan (örn. 65 yaş üstü, ülser veya 
mide kanaması geçmişi olan) hastalarla sınırlı olmalıdır.  
 Varfarin ve fenprokumon gibi kanı yoğunlaştıran veya incelten ilaçlar kullanıyorsanız, 
ileri düzeyde kontroller yaptırmanız gerekebilir.  
 Proton  pompa inhibitörleri çok seyrek olarak subakut kütanöz lupus eritematozus 
(boyun çevresinde, sırtta, gövdenin önünde ve kolların dış yüzlerinde meydana gelen 
kızarıklıklar ) vakaları ile ilişkilendirilmiştir. Özellikle derinin güneşe maruz kalan 
alanlarında  olmak üzere lezyonların ortaya çıkması ve artraljinin (eklem ağrısı) eşlik 
etmesi durumlarında hasta acilen tıbbi yardım almalı ve sağlık mesleği mensubu 
PROTECH  tedavisinin kesilmesini değerlendirmelidir. Daha önce bir proton pompa 
inhibitörü tedavisi so nrası subakut kütanöz lupus eritematozus gelişmiş olması, aynı 
durumun diğer proton pompa inhibitörleri ile de görülme riskini arttırır.  
 Aşağıdakilerden birini fark ederseniz DERHAL doktorunuza başvurunuz:  
- Beklenmeyen kilo kaybı,  
- Tekrarlayan kusmalar,  
- Yutma zorluğu,  
- Kan kusma,  
- Solgun görünme ve kendini güçsüz hissetme (anemi/kansızlık)  
- Dışkıda kan görülmesi  
- Ağır ve sürekli ishal durumlarında  
Bu uyarılar , geçmişteki herhangi bir dönemde dahi olsa sizin için geçerliyse , lütfen 
doktorunuza danışınız.   5 PROTECH ’in yiyecek ve içecek ile kullanılması  
PROTECH yemekten 1 saat önce, çiğnenmeden veya kırılmadan ve bir miktar su ile bütün 
olarak yutulmalıdır.  
Hamilelik  
İlacı kullanmadan önce doktorunuza veya eczacınıza danışınız.  
Pantoprazolün hamilelerde kullanım ına ilişkin yeterli veri mevcut değildir. Eğer 
hamileyseniz veya hamile olduğunuzu düşünüyorsanız, ancak doktorunuz, ilacın sizin için 
öngörülen yararının, henüz doğmamış bebeğinizin zarar görmesi riskinden daha fazla 
olduğunu düşünüyor ise pantoprazolü ku llanmalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Pantoprazolün anne sütüne geçtiği bildirilmiştir. Emziren annelerde ancak  ilacın anneye 
yararının, bebeğe zarar verme riskinden fazla olması halinde kullanılmalıdır.  
Araç ve makine kullanımı  
Baş dönmesi ve görsel bozukluklar gibi durumlar yaşıyorsanız, araç veya makine 
kullanmayınız.  
PROTECH ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün h er tablet te 1 mmol’den  (23 mg)  daha az sodyum ihtiva eder; yani esasında 
“sodyum içermez”.  
PROTECH her dozunda 36,14 mg mannitol içermektedir. Dozu nedeni ile herhangi bir 
uyarı gerekmemektedir.  
Diğer ilaçl ar ile birlikte kullanımı  
 Pantoprazol, emilimi midedeki asit düzeyine (pH’ya) bağlı olan, ketokonazol, 
itrakonazol ve posakonazol gibi mantar enfeksiyonlarını önlemeye yönelik ilaçların ya 
da erlotinib gibi bazı kanser ilaçlarının emilimini azaltarak etkis ini zayıflatabilir.  
 Proton pompası inhibitörleri, atazanavir gibi HIV (AIDS) tedavisinde kullanılan 
ilaçların emilimini azaltırlar. Pantoprazol dahil proton pompası inhibitörlerinin, 
atazanavir ile birlikte kullanılması tavsiye edilmemektedir.   6  Pantoprazol , karaciğerde metabolize olur. Aynı şekilde karaciğerde metabolize olan 
diğer ilaçlarla pantoprazol arasında bir etkileşme olabilir. Bununla birlikte, aşağıdaki 
ilaçlar ile özel testler yapılmış ve klinik önemi olan bir etkileşme gözlenmemiştir:  
 Karbamazep in (epilepsi ve duygu durum değişiklikleri ilacı)  
 Diazepam (kaygı bozukluğu gidermede kullanılır)  
 Nifedipin (kan basıncı yüksekliği tedavisinde kullanılır)  
 Glibenklamid (kan şekeri düşürücü)  
 Doğum kontrol hapları (levonorgestrel ve etinil östradiol içeren)  
 Eğer kan pıhtılaşmasına etki eden (fenprokumon/varfarin gibi) bir ilaç kullanıyorsanız, 
pantoprazol tedavisi başladıktan ve sonlandırıldıktan sonra ve düzensiz kullanımı 
sırasında kan pıhtılaşma değerlerinizin izlenmesi önerilir.  
 Antasitlerle birlikte kullanıldığında bir etkileşme görülmemiştir. Antasitler mide 
asidini anında azaltmak için kullanılan, genellikle çiğneme tableti veya şurup 
şeklindeki ilaçlardır.  
Eğer reçeteli ya da reçetesiz herhangi bir ilacı şu anda kullanıyorsanı z veya son 
zamanlarda kullandınız ise , lütfen doktorunuza veya eczacınıza bunlar hakkında bilgi 
veriniz.  
3.  PROTECH  nasıl kullanılır?  
Uygun kullanım ve doz / uygulama sıklığı için talimatlar:  
5 yaşın üzeri çocuklarda ve erişkinlerde:  
Gastroözofageal refl ü (yemeklerin ve asidin mideden yemek borusuna kaçması) 
birlikteliği ile oluşan erozif özofajitin (yemek borusunun yüzeyinde zamanla doku hasarı 
oluşumu) kısa süreli (en fazla 8 haftaya kadar) tedavisinde ve belirtilerinin 
iyileştirilmesinde,  
Önerilen doz  günde 1 adet PROTECH 20 mg’dır. 40 kilonun altındaki çocuklarda günde 
20 mg’lık PROTECH dozu aşılmamalıdır.  
Reflü özofajitin (yemeklerin ve asidin mideden yemek borusuna kaçması sonucu yemek 
borusunun iltihabı) uzun süreli tedavisinde ve nüksünün önlenmes inde:  
Uzun süreli tedavi için, günde bir kez PROTECH 20 mg idame dozu tavsiye edilir; nüks 
meydana gelirse doz günde 40 mg pantoprazole çıkartılır. Nüksün iyileşmesinden sonra 
doz tekrar 20 mg pantoprazole düşürülebilir. 40 kilonun altındaki çocuklarda gü nde 20 
mg’lık PROTECH dozu aşılmamalıdır.   7 Erişkinlerde:  
Hafif derecede reflü hastalığı (yemeklerin ve asidin mideden yemek borusuna kaçması) 
ve hastalığa bağlı belirtilerin (örneğin; mide ekşimesi, mide asitinin yemek borusuna 
kaçması, yutkunurken ağrı) t edavisinde:  
Semptomların giderilmesi genellikle 2 -4 hafta içinde gerçekleşir ve ilişkili özofajitin 
iyileşmesi için genellikle 4 haftalık bir tedavi süresi gerekir. Eğer bu yeterli gelmezse, 
normalde bunu izleyen 4 haftalık dönem içinde iyileşme sağlanır.  Semptomların 
giderilmesi sağlandığında, gerektiğinde ihtiyaca göre günde bir kez PROTECH 20 mg’lık 
bir tedavi rejimi uygulanarak semptomların tekrarlaması kontrol altına alınabilir. İhtiyaca 
göre uygulanan bu tedavi rejimi ile yeterli semptom kontrolü sağ lanamadığı durumda 
sürekli tedaviye geçiş düşünülebilir.  
Sürekli nonsteroidal antiinflamatuvar ilaç (NSAİİ, örneğin ibuprofen) tedavisi gören ve 
mide ve onikiparmak bağırsağı ülserleri olduğu endoskopik olarak kanıtlanan hastalarda:  
Tavsiye edilen doz gün de bir adet PROTECH 20 mg’dır.  
Uygulama yolu ve metodu:  
PROTECH çiğnenmemeli veya kırılmamalı; yemekten 1 saat önce bir miktar su ile bütün 
olarak yutulmalıdır.  
Değişik yaş grupları:  
Çocuklarda kullanımı:  
5 yaşından küçük çocuklarda kullanılmamalıdır.  
Yaşl ılarda kullanımı:  
PROTECH yaşlılarda doz ayarlaması yapılmadan kullanılabilir.  
      Özel kullanım durumları:  
      Böbrek yetmezliği:  
PROTECH böbrek yetmezliği olan kişilerde doz ayarlaması yapılmadan kullanılabilir.  
Karaciğer yetmezliği:  
Ağır karaciğer bozukluğu olan hastalarda günlük 20 mg pantoprazol dozu aşılmamalıdır.  
Eğer P ROTECH’in etkisinin çok güçlü ya da çok  zayıf olduğuna dair bir izleniminiz var 
ise doktorunuz veya eczacınız ile konuşunuz.   8 Kullanmanız gerekenden daha fazla PROTECH  kullandıysanı z: 
Doz aşımının bilinen belirtileri bulunmamaktadır.  
PROTECH ’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
PROTECH’i  kullanmayı unutursanız:  
İlacınızı almayı unutursanız, unutulan dozu telafi etmek için çift doz almayınız. 
Tedavinizi, doktorunuzun verdiği doz şemasına göre, bir sonraki dozdan itibaren 
sürdürünüz.  
Unutulan dozları dengelemek için çift doz almayınız.  
PROTECH  ile tedavi sonlandırıldı ğında olu şabilecek etkiler:  
PROTECH ile tedavinizin ne kadar süreceğ i konusunda doktorunuz size bilgi verecektir. 
Tedaviye erken son vermeyiniz, çünkü hastalığınızın belirtileri geri dönebilir veya 
ağırlaşabilir.  
4. Olası yan etkiler nelerdir?  
Tüm ilaçlar gibi , PROTECH’in  içeriğinde bulunan maddelere duyarlı olan kişilerde ya n 
etkiler olabilir.  
Yan etkiler aşağıdaki sıklık derecelerine göre sınıflandırılmaktadır.  
Çok yaygın (10 hastada 1’den fazla görülür)  
Yaygın (100 hastada 1 ile 10 arası görülür)  
Yaygın olmayan (1000 hastada 1 ile 10 arası görülür)  
Seyrek (10.000 hasta da 1 ile 10 arası görülür)  
Çok seyrek (10.000 hastada 1’den az görülür)  
Bilinmiyor (eldeki verilerden hareketle tahmin edilemiyor)  
Aşağıdakilerden biri olursa, PROTECH'i kullanmayı durdurunuz ve DERHAL 
doktorunuza bildiriniz veya size en yakın hastanenin  acil bölümüne başvurunuz:  
• Çok c iddi alerjik  rahatsızlıklar (seyrek görülür):  Dil ve/veya boğaz da şişme, 
yutma /yutkunma güçlüğü , kurdeşen (ürkiter), nefes alma  güçlüğü,  yüzde  alerjik  şişme  
(Quincke hastalığı/anjiyoödem) , çok hızlı kalp atımı ve terleme yle seyreden baş 
dönmesi  
• Çok c iddi deri  rahatsızlıkları (sıklık derecesi bilinmiyor):  Deride ani gelişen, 
yaygın, kabarcıklar şeklinde, ağrılı döküntüler,  genel sağlık  durumunun  hızla kötüye  9 gitmesi , göz, burun, ağız/dudak  ve cinsel organda tahriş (hafif kanl anma) (bunlar 
Steven s-Johnson Sendromu , Eritema multiforme ve Lyell Sendromu  gibi ciddi cilt 
reaksiyonlarının belirtileri olabilir ) ışığa hassasiyet  ve subakut kütanöz lupus 
eritematozus (boyun çevresinde, sırtta, gövdenin önünde ve kolların dış yüzlerinde  
meydana gelen kızarıklıklar).  
• Diğer çok ciddi rahatsızlıklar (sıklık derecesi bilinmiyor): Deride veya gözlerin 
beyaz kısmında sarılaşma (karaciğer hücrelerinde ağır hasar, sarılık) veya ateş, 
kurdeşen ve ağrılı idrar ve bel ağrısı ile birlikte böbreklerd e büyüme (ciddi böbrek 
iltihabı)  
Bunların hepsi çok ciddi yan etkilerdi r. 
Eğer bunlardan biri sizde mevcut ise, sizin PROTECH'e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, doktorunuza söyleyiniz  
 Yaygın (100 hastada 1 ile 10 arası görülür) :  
Midede iyi huylu polipler  
• Yaygın olmayan (1000 hastada 1 ile 10 arası görülür):  
Baş ağrısı; baş dönmesi; ishal; kendini iyi hissetmeme; kusma; midede şişkinlik v e 
gaz; kabızlık; ağızda kuruluk; karın ağrısı; kızartı, kaşıntı ve deri döküntüsü gibi 
alerjik rahatsızlıklar; halsizlik, uyku bozuklukları  
Özellikle bir yıldan daha uzun süre boyunca pantoprazol gibi bir proton pompası 
inhibitörü kullanan hastalarda kalça , el bileği veya omurgada kırık meydana gelme 
riski artar. Osteoporoz hastalığınız varsa ya da osteoporoz riskini artıran 
kortikosteroidler kullanıyorsanız doktorunuza söyleyiniz.  
• Seyrek (10.000 hastada 1 ile 10 arası görülür):  
Tat alma duyusunun bozulmas ı veya tamamen yok olması; bulanık görme gibi görme 
bozuklukları; kurdeşen (ürtiker); eklem ağrıları; kas ağrıları; kilo alma/verme; vücut 
sıcaklığının artması; yüksek ateş; el ve ayaklarda şişme (periferal ödem); alerjik 
reaksiyonlar; depresyon; erkeklerd e göğüs büyümesi (jinekomasti)  
• Çok seyrek (10.000 hastada 1’den az görülür):  
Oryantasyon bozukluğu  
• Bilinmiyor (eldeki verilerden hareketle tahmin edilemiyor):  
Özellikle eğilimli olan hastalarda, gerçekte var olmayan şeyleri görme ya da işitme 
(halüsinas yon), zaman ve mekan uyumunun kaybı ve zihin karmaşası hali  10 (konfüzyon); kan  sodyum seviyesinde düşme (hiponatremi). Eğer üç aydan uzun 
süredir PROTECH kullanıyorsanız kanınızdaki magnezyum seviyelerinin de düşmesi 
mümkündür. Magnezyum seviyesinin düşmesi (hipomagnezami) yorgunluk, istem dışı 
kas gerilmeleri, oryantasyon bozukluğu, kasılmalar, baş dönmesi ve nabız yükselmesi 
şekillerinde kendini gösterir. Magnezyum seviyesinin düşmesi aynı zamanda 
kanınızdaki potasyum ve kalsiyum seviyelerinin de düşmesine neden olabilir. 
Doktorunuz kanınızdaki magnezyum seviyelerini izlemek için düzenli testler 
yaptırmanızı isteyebilir.  
Proton pompa inhibitörleri çok seyrek olarak subakut kütanöz lupus eritematozus 
(boyun çevresinde, sırtta, gövdenin önünde ve kolların dış yüzlerinde meydana gelen 
kızarıklıklar) vakaları ile ilişkilendirilmiştir. Özellikle derinin güneşe maruz kalan 
alanlarında olmak üzere lezyonların ortaya çıkması ve artraljinin eşlik etmesi 
durumlarında hasta acilen tıbbi yardım almalı ve sağlık mesleği m ensubu PROTECH 
tedavisinin kesilmesini değerlendirmelidir . 
Kan testleriyle teşhis edilebilen yan etkiler:  
• Yaygın olmayan (1000 hastada 1 ile 10 arası görülür):  
Karaciğer enzimlerinde artış  
• Seyrek (10.000 hastada 1 ile 10 arası görülür):  
Kanda bilirubin  seviyesinde artış; kanda trigliserid (yağ) seviyesinde artış, beyaz kan 
hücrelerinin (akyuvar) sayısında ani düşüş (yüksek ateşle birlikte gözlenir).  
• Çok seyrek (10.000 hastada 1’den az görülür):  
Kanda pıhtılaşmayı sağlayan kan hücresi (trombosit) sayısı nda azalma (bu durum, 
normalden daha fazla kanamaya neden olabilir); beyaz kan hücrelerinin (akyuvar) 
sayısında azalma (bu durum, daha sık enfeksiyona yakalanmanıza neden olabilir); 
kırmızı kan hücresi (alyuvar), beyaz kan hücresi (akyuvar) ve pıhtılaşmayı  sağlayan 
kan hücresi (trombosit) sayılarının hepsinde birden anormal derecede azalma da söz 
konusu olabilir.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya h emşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan "İlaç Yan Etki Bildirimi" ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)'ne bildi riniz. Meydana gelen yan etkileri bildirerek  11 kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5.  PROTECH' in saklanması  
PROTECH’i çocukların göremeyeceği, erişemeyeceği yerlerde ve ambalajında saklayınız.  
25C’nin altındaki oda sıcaklığında, ışıktan uzak ve kuru bir yerde saklayınız.  
Son kullanma tarihiyle uyumlu olarak kullanınız.  
Ambalajda ki son kullanma tarihinden sonra PROTECH’i kullanmayınız . 
Eğer üründe ve/veya ambalajında bozukluklar fark ederseniz PROTECH’i kullanmayınız.  
Ruhsat Sahibi : Drogsan İlaçları San. ve Tic. A.Ş.  Oğuzlar Mah. 1370. S ok. 7/3 Balgat -
ANKARA  
Üretim yeri:  Drogsan İlaçları San. ve Tic. A.Ş.   06760 Çubuk – ANKARA  
Bu kullanma talimatı  ../../… tarihinde  onaylanmıştır.  