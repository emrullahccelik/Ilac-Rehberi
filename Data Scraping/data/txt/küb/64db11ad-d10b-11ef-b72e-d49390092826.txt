KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
REVOPAG 12,5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 12,5 mg eltrombopaga eşdeğer 15,09 mg eltrombopag seskietanolamin
içerir.
Yardımcı maddeler:
Yardımcı maddeler için 6.1’e bakınız.
3. FARMASOTİK FORM
Film kaplı tablet.
Beyaz, yuvarlak, bikonveks film kaplı tablet.
4. KLİNİK ÖZELLİKLER
4.1. Terapötik endikasyonlar
REVOPAG, diğer tedavilere (örn., kortikosteroidler, immünoglobulinler) dirençli olan primer
immün trombositopenili (ITP) yetişkin hastaların tedavisinde endikedir (bkz. Bölüm 4.2 ve
5.1).
REVOPAG, tanıdan itibaren 6 ay veya daha uzun süren primer immün trombositopeni (ITP)
olan ve diğer tedavilere (örn., kortikosteroidler, immünoglobulin) dirençli 1 yaş ve üzeri
pediyatrik hastaların tedavisinde endikedir (bkz. Bölüm 4.2 ve 5.1).
REVOPAG, trombositopeni tedavisi için kronik hepatit C virüsü (HCV) enfeksiyonu olan
erişkin hastalarda endikedir; burada trombositopeninin derecesi, optimal interferon bazlı
tedavinin başlatılmasını engelleyen veya devam ettirilmesini sınırlayan ana faktördür (bkz.
Bölüm 5.1).
4.2. Pozoloji ve uygulama şekli
Pozoloji/uygulama sıklığı ve süresi:
Eltrombopag tedavisi hematolojik hastalıkların tedavisinde veya kronik hepatit C ve
komplikasyonlarının tedavisinde deneyimli bir hekim gözetiminde başlatılmalı ve hekim
gözetiminde kalmalıdır.
1 / 40Eltrombopag dozu hastanın trombosit sayımına göre bireysel olarak ayarlanmalıdır.
Eltrombopag ile tedavide amaç trombosit sayılarının normale çekilmesi değildir.
Oral süspansiyon tozu, tablet formülasyonundan daha yüksek eltrombopag maruziyetine neden
olabilir (bkz. Bölüm 5.2). Oral süspansiyon formülasyonları için toz ve tablet arasında geçiş
yaparken, trombosit sayıları 2 hafta boyunca haftalık olarak izlenmelidir.
İmmün (primer) trombositopeni
≥ 50.000/mikrolitre’lik bir trombosit sayımına ulaşmak ve bunu sürdürmek için en düşük
eltrombopag dozu kullanılmadır. Doz ayarlamaları trombosit sayım yanıtını temel almaktadır.
Trombosit sayılarını normal düzeye getirmek için eltrombopag kullanmayınız. Klinik
çalışmalarda trombosit sayıları genel olarak eltrombopag başlatıldıktan sonraki 1 ila 2 hafta
içinde yükselmekte ve ilacın bırakılmasından sonra 1 ila 2 hafta içinde düşmektedir.
Yetişkinler ve 6 ila 17 yaş arası pediyatrik popülasyon
Eltrombopag için önerilen başlangıç dozu günde bir kez alınan 50 mg’dır. Doğu-/Güneydoğu-
Asya kökenli hastalar için eltrombopag dozu düşürülerek tedaviye günde bir kez 25 mg dozu
ile başlanmalıdır (bkz. Bölüm 5.2).
1 ila 5 yaş arası pediyatrik popülasyon
Eltrombopag için önerilen başlangıç dozu günde bir kez alınan 25 mg’dır.
Takip ve doz ayarlaması
Eltrombopag tedavisine başlandıktan sonra kanama riskinin azaltılması için gerektiğinde dozu
trombosit sayımını ≥ 50.000/mikrolitre olması ve bu düzeyin korunması için ayarlayınız.
Günlük doz 75 mg’ı aşmamalıdır.
Klinik hematoloji ve karaciğer testleri eltrombopag tedavisi boyunca düzenli şekilde izlenmeli
ve eltrombopag doz rejimi Tablo l’de belirtildiği gibi trombosit sayımlarına göre
değiştirilmelidir. Eltrombopag ile tedavi sırasında trombosit sayımı ve periferik kan yayması
dahil tam kan sayımları (CBC), stabil trombosit sayımı (en az 4 hafta ≥ 50.000/mikrolitre) elde
edilene kadar haftada bir değerlendirilmelidir. Trombosit sayımı ve periferik kan yayması dahil
CBC daha sonra ayda bir yapılmalıdır.
Tablo 1: ITP hastalarında eltrombopag dozunun ayarlanması
Trombosit Sayımı Dozun ayarlanması veya yanıt
En az 2 haftalık tedaviyi takiben Günlük doz 25 mg basamaklarla maksimum
< 50.000/mikrolitre 75 mg/gün’e çıkarılmalıdır.*
≥ 50.000/mikrolitre ila ≤ 150.000/mikrolitre Kanamanın önlenmesi veya azaltılması için
gerekli trombosit sayısının sağlanması için
en düşük dozda eltrombopag ve/veya eş
zamanlı ITP tedavisi uygulanmalıdır.
2 / 40> 150.000/mikrolitre ila ≤ 250.000/mikrolitre Günlük doz 25 mg basamaklarla
azaltılmalıdır. Bu değişiklik ve sonraki
herhangi bir doz ayarlamasının etkisinin
değerlendirilmesi için 2 hafta bekleyiniz.◆
> 250.000/mikrolitre Eltrombopag tedavisini kesiniz; trombosit
izlem sıklığını haftada iki kereye çıkarınız.
Trombosit sayımı ≤ 100.000/mikrolitre
düzeyinde olduğunda tedaviyi günlük dozu
25 mg azaltarak yeniden başlatınız.
*Günaşırı 25 mg eltrombopag kullanan hastalarda doz günde bir kez 25 mg’a yükseltilir.
◆ Günde bir kez 25 mg eltrombopag kullanan hastalarda günde bir kez 12,5 mg dozunu vermek ya da
alternatif olarak günaşırı 25 mg dozunu vermek düşünülmelidir.
Eltrombopag diğer ITP ürünlerine ek olarak uygulanabilir. Eltrombopag ile tedavi sırasında
trombosit sayımlarında aşırı artışların önlenmesi için tıbbi açıdan uygun durumda eş zamanlı
olarak kullanılan ITP ürünlerinin doz rejimini değiştiriniz.
Dozda başka bir ayarlama yapılmadan önce, hastanın trombosit düzeyinde önceki doz
ayarlamasının etkisinin görülmesi için en az iki hafta bekleyiniz.
Standart eltrombopag doz ayarlaması (artırma veya azaltma) günde bir kez 25 mg’dır.
Tedavinin kesilmesi
Trombosit sayımları, günde bir kez 75 mg dozunda eltrombopag tedavisi ile 4 haftanın ardından
klinik açıdan önemli kanamanın önlenmesi için yeterli düzeye çıkmazsa eltrombopag tedavisi
kesilmelidir.
Hastalar periyodik olarak klinik açıdan değerlendirilmeli ve tedaviye devam edilmesi kararı
tedaviyi uygulayan hekim tarafından bireysel olarak verilmelidir. Splenektomi yapılmamış
hastalarda bu, splenektomiye göre değerlendirmeyi içermelidir. Tedavinin kesilmesiyle
trombositopeninin yeniden ortaya çıkması olasıdır (bkz. Bölüm 4.4).
Kronik hepatit C (HCV) ile ilişkili trombositopeni
Eltrombopag antivirallerle kombinasyon halinde verildiğinde, ilgili güvenlik bilgileri veya
kontrendikasyonların kapsamlı ayrıntıları için birlikte uygulanan tıbbi ürünlerin ayrı ayrı kısa
ürün bilgilerine atıfta bulunulmalıdır.
Klinik çalışmalarda trombosit sayıları genellikle eltrombopag başladıktan sonraki 1 hafta içinde
artmaya başlamıştır. Eltrombopag ile tedavinin amacı, klinik uygulama önerilerine bağlı
kalarak, antiviral tedaviyi başlatmak için gereken minimum trombosit sayısı düzeyine ulaşmak
olmalıdır. Antiviral tedavi sırasında tedavinin amacı trombosit sayısını kanama
komplikasyonları riskini önleyen bir seviyede, normalde 50.000-75.000/mikrolitre civarında
tutmak olmalıdır. Trombosit sayısı > 75.000/mikrolitre’den kaçınılmalıdır. Hedeflere ulaşmak
3 / 40için gereken en düşük eltrombopag dozu kullanılmalıdır. Doz ayarlamaları trombosit sayısı
yanıtına dayalıdır.
Başlangıç doz rejimi
Eltrombopag günde bir kez 25 mg’lık bir dozda başlatılmalıdır. Doğu/Güneydoğu Asya kökenli
HCV hastaları veya hafif karaciğer yetmezliği olan hastalar için doz ayarlaması gerekli değildir
(bkz. Bölüm 5.2).
İzlem ve doz ayarlaması
Eltrombopag dozu, antiviral tedaviyi başlatmak için gereken hedef trombosit sayısına ulaşmak
için gerektiğinde her 2 haftada bir 25 mg’lık artışlarla ayarlanmalıdır. Antiviral tedaviye
başlamadan önce trombosit sayıları her hafta izlenmelidir. Antiviral tedavinin başlangıcında
trombosit sayısı düşebilir, bu nedenle ani eltrombopag doz ayarlamalarından kaçınılmalıdır
(bkz. Tablo 2).
Antiviral tedavi sırasında, hastaları kanama riskine sokabilecek trombosit sayılarının azalması
nedeniyle peginterferon dozunun azaltılmasını önlemek için eltrombopag dozu gerektiği
şekilde ayarlanmalıdır (bkz. Tablo 2). Trombosit sayıları, antiviral tedavi sırasında, normalde
50.000-75.000/mikrolitre civarında, stabil bir trombosit sayısı elde edilene kadar haftalık olarak
izlenmelidir. Trombosit sayıları ve periferik kan yaymalarını içeren CBC’ler daha sonra aylık
olarak alınmalıdır. Trombosit sayısı gerekli hedefi aşarsa, günlük dozda 25 mg basamaklarla
doz azaltılması düşünülmelidir. Bunun ve sonraki doz ayarlamalarının etkilerini
değerlendirmek için 2 hafta beklenmesi önerilir.
Günde bir kez 100 mg eltrombopag dozu aşılmamalıdır.
Tablo 2: HCV hastalarında antiviral tedavi sırasında eltrombopag doz ayarlamaları
Trombosit Sayımı Dozun ayarlanması veya yanıt
En az 2 haftalık tedaviyi takiben Günlük doz 25 mg basamaklarla maksimum
< 50.000/mikrolitre 100 mg/gün’e çıkarılmalıdır.
≥ 50.000/mikrolitre ila ≤ 100.000/mikrolitre Peginterferon dozunun azaltılmasını
önlemek için gereken en düşük dozda
eltrombopag kullanınız.
> 100.000/mikrolitre ila ≤ 150.000/mikrolitre Günlük dozu 25 mg azaltın. Bunun ve
sonraki doz ayarlamalarının etkilerini
değerlendirmek için 2 hafta bekleyiniz◆.
> 150.000/mikrolitre Eltrombopag tedavisini kesiniz; trombosit
izlem sıklığını haftada iki kereye çıkarınız.
Trombosit sayımı ≤ 100.000/mikrolitre
düzeyinde olduğunda tedaviyi günlük dozu
25 mg azaltarak yeniden başlatınız*.
* Günde bir kez 25 mg eltrombopag alan hastalar için, dozun günaşırı 25 mg olarak yeniden başlatılması
düşünülmelidir.
4 / 40◆ Antiviral tedavinin başlangıcında trombosit sayısı düşebilir, bu nedenle eltrombopag dozunun ani
azaltılmasından kaçınılmalıdır.
Tedavinin kesilmesi
2 haftalık 100 mg eltrombopag tedavisinden sonra antiviral tedaviyi başlatmak için gereken
trombosit düzeyine ulaşılamazsa, eltrombopag kesilmelidir.
Eltrombopag tedavisi, aksi belirtilmediği sürece, antiviral tedavi kesildiğinde
sonlandırılmalıdır. Aşırı trombosit sayısı yanıtları veya önemli karaciğer testi anormallikleri de
tedavinin kesilmesini gerektirir.
Uygulama şekli:
Tabletler oral yolla alınmalıdır.
Tabletler, antasitler, süt ürünleri (veya diğer kalsiyum içeren gıda ürünleri) veya çok değerlikli
katyonlar (örneğin demir, kalsiyum, magnezyum, alüminyum, selenyum ve çinko) içeren
mineral takviyeleri gibi herhangi bir üründen en az iki saat önce veya dört saat sonra alınmalıdır.
(bkz. Bölüm 4.5 ve 5.2).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dozun ayarlanması gerekli değildir. Böbrek yetmezliği olan
hastalarda eltrombopag dikkatli kullanılmalı ve hastalar (örneğin serum kreatinin testi ve/veya
idrar analizi) ile yakından izlenmelidir (bkz. Bölüm 5.2).
Karaciğer yetmezliği:
Eltrombopag, beklenen yarar, portal venöz tromboz için tanımlanan riskten daha fazla
olmadıkça karaciğer yetmezliği olan ITP hastalarında (Child-Pugh ≥ 5) kullanılmamalıdır (bkz.
Bölüm 4.4).
Karaciğer yetmezliği olan ITP hastalarında eltrombopag kullanımı gerekliyse başlangıç dozu
günde bir kez alınan 25 mg olmalıdır. Karaciğer yetmezliği olan hastalarda eltrombopag
başlanmasının ardından, doz artırmadan önce 3 hafta bekleyiniz.
Kronik HCV ve hafif karaciğer yetmezliği (Child-Pugh skoru ≤ 6) olan trombositopenik
hastalarda doz ayarlaması gerekli değildir. Kronik HCV hastalarına günde bir kez 25 mg’lık bir
dozda eltrombopag başlatılmalıdır (bkz. Bölüm 5.2). Karaciğer yetmezliği olan hastalarda
eltrombopag dozuna başlandıktan sonra, doz artırılmadan önce 2 hafta ara verilmelidir.
Eltrombopag ile tedavi edilen ilerlemiş kronik karaciğer hastalığı olan trombositopenik
hastalarda, ya invaziv prosedüre hazırlanırken ya da antiviral tedavi gören HCV hastalarında,
hepatik dekompansasyon ve tromboembolik olaylar (TEE’ler) dahil olmak üzere advers olaylar
için artan bir risk vardır (bkz. Bölüm 4.4 ve 4.8).
5 / 40Pediyatrik popülasyon:
Eltrombopag güvenlik ve etkililiğe ilişkin verilerin yetersiz olması nedeniyle, ITP’li bir yaşın
altındaki çocuklarda kullanılması önerilmemektedir. Kronik HCV ile ilişkili trombositopenisi
olan ve şiddetli aplastik anemi (SAA) hastası çocuklarda ve ergenlerde (< 18 yaş)
eltrombopagın güvenliliği ve etkililiği belirlenmemiştir. Veri mevcut değildir.
Geriyatrik popülasyon:
65 yaş ve üzeri ITP hastalarında eltrombopag kullanımına ilişkin sınırlı veri vardır ve 85 yaş
üstü ITP hastalarında klinik deneyim yoktur. Eltrombopag ile ilgili klinik çalışmalarda, en az
65 yaşındaki hastalar ve daha genç hastalar arasında eltrombopag güvenliğinde genel olarak
klinik olarak anlamlı bir farklılık gözlenmemiştir. Bildirilen diğer klinik deneyimler, yaşlılar
ve genç hastalar arasındaki yanıtlardaki farklılıkları belirlememiştir, ancak bazı yaşlı hastalarda
daha fazla duyarlılık göz ardı edilemez (bkz. Bölüm 5.2).
75 yaş üstü HCV’li hastalarda eltrombopag kullanımına ilişkin sınırlı veri bulunmaktadır. Bu
hastalarda dikkatli olunmalıdır.
Doğu-/Güneydoğu-Asyalı hastalar:
Karaciğer yetmezliği olanlar da dahil olmak üzere Doğu/Güneydoğu Asya kökenli yetişkin ve
pediyatrik hastalarda eltrombopag günde bir kez 25 mg’lık bir dozda başlatılmalıdır (bkz.
Bölüm 5.2).
Hasta trombosit sayısı izlenmeye devam edilmeli ve daha fazla doz değişikliği için standart
kriterler izlenmelidir.
4.3. Kontrendikasyonlar
Eltrombopag veya bölüm 6.1’de listelenen yardımcı maddelerde herhangi birine karşı aşırı
duyarlılık varsa.
4.4. Özel kullanım uyarıları ve önlemleri
İnterferon bazlı tedavi ile kombinasyon halinde eltrombopag tedavisi uygulandığında düşük
albümin seviyeleri ≤ 35 g/L veya son dönem karaciğer hastalığı modeli (MELD) skoru ≥ 10
ile tanımlanan, ilerlemiş kronik karaciğer hastalığı olan trombositopenik HCV hastalarında,
potansiyel olarak ölümcül hepatik dekompansiyon ve tromboembolik olaylar dahil olmak
üzere advers reaksiyonlar için artan bir risk vardır. Ek olarak, plaseboya kıyasla kalıcı
virolojik yanıt (SVR) elde etme oranı açısından tedavinin yararları, grubun geneliyle
karşılaştırıldığında bu hastalarda (özellikle başlangıç albümini ≤ 35g/L olanlar için) orta
düzeydedir. Bu hastalarda eltrombopag ile tedavi, yalnızca ilerlemiş HCV tedavisinde
deneyimli doktorlar tarafından ve yalnızca trombositopeni veya antiviral tedavinin
durdurulması riskleri müdahale gerektirdiğinde başlatılmalıdır. Tedavinin klinik olarak
endike olduğu düşünülürse, bu hastaların yakından izlenmesi gerekir.
6 / 40Doğrudan etkili antiviral ajanlarla kombinasyon
Kronik hepatit C enfeksiyonunun tedavisi için onaylanmış doğrudan etkili antiviral ajanlarla
kombinasyon halinde güvenlik ve etkinlik oluşturulmamıştır.
Hepatotoksisite riski
Eltrombopag uygulaması anormal karaciğer fonksiyonuna ve yaşamı tehdit edebilecek ciddi
hepatotoksisiteye neden olabilir (bkz. Bölüm 4.8).
Serum alanin aminotransferaz (ALT), aspartat aminotrasferaz (AST) ve bilirubin, eltrombopag
başlamadan önce, doz ayarlama aşamasında 2 haftada bir ve stabil bir dozun oluşturulmasından
sonra ayda bir ölçülmelidir. Eltrombopag, dolaylı hiperbilirubinemiye yol açabilen UGT1A1
ve OATP1B1’i inhibe eder. Bilirubin yükselmişse fraksiyonasyon yapılmalıdır. Anormal serum
karaciğer testleri, 3 ila 5 gün içinde tekrar testi ile değerlendirilmelidir. Anormallikler
doğrulanırsa, anormallikler düzelene, stabilize olana veya başlangıç seviyelerine dönene kadar
serum karaciğer testleri izlenmelidir. ALT seviyeleri yükselirse (karaciğer fonksiyonu normal
olan hastalarda normalin üst sınırının [x ULN] ≥ 3 katı veya tedavi öncesinde transaminazlarda
yükselmeler hastalarda ≥ 3 x başlangıç veya > 5 x ULN (hangisi düşükse)) ve aşağıdaki
özellikler söz konusu ise eltrombopag kesilmelidir:
 Progresif nitelikteyse veya,
 ≥ 4 hafta sürerse veya,
 Artmış direkt bilirubin eşlik ederse veya,
 Karaciğer hasarının klinik semptomları veya hepatik dekompansasyon kanıtı eşlik ederse.
Karaciğer hastalığı olan hastalara eltrombopag uygulanırken dikkatli olunmalıdır. ITP’li
hastalarda daha düşük bir başlangıç dozunda eltrombopag kullanılmalıdır. Karaciğer yetmezliği
olan hastalara uygulanırken yakın takip gereklidir (bkz. Bölüm 4.2).
Hepatik dekompansasyon (interferon ile kullanım)
Kronik hepatit C’si olan hastalarda hepatik dekompansasyon: Düşük albümin düzeyleri (≤ 35
g/L) olan veya başlangıçta MELD skoru ≥ 10 olan hastalarda izleme gereklidir.
Karaciğer sirozu olan kronik HCV hastaları, alfa interferon tedavisi alırken hepatik
dekompansasyon riski altında olabilir. HCV’li trombositopenik hastalarda yapılan iki kontrollü
klinik çalışmada, hepatik dekompansasyon (assit, hepatik ensefalopati, varis kanaması, spontan
bakteriyel peritonit) eltrombopag kolunda (%11) plasebo kolundan (%6) daha sık meydana
gelmiştir. Albümin düzeyleri düşük (≤ 35 g/L) veya başlangıçta MELD skoru ≥ 10 olan
hastalarda, daha az ilerlemiş karaciğer hastalığı olanlara kıyasla 3 kat daha fazla hepatik
dekompansasyon riski ve ölümcül advers olay riskinde bir artış vardır. Ek olarak, plaseboya
kıyasla SVR’ye ulaşma oranı açısından tedavinin yararları, grubun geneline kıyasla bu
hastalarda (özellikle başlangıç albümini ≤ 35 g/L olanlar için) tutarlıdır. Eltrombopag, bu tür
hastalara ancak risklerle karşılaştırıldığında beklenen faydaların dikkatli bir şekilde
değerlendirilmesinden sonra uygulanmalıdır. Bu özelliklere sahip hastalar, hepatik
dekompansasyon belirti ve semptomları açısından yakından izlenmelidir. Durdurma kriterleri
7 / 40için interferon kısa ürün bilgisine başvurulmalıdır. Hepatik dekompansasyon nedeniyle
antiviral tedavi kesilirse eltrombopag sonlandırılmalıdır.
Trombotik/tromboembolik komplikasyonlar
İnterferon bazlı tedavi alan HCV’li trombositopenik hastalarda (n=1.439) yapılan kontrollü
çalışmalarda, eltrombopag ile tedavi edilen 955 hastadan 38’i (%4) ve plasebo grubundaki 484
hastadan 6’sı (%1) TEE yaşamıştır. Bildirilen trombotik/tromboembolik komplikasyonlar hem
venöz hem de arteriyel olayları içermiştir. TEE’lerin çoğunluğu ciddi değildir ve çalışmanın
sonunda çözülmüştür. Portal ven trombozu, her iki tedavi grubunda da en yaygın TEE’dir
(plasebo için < %1’e karşılık eltrombopag ile tedavi edilen hastalarda %2). Tedavi başlangıcı
ile TEE olayı arasında belirli bir zamansal ilişki gözlenmemiştir. Düşük albümin düzeyleri
(≤ 35 g/L) veya MELD ≥ 10 olan hastalarda, albümin düzeyleri yüksek olanlara göre 2 kat daha
fazla TEE riski vardı; ≥ 60 yaşındakiler, genç hastalara kıyasla 2 kat daha fazla TEE riskine
sahipti. Eltrombopag, bu tür hastalara ancak risklerle karşılaştırıldığında beklenen faydaların
dikkatli bir şekilde değerlendirilmesinden sonra uygulanmalıdır. Hastalar TEE belirti ve
semptomları açısından yakından izlenmelidir. İnvaziv prosedürlere hazırlanırken 2 hafta
boyunca günde bir kez 75 mg eltrombopag ile tedavi edilen kronik karaciğer hastalığı (CLD)
olan hastalarda TEE riskinin arttığı bulunmuştur. Eltrombopag alan CLD’li 143 yetişkin
hastadan altısı (%4) (portal venöz sistemin tamamı) ve plasebo grubundaki 145 hastadan ikisi
(%1) TEE yaşamıştır (biri portal venöz sistemde ve bir miyokard enfarktüsü). Eltrombopag ile
tedavi edilen 6 hastadan beşi, > 200.000/mikrolitre trombosit sayısında ve son eltrombopag
dozunun ardından 30 gün içinde trombotik komplikasyon yaşadı.
Eltrombopag, invaziv prosedürlere hazırlık olarak kronik karaciğer hastalığı olan hastalarda
trombositopeni tedavisi için endike değildir.
Eltrombopag klinik çalışmalarında ITP’de tromboembolik olaylar düşük ve normal trombosit
sayılarında gözlenmiştir.
Kalıtımsal (örn., Factor V Leiden) veya edinilmiş risk faktörleri (örn., ATIII eksikliği,
antifosfolipid sendromu), ileri yaş, uzun bir süre immobolize hastalar, malignite, kontraseptif
ve hormon replasman tedavisi, cerrahi/travma, obezite ve sigara kullanımını içeren ancak
bunlarla sınırlı olmayan tromboembolizm için bilinen risk faktörleri bulunan hastalarda
eltrombopag kullanılırken dikkatli olunması gereklidir. Trombosit sayıları yakından izlenmeli
ve trombosit sayısı hedef seviyeleri aşarsa dozun azaltılması veya eltrombopag tedavisinin
kesilmesi düşünülmelidir (bkz. Bölüm 4.2). Herhangi bir etiyolojiye sahip TEE riski taşıyan
hastalarda risk-fayda dengesi göz önünde bulundurulmalıdır.
Eltrombopag, karaciğer yetmezliği olan (Child-Pugh skoru ≥ 5) ITP hastalarında, beklenen
yarar, tanımlanan portal ven trombozu riskinden daha fazla olmadıkça kullanılmamalıdır.
Tedavinin uygun olduğu düşünüldüğünde, karaciğer yetmezliği olan hastalara eltrombopag
uygulanırken dikkatli olunmalıdır (bkz. Bölüm 4.2 ve 4.8).
8 / 40Tedaviye cevap vermeyen SAA ile ilgili bir klinik bir çalışmada herhangi bir TEO vakası tespit
edilmemiştir, ancak bu hasta popülasyonunda maruziyetin söz konusu olduğu hasta sayısı sınırlı
olduğundan, bu olaylara ilişkin risk göz ardı edilememektedir. Bu hasta popülasyonunda
TEO’lar beklenebilir.
Eltrombopag tedavisinin kesilmesini takiben kanama
Eltrombopag ile tedavi kesildikten sonra ITP hastalarında trombositopeni yeniden oluşması
olasıdır. Eltrombopag tedavisinin kesilmesini takiben, hastaların çoğunda trombosit sayıları 2
hafta içinde başlangıç seviyelerine döner, bu da kanama riskini artırır ve bazı durumlarda
kanamaya neden olabilir. Antikoagülanlar veya antitrombosit ajanların varlığında eltrombopag
tedavisi kesilirse bu risk artar. Eltrombopag ile tedavi kesilirse, mevcut tedavi kılavuzlarına
göre ITP tedavisinin yeniden başlatılması önerilir. Ek tıbbi tedavi, antikoagülan ve/veya anti-
trombosit tedavisinin kesilmesini, antikoagülasyonun tersine çevrilmesini veya trombosit
desteğini içerebilir. Eltrombopag tedavisinin kesilmesini takiben 4 hafta boyunca trombosit
sayıları haftalık olarak izlenmelidir.
HCV klinik çalışmalarında, peginterferon, ribavirin ve eltrombopag tedavisinin kesilmesini
takiben ciddi ve ölümcül vakalar dahil olmak üzere gastrointestinal kanama insidansının daha
yüksek olduğu bildirilmiştir. Tedavinin kesilmesini takiben, hastalar gastrointestinal
kanamanın herhangi bir belirti veya semptomu açısından izlenmelidir.
Kemik iliği retikülin oluşumu ve kemik iliği fibrozu riski
Eltrombopag, kemik iliği içerisinde retikülin lifleri gelişimi veya progresyonu riskini artırabilir.
Diğer trombopoietin reseptör (TPO-R) agonistlerinde olduğu gibi bu bulgunun anlamlılığı
henüz gösterilmemiştir.
Eltrombopag tedavisine başlanmadan önce hücresel morfolojik anomalilerin bazal düzeyinin
gösterilmesi için periferik kan örneğinin yakından incelenmesi gereklidir. Stabil bir
eltrombopag dozunun belirlenmesini takiben ayda bir kez diferansiyel beyaz kan hücresi
(WBC) ile tam kan sayımı (CBC) yapılmalıdır. İmmatür veya displastik hücreler gözlenirse
yeni veya kötüleşen morfolojik anomaliler (örn., gözyaşı şeklinde ve çekirdekli kırmızı kan
hücreleri, immatür beyaz kan hücreleri) veya sitopeni(ler) için periferik kan örnekleri
incelenmelidir. Hasta yeni veya kötüleşen morfolojik anormallikler veya sitopeni(ler)
geliştirirse, eltrombopag tedavisi kesilmeli ve fibrozis için boyama dahil bir kemik iliği
biyopsisi düşünülmelidir.
Mevcut miyelodisplastik sendromun (MDS) ilerlemesi
TPO-R agonistlerinin MDS gibi mevcut hematolojik malignitelerin ilerlemesini
uyarabileceğine dair teorik bir endişe vardır. TPO-R agonistleri trombopoietik progenitör hücre
ekspansiyonu, diferansiyasyonu ve trombosit üretimini sağlayan büyüme faktörleridir. TPO-R
ağırlıklı olarak miyeloid soyunun hücrelerinin yüzeyinde eksprese edilir.
9 / 40MDS’li hastalarda bir TPO-R agonisti ile yapılan klinik çalışmalarda, blast hücre sayılarında
geçici artış vakaları gözlemlenmiş ve MDS hastalığının akut miyeloid lösemiye (AML)
ilerlemesi vakaları rapor edilmiştir.
Yetişkinlerde ve yaşlı hastalarda ITP tanısı, trombositopeni ile başvuran diğer klinik varlıkların
dışlanmasıyla doğrulanmalıdır, özellikle MDS tanısı dahil edilmemelidir. Hastalık ve tedavi
süresince, başta 60 yaşın üzerindeki hastalar, sistemik semptomları olanlar veya periferik blast
hücrelerde artış gibi anormal işaretleri olan hastalarda olmak üzere, kemik iliği aspirasyonu ve
biyopsi yapmak düşünülmelidir.
MDS’ye bağlı trombositopeni tedavisinde eltrombopagın etkililiği ve güvenliliği
saptanmamıştır. Eltrombopag, MDS’ye bağlı trombositopeni tedavisine yönelik klinik
çalışmalar dışında kullanılmamalıdır.
Oküler değişiklikler
Kemirgenlerde eltrombopag toksikoloji çalışmalarında katarakt gözlenmiştir (bkz. Bölüm 5.3).
İnterferon tedavisi alan HCV’li trombositopenik hastalarda (n=1.439) yapılan kontrollü
çalışmalarda, eltrombopag grubunun %8’inde ve plasebo grubunun %5’inde önceden var olan
başlangıç katarakt(lar)ının veya olay kataraktının ilerlemesi bildirilmiştir. İnterferon, ribavirin
ve eltrombopag (eltrombopag grubunun %2’si ve plasebo grubunun %2’si) alan HCV
hastalarında çoğunlukla Derece 1 veya 2 olmak üzere retina kanamaları bildirilmiştir. Retina
yüzeyinde (preretinal), retinanın altında (subretinal) veya retina dokusu içinde hemorajiler
meydana gelmiştir. Hastaların rutin oftalmolojik takibi önerilir.
QT/QTc uzaması
Günde 150 mg eltrombopag verilen sağlıklı gönüllülerde yapılan bir QTc çalışması, kardiyak
repolarizasyon üzerinde klinik olarak anlamlı bir etki göstermemiştir. ITP’li hastalarda ve
HCV’li trombositopenik hastalarda yapılan klinik çalışmalarda QTc aralığı uzaması
bildirilmiştir. QTc uzama olaylarının klinik önemi bilinmemektedir.
Eltrombopaga yanıt kaybı
Önerilen doz aralığında eltrombopag ile tedavide yanıt kaybı veya trombosit yanıtının
sürdürülememesi durumunda artan kemik iliği retikülin dahil etken faktörler için bir araştırma
yapılmalıdır.
Pediyatrik popülasyon
ITP ile ilişkili yukarıdaki uyarılar ve önlemler pediyatrik popülasyon içinde geçerlidir.
Laboratuvar testleri ile etkileşim
Eltrombopag koyu bir renge sahiptir ve bazı laboratuvar testlerini etkileme potansiyeli vardır.
REVOPAG alan hastalarda serumda renk değişimi ile birlikte total bilirubin ve kreatinin testi
ile etkileşimler bildirilmiştir. Eğer laboratuvar testleri ve klinik gözlemler tutarsızsa, başka bir
yöntemle yeniden test yapılması sonucun geçerliliğinin belirlenmesine yardımcı olabilir.
10 / 40Bu tıbbi ürün her bir tablette 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Eltrombopagın diğer ilaçlar üzerindeki etkileri
HMG-CoA redüktaz inhibitörleri:
5 gün süreyle günde bir kez 75 mg eltrombopag ile tek doz 10 mg OATP1B1 ve BCRP substratı
rosuvastatinin 39 sağlıklı erişkin deneğe uygulanımı plazma rosuvastatin C değerini %103
maks
(%90 GA: %82, %126) ve EAA değerini %55 (%90 GA: %42, %69) artırmıştır. Atorvastatin,
0-∞
fluvastatin, lovastatin, pravastatin ve simvastatin dahil diğer HMG-CoA redüktaz inhibitörleri
ile etkileşimler beklenmektedir. Eltrombopag ile birlikte uygulandığında daha düşük bir statin
dozu düşünülmeli ve hasta statinlerin yan etkileri için dikkatli şekilde izlenmelidir (bkz. Bölüm
5.2).
OATP1B1 ve BCRP substratları:
Eltrombopag ile birlikte OATP1B1 (örn., metotreksat) ve BCRP (örn., topotekan ve
metotreksat) substratlarının uygulanması sırasında dikkatli olunması gereklidir (bkz. Bölüm
5.2).
Sitokrom P450 substratları:
İnsan karaciğer mikrozomları kullanılan çalışmalarda eltrombopag (10 µM’ye kadar) CYP450
1A2, 2A6, 2C19, 2D6, 2E1, 3A4/5 ve 4A9/11 enzimleri için in vitro inhibisyon sergilenmemiş
olup prob substratlar olarak paklitaksel ve diklofenak kullanılarak ölçülen CYP2C8 ve CYP2C9
için bir inhibitör etkisi yaratmıştır. Sağlıklı 24 erkek gönüllüye 7 gün süreyle günde bir kez 75
mg dozunda eltrombopag uygulanımı insanlarda 1A2 (kafein), 2C19 (omeprazol), 2C9
(flurbiprofen) veya 3A4 (midazolam) için prob substratların metabolizmasını inhibe etmemiş
veya indüklememiştir. Eltrombopag ve CYP450 substratları birlikte uygulandığında klinik
açıdan anlamlı etkileşimler beklenmemektedir (bkz. Bölüm 5.2).
HCV proteaz inhibitörleri:
Eltrombopag, telaprevir veya boceprevir ile birlikte uygulandığında doz ayarlaması gerekli
değildir. Tek doz 200 mg eltrombopag ile 8 saatte bir 750 mg telaprevirin birlikte uygulanması,
plazma telaprevir maruziyetini değiştirmemiştir.
200 mg tek doz eltrombopag ile her 8 saatte bir 800 mg boceprevirin birlikte uygulanması
plazma boceprevir EAA ’yı değiştirmemiş, ancak C ’ı %20 artırmış ve C ’i %32
(0-τ) maks min
azaltmıştır. C ’deki düşüşün klinik önemi belirlenmemiştir, HCV baskılanması için artan
min
klinik ve laboratuvar izlemesi önerilir.
Diğer ilaçların eltrombopag üzerindeki etkileri
Siklosporin:
Bir arada 200 mg ve 600 mg siklosporin (BCRP inhibitörü) ile birlikte uygulanmasıyla
eltrombopag maruziyetinde bir düşüş gözlenmiştir. 200 mg siklosporinin birlikte uygulanması,
11 / 40eltrombopagın C ve EAA değerlerini sırasıyla %25 ve %18 oranında azaltmıştır. 600 mg
maks 0-∞
siklosporinin birlikte uygulanması ise eltrombopagın C ve EAA değerlerini sırasıyla %39
maks 0-∞
ve %24 oranında azaltmıştır. Tedavi sırasında hastanın trombosit sayısına dayalı olarak
eltrombopag doz ayarlamasına izin verilmektedir (bkz. Bölüm 4.2). Eltrombopag, siklosporin
ile birlikte uygulandığında trombosit sayısı 2-3 hafta süreyle en az haftada bir kontrol
edilmelidir. Trombosit sayısına dayalı olarak eltrombopag dozunun yükseltilmesi gerekebilir.
Polivalan katyonlar (şelasyon):
Eltrombopag demir, kalsiyum, magnezyum, alüminyum, selenyum ve çinko gibi polivalan
katyonları şelatlamaktadır. Tek doz eltrombopag 75 mg ile bir polivalan katyon içeren antiasitin
(1524 mg alüminyum hidroksit 1425 mg magnezyum karbonat) birlikte uygulanımı
eltrombopag EAA değerini %70 (%90 GA: %64, %76) ve C değerini %70 (%90 GA:
0-∞ maks
%62, %76) azaltmıştır. Şelasyona bağlı olarak eltrombopag emiliminde anlamlı düşüşün
önlenmesi için eltrombopag; antiasidler, süt ürünleri ve mineral takviyeleri gibi polivalan
katyonlar içeren diğer ürünler ile bu tür ilaçlardan eltrombopag en az 2 saat önce veya 4 saat
sonra uygulanmalıdır (bkz. Bölüm 4.2 ve 5.2).
Lopinavir/ritonavir:
Eltrombopag ile lopinavir/ritonavirin birlikte uygulanımı eltrombopag konsantrasyonunda bir
azalmaya neden olabilir. 40 sağlıklı gönüllüde yapılan bir çalışma tek doz 100 mg eltrombopag
ile tekrarlı doz günde iki kez lopinavir/ritonavirin 400/100 mg rejiminin birlikte uygulanımının
eltrombopag plazma EAA değerinde %17 azalmaya neden olduğunu göstermiştir (%90 GA:
0-∞
%6,6, %26,6). Bu nedenle eltrombopag ve lopinavir/ritonavir birlikte uygulanırsa dikkatli
olunmalıdır. Lopinavir/ritonavir tedavisine başlandığı veya bu tedavi kesildiğinde eltrombopag
dozunun uygun medikal yönetiminin sağlanması için trombosit sayısı yakından izlenmelidir.
CYP1A2 ve CYP2C8 inhibitörleri ve indükleyicileri:
Eltrombopag; CYP1A2, CYP2C8, UGT1A1 ve UGT1A3 dahil çoklu yolaklarla metabolize
olmaktadır (bkz. Bölüm 5.2). Tek bir enzimi inhibe eden ya da indükleyen tıbbi ürünlerin
plazma eltrombopag konsantrasyonlarını önemli düzeyde etkileme olasılığı yoktur; diğer
yandan; birden fazla enzimi inhibe eden ya da indükleyen tıbbi ürünlerin eltrombopag
konsantrasyonlarını artırma (örn., fluvoksamin) ya da azaltma (örn., rifampisin) potansiyeli
vardır.
HCV proteaz inhibitörleri:
Bir ilaç-ilaç farmakokinetik (PK) etkileşim çalışmasının sonuçları, her 8 saatte bir 800 mg
boceprevir veya her 8 saatte bir 750 mg telaprevirin tek doz 200 mg eltrombopag ile tekrarlanan
dozlarının birlikte uygulanmasının, plazma eltrombopag maruziyetini klinik olarak önemli
ölçüde değiştirmediğini göstermiştir.
ITP tedavisi için tıbbi ürünler:
ITP tedavisi için klinik çalışmada eltrombopag ile kombinasyon halinde kullanılmış tıbbi
ürünler kortikosteroidler, danazol, ve/veya azatioprini, intravenöz immünoglobülin (IVIG) ve
anti-D immünoglobülindir. Trombosit sayıları eltrombopag ve ITP tedavisinde kullanılan diğer
12 / 40ilaçlar kombine halde kullanıldığında trombosit sayılarının önerilen aralık dışına çıkmasının
önlenmesi için izlenmelidir (bkz. Bölüm 4.2).
Gıdalarla etkileşim
Yüksek oranda kalsiyum içeren yiyecekler (örn., süt ürünleri içeren bir yemek) ile birlikte oral
süspansiyon formülasyonu için eltrombopag tablet veya toz uygulandığında plazma
eltrombopag EAA ve C değerleri önemli ölçüde düşmüştür. Buna karşılık, yüksek
0-∞ maks
kalsiyumlu yemek veya düşük kalsiyumlu gıda [< 50 mg kalsiyum] yemeden 2 saat önce veya
yedikten 4 saat sonra eltrombopag uygulaması, plazma eltrombopag maruziyetini klinik olarak
önemli ölçüde değiştirmemiştir (bkz. Bölüm 4.2).
Süt ürünleri içeren standart bir yüksek kalorili, yüksek oranda yağ içeren kahvaltı ile tablet
formunda tek bir 50 mg’lık eltrombopag uygulaması, plazma eltrombopag ortalama EAA
0-∞
değerini %59 ve ortalama C değerini %65 azaltmıştır.
maks
Yüksek oranda kalsiyum, orta derecede yağ ve orta derecede kalorili bir öğün ile birlikte oral
süspansiyonluk toz halinde 25 mg’lık tek bir eltrombopag dozunun uygulaması, plazma
eltrombopagın ortalama EAA değerini %75 ve ortalama C değerini %79 azaltmıştır. Tek
0-∞ maks
bir 25 mg’lık oral süspansiyonluk toz eltrombopag dozu, yüksek kalsiyumlu bir yemekten 2
saat önce uygulandığında bu maruziyet azalması hafiflemiştir (ortalama EAA %20 ve
0-∞
ortalama C %14 azalmıştır).
maks
Meyve, yağsız jambon, sığır eti ve katkısız (kalsiyum, magnezyum veya demir ilavesi
içermeyen) meyve suyu, katkısız soya sütü ve katkısız tahıl dahil olmak üzere düşük kalsiyum
içerikli (< 50 mg kalsiyum) gıdalar, kalori ve yağ içeriği fark etmeksizin, plazma eltrombopag
maruziyetini önemli ölçüde etkilememiştir (bkz. Bölüm 4.2 ve 4.5).
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
REVOPAG kontrasepsiyon kullanmayan doğurganlık çağındaki kadınlarda önerilmemektedir.
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
13 / 40Gebelik dönemi
REVOPAG’ın gebe kadınlarda kullanımına ilişkin yeterli veri yoktur veya sınırlı miktardadır.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik risk bilinmemektedir.
REVOPAG’ın gebelik sırasında kullanımı önerilmemektedir.
Laktasyon dönemi
Eltrombopagın veya metabolitlerinin insan sütüne geçip geçmediği bilinmemektedir.
Hayvanlar üzerinde yapılan çalışmalar, eltrombopagın muhtemelen süte geçtiğini
göstermektedir (bkz. Bölüm 5.3); bu nedenle emzirilen çocuk için bu risk göz ardı edilemez.
Emzirmenin durdurulup durdurulmayacağına ya da REVOPAG tedavisinin durdurulup
durdurulmayacağına/tedaviden kaçınılıp kaçınılmayacağına iliskin karar verilirken,
emzirmenin çocuk açısından faydası ve REVOPAG tedavisinin kadın açısından faydası dikkate
alınarak karar verilmelidir.
Üreme yeteneği/Fertilite
İnsandakine benzer maruziyetlerde erkek ve dişi sıçanlarda fertilite etkilenmemiştir. Diğer
yandan, insanlar için risk olasılık dışı bırakılmamalıdır (bkz. Bölüm 5.3).
4.7. Araç ve makine kullanımı üzerindeki etkiler
Eltrombopagın araç ve makine kullanma becerisi üzerinde göz ardı edilebilir etkileri vardır.
Hastanın muhakeme, motor ve bilişsel beceriler gereken görevleri yerine getirme becerisi
değerlendirilirken hastanın klinik durumu ve eltrombopagın sersemlik ve dikkat eksikliği de
içeren advers reaksiyon profili göz önünde bulundurulmalıdır.
4.8. İstenmeyen etkiler
Güvenlik profilinin özeti:
Yetişkin ve pediyatrik hastalarda immün trombositopeni
Eltrombopagın güvenliği, tamamlanmış açık etiketli TRA108057 (REPEAT), TRA105325
(EXTEND) ve TRA112940 çalışma verilerine ek olarak, 403 hastaya eltrombopag ve 179
hastaya plasebonun uygulandığı birleştirilmiş çift kör, plasebo kontrollü TRA100773A ve B,
TRA102537 (RAISE) ve TRA113765 çalışmaları kullanılarak yetişkin hastalarda (N= 763)
değerlendirilmiştir (bkz. Bölüm 5.1). Hastalar 8 yıla kadar çalışma ilacı almıştır (EXTEND
çalışmasında). En ciddi advers reaksiyonların hepatotoksisite ve trombotik/tromboembolik
olaylar olduğu belirlenmiştir. Hastaların en az %10’unda görülen en yaygın advers reaksiyonlar
bulantı, ishal, artan alanin aminotransferazı ve sırt ağrısını içermektedir.
Eltrombopagın daha önce tedavi edilmiş ITP’li pediyatrik hastalarda (1-17 yaş arası) güvenliliği
iki çalışmada gösterilmiştir (N=171) (bkz. Bölüm 5.1). PETIT2 (TRA115450) 2 kısımlı, çift
kör ve açık etiketli, randomize, plasebo kontrollü bir çalışmadır. Hastalar 2:1 oranında
randomize edilmiş ve çalışmanın randomize döneminde 13 haftaya kadar eltrombopag (n=63)
veya plasebo (n=29) almıştır. PETIT (TRA108062) ise 3 kısımlı, aşamalı kohort, açık etiketli
14 / 40ve çift kör, randomize, plasebo kontrollü bir çalışmadır. Hastalar 2:1 oranında randomize
edilmiş ve 7 haftaya kadar eltrombopag (n=44) veya plasebo (n=21) almıştır. Advers
reaksiyonların profili aşağıdaki * ile belirtilen bazı ek advers reaksiyonlar ile birlikte
erişkinlerde görülenler ile benzer olmuştur. 1 yaş ve üzerindeki pediyatrik ITP hastalarında en
yaygın advers reaksiyonlar (≥ %3 ve plasebodan daha yüksek oranda) üst solunum yolu
enfeksiyonu, nazofarenjit, öksürük, pireksi, karın ağrısı, orofarenks ağrısı, diş ağrısı ve rinore.
HCV infeksiyonlu yetişkin hastalarda trombositopeni
ENABLE 1 (TPL103922 n=716, 715’i eltrombopag ile tedavi edilen) ve ENABLE 2
(TPL108390 n=805) eltrombopagın HCV infeksiyonlu olup antiviral tedavi başlatmaya uygun
olan trombositopenik hastalardaki etkililiğini ve güvenliğini değerlendirmek için randomize,
çift kör, plasebo kontrollü, çok merkezli çalışmalardır. HCV çalışmalarında güvenlilik
popülasyonu, ENABLE 1 (eltrombopag tedavisi n=450, plasebo tedavisi n=232) ve ENABLE
2 (eltrombopag tedavisi n=506, plasebo tedavisi n=252) Bölüm 2 sırasında çift kör çalışma tıbbi
ürünü alan tüm randomize hastalardan oluşmaktadır. Hastalar alınan tedaviye göre analiz edilir
(toplam güvenlilik çift-kör popülasyon, eltrombopag n=955 ve plasebo n=484). Tanımlanan en
önemli ciddi advers reaksiyonlar hepatotoksisite ve trombotik/tromboembolik olaylardır.
Hastaların en az %10’unda meydana gelen en yaygın advers reaksiyonlar arasında baş ağrısı,
anemi, iştah azalması, öksürük, bulantı, ishal, hiperbilirubinemi, saç dökülmesi, kaşıntı, kas
ağrısı, pireksi, yorgunluk, grip benzeri hastalık, asteni, titreme ve ödem yer almıştır.
Yetişkin hastalarda şiddetli aplastik anemi
Eltrombopagın şiddetli aplastik anemideki güvenliliği tek kollu, açık etiketli bir çalışmada
değerlendirilmiştir (N=43); bu çalışmada 11 hasta (%26) > 6 ay ve 7 hasta (%21) > 1 yıl süreyle
tedavi edilmiştir. En önemli ciddi advers reaksiyonlar febril nötropeni ve sepsis/enfeksiyon
olmuştur. Hastaların en az %10’unda görülen en yaygın advers reaksiyonlar şunları içermiştir:
baş ağrısı, sersemlik, öksürük, orofarinks ağrısı, bulantı, ishal, abdominal ağrı,
transaminazlarda artış, eklem ağrısı, uzuvlarda ağrı, yorgunluk ve pireksi.
Advers reaksiyonların listesi
Yetişkin ITP çalışmaları (n=763), pediyatrik ITP çalışmaları (n=171), HCV çalışmaları
(n=1.520), SAA için çalışmalar (n=43) ve pazarlama sonrası raporlardaki advers reaksiyonlar
MedDRA organ sistem sınıflandırması ve görülme sıklığına göre aşağıda listelenmiştir. Her
sistem organ sınıfı içinde, advers ilaç reaksiyonları, en sık görülen reaksiyonlar ilk önce olacak
şekilde sıklığa göre sıralanır. Kullanılan sıklık kategorileri aşağıdaki şekilde tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
15 / 40ITP çalışma popülasyonu:
Enfeksiyonlar ve enfestasyonlar:
Çok yaygın: Nazofarenjit*, üst solunum yolu enfeksiyonu*
Yaygın: Farenjit, grip, oral herpes, pnömoni, sinüzit, tonsillit, solunum yolu
enfeksiyonu, diş eti iltihabı
Yaygın olmayan: Deri enfeksiyonu
İyi huylu ve kötü huylu neoplazmalar (Kist ve polipler de dahil olmak üzere)
Yaygın olmayan: Rektosigmoid kanser
Kan ve lenf sistemi hastalıkları
Yaygın: Anemi, eozinofili, lökositoz, trombositopeni, azalan hemoglobin, azalan
lökosit sayısı
Yaygın olmayan: Anizositoz, hemolitik anemi, miyelositoz, artan bant nötrofil sayımı,
miyelosit varlığı, artan trombosit sayısı, artan hemoglobin, lökosit varlığı
Bağışıklık sistemi hastalıkları
Yaygın olmayan: Aşırı duyarlılık
Metabolizma ve beslenme hastalıkları
Yaygın: Hipokalemi, azalan iştah, kan ürik asit düzeyinde artış
Yaygın olmayan: Anoreksi, gut, hipokalsemi
Psikiyatrik hastalıklar
Yaygın: Uyku bozukluğu, depresyon
Yaygın olmayan: Apati, değişen duygudurum, sık ağlama
Sinir sistemi hastalıkları
Yaygın: Parestezi, hipoestezi, somnolans, migren
Yayın olmayan: Tremor, denge bozukluğu, dizestezi, hemiparezi, auralı migren, periferik
nöropati, periferik duyusal nöropati, konuşma bozukluğu, toksik
nöropati, vasküler baş ağrısı
Göz hastalıkları
Yaygın: Göz kuruluğu, bulanık görme, gözde ağrı, azalan görme keskinliği,
anormal görme keskinliği testleri
Yaygın olmayan: Lentiküler opasiteler, astigmatizm, kortikal katarakt, artan lakrimasyon,
retinal hemoraji, retinal pigment epitelyopati, görme yetmezliği, blefarit
ve kuru keratokonjonktivit
Kulak ve iç kulak hastalıkları
Yaygın: Kulak ağrısı, vertigo
16 / 40Kardiyak hastalıklar
Yaygın olmayan: Taşikardi, akut miyokard infarktüsü, kardiyovasküler bozukluk, siyanoz,
sinüs taşikardi, elektrokardiyogramda QT uzaması
Vasküler hastalıklar
Yaygın: Derin ven trombozu, hematom, sıcak basması
Yaygın olmayan: Embolizm, yüzeyel tromboflebit, yüzde kızarıklık
Solunum, göğüs bozuklukları ve mediastinal hastalıklar
Çok yaygın: Öksürük*
Yaygın: Orofarenks ağrısı, rinore*
Yaygın olmayan: Pulmoner embolizm, pulmoner infarktüs, nazal rahatsızlık, orofaringeal
çatlama, sinüs bozukluğu, uyku apnesi sendromu
Gastrointestinal hastalıklar
Çok yaygın: Bulantı, diyare*
Yaygın: Ağız ülseri, ağız kuruluğu, hassas dil, diş ağrısı*, kusma, karın ağrısı×,
ağızda hemoraji, flatulans
× Pediyatrik ITP’de çok yaygın
Yaygın olmayan: Glosodini, ağız ve boğazda kabarcıklar/yaralar, abdominal
hassasiyet/şişkinlik, konstipasyon, feçeste renk değişikliği, feçeste kan,
rektal kanama, gıda zehirlenmesi, sık bağırsak hareketleri, hematemez,
oral rahatsızlık
Hepato-biliyer hastalıklar
Çok yaygın: Artan alanin aminotransferaz**
Yaygın: Artan aspartat aminotransferaz**, hiperbilirubinemi, anormal hepatik
fonksiyon
Yaygın olmayan: Kolestaz, hepatik lezyon, hepatit, ilaçla indüklenen karaciğer hasarı
**Alanin aminotransferaz ve aspartat aminotransferaz artışı düşük sıklıkla olmakla birlikte eş
zamanlı olarak meydana gelebilir.
Deri ve deri altı doku hastalıkları
Yaygın: Döküntü, alopesi, hiperhidroz, jeneralize prürit, peteşi, saç dökülmesi
Yaygın olmayan: Ürtiker, dermatoz, soğuk terleme, eritem, melanoz, pigmentasyon
bozukluğu, deride renk değişikliği, deride eksfolyasyon
Kas-iskelet bozuklukları, bağ doku ve kemik hastalıkları
Çok yaygın: Sırt ağrısı
Yaygın: Miyalji, kas spazmı, kemik ağrısı, kas iskelet ağrısı, kas güçsüzlüğü
Böbrek ve idrar yolu hastalıkları
Yaygın: Proteinüri, kan kreatinin düzeyinde artış, böbrek yetmezliği olan
trombotik mikroanjiyopati***
17 / 40Yaygın olmayan: Böbrek yetmezliği, lökositüri, lupus nefrit, noktüri, kan üre düzeyinde
artış, idrar protein/kreatinin oranında artış
***Akut böbrek hasarı ve böbrek yetmezliği tercihli terimler ile gruplandırılmış terim
Üreme sistemi ve meme hastalıkları
Yaygın: Menoraji
Genel bozukluklar ve uygulama bölgesine ilişkin hastalıklar
Yaygın: Pireksi*, göğüs ağrısı, asteni
*Pediyatrik ITP’de çok yaygın
Yaygın olmayan: Sıcak basması, damar ponksiyon yerinde hemoraji, sinirlilik hissi,
yaralarda enflamasyon, kırıklık, yabancı cisim hissi
Araştırmalar
Yaygın: Artan kan alkalen fosfataz
Yaygın olmayan: Artan kan albümin, artan total protein, azalan kan albümin, artan idrar
pH’ı
Yaralanma ve zehirlenme
Yaygın olmayan: Güneş yanığı
*Pediatrik çalışmalarda (1 ila 17 yaş arası) gözlemlenen ek advers reaksiyonlar.
**Alanin aminotransferaz ve aspartat aminotransferaz artışı, daha düşük bir sıklıkta olmasına
rağmen aynı anda meydana gelebilir.
***Akut böbrek hasarı ve böbrek yetmezliği tercih edilen terimlerle gruplandırılmış terim
HCV çalışma popülasyonu: (anti-viral interferon ve ribavirin tedavisi ile birlikte)
Enfeksiyonlar ve enfestasyonlar:
Yaygın: İdrar yolu enfeksiyonu, üst solunum yolu enfeksiyonu, bronşit,
nazofarenjit, grip (influenza), oral herpes
Yaygın olmayan: Gastroenterit, farenjit
İyi huylu ve kötü huylu neoplazmalar (Kist ve polipler de dahil olmak üzere)
Yaygın: Kötü huylu hepatik neoplazm
Kan ve lenf sistemi hastalıkları
Çok yaygın: Anemi
Yaygın: Lenfopeni,
Yaygın olmayan: Hemolitik anemi
18 / 40Metabolizma ve beslenme hastalıkları
Çok yaygın: Azalan iştah
Yaygın: Hiperglisemi, anormal kilo kaybı
Psikiyatrik hastalıklar
Yaygın: Depresyon, anksiyete, uyku bozukluğu
Yaygın olmayan: Konfüzyon durumu, ajitasyon
Sinir sistemi hastalıkları
Çok yaygın: Baş ağrısı
Yaygın: Baş dönmesi, dikkat bozukluğu, disguzi, hepatik ensefalopati,
uyuşukluk, hafıza bozukluğu, parestezi
Göz hastalıkları
Yaygın: Katarakt, retina eksüdaları, göz kuruluğu, oküler sarılık, retinal hemoraji
Kulak ve iç kulak hastalıkları
Yaygın: Vertigo
Kardiyak hastalıklar
Yaygın: Palpitasyonlar
Solunum, göğüs hastalıkları ve mediastinal hastalıklar
Çok yaygın: Öksürük
Yaygın: Dispne, orofarenks ağrısı, efor dispnesi, prodüktif öksürük
Gastrointestinal hastalıklar
Çok yaygın: Bulantı, diyare
Yaygın: Kusma, asit, karın ağrısı, üst karın ağrısı, dispepsi, ağız kuruluğu,
kabızlık, karın şişliği, diş ağrısı, stomatit, gastroözofagal reflü hastalığı,
hemoroid, karın rahatsızlığı, özofarinks varisleri
Yaygın olmayan: Kanamalı özofarinks varisleri, gastrit, aftöz stomatit
Hepato-biliyer hastalıklar
Yaygın: Hiperbilirubinemi, sarılık, ilaca bağlı karaciğer hasarı
Yaygın olmayan: Portal ven trombozu, hepatik yetmezlik
Deri ve deri altı doku hastalıkları
Çok yaygın: Kaşıntı
Yaygın: Döküntü, cilt kuruluğu, egzama, kaşıntılı döküntü, eritem, hiperhidroz,
generalize kaşıntı, alopesi
Yaygın olmayan: Cilt lezyonu, ciltte renk değişikliği, ciltte hiperpigmentasyon, gece
terlemeleri
19 / 40Kas-iskelet bozuklukları, bağ doku ve kemik hastalıkları
Çok yaygın: Miyalji
Yaygın: Artralji, kas spazmları, sırt ağrısı, ekstremitelerde ağrı, kas-iskelet ağrısı,
kemik ağrısı
Böbrek ve idrar yolu hastalıkları
Yaygın olmayan: Akut böbrek yetmezliği ile trombotik mikroanjiyopati,** dizüri
Genel bozukluklar ve uygulama bölgesine ilişkin hastalıklar
Çok yaygın: Pireksi, yorgunluk, grip benzeri hastalık, asteni, titreme
Yaygın: Sinirlilik, ağrı, halsizlik, enjeksiyon bölgesi reaksiyonu, kardiyak
olmayan göğüs ağrısı, ödem, periferik ödem
Yaygın olmayan: Enjeksiyon yerinde kaşıntı, enjeksiyon yerinde kızarıklık, göğüste
rahatsızlık
Araştırmalar
Yaygın: Kan bilirubininde artış, azalan ağırlık, azalan akyuvar, hemoglobinde
azalma, nötrofil sayısında azalma, INR artışı, uzayan APTT (aktive
parsiyel tromboplastin zamanı), kan şekerinde artış, kan albümininde
azalış
Yaygın olmayan: Elektrokardiyogram QT uzaması
** Tercih edilen terimler oligüri, böbrek yetmezliği ve böbrek yetmezliği ile gruplandırılmış
terim
SAA çalışma popülasyonu:
Kan ve lenf sistemi hastalıkları
Yaygın: Nötropeni, dalak enfarktüsü
Metabolizma ve beslenme hastalıkları
Yaygın: Aşırı demir yüklenmesi, iştah azalması, hipoglisemi, iştah artışı
Psikiyatrik hastalıklar
Yaygın: Anksiyete, depresyon
Sinir sistemi hastalıkları
Çok yaygın: Baş ağrısı, sersemlik
Yaygın: Senkop
Göz hastalıkları
Yaygın: Göz kuruluğu, katarakt, göz akında sararma, bulanık görme, görme bozukluğu, vitröz
uçan cisimler
20 / 40Solunum, göğüs bozuklukları ve mediastinal hastalıklar
Çok yaygın: Öksürük, orofarinks ağrısı, rinore
Yaygın: Epistaksis
Gastrointestinal hastalıklar
Çok yaygın: İshal, bulantı, diş eti kanaması, abdominal ağrı
Yaygın: Oral mukozada kabarcıklar, oral ağrı, kusma, abdominal rahatsızlık, kabızlık,
abdominal gerginlik, disfaji, dışkıda renk bozukluğu, dil şişmesi, gastrointestinal motilite
bozukluğu, flatulans
Hepato-bilier hastalıklar
Çok yaygın: Transaminazlarda artış
Yaygın: Kan bilirubin artışı (hiperbilirubinemi), sarılık
Bilinmeyen: İlaçla indüklenen karaciğer hasarı*
*İlaçla indüklenen karaciğer hasarı ITP’li hastalarda bildirilmiştir.
Deri ve deri altı doku hastalıkları
Yaygın: Peteşi, döküntü, kaşıntı, ürtiker, deri lezyonu, maküler döküntü
Bilinmeyen: Deride renk değişikliği, deri hiperpigmentasyonu
Kas-iskelet bozuklukları, bağ doku ve kemik hastalıkları
Çok yaygın: Eklem ağrısı, uzuvlarda ağrı, kas spazmları
Yaygın: Sırt ağrısı, kas ağrısı, kemik ağrısı
Böbrek ve idrar yolu hastalıkları
Yaygın: Kromatüri
Genel bozukluklar ve uygulama bölgesine ilişkin hastalıklar
Çok yaygın: Yorgunluk, pireksi, üşüme
Yaygın: Asteni, periferik ödem, kırıklık
Araştırmalar
Yaygın: Kan kreatin fosfokinaz artışı
Seçilmiş istenmeyen etkiler ile açıklamalar
Trombotik/tromboembolik olaylar (TEO’lar)
3 kontrollü ve 2 kontrollü olmayan klinik çalışmada eltrombopag alan erişkin kronik ITP
hastalarında (n=446), 17 hastada toplam 19 TEO gelişmiş olup bunlar (azalan sırayla) derin ven
trombozu (n=6), pulmoner embolizm (n=6), akut miyokard infarktüsü (n=2), serebral infarktüs
(n=2) ve embolizmi içermiştir (n=1) (bkz. Bölüm 4.4).
Bir plasebo kontrollü çalışmada (n=288, güvenlilik popülasyonu), invazif prosedüre hazırlık
olarak 2 haftalık tedaviyi takiben, eltrombopag alan kronik karaciğer hastalığı olan 143 hastanın
6’sı (%4) portal venöz sistemde 7 tromboembolik olay yaşamıştır ve plasebo grubundaki 145
21 / 40deneğin 2’si (%1) 3 TEO yaşamıştır. Eltrombopag ile tedavi edilen 6 hastanın 5’i,
> 200.000/mikrolitre trombosit sayısında TEO yaşamıştır.
Trombosit sayısı ≥ 200.000/mikrolitre olanlar hariç, TEO yaşamış hastalarda spesifik bir risk
faktörü tespit edilmemiştir (bkz. Bölüm 4.4).
HCV’li trombositopenik hastalarda (n=1.439) yapılan kontrollü çalışmalarda, eltrombopag ile
tedavi edilen 955 hastadan 38’i (%4) ve plasebo grubundaki 484 hastadan 6’sı (%1) TEO
yaşadı. Portal ven trombozu, her iki tedavi grubunda da en sık görülen TEO (tromboembolik
olaylar) idi (eltrombopag ile tedavi edilen hastalarda %2’ye karşılık plasebo için < %1) (bkz.
Bölüm 4.4). Düşük albümin düzeyleri (≤ 35 g/L) veya MELD ≥ 10 olan hastalarda, albümin
düzeyleri yüksek olanlara göre 2 kat daha fazla TEO riski vardı; 60 yaş ve üzerindekiler, genç
hastalara kıyasla 2 kat daha fazla TEO (tromboembolik olaylar) riskine sahipti.
Karaciğer dekompansasyonu (interferon ile kullanım)
Sirozu olan kronik HCV hastaları, alfa interferon tedavisi alırken hepatik dekompansasyon riski
altında olabilir. HCV’li trombositopenik hastalarda yapılan 2 kontrollü klinik çalışmada,
hepatik dekompansasyon (asit, hepatik ensefalopati, varis kanaması, spontan bakteriyel
peritonit) eltrombopag kolunda (%11) plasebo koluna (%6) göre daha sık bildirilmiştir. Düşük
albümin düzeyleri (≤ 35 g/L) veya başlangıçta MELD skoru ≥ 10 olan hastalarda, karaciğer
dekompansasyonu riski 3 kat daha fazlaydı ve karaciğer hastalığı daha az ilerlemiş olanlara
kıyasla ölümcül advers olay riskinde artış vardır. Eltrombopag, bu tür hastalara ancak risklerle
karşılaştırıldığında beklenen faydaların dikkatli bir şekilde değerlendirilmesinden sonra
uygulanmalıdır. Bu özelliklere sahip hastalar, hepatik dekompansasyon belirti ve semptomları
açısından yakından izlenmelidir (bkz. Bölüm 4.4).
Hepatotoksisite
Eltrombopag ile kronik ITP’de yapılan kontrollü klinik çalışmalarda serum ALT, AST ve
bilirubinde artışlar gözlenmiştir (bkz. Bölüm 4.4).
Bu bulguların çoğunlukla hafif (Derece 1-2), geri dönüşlü olduğu ve karaciğer fonksiyon
bozukluğuna işaret edecek klinik olarak anlamlı semptomların eşlik etmediği belirlenmiştir.
Kronik ITP’li erişkinlerde yapılan plasebo kontrollü 3 çalışma genelinde plasebo grubunda 1
hasta ve eltrombopag grubunda 1 hasta 4. derece karaciğer testi anormalliği yaşamıştır. Kronik
ITP’li pediyatrik hastalardaki (1-17 yaş arası) iki plasebo kontrollü çalışmada, ALT ≥ 3 x ULN
eltrombopag ve plasebo gruplarının sırasıyla %4,7 ve %0’ında bildirilmiştir.
HCV’li hastalarda yapılan 2 kontrollü klinik çalışmada, ALT veya AST ≥ 3 x ULN, sırasıyla
eltrombopag ve plasebo gruplarının %34’ünde ve %38’inde bildirilmiştir. Peginterferon /
ribavirin tedavisi ile kombinasyon halinde eltrombopag alan hastaların çoğu, indirekt
hiperbilirubinemi yaşayacaktır. Genel olarak, toplam bilirubin ≥ 1,5 x ULN, sırasıyla
eltrombopag ve plasebo gruplarının %76’sında ve %50’sinde rapor edilmiştir.
22 / 40Tek kollu faz II monoterapi tedaviye cevap vermeyen SAA çalışmasında, hastaların %5’inde
eş zamanlı ALT veya AST > 3 x ULN, toplam (indirekt) bilirubin > 1,5 x ULN değerleri ile
birlikte bildirilmiştir. Total bilirubin > 1,5 x ULN, hastaların %14’ünde meydana gelmiştir.
Tedavinin kesilmesini takiben trombositopeni
Kontrollü 3 klinik ITP çalışmasında, eltrombopag ve plasebo gruplarında sırasıyla %8 ve %8
oranında olmak üzere tedavinin kesilmesini takiben trombosit sayılarında başlangıcın altı
değerlerine geçici düşüşler gözlenmiştir (bkz. Bölüm 4.4).
Artan kemik iliği retikülin düzeyi
Program boyunca deneklerin hiçbirinde kemik iliğinde disfonksiyonunu gösteren klinik açıdan
anlamlı kemik iliği anomalileri veya klinik bulgulara yönelik kanıta rastlanmamıştır. Az sayıda
ITP hastasında eltrombopag tedavisi kemik iliği retikülin nedeniyle kesilmiştir (bkz. Bölüm
4.4).
Sitogenetik anormallikler
50 mg/gün (her 2 haftada bir maksimum 150 mg/güne çıkacak şekilde arttırılır) (ELT112523)
başlangıç dozuyla eltrombopag ile yapılan faz II tedaviye cevap vermeyen SAA klinik
çalışmasında, sitogenetik anormalliklerin insidansı erişkin hastaların %17,1’i şeklinde olmuştur
[7/41 (4’ünde kromozom 7’de değişiklikler tespit edilmiştir). Sitogenetik bir anormalliğe kadar
çalışmaya devam edilen süre medyan 2,9 ay olmuştur.
150 mg/gün dozunda (endike olduğu üzere etnik veya yaşa bağlı modifikasyonlarla)
eltrombopag ile tedaviye cevap vermeyen SAA’da yapılan faz II klinik çalışmada
(ELT116826), yeni sitogenetik anormalliklerin insidansı erişkin hastaların %22,6’sı
şeklindeydi [7/31 (3’ünde kromozom 7’de değişiklikler vardı)]. 7 hastada da çalışma
başlangıcında sitogenetik özellikler normal olmuştur. Altı hastada eltrombopag tedavisinin 3.
ayında sitogenetik anormallik ve bir hastada 6. ayda sitogenetik anormallik belirlenmiştir.
Hematolojik maligniteler
Tek kollu, açık etiketli bir SAA çalışmasında hastaların üçü (%7), eltrombopag ile tedavi
sonrasında MDS tanısı almıştır. Devam etmekte olan iki çalışmada (ELT116826 ve
ELT116643), hastaların 1/28’i (%4) ve 1/62’si (%2) MDS veya AML tanısı almıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda trombosit sayımları aşırı derecede artabilir ve trombotik/tromboembolik
23 / 40komplikasyonlara neden olabilir. Doz aşımı durumunda eltrombopagın şelatlanması ve
dolayısıyla emiliminin sınırlandırılması için kalsiyum, alüminyum veya magnezyum
preparatları gibi bir metal katyon içeren preparatın oral yolla uygulanması düşünülmelidir.
Trombosit sayıları yakından izlenmelidir. Eltrombopag tedavisi dozlam ve uygulama
önerilerine göre yeniden başlatılmadır (bkz. Bölüm 4.2).
ITP klinik çalışmalarında bir deneğin 5000 mg eltrombopag aldığı bir doz aşımı raporu
mevcuttur. Bildirilen yan etkiler hafif döküntü, geçici bradikardi, ALT ve AST artışı ve
yorgunluğu içermiştir. İlacın alınmasından sonraki 2 ila 18. günler arasında ölçülen karaciğer
enzimlerin AST’de ULN’nin 1,6 katı, ALT’de ULN’nin 3,9 katı ve total bilirubinde ULN’nin
2,4 katıydı. Trombosit sayımları ilacın alınmasından sonraki 18. günde 672.000/mikrolitre olup
maksimum trombosit sayımı 929.000/mikrolitre’dir. Tüm olaylar tedaviyi takiben sekelsiz
geçmiştir.
Eltrombopag renal yolla anlamlı düzeyde atılmadığı ve plazma proteinlerine yüksek oranda
bağlandığından, hemodiyalizin eltrombopag eliminasyonunu artırmak için etkili bir yöntem
olması beklenmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, diğer sistemik hemostatikler
ATC kodu: B02BX05
Etki mekanizması
Trombopoietin (TPO) megakaryopoez ve trombosit üretiminde etkili olan temel sitokin olup
trombopoietin reseptör için (TPO-R) endojen liganddır. Eltrombopag insan TPO-R’nin
transmembran bölgesi ile etkileşime girmekte ve endojen trombopoietin (TPO) ile benzer olan
ancak aynı olmayan sinyalleme kaskadlarını başlatarak proliferasyonu ve kemik iliği progenitör
hücrelerinden farklılaşmasını indüklemektedir.
Klinik etkililik ve güvenlilik
İmmün (primer) trombositopeni (ITP) çalışmaları
Eltrombopag güvenliliği ve etkililiği daha önce tedavi uygulanan ITP’li yetişkin hastalarda
yapılan iki faz III, randomize, çift kör, plasebo kontrollü çalışma (RAISE [TRA102537] ve
[TRA100773B]) ve iki açık çalışmada (REPEAT [TRA108057] ve EXTEND [TRA105325])
değerlendirilmiştir. Genel anlamda eltrombopag 277 ITP hastasına en az 6 ay ve 202 hastaya
en az 1 yıl uygulanmıştır. Devam etmekte olan açık etiketli, kontrollü olmayan çalışma TAPER
(CETB115J2411), ilk kortikosteroid tedavisine yanıt vermeyen veya relaps gösteren yetişkin
ITP hastalarında tedavinin kesilmesinden sonra eltrombopag’ın sürekli remisyon sağlama
yeteneğini değerlendirmektedir. Bu çalışmada tanıdan itibaren geçen süreye bakılmaksızın 105
ITP hastasına eltrombopag uygulanmıştır.
24 / 40Çift kör plasebo kontrollü çalışmalar
RAISE: 197 ITP hastası eltrombopag (n=135) veya plasebo (n=62) uygulanmak üzere 2:1
oranında randomize edilmiş ve randomizasyon splenektomi durumu, başlangıçta ITP ilacı
kullanımı ve bazal trombosit sayımına göre basamaklandırılmıştır. Eltrombopag dozu bireysel
trombosit sayılarına göre 6 aylık tedavi periyodunda ayarlanmıştır. Tüm hastalarda
eltrombopag 50 mg dozu ile tedavi başlatılmıştır. 29. günden tedavi bitimine kadar eltrombopag
grubundaki hastaların %15 ila %28’i ≤ 25 mg dozunda tutulmuş ve %29 ila %53’üne 75 mg
dozu verilmiştir.
Buna ek olarak deneklerin eş zamanlı kullandıkları ITP ilaçlarının dozunun azaltılmasına ve
bölgesel standart tedavi uyarınca kurtarma tedavisi görmesine izin verilmiştir. Her tedavi
grubunda hastaların yarısından fazlasında daha önce ≥ 3 ITP tedavisi vardı ve %36’sı önceden
splenektomi uygulanmıştır.
Medyan trombosit sayımı başlangıçta her iki tedavi grubunda 16.000/mikrolitre olup
eltrombopag grubunda 15. günden başlanarak tüm tedavi vizitlerinde 50.000/mikrolitre
değerinin üstünde kalırken plasebo grubunda ortalama trombosit sayımları çalışma boyunca
30.000/mikrolitre değerinin altında kalmıştır.
Kurtarma ilacı olmadan 50.000-400.000/mikrolitre aralığındaki trombosit sayımı yanıtları 6
aylık tedavi periyodunda eltrombopag verilen grupta anlamlı ölçüde daha fazla hastada
sağlanmıştır, p < 0,001. Eltrombopag grubundaki hastaların %54 ve plasebo grubundaki
hastaların %13’ünde 6 haftalık tedaviden sonra bu yanıt düzeyi sağlanmıştır. Çalışma boyunca
benzer bir trombosit yanıtı korunmuş olup 6 aylık tedavi bitiminde hastaların %52 ve
%16’sında yanıt elde edilmiştir.
Tablo 3: RAISE çalışmasındaki sekonder etkililik bulguları
Eltrombopag Plasebo
N=135 N=62
Önemli sekonder sonlanma noktaları
Trombosit sayımı ≥ 50.000-400.000/mikrolitre olan hastaların
11,3 (9,46) 2,4 (5,95)
kümülatif sayısı, Ortalama (SS)
Değerlendirmelerin ≥ %75’inde hedef aralıkta olan hastalar 51 (38) 4 (7)
(50.000 ila 400.000/mikrolitre), n (%)
< 0,001
P-değeri a
6 aylık sürede herhangi bir zamanda kanama (WHO Grade 1-4) 106 (79) 56 (93)
gelişen hastalar, n (%)
P-değeri a 0,012
6 aylık sürede herhangi bir zamanda kanama (WHO Grade 2-4) 44 (33) 32 (53)
gelişen hastalar, n (%)
0,002
P-değeri a
25 / 40Kurtarma tedavisi gereken hastalar, n (%) 24 (18) 25 (40)
P-değeri a
0,001
Başlangıçta ITP tedavisi gören hastalar (n) 63 31
Başlangıçta tedavisini kesmek veya dozunu azaltmak isteyen 37 (59) 10 (32)
hastalar, n (%)b
0,016
P-değeri a
a - Randomizasyon basamaklandırma değişkenleri için ayarlanmış lojistik regresyon modeli
b - Başlangıçta ITP ilacı kullanan eltrombopag grubundaki 21/63 (%33) hastada tüm başlangıç ITP
ilaçları kalıcı olarak kesilmiştir.
Başlangıçta her tedavi grubunda ITP hastalarının %70’inden fazlası herhangi bir kanama
(WHO Grade 1-4) ve %20’den fazlası klinik açıdan anlamlı kanama (WHO Grade 2-4)
bildirmiştir. Herhangi bir kanama (Grade 1-4) ve klinik açıdan anlamlı kanama bildirilen
(Grade 2-4) hastaların oranı eltrombopag grubunda 6 aylık tedavi periyodu boyunca 15. günden
tedavi bitimine kadar başlangıca göre yaklaşık %50 azalmıştır.
TRA100773B: TRA100773B çalışmasında primer etkinlik sonlanma noktası trombosit
sayısında başlangıçtaki < 30.000/mikrolitre değerinden 43. günde ≥ 50.000/mikrolitre değerine
yükselme elde edilen ITP hastaları olarak tanımlanan yanıt veren hastaların oranıydı; trombosit
sayısının > 200.000/mikrolitre olması nedeniyle tedavinin erken sonlandırıldığı hastalar yanıt
vermiş olarak kabul edilmiş olup başka herhangi bir nedenle tedavinin kesildiği hastalar
trombosit sayısı açısından tedaviye yanıt vermemiş olarak değerlendirilmiştir. Daha önce
kronik ITP tedavisi gören toplam 114 denek eltrombopag (n=76) ve plasebo (n=38)
uygulanmak üzere 2:1 oranında randomize edilmiştir.
Tablo 4: TRA100773B çalışmasındaki etkililik bulguları
Eltrombopag Plasebo
N=74 N=38
Önemli primer sonlanma noktaları
Etkinlik analizi için uygun, n 73 37
Trombosit sayımı 42. dozlam gününe kadar 43 (59) 6 (16)
≥ 50.000/mikrolitre olan hastalar (başlangıçtaki
< 30.000/mikrolitre sayımına kıyasla), n (%)
P değeria < 0,001
Önemli sekonder sonlanma noktaları
43. günde kanama değerlendirmesi yapılan hastalar, n 51 30
Kanama (WHO Grade 1-4) n (%) 20 (39) 18 (60)
0,029
P değeria
26 / 40a - Randomizasyon basamaklandırma değişkenleri için ayarlanmış lojistik regresyon modeli
Gerek RAISE gerekse TRA100773B’de, plaseboya kıyasla eltrombopaga yanıt, ITP ilaç
kullanımından, splenektomi durumundan ve randomizasyon zamanındaki başlangıç trombosit
değerinden (≤ 15.000/mikrolitre, > 15.000/mikrolitre) bağımsız olarak benzer olmuştur.
RAISE ve TRA100773B çalışmalarında başlangıç trombosit sayısı ≤ 15.000/mikrolitre olan
ITP hastalarının bulunduğu alt grupta ortalama trombosit sayıları hedef düzeye erişmemiştir
(> 50.000/mikrolitre) ancak her iki çalışmada eltrombopag verilen hastaların %43’ünde 6
haftalık tedaviden sonra yanıt alınmıştır. Buna ek olarak RAISE çalışmasında başlangıçta
trombosit sayısı ≤ 15.000/mikrolitre olan ve eltrombopag tedavisi gören hastaların %42’sinde
6 aylık tedavi bitiminde yanıt elde edilmiştir. RAISE çalışmasında eltrombopag verilen
hastaların %42 ila %60’ı 29. günden tedavi bitimine kadar 75 mg dozunu kullanmıştır.
Açık etiketli kontrollü olmayan çalışmalar
REPEAT (TRA108057): Bu açık etiketli, tekrarlı doz çalışması (6 haftalık 3 kür ve bunun
takiben ilaç verilmeyen 4 haftalık periyod) çoklu eltrombopag kürü ile epizodik kullanımda
yanıt kaybı olmadığını göstermiştir.
EXTEND (TRA105325): Açık etiketli uzatma çalışmasında eltrombopag 302 ITP hastasına
uygulanmış, 218 hasta 1 yılı, 180 hasta 2 yılı, 107 hasta 3 yılı, 75 hasta 4 yılı, 34 hasta 5 yılı ve
18 hasta 6 yılı tamamlamıştır. Medyan başlangıç trombosit sayısı, eltrombopag
uygulamasından önce 19.000/µL olmuştur. Çalışmanın 1, 2, 3, 4, 5, 6 7. yıllarındaki medyan
başlangıç trombosit sayıları ise sırasıyla 85.000/µL, 85.000/µL, 105.000/µL, 64.000/µL,
75.000/µL, 119.000/µL ve 76.000/µL bulunmuştur.
TAPER (CETB115J2411): Bu açık etiketli faz II çalışması, tanıdan bu yana geçen zamandan
bağımsız olarak ilk kortikosteroid yetmezliğinden sonra eltrombopag ile tedavi edilen ITP
hastalarını içerir. Çalışma, Doğu-/Güneydoğu-Asyalı kökenli hastalar için günde bir kez 50 mg
veya günde bir kez 25 mg eltrombopag ile tedaviye başlayan 105 hastayı kaydetmiştir.
Eltrombopag dozu, trombosit sayısının ≥ 100.000/μL olması hedefiyle, bireysel trombosit
sayımlarına göre tedavi süresi boyunca ayarlanmıştır.
En az 6 ay takibi olan hastaları (n=82) veya 6. aydan önce çalışmayı bırakan hastaları içeren bir
özel durum analizi yapılmıştır. Hastaların yüzde kırk altısının (n=38) ITP süresi < 3 ay, %22
(n=18) 3 ila < 6 ay, %20 (n=16) 6 ila ≤ 12 ay ve %12 (n=10) > 12 ay bulunmuştur.
9. haftaya kadar en az bir kez ≥ 50.000/μL trombosit sayısı olarak tanımlanan trombosit sayısı
yanıtı, yeni tanı konan hastaların %82’sinde (%95 CI:%66 ila %92), (ITP süresi < 3 ay),
%94’ünde (%95 CI: %73 ila %100 ve %94 (%95 CI:%70 ila %100) kalıcı ITP hastalarında
(ITP süresi sırasıyla 3 ila < 6 ay ve 6 ila < 12 ay) olmuştur.
Yeni tanı konmuş ve ısrarcı ITP hastalarında 9. haftaya kadar en az bir kez ≥ 100.000/μL
trombosit sayısı olarak tanımlanan tam yanıt oranı %69 ila %78 arasında değişmiştir.
27 / 40Çalışmanın ilk 6 ayı boyunca 8 ardışık değerlendirmeden en az 6’sında trombosit sayısı
≥ 50.000/μL olarak tanımlanan kalıcı trombosit sayısı yanıtının oranı, yeni tanı konmuş ve
inatçı ITP hastalarında %69 ila %83 arasında değişmiştir.
DSÖ Kanama Ölçeği ile değerlendirildiğinde, yeni teşhis edilmiş ve 4. haftada kanaması
olmayan inatçı ITP hastalarının oranı, başlangıçtaki %40 ila %61’e kıyasla %85 ila %94
arasında değişmiştir.
Eltrombopagın güvenliliği, tüm ITP kategorilerinde tutarlıdır ve bilinen güvenlilik profiliyle
uyumlu bulunmuştur.
Eltrombopag ile diğer tedavi seçeneklerini (örn., splenektomi) karşılaştıran çalışmalar
gerçekleştirilmemiştir. Tedaviye başlamadan önce eltrombopagın uzun vadedeki güvenliliği
göz önünde bulundurulmalıdır.
Pediyatrik popülasyon (1-17 yaş arası)
Eltrombopagın pediyatrik hastalardaki güvenliliği ve etkililiği iki çalışmada incelenmiştir.
TRA115450 (PETIT2): Birincil sonlanma noktası, çift kör randomize dönemde 5 ile 12.
haftalar arasında 8 haftanın en az 6’sında (kurtarıcı tedavi olmadan) ≥ 50.000/mikrolitre
trombosit sayısına ulaşan, plasebo karşısında eltrombopag ile tedavi edilen hasta oranı olarak
tanımlı kalıcı yanıt olmuştur. Hastalar en az 1 yıl önce kronik ITP tanısı almıştır ve önceki en
az bir ITP tedavisine yanıt vermemiş ya da bu tedavi altında nüks yaşamış veya tıbbi bir nedenle
başka ITP tedavilerine devam edememiştir ve trombosit sayıları < 30.000/mikrolitre olmuştur.
92 hastanın bulunduğu 3 yaş grubu sınıfına göre (2:1) eltrombopaga (n=63) veya plaseboya
(n=29) randomize edilmiştir. Eltrombopag dozu, hasta bazında trombosit sayısı doğrultusunda
ayarlanabilmiştir.
Genel olarak, plaseboya (%3) kıyasla eltrombopag (%40) hastalarının istatistiksel olarak
anlamlı daha büyük bir oranı birincil sonlanma noktasına ulaşmış olup (Olasılık oranı: 18 [%95
GA 2,3; 140,9] p < 0,001) bu durum üç yaş grubunda da benzer bulunmuştur (Tablo 5).
Tablo 5: Kronik ITP’li pediyatrik hastalarda yaş grubuna göre kalıcı trombosit yanıtı
Eltrombopag Plasebo
n/N (%) n/N (%)
[%95 GA] [%95 GA]
Grup 1 (12 ila 17 yaş) 9/23 (%39) 1/10 (%10)
[%20, %61] [%0, %45]
Grup 2 (6 ila 11 yaş) 11/26 (%42) 0/13 (%0)
[%23, %63] [N/A]
Grup 3 (1 ila 5 yaş) 5/14 (%36) 0/6 (%0) [N/A]
[%13, %65]
28 / 40Randomize dönem süresince plasebo ile karşılaştırıldığında istatistiksel olarak daha az sayıda
eltrombopag hastasında kurtarma tedavisi gerekmiştir (%19 [12/63] karşısında %24 [7/29],
p=0,032).
Başlangıçta eltrombopag grubundaki hastaların %71’i ve plasebo grubundakilerin %69’u
herhangi bir kanama bildirmiştir (WHO Derece 1-4). Hafta 12’de herhangi bir kanama bildiren
eltrombopag hastalarının oranı, başlangıca göre yarı yarıya azalmıştır (%36). Diğer yandan
hafta 12’de plasebo hastalarının %55’i herhangi bir kanama bildirmiştir.
Hastaların sadece çalışmanın açık etiketli fazında başlangıçtaki ITP tedavilerini azaltma ya da
bırakmalarına izin verilmiştir ve hastaların %53’ü (8/15), ağırlıklı olarak kortikosteroidler
olmak üzere başlangıçtaki ITP tedavisini kurtarma tedavisine gerek duymadan azaltabilmiş
(n=l) ya da bırakabilmiştir (n=7).
TRA108062 (PETIT): Birincil sonlanma noktası, randomize dönemde 1 ile 6. haftalar arasında
en az bir seferinde ≥ 50.000/mikrolitre trombosit sayısına ulaşan hasta oram olmuştur. Hastalar,
< 30.000/mikrolitre trombosit sayısı (n=67) ile önceki en az bir ITP tedavisine yanıt vermemiş
ya da bu tedavi altında nüks yaşamıştır. Çalışmanın randomize dönemi sırasında hastalar üç yaş
grubu sınıfına göre (2:1) eltrombopaga (n=45) veya plaseboya (n=22) randomize edilmiştir.
Eltrombopag dozu, hasta bazında trombosit sayısı doğrultusunda ayarlanabilmiştir.
Genel olarak, plasebo hastalarına (%32) kıyasla eltrombopag hastalarının (%62) istatistiksel
olarak anlamlı daha büyük bir oranı birincil sonlanma noktasına ulaşmıştır (Olasılık oranı: 4.3
[%95 GA: 1,4; 13,3] p=0,011).
PETIT 2 çalışmasında 24 haftanın 20’si ve PETIT çalışmasında 24 haftanın 15’i süresince,
başlangıçta yanıt veren hastaların %50’sinde kalıcı yanıt görülmüştür.
Kronik hepatit C ile ilişkili trombositopeni çalışmaları
HCV enfeksiyonu olan hastalarda trombositopeni tedavisi için eltrombopagın etkililiği ve
güvenliği iki randomize, çift kör, plasebo kontrollü çalışmada değerlendirilmiştir. ENABLE 1,
antiviral tedavi için peginterferon alfa-2a artı ribavirin kullanırken ENABLE 2, peginterferon
alfa-2b artı ribavirin kullandı. Hastalara doğrudan etkili antiviral ajanlar verilmedi. Her iki
çalışmada da trombosit sayısı < 75.000/µL olan hastalar kaydedilmiş ve trombosit sayısı
(< 50.000/µL ve ≥ 50.000/µL ila < 75.000/µL), HCV RNA taraması (< 800.000 IU/mL ve
≥ 800.000 IU/mL) ve HCV genotipine göre (genotip 2/3 ve genotip 1/4/6) sınıflandırılmıştır.
Temel hastalık özellikleri her iki çalışmada da benzerdi ve kompanse sirotik HCV hasta
popülasyonu ile benzerdi. Hastaların çoğunluğu HCV genotip 1 (%64) idi ve köprüleşen
fibrozu/sirozu vardı. Hastaların yüzde otuz biri, başta pegile interferon artı ribavirin olmak
üzere önceki HCV tedavileri ile tedavi edilmişti. Her iki tedavi grubunda medyan başlangıç
trombosit sayısı 59.500/µL idi: Çalışmaya alınan hastaların %0,8, %28 ve %72’sinde trombosit
sayıları sırasıyla < 20.000/µL, < 50.000/µL ve ≥ 50.000/µL idi.
29 / 40Çalışmalar, antiviral öncesi tedavi aşaması ve antiviral tedavi aşaması olmak üzere iki
aşamadan oluşuyordu. Antiviral tedavi öncesi aşamada, hastalara trombosit sayısını ENABLE
1 için ≥ 90.000/µL ve ENABLE 2 için ≥ 100.000/µL’ye çıkarmak için açık etiketli eltrombopag
verildi. Hedef trombosit sayısına ulaşmak için medyan süre ≥ 90.000/µL ( ENABLE 1) veya
≥ 100.000/µL (ENABLE 2) 2 haftadır.
Her iki çalışma için de birincil etkinlik son noktası, planlanan tedavi süresinin
tamamlanmasından 24 hafta sonra saptanabilir HCV-RNA’sı olmayan hastaların yüzdesi olarak
tanımlanan sürekli virolojik yanıt (SVR) olmuştur.
Her iki HCV çalışmasında, plasebo ile tedavi edilenlere (n=65, %13) kıyasla eltrombopag ile
tedavi edilen hastaların (n=201, %21) önemli ölçüde daha büyük bir kısmı SVR elde etmiştir
(bkz. Tablo 6). SVR’ye ulaşan hastaların oranındaki iyileşme, randomizasyon katmanındaki
(başlangıç trombosit sayısı (< 50.000’e karşı > 50.000), viral yük (< 800.000 IU/mL’ye karşı
≥ 800.000 IU/mL) ve genotipteki tüm alt gruplarda tutarlı görülmüştür. (2/3’e karşı 1/4/6).
Tablo 6: ENABLE 1 ve ENABLE 2’deki HCV’li hastaların virolojik cevabı
Toplanmış veri ENABLE 1a ENABLE 2b
Antiviral 1.439/1.520 (%95) 680/715(%95) 759/805 (%94)
tedaviye
başlayan ve
hedef
trombosit
sayısına
ulaşan
hastalar c
Eltrombopag Plasebo Eltrombopag Plasebo Eltrombopag Plasebo
Antiviral n=956 n=485 n=450 n=232 n=506 n=253
tedavi fazına
giren
hastaların
toplam sayısı
Virolojik cevaba ulaşan hastaların yüzdesi
SVR 21 13 23 14 19 13
Toplamı d
HCV, RNA
genotipi
Genotip 2/3 35 25 35 24 34 25
Genotip 15 8 18 10 13 7
1/4/6e
Albümin
seviyeleri f
30 / 40≤ 35g/L 11 8
> 35g/L 25 16
MELD skoruf
≥ 10 18 10
< 10 23 17
a Peginterferon alfa-2a (1/4/6 genotipleri için 48 hafta boyunca haftada bir kez 180 µg; genotip 2/3 için
24 hafta) artı ribavirin (ağızdan 2 bölünmüş dozda günde 800 ila 1200 mg) ile kombinasyon halinde
verilen eltrombopag
b Peginterferon alfa-2b (genotip 1/4/6 için 48 hafta boyunca haftada bir kez 1,5 µg/kg; genotip 2/3 için
24 hafta) artı ribavirin (2 bölünmüş dozda oral yoldan 800 ila 1400 mg) ile kombinasyon halinde verilen
eltrombopag
c Hedef trombosit sayısı ENABLE 1 için ≥ 90.000/µL ve ENABLE 2 için ≥ 100.000/µL idi. ENABLE
1 için 682 hasta antiviral tedavi fazına randomize edildi; ancak 2 hasta daha sonra antiviral tedavi
almadan önce onayını geri çekti
d plaseboya karşı eltrombopag için p değeri < 0,05
e ENABLE 1 ve ENABLE 2’ye katılan hastaların %64’ü genotip 1’dir
f post-hoc analizler
Çalışmaların diğer ikincil bulguları arasında şunlar vardı: Plaseboya kıyasla eltrombopag ile
tedavi edilen önemli ölçüde daha az hasta antiviral tedaviyi erken bıraktı (%45’e karşı %60,
p =< 0,0001). Eltrombopag kullanan hastaların daha büyük bir kısmında, plaseboya kıyasla
herhangi bir antiviral doz azaltımı gerekmedi (%45’e karşı %27). Eltrombopag tedavisi,
peginterferon dozunun azaltılmasını geciktirdi ve azalttı.
5.2. Farmakokinetik özellikler
Genel özellikler
TRA100773A ve TRA100773B çalışmalarındaki 88 hastada elde edilen plazma eltrombopag
konsantrasyon-zaman verileri bir popülasyon PK analizindeki 111 sağlıklı erişkin denekte elde
edilen veriler ile birleştirilmiştir. ITP hastaları için plazma eltrombopag EAA ve C
0-τ maks
hesaplamaları sunulmaktadır (Tablo 7).
Tablo 7: ITP’li erişkinlerde kararlı durum plazma eltrombopag farmakokinetik
parametrelerinin geometrik ortalaması (%95 güven aralığı)
Eltrombopag Dozu N EAA a, C a,
(0-τ) maks
günde bir kez mikrogram.s/mL mikrogram./mL
30 mg 28 47 (39,58) 3,78 (3,18, 4,49)
50 mg 34 108 (88,134) 8,01 (6,73, 9,53)
75 mg 26 168 (143,198) 12,7 (11,0, 14,5)
a – Popülasyon PK post-hoc hesaplamalarına dayalı EAA ve C
0-τ max
TPL103922/ENABLE 1 ve TPL108390/ENABLE 2 faz III çalışmalarına kayıtlı HCV’li 590
hastada toplanan plazma eltrombopag konsantrasyon-zaman verileri, bir popülasyon PK
31 / 40analizinde faz II çalışma TPL102357’ye kayıtlı HCV’li hastalardan ve sağlıklı yetişkin
deneklerden alınan verilerle birleştirildi. Faz III çalışmalarına kayıtlı HCV’li hastalar için
plazma eltrombopag C ve EAA tahminleri, Tablo 8’de çalışılan her doz için sunulmuştur.
max 0-τ
Tablo 8: Kronik HCV’li hastalarda geometrik ortalama (%95 GA) kararlı durum plazma
eltrombopag farmakokinetik parametreleri
Eltrombopag Dozu N EAA C
0-τ max
(günde bir) (µ.h/mL) (µ.h/mL)
25 mg 330 118 6,40
(109;128) (5,97; 6,86)
50 mg 119 166 9,08
(143; 192) (7,96; 10,35)
75 mg 45 301 16,71
(250; 363) (14,26; 19,58)
100 mg 96 354 19,19
(304; 411) (16,81; 21,91)
Veriler geometrik ortalama (%95 GA) olarak sunulur.
EAA ve C , her hasta için verilerdeki en yüksek dozda popülasyon PK post-hoc
(0-τ) max
tahminlerine dayanır.
Emilim:
Eltrombopag, oral uygulamadan 2 ila 6 saat sonra oluşan bir pik konsantrasyonla emilir.
Eltrombopagın antasitler ve süt ürünleri ve mineral takviyeleri gibi çok değerlikli katyonlar
içeren diğer ürünlerle birlikte uygulanması, eltrombopag maruziyetini önemli ölçüde azaltır
(bkz. Bölüm 4.2). Yetişkinlerde yapılan göreceli bir biyoyararlanım çalışmasında, oral
süspansiyon için eltrombopag tozu, film kaplı tablet formülasyonundan %22 daha yüksek
plazma EAA sağladı.
(0-∞)
Dağılım:
Eltrombopag insanlarda plazma proteinlerine, esas olarak albümine, yüksek oranda (> %99,9)
bağlanmaktadır. Eltrombopag BCRP için bir substrat olmakla birlikte P-glikoprotein veya
OATP1B1 için bir substrat değildir.
Biyotransformasyon:
Eltrombopag temelde bölünme, oksidasyon ve konjugasyon yolakları ile glukuronik asit,
glutatiyon veya sistein aracılığıyla metabolize edilmektedir. İnsanlarda yapılan bir radyo işaretli
çalışmada eltrombopag plazma radyokarbon EAA ’nın yaklaşık %64’ünü oluşturmuştur.
0-∞
Ayrıca glukuronidasyon ve oksidasyon aracılığıyla oluşan minör metabolitler saptanmıştır. İn
vitro çalışmalar, CYP1A2 ve CYP2C8’in eltrombopagın oksidatif metabolizmasından sorumlu
olduğunu ileri sürmektedir. Glukuronidasyon için sorumlu olan üridin difosfoglukuronil
32 / 40transferaz UGT1A1 ve UGT1A3 tanımlanmış olup bölünme yolağı için, alt gastrointestinal
kanaldaki bakterilerin sorumlu olabileceği belirtilmiştir.
Eliminasyon:
Emilen eltrombopag yoğun şekilde metabolize edilmektedir. Eltrombopag atılımının temel
yolağı feçes (%59) olup dozun %31’i idrarda metabolitler olarak saptanmıştır. Değişmemiş ana
bileşik (eltrombopag) idrarda saptanmamıştır. Feçes yoluyla atılan değişmemiş eltrombopag
dozun yaklaşık %20’sini oluşturmaktadır. Eltrombopagın plazma eliminasyon yarı ömrü
yaklaşık 21-32 saattir.
Farmakokinetik etkileşimler
İnsanlarda radyo işaretli eltrombopag ile yapılan bir çalışmaya göre glukuronidasyon
eltrombopag metabolizmasında minör bir rol oynamaktadır. İnsan karaciğer mikrozomları ile
yapılan çalışmalarda eltrombopag glukuronidasyonundan sorumlu enzimler olarak UGT1A1 ve
UGT1A3 tanımlanmıştır. Eltrombopag in vitro ortamda bazı UGT enzimlerini inhibe
etmektedir. Eltrombopag ve birlikte uygulanması olası ilaçların glukuronidasyonunda bireysel
UGT enzimlerinin katkısı sınırlı olduğundan glukuronidasyonu içeren klinik açıdan anlamlı ilaç
etkileşimleri beklenmemektedir.
Eltrombopag dozunun yaklaşık %21’i oksidatif metabolizmaya maruz kalabilir. İnsan karaciğer
mikrozomları ile yapılan çalışmalarda eltrombopag oksidasyonu için sorumlu enzimler olarak
CYP1A2 ve CYP2C8 tanımlanmıştır. Eltrombopag in vitro ve in vivo verilere göre CYP
enzimlerini inhibe etmez veya indüklemez (bkz. Bölüm 4.5).
İn vitro çalışmalar eltrombopagın bir OATP1B1 ve BCRP taşıyıcı inhibitörü olduğunu ve
eltrombopagın bir klinik ilaç etkileşim çalışmasında OATP1B1 ve BCRP substratı rosuvastatin
maruziyetini artırdığını göstermektedir (bkz. Bölüm 4.5). Eltrombopag klinik çalışmalarında
statinlerin dozunun %50 azaltılması önerilmektedir.
Eltrombopag demir, kalsiyum, magnezyum, alüminyum, selenyum ve çinko gibi polivalan
katyonlar ile şelat oluşturmaktadır (bkz. Bölüm 4.2 ve 4.5).
İn vitro çalışmalar, eltrombopagın organik anyon taşıyıcı polipeptit OATP1B1 için bir substrat
olmadığını, ancak bu taşıyıcının bir inhibitörü olduğunu göstermiştir (IC değeri 2,7 µM (1,2
50
µg/mL). İn vitro çalışmalar ayrıca eltrombopagın meme kanseri direnç proteini (BCRP)
substratı ve inhibitörü (2,7 µM IC değeri (1,2 µg/mL) olduğunu göstermiştir.
50
Doğrusallık/Doğrusal olmayan durum:
İnsanlarda uygulandıktan sonra eltrombopag mutlak oral biyoyararlanımı gösterilmemiştir.
Üriner atılım ve feçeste elimine edilen metabolitlere göre 75 mg eltrombopag çözeltisinin tek
doz olarak uygulanmasını takiben ilaç ile ilişkili materyalin oral biyoyararlanımı en az %52
olduğu hesaplanmıştır.
33 / 40Hastalardaki karakteristik özellikler
Böbrek yetmezliği:
Eltrombopag farmakokinetiği böbrek yetmezliği bulunan erişkin hastalara eltrombopag
uygulandıktan sonra incelenmiştir. Tek doz 50 mg uygulandıktan sonra eltrombopag EAA
0-∞
değeri sağlıklı gönüllülere kıyasla hafif ila orta şiddette böbrek yetmezliği olan deneklerde %32
ila %36 daha düşük olup şiddetli böbrek yetmezliği olan deneklerde %60 daha düşüktür. Böbrek
yetmezliği bulunan hastalar ile sağlıklı gönüllüler arasında maruziyette anlamlı bir örtüşme ve
belirgin değişkenlik mevcuttur. Proteine yüksek oranda bağlanan bu tıbbi ürün için
bağlanmamış eltrombopag (aktif) konsantrasyonları ölçülmemiştir. Böbrek yetmezliği olan
hastalarda eltrombopag dikkatli kullanılmalı ve hastalar örneğin serum kreatinin testi ve/veya
idrar analizi yapılarak yakından izlenmelidir (bkz. Bölüm 4.2). Eltrombopagın etkililiği ve
güvenliliği hem orta ve ağır düzeyde böbrek yetmezliği hem de karaciğer bozukluğu olan
hastalarda saptanmamıştır.
Karaciğer yetmezliği:
Eltrombopag farmakokinetiği karaciğer yetmezliği bulunan erişkin hastalara eltrombopag
uygulandıktan sonra incelenmiştir. Tek doz 50 mg uygulandıktan sonra eltrombopag EAA
0-∞
değeri sağlıklı gönüllülere kıyasla hafif karaciğer yetmezliği olan deneklerde %41 daha yüksek
olup orta şiddette ila şiddetli karaciğer yetmezliği olan deneklerde %80 ila %93 daha yüksektir.
Karaciğer yetmezliği bulunan hastalar ile sağlıklı gönüllüler arasında maruziyette anlamlı bir
örtüşme ve 24 belirgin değişkenlik mevcuttur. Proteine yüksek oranda bağlanan bu tıbbi ürün
için bağlanmamış eltrombopag (aktif) konsantrasyonları ölçülmemiştir.
Tekrarlanan uygulamayı takiben karaciğer yetmezliğinin eltrombopag farmakokinetiği
üzerindeki etkisi, 28 sağlıklı yetişkin ve karaciğer yetmezliği olan 714 hastada (673 HCV’li
hasta ve başka bir etiyolojiye sahip kronik karaciğer hastalığı olan 41 hasta) bir popülasyon
farmakokinetik analizi kullanılarak değerlendirildi. 714 hastanın 642’sinde hafif karaciğer
yetmezliği, 67’sinde orta derecede karaciğer yetmezliği ve 2’sinde şiddetli karaciğer yetmezliği
vardı. Sağlıklı gönüllülerle karşılaştırıldığında, hafif karaciğer yetmezliği olan hastalarda
plazma eltrombopag EAA değerleri yaklaşık %111 (%95 GA: %45 ila %283) ve orta
(0-τ)
derecede karaciğer yetmezliği olan hastalarda plazma eltrombopag EAA değerleri yaklaşık
(0-τ)
olarak %183 (%95 GA: %90 ila %459) daha yüksekti.
Bu nedenle eltrombopag, beklenen yarar portal venöz tromboz için tanımlanan riskten daha
fazla olmadıkça karaciğer yetmezliği olan ITP hastalarında (Child-Pugh skoru ≥ 5)
kullanılmamalıdır (bkz. Bölüm 4.2 ve 4.4).
Irk:
Doğu-Asya ırkının eltrombopag farmakokinetiği üzerindeki etkisi 111 sağlıklı erişkin (31
Doğu-Asyalı) ve 88 ITP hastasında (18 Doğu-Asyalı) yapılan bir popülasyon farmakokinetik
analizi kullanılarak değerlendirilmiştir. Popülasyon farmakokinetik analizi hesaplamalarına
göre Doğu-Asyalı ITP hastalarında temelde beyaz ırktan olan Doğu-Asyalı olmayan hastalara
kıyasla eltrombopag EAA değerleri vücut ağırlığı farklarına göre bir ayarlama olmaksızın
(0-τ)
yaklaşık %49 daha yüksektir (bkz. Bölüm 4.2).
34 / 40Doğu/Güneydoğu-Asya etnik kökeninin eltrombopag farmakokinetiği üzerindeki etkisi,
HCV’li 635 hastada (145 Doğu Asyalı ve 69 Güneydoğu Asyalı) bir popülasyon
farmakokinetik analizi kullanılarak değerlendirilmiştir. Popülasyon farmakokinetik analizinden
elde edilen tahminlere dayalı olarak, Doğu/Güneydoğu-Asyalı hastalar, ağırlıklı olarak Beyaz
ırktan olan diğer ırklardan hastalara kıyasla yaklaşık %55 daha yüksek plazma eltrombopag
EAA değerlerine sahiptir (bkz. Bölüm 4.2).
(0-τ)
Cinsiyet:
Cinsiyetin eltrombopag farmakokinetiği üzerindeki etkisi 111 sağlıklı erişkin (14 kadın) ve 88
ITP hastasında (57 kadın) yapılan bir popülasyon farmakokinetik analizi kullanılarak
değerlendirilmiştir. Popülasyon farmakokinetik analizi hesaplamalarına göre kadın ITP
hastalarında erkek hastalara kıyasla eltrombopag EAA değerleri vücut ağırlığı farklarına
(0-τ)
göre bir ayarlama olmaksızın yaklaşık %23 daha yüksektir.
Cinsiyetin eltrombopag farmakokinetiği üzerindeki etkisi, HCV’li 635 hastada (260 kadın)
popülasyon farmakokinetiği analizi kullanılarak değerlendirilmiştir. Model tahminine göre,
HCV’li kadın hastalar, erkek hastalara oranla yaklaşık %41 daha yüksek plazma eltrombopag
EAA değerine sahiptir.
(0-τ)
Yaş:
Yaşın eltrombopag farmakokinetiği üzerindeki etkisi, yaşları 19 ile 74 arasında değişen 28
sağlıklı gönüllü, HCV’li 673 hasta ve başka etiyolojiye sahip kronik karaciğer hastalığı olan 41
hastada popülasyon farmakokinetiği analizi kullanılarak değerlendirildi. Yaşı 75 ve üzeri olan
hastalarda eltrombopag kullanımına ilişkin herhangi bir farmakokinetik veri bulunmamaktadır.
Model tahminine göre, yaşlı (≥ 65 yaş) hastalarda, genç hastalara kıyasla yaklaşık %41 daha
yüksek plazma eltrombopag EAA vardır (bkz. Bölüm 4.2).
(0-τ)
Pediyatrik popülasyon (1-17 yaş arası):
Eltrombopagın farmakokinetiği, iki çalışmada (TRA108062/PETIT ve TRA115450/PETIT-2)
günde bir kez doz uygulanan 168 pediyatrik ITP hastasında değerlendirilmiştir. Oral uygulama
(CL/P) sonrasında plazma eltrombopag görünür klirensi, beden ağırlığı ile orantılı artış
göstermiştir. Irk ve cinsiyetin hesaplanan eltrombopag CL/F değerleri üzerindeki etkileri,
pediyatrik ve erişkin hastalar arasında uyumlu olmuştur. Doğu/Güneydoğu Asyalı pediyatrik
ITP hastalarında plazma eltrombopag EAA değerleri, Asyalı olmayan hastalara göre %43
(0-τ)
daha yüksek olmuştur. Pediyatrik kız hastaların EAA değerleri, erkek hastalara kıyasla %25
(0-τ)
daha yüksek olmuştur.
Eltrombopagın ITP’li hastalardaki farmakokinetik parametreleri Tablo 9’da gösterilmektedir.
35 / 40Tablo 9: ITP’li pediyatrik hastalarda geometrik ortalama (%95 GA) kararlı durum
plazma eltrombopag farmakokinetik parametreleri (günde bir kez 50 mg doz rejimi)
Yaş C EAA
maks (0-τ)
(µm/mL) (µm.hr/mL)
12 ila 17 yaş (n=62) 6,80 103
(6,17; 7,5) (91,1; 116)
6 ila 11 yaş (n=68) 10,3 153
(9,42; 11,2) (137; 170)
1 ila 5 yaş (n=38) 11,6 162
(10,4; 12,9) (139; 187)
Veriler geometrik ortalama olarak sunulmaktadır (%95 GA). EAA ve C , popülasyon
(0-τ) maks
farmakokinetik (PK) post-hoc hesaplamalarına dayalıdır.
5.3. Klinik öncesi güvenlilik verileri
Güvenlilik farmakolojisi ve tekrarlanan doz toksisitesi
Eltrombopag sıçan, fare veya köpeklerde özel TPO reseptör özgünlüğü nedeniyle trombosit
üretimini stimüle etmemektedir. Bu nedenle söz konusu hayvanlardaki veriler üreme ve
karsinojenisite çalışmaları dahil insanlarda eltrombopag farmakolojisi ile ilişkili potansiyel yan
etkiler için tam bir model oluşturmamaktadır.
Tedavi ile ilişkili katarakt kemirgenlerde saptanmış olup doza ve zamana bağlı bulunmuştur.
75 mg/gün uygulanan ITP hastalarında EAA’ya göre insanlardaki klinik maruziyetin ≥ 6 katı
maruziyette farelerde 6 ve sıçanlarda 28 haftalık dozlamdan sonra katarakt gözlenmiştir. 75
mg/gün dozunda uygulanan ITP hastalarında EAA’ya göre insanlardaki klinik maruziyetin ≥ 4
katı maruziyette, farelerde 13 ve sıçanlarda 39 haftalık dozlamdan sonra katarakt gözlenmiştir.
4-32. günler arasında (doz uygulama dönemi sonunda yaklaşık olarak 2 yaşındaki bir insana
eşit) dozlar uygulanan, sütten kesme dönemi öncesindeki yavru sıçanlarda tolere edilmeyen
dozlarda, EAA bazında 75 mg/gün dozunda pediyatrik ITP hastalarındaki maksimum insan
klinik maruziyetinin 9 katı maruziyette oküler opasiteler gözlenmiştir. Diğer yandan, EAA
bazında pediyatrik ITP hastalarındaki beşeri klinik maruziyetin 5 katı düzeyindeki tolere edilen
dozlarda yavru sıçanlarda kataraktlar gözlenmemiştir. Katarakt yetişkin köpeklerde 52 haftalık
dozlamdan sonra gözlenmemiştir (75 mg/gün dozunda yetişkin veya pediatrik ITP hastalarında
insan klinik maruziyetinin 2 katı ve EAA’ya göre 100 mg/gün dozunda HCV hastalarında insan
klinik maruziyetine eşdeğer).
Renal tübüler toksisite fareler ve sıçanlarda genelde morbidite ve mortalite ile ilişkilendirilen
maruziyetlerde 14 güne kadar süren çalışmalarda gözlenmiştir. Tübüler toksisite ayrıca
farelerde 25, 75 ve 150 mg/kg/gün dozlarında 2 yıllık oral karsinojenisite çalışmasında da
gözlenmiştir. Bu etkiler daha düşük dozlarda daha az şiddetli olup çeşitli rejeneratif
değişiklikler ile karakterizedir. En düşük dozdaki maruziyet, yetişkin veya pediyatrik ITP
hastalarında 75 mg/gün dozdaki EAA’ya dayalı insan klinik maruziyetinin 1,2 veya 0,8 katı ve
EAA’ya dayalı olarak HCV hastalarında 100 mg/gün dozunda insan klinik maruziyetinin 0,6
katıydı. Yetişkin ITP hastalarında insan klinik maruziyetinin 4 ve 2 katı, pediyatrik ITP
36 / 40hastalarında 75 mg/gün ve 2 insan klinik maruziyetinin 3 ve 2 katı maruziyetlerde sıçanlarda
28 hafta sonra veya köpeklerde 52 hafta sonra renal etkiler gözlenmemiştir. EAA bazında 100
mg/gün HCV hastalarında insan klinik maruziyetine eşdeğerdir.
Morbidite ve mortalite ile ilişkilendirilen veya kötü tolere edilen dozlarda fare, sıçan ve
köpeklerde sıklıkla serum karaciğer enzimlerinde bir artışın eşlik ettiği hepatosit dejenerasyonu
ve/veya nekrozu gözlenmiştir. EAA’ya göre 100 mg/gün dozunda HCV’li hastaların insan
klinik maruziyetinin 2 veya eş katlarında, 75 mg/gün dozunda yetişkin ITP hastalarındaki insan
klinik maruziyetinin 4 veya 2 katında ve pediyatrik ITP hastalarında insan klinik maruziyetinin
3 veya 2 katında maruziyetlerde, sıçanlarda (28 hafta) ve köpeklerde (52 hafta) kronik doz
uygulamasından sonra herhangi bir hepatik etki gözlenmemiştir.
Sıçan ve köpeklerde kötü tolere edilen dozlarda (EAA’ya göre 75 mg/gün dozundaki erişkin
veya pediyatrik ITP hastalarda insanlardaki klinik maruziyetin > 10 veya 7 katı ve 100 mg/gün
dozundaki HCV’li hastalarda insanlardaki klinik maruziyetin > 4 katı ), kısa süreli çalışmalarda
retikülosit sayısında azalma ve rejeneratif kemik iliği eritroid hiperplazisi (sadece sıçanlarda)
gözlenmiştir. EAA’ya göre 75 mg/gün dozunda erişkin veya pediyatrik ITP hastalarında
insanlarda klinik maruziyetin 2 ila 4 katı, 100 mg/gün dozundaki HCV’li hastaların insan klinik
maruziyetin ise ≤ 2 katı olan maksimum tolere edilen dozlarda, sıçanlarda 28 hafta, köpeklerde
52 hafta ve farelerde ya da sıçanlarda 2 yıla kadarki dozlamlardan sonra eritrosit kütlesi veya
retikülosit sayılarında herhangi bir önemli etki söz konusu değildir.
Sıçanlarda tolere edilemeyen 60 mg/kg/gün dozunda (EAA’ya göre 75 mg/gün dozunda erişkin
veya pediyatrik ITP’li hastalarda insanlardaki klinik maruziyetin 6 veya 4 katı ve 100 mg/gün
dozunda HCV’li hastalarda insanlardaki klinik maruziyetin 3 katı) 28 haftalık bir toksisite
çalışmasında endosteal hiperostoz gözlenmiştir. EAA’ya göre 75 mg/gün dozunda erişkin ya
da pediyatrik ITP hastalarında insanlardaki klinik maruziyetin 2 katı, 100 mg/gün dozunda
HCV’li hastaların insan klinik maruziyetin 2 katı ve 4 katı yaşam boyu (2 yıl) maruziyette fare
veya sıçanlarda kemik değişikliği mevcut değildir.
Karsinojenisite ve mutajenisite
Eltrombopag, farelerde 75 mg/kg/gün veya sıçanlarda 40 mg/kg/gün dozlarına kadar (EAA’ya
göre, 75 mg/gün uygulanan erişkin veya pediyatrik ITP hastalarında insanlardaki klinik
maruziyetin sırasıyla 4 veya 2 katı ve 100 mg/gün dozunda HCV’li hastalarda insan klinik
maruziyetin 2 katı) karsinojenik değildir. Eltrombopag bir bakteri mutasyon testi veya iki in
vivo testte mutajenik veya klastojenik bulunmamıştır (mikronükleus ve programlanmamış DNA
sentezi, C ’a göre 75 mg/gün uygulanan erişkin veya pediyatrik ITP hastalarında
maks
insanlardaki klinik maruziyetin 10 veya 8 katı ve 100 mg/gün dozunda HCV’li hastalarda insan
klinik maruziyetin 7 katı ). İn vitro fare lenfoma testinde eltrombopag marjinal anlamda pozitif
bulunmuştur (mutasyon frekansında < 3 kat artış). Bu in vitro ve in vivo bulgular eltrombopagın
insanlar için bir genotoksik risk oluşturmadığını düşündürmektedir.
37 / 40Üreme toksisitesi
Eltrombopag, sıçanlarda 20 mg/kg/güne (EAA bazında 75 mg/kg gün dozunda erişkin ve
adolesan [12-17 yaş] ITP hastalarındaki ve 100 mg/gün dozunda HCV’li hastalardaki insan
klinik maruziyetinin 2 katı) kadarki dozlarda dişi fertilitesini, erken dönemde embriyo
gelişimini ve embriyofetal gelişimi etkilememiştir. Ayrıca test edilen en yüksek doz olan 150
mg/kg/gün’e kadar olan dozlarda tavşanlarda embriyofetal gelişim üzerinde bir etki mevcut
değildir (EAA’ya göre 75 mg/gün dozunda ITP’li hastalarda ve 100 mg/gün dozunda HCV’li
hastalarda insanlardaki klinik maruziyetin 0,3 ila 0,5 katı).
Bununla birlikte, sıçanlarda maternal toksik 60 mg/kg/gün dozlarında (EAA’ya göre 75 mg/kg
gün dozunda ITP’li hastalarda insanlardaki klinik maruziyetin 6 katı ve 100 mg/gün dozunda
HCV’li hastalarda insanlardaki klinik maruziyetin 3 katı), eltrombopag tedavisi dişi fertilite
çalışmasında, embriyoletalite (artan preimplantasyon ve postimplantasyon kaybı), düşük fetal
vücut ağırlığı ve gravid uterin ağırlığı, embriyofetal gelişim çalışmasında daha düşük servikal
kosta insidansı ve düşük fetal vücut ağırlığı ile ilişkilendirilmiştir. Eltrombopag, beklenen
faydalar fetüsün maruz kalacağı potansiyel riskten daha fazla değilse gebelik sırasında
kullanılmamalıdır (bkz. Bölüm 4.6). Eltrombopag sıçanlarda test edilen en yüksek dozu olan
40 mg/kg/gün dozunda (EAA’ya göre 75 mg/kg gün dozunda ITP’li hastalarda insanlardaki
klinik maruziyetin 3 katı ve 100 mg/gün dozunda HCV’li hastalarda insanlardaki klinik
maruziyetin 2 katı) erkeklerde fertiliteyi etkilememiştir. Sıçanlarda prenatal ve postnatal
gelişim çalışmasında maternal toksik olmayan dozlarda (10 ve 20 mg/kg/gün) F dişi sıçanlarda
0
gebelik, partürisyon veya laktasyonda istenmeyen etki gözlenmemiş olup yavrularda (F )
1
büyüme, gelişim, norödavranış veya üreme fonksiyonunda da etki gözlenmemiştir.
Eltrombopag ürünün F annelere uygulanmasını takiben 22 saatlik numune alma periyodunda
0
tüm F sıçan yavrularının plazmasında tespit edilmiş olup sıçanlarda eltrombopag
1
maruziyetinin olasılıkla laktasyon aracılığıyla gerçekleştiğini düşündürmektedir.
Fototoksisite
İn vitro eltrombopag çalışmaları potansiyel bir fototoksisite riski düşündürmekle birlikte
kemirgenlerde kütanöz fototoksisite (EAA’ya göre 75 mg/kg gün dozunda erişkin veya
pediyatrik ITP’li hastalarda insanlardaki klinik maruziyetin 10 veya 7 katı ve 100 mg/gün
dozunda HCV’li hastalarda insanlardaki klinik maruziyetin 5 katı) veya oküler toksisite
(EAA’ya göre 75 mg/kg gün dozunda erişkin veya pediyatrik ITP’li hastalarda insanlardaki
klinik maruziyetin ≥ 4 katı ve 100 mg/gün dozunda HCV’li hastalarda insanlardaki klinik
maruziyetin 3 katı) kanıtına rastlanmamıştır. Ayrıca 36 denekte yapılan bir klinik farmakoloji
çalışmasında eltrombopag 75 mg dozunun uygulanmasından sonra fotosensitivitenin arttığına
ilişkin kanıt bulunmamaktadır. Bu ölçüm geciken fototoksik endeksle yapılmıştır. Bununla
birlikte spesifik klinik dışı çalışma yapılmadığından potansiyel fotoallerji riski göz ardı
edilemez.
Jüvenil dönem hayvan çalışmaları
Sütten kesim öncesi sıçanlarda tolere edilmeyen dozlarda oküler opasiteler gözlenmiştir. Tolere
edilen dozlarda, oküler opasite gözlenmemiştir (bkz. yukarıda ‘Güvenlilik farmakolojisi ve
tekrarlanan doz toksisitesi’ alt bölümü). Sonuç olarak, EAA değerine dayalı maruziyet marjları
38 / 40göz önüne alındığında, pediyatrik hastalarda eltrombopag ile ilişkili katarakt riski göz ardı
edilememektedir. Yavru sıçanlarda, erişkin ITP hastaları karşısında pediyatrik ITP hastalarında
eltrombopag ile daha büyük bir toksisite riskini düşündürecek bulgular bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz (PH 101)
Mannitol (Tip 50C)
Povidon K30
Mikrokristalin selüloz (PH 112)
Sodyum nişasta glikolat
Magnezyum stearat
Opadry 13B28444 Beyaz Film Kaplama
HPMC 2910 /Hipromelloz
Titanyum dioksit
Makrogol/PEG
Polisorbat 80
6.2. Geçimsizlikler
Geçerli değildir.
6.3. Raf Ömrü
24 ay
6.4. Saklamaya yönelik özel tedbirler
30oC altındaki oda sıcaklığında saklanmalıdır.
6.5. Ambalajın niteliği ve içeriği
Ürünümüz için primer ambalaj malzemesi olarak şeffaf PVC-Aclar ve alüminyum folyodan
oluşan blister kullanılmaktadır. Blisterler karton kutular içerisinde paketlenir. Bir karton kutu
içerisinde 14 adet film kaplı tablet içeren blister ambalajlarda kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah.
Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
39 / 40E-mail: deva@devaholding.com.tr
8. RUHSAT NUMARASI(LARI)
2023/244
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.06.2023
Ruhsat yenileme tarihi:
10. KÜB’ÜN YENİLENME TARİHİ
40 / 40