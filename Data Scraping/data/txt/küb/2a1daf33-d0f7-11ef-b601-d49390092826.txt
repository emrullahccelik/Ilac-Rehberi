KISA ÜRÜN BİLGİSİ
1. BEŞERİ TIBBİ ÜRÜNÜN ADI
NUVARING 11,7 mg/2,7 mg vajinal ilaç taşıyıcı sistem
2. KALİTATİF VE KANTİTATİF BİLEŞİM
Etkin madde:
NUVARING 11,7 mg etonogestrel ve 2,7 mg etinilestradiol içerir.
Halka 3 haftalık bir dönemde, günde ortalama sırasıyla 120 mikrogram ve 15 mikrogram
etonogestrel ve etinilestradiol salınımı yapar.
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Vajinal halka.
NUVARING; Dış çapı 54 mm ve kalınlığının çapı 4 mm olan, esnek, saydam, renksiz ya da
neredeyse renksiz bir halkadır.
4. KLİNİK ÖZELLİKLER
4.1. Terapötik endikasyonlar
Kontrasepsiyon.
NUVARING doğurganlık çağındaki kadınlara yöneliktir. Güvenlilik ve etkililiği 18 - 40 yaş
arası kadınlarda belirlenmiştir.
NUVARING reçetelenme kararında kadının mevcut risk faktörleri, özellikle venöz
tromboembolizm (VTE) için risk faktörleri ve NUVARING kullanımıyla VTE riskinin diğer
kombine hormonal kontraseptiflerle (KHK) karşılaştırması göz önünde bulundurulmalıdır (bkz.
bölüm 4.3 ve 4.4).
4.2. Pozoloji ve uygulama şekli
Pozoloji:
Başarılı bir kontraseptif etkinlik için NUVARING, tarif edildiği şekilde kullanılmalıdır (bkz.
‘NUVARING nasıl kullanılır’ ve ‘NUVARING kullanmaya nasıl başlamalı’).
Uygulama sıklığı ve süresi:
NUVARING kullanmaya nasıl başlamalı
Önceki siklusta hormonal kontraseptif kullanılmadığında:
NUVARING menstrüasyonun ilk gününde yerleştirilmelidir (örn. menstrüel kanamanın ilk
gününde). Etki 2-5. günlerde başlar, ancak NUVARING kullanımının ilk 7 günü sırasında ek
olarak prezervatif gibi bir bariyer yöntemi kullanımı önerilmektedir.
Bir kombine hormonal kontraseptiften geçiş yapmak:
Kadın NUVARING’i en geç daha önce kullandığı kombine hormonal kontraseptifin, olağan
tabletsiz, flastersiz ya da plasebo tabletli dönemi sonrasındaki gün yerleştirmelidir.
Eğer kadın önceki metodunu sürekli ve doğru olarak kullanıyorsa ve gebe olmadığı kesin ise,
döngünün herhangi bir gününde önceki kombine hormonal kontraseptiften geçiş yapabilir.
Önceki metodun hormonsuz periyodunda önerilen süre kesinlikle aşılmamalıdır.
1/22Sadece progestogen yönteminden (minipil, implant veya enjeksiyon) veya bir progestogen-
salgılayan intrauterin sisteminden (IUS) geçiş yapmak:
Kadın minipil’den herhangi bir günde (implanttan veya hormon içeren rahim içi araç çıkarıldığı
gün, enjeksiyon yönteminde bir sonraki enjeksiyonun uygulanma tarihinde) geçiş yapabilir
fakat bu olguların tamamında NUVARING kullanımının ilk 7 günü boyunca ek bir bariyer
yöntemi kullanmalıdır.
İlk trimester düşüğü sonrasında:
Kadın derhal kullanmaya başlayabilir. Böylece, ek kontraseptif önlem alma gereği ortadan
kalkar. Eğer hemen ardından bir uygulama istenmiyorsa, ‘önceki siklusta hormonal kontraseptif
kullanılmadığında’ başlığı altında bildirilmiş tavsiyeler dikkate alınmalıdır (ya da izlenmelidir).
Bu sırada, alternatif bir kontrasepsiyon yöntemi kullanılması önerilir.
Doğum ya da ikinci trimester düşüğü sonrasında:
Emziren kadın için bölüm 4.6.’ya bakınız.
Kadınlara doğum ya da ikinci trimester düşüğünü izleyen dördüncü hafta sırasında kullanıma
başlamaları önerilmelidir. Daha geç başlangıç yapan kadınlara NUVARING kullanımının ilk 7
gününde ek bir bariyer yöntemi kullanmaları önerilmelidir. Bununla birlikte, öncesinde cinsel
ilişki gerçekleşmişse, NUVARING kullanmaya başlamadan önce hamilelik dışlanmalı ya da
kadın ilk adet dönemine kadar beklemelidir.
Önerilen rejimden sapmalar
Kadın önerilen rejime uymaz ise, kontraseptif etkinlik ve siklus kontrolü bozulabilir. Bir sapma
durumunda kontraseptif etkililik kaybını önlemek amacıyla şunlar önerilebilir:
• Halkasız dönemin uzamış olması durumunda ne yapılmalı
Kadın anımsadıktan sonra derhal yeni bir halka yerleştirmelidir. Yerleştirmeyi izleyen 7 gün
boyunca prezervatif gibi ek bir bariyer yöntemi kullanılmalıdır. Halkasız dönemde bir cinsel
ilişki gerçekleşmiş ise, hamilelik olasılığı düşünülmelidir. Halkasız dönemin uzunluğu
arttıkça hamilelik riski artacaktır.
• Halka geçici olarak vajina dışına çıkmış ise ne yapılmalı
NUVARING 3 haftalık bir kesintisiz dönem boyunca vajina içinde bırakılmalıdır. Eğer
halka yanlışlıkla çıkarılmış ise soğuk ya da ılık (sıcak değil) sıcaklıktaki su ile çalkalanarak
derhal yeniden yerleştirilmelidir.
Eğer NUVARING vajinanın dışında 3 saatten kısa bir süre boyunca kalmış ise kontraseptif
etkililikte bir azalma olmaz. Kadın mümkün olan en kısa sürede, ancak en geç 3 saat içinde
halkayı yeniden yerleştirmelidir.
Eğer kullanımın 1. ya da 2. haftalarında NUVARING 3 saati aşan bir süre vajina dışında
kaldıysa ya da bundan şüpheleniliyorsa kontraseptif etkililikte azalma olabilir. Kadın
anımsamasını takiben halkayı derhal geri yerleştirmelidir. NUVARING vajina içinde
kesintisiz 7 gün bulunma süresini tamamlayana kadar, ek olarak prezervatif gibi bir bariyer
yöntemi kullanılmalıdır. NUVARING’in vajina dışında kalma süresi ne kadar uzunsa ve bu
durum halkasız döneme ne kadar yakınsa, gebelik riski o kadar yüksektir.
2/22Eğer 3 haftalık kullanım periyodunun 3. haftasında NUVARING 3 saati aşan bir süre
vajina dışında kaldıysa ya da bundan şüpheleniliyorsa kontraseptif etkinlikte azalma olabilir.
Kadın halkayı çıkarmalı ve aşağıdaki iki seçenekten birini seçmelidir:
1. Hemen yeni bir halka yerleştirilmelidir.
Not: Yerleştirilen yeni halka ile sonraki üç haftalık kullanım periyodu başlayacaktır.
Kadın önceki siklusundan geri çekilme kanaması yaşamayabilir. Ancak ani kanama ve
lekelenme meydana gelebilir.
2. Çekilme kanaması gerçekleştikten sonra ve önceki halkanın çıkarılmasından veya
atılmasından sonra 7 gün geçmeden (7x24 saat) bir yeni halka yerleştirilmelidir.
Not: Bu seçenek sadece, eğer halka önceki 7 günde devamlı kullanıldıysa seçilmelidir.
NUVARING, bilinmeyen bir süre boyunca vajina dışına çıkmışsa, hamilelik olasılığı göz
önünde bulundurulmalıdır. Yeni bir halka takılmadan önce bir gebelik testi yapılmalıdır.
• Halka kullanım süresi aşılmış ise ne yapılmalı
Her ne kadar bu önerilen bir rejim olmasa da, NUVARING maksimum 4 hafta süreyle
kullanılırsa kontraseptif etkinlik yeterlidir. Kadın bir hafta süreli halkasız dönemi
tamamladıktan sonra yeni bir halka yerleştirmelidir. NUVARING yerinde 4 haftadan uzun
bir süre bırakılmışsa, kontraseptif etkililik azalabilir ve yeni bir NUVARING halkası
yerleştirilmeden önce hamilelik dışlanmalıdır.
Kadın önerilen rejime bağlı kalmamış ve sonrasında izleyen halkasız dönemde herhangi bir
çekilme kanaması olmamış ise yeni bir NUVARING yerleştirme öncesinde hamilelik
dışlanmalıdır.
Adet dönemi nasıl kaydırılır ya da geciktirilir
Bir dönemi geciktirmek isteyen bir kadın halkasız dönem geçirmeden yeni bir halka
yerleştirebilir. Bir sonraki halka yine 3 hafta süreyle kullanılabilir. Kadın kanama ya da
lekelenme yaşayabilir. Düzenli NUVARING kullanımına daha sonra bir haftalık olağan
halkasız dönemden sonra yeniden başlanır.
Dönemi olağan mevcut programında yer alandan başka bir hafta gününe kaydırmak isteyen
kadına, bir sonraki halkasız dönemini istediği sayıda gün kısaltması önerilebilir. Halkasız
dönem kısaldıkça, çekilme kanaması olmaması ve sonraki halka kullanımı sırasında ani kanama
ya da lekelenme yaşaması riski artacaktır.
Uygulama şekli:
NUVARING nasıl kullanılır
NUVARING vajinaya kadının kendisi tarafından yerleştirilebilir. Hekim, kadına
NUVARING’in nasıl yerleştirileceği ve çıkartılacağı konusunda önerilerde bulunmalıdır.
Yerleştirme sırasında kadın, örn. bir bacağını kaldırma, çömelme ya da uzanma gibi kendisi
için en uygun pozisyonu seçecektir. NUVARING iki yandan sıkıştırılmalı ve rahat hissedilene
kadar vajina içine sokulmalıdır. NUVARING’in vajina içindeki kesin konumu halkanın
kontraseptif etkisi açısından kritik değildir (bkz. Şekil 1-4).
• NUVARING bir kez yerleştirildikten sonra (bkz. ‘NUVARING kullanmaya nasıl
başlamalı’) 3 hafta boyunca sürekli olarak vajina içinde bırakılmalıdır. Kadınlara
NUVARING’in vajinadaki varlığını düzenli kontrol etmeleri tavsiye edilmelidir (örn. Cinsel
ilişki öncesi ve sonrasında). NUVARING yanlışlıkla dışarı çıkarsa, bölüm 4.2’de ‘Halka
3/22geçici olarak vajina dışına çıkmış ise ne yapılmalı’ başlığı altında (daha fazla bilgi için, bkz
bölüm 4.4 ‘Çıkarma’) verilen talimatlar izlenmelidir.
NUVARING, yerleştirme sonrasında 3 hafta kullanıldıktan sonra yine haftanın aynı günü
çıkartılmalıdır. Yeni halka, bir haftalık halkasız dönem sonrası yerleştirilir (örn. NUVARING
Çarşamba günü saat 22:00 dolayında yerleştirilmiş ise 3 hafta sonra yine Çarşamba günü saat
22:00 dolayında çıkartılacaktır. Onu izleyen Çarşamba günü yeni halka yerleştirilecektir).
NUVARING işaret parmağının kanca şeklinde kıvrılması ve halkanın işaret parmağı ve orta
parmak arasında kavranması ve dışarı doğru çekilmesi yoluyla çıkartılabilir (Şekil 5).
Kullanılmış halka poşete yerleştirilmeli (çocuk ve ev hayvanlarından uzak tutunuz) ve bölüm
6.6’ da tanımlandığı üzere çöpe atılmalıdır. NUVARING’in çıkartılmasından genellikle 2-3
gün sonra çekilme kanaması başlar ve yeni halka yerleştirene dek tamamen kesilmeyebilir.
Diğer vajinal korunma yöntemleri ile kullanım
NUVARING, diyafram, servikal başlık veya kadın kondomu gibi belirli kadın korunma
yöntemlerinin doğru yerleşimini ve pozisyonunu etkileyebilir. Bu kontraseptif yöntemler,
destek yöntemler olarak NUVARING ile birlikte kullanılmamalıdır.
NUVARING parmaklarla nasıl yerleştirilir?
Şekil 1
NUVARING’i poşetinden çıkartın.
Şekil 3
Şekil 2
Halkayı yerleştirmek için rahat bir konum
Halkayı iki yandan sıkıştırın.
seçin.
4/22Şekil 4A Şekil 4B Şekil 4C
Halkayı tek eliniz ile vajina içine sokunuz (Şekil 4A), gerekliyse labiumlar kolaylık için
yana açılabilir. Halkayı rahat bir konum elde edene kadar vajina içine itiniz (Şekil 4B).
Halkayı 3 hafta süreyle yerinde bırakınız (Şekil 4C).
Şekil 5
NUVARING işaret parmağının kanca
şeklinde kıvrılması ve halkanın işaret
parmağı ve orta parmak arasında
kavranması ve dışarı doğru çekilmesi
yoluyla çıkartılabilir.
Özel popülasyonlara ilişkin ek bilgiler:
Geriyatrik popülasyon:
Geriyatrik popülasyonda kullanımı uygun değildir.
Pediyatrik popülasyon:
NUVARING’in etkililiği ve güvenliliği 18 yaş altındaki adolesanlarda çalışılmamıştır.
Böbrek yetmezliği:
Böbrek hastalığının NUVARING’in farmakokinetik özellikleri üzerindeki etkisini
değerlendiren bir çalışma yapılmamıştır.
Karaciğer yetmezliği:
Karaciğer hastalığının NUVARING’in farmakokinetik özellikleri üzerindeki etkisini
değerlendiren hiçbir çalışma yapılmamıştır. Ancak karaciğer fonksiyon bozukluğu olan
kadınlarda, steroid hormonlarının metabolizması azalmış olabilir.
4.3. Kontrendikasyonlar
KHK aşağıda belirtilen koşullarda kullanılmamalıdır. NUVARING kullanımı sırasında bu
koşulların herhangi biri ilk kez ortaya çıktığında halka derhal çıkartılmalıdır.
• NUVARING aktif bileşenlerine ya da 6.1 bölümünde listelenen herhangi bir yardımcı
maddeye aşırı duyarlılık,
• Venöz tromboembolizm (VTE) varlığı ya da riski,
− Venöz tromboembolizm – mevcut VTE (antikoagülan kullanırken) veya VTE öyküsü
(örn. derin ven trombozu [DVT] veya pulmoner embolizm [PE])
− Aktive protein C (APC) direnci, antitrombin III eksikliği, protein C eksikliği, protein S
eksikliği, gibi venöz tromboembolizm için bilinen kalıtsal veya edinilmiş predispozisyon
− Uzun süre hareketsiz kalınan majör cerrahi (bkz. bölüm 4.4)
5/22− Çoklu risk faktörlerinin varlığı nedeniyle yüksek venöz tromboembolizm riski (bkz.
bölüm 4.4)
• Arteriyel tromboembolizm (ATE) varlığı ya da riski,
− Arteriyel tromboembolizm – mevcut arteriyel tromboembolizm, arteriyel
tromboembolizm öyküsü (örn. miyokard infarktüsü) veya prodromal durum (örn. angina
pektoris)
− Serebrovasküler hastalık – mevcut inme, inme öyküsü veya prodromal durum öyküsü
(örn. geçici iskemik atak, GİA)
− Hiperhomosisteinemi ve antifosfolipid antikorları (antikardiolipin antikorları, lupus
antikoagulan) gibi arteriyel tromboembolizm için bilinen kalıtsal veya edinilmiş
predispozisyon
− Fokal nörolojik semptomların eşlik ettiği migren öyküsü
− Çoklu risk faktörlerinin (bkz. bölüm 4.4) veya aşağıdaki ciddi risk faktörlerinin herhangi
birinin varlığı nedeniyle yüksek arteriyel tromboembolizm riski:
 Vasküler tutulumun eşlik ettiği diabetes mellitus
 Ciddi hipertansiyon
 Ciddi dislipoproteinemi
• Pankreatit veya ciddi hipertrigliseridemi ile birlikte pankreatit öyküsü,
• Karaciğer fonksiyonu ile ilgili değerlerin normale dönmediği ciddi karaciğer hastalığı varlığı
veya öyküsü,
• Karaciğer tümörlerinin (benign ya da malign) varlığı ya da öyküsü,
• Bilinen veya kuşkulanılan, seks-stseroidlerinin etkili olduğu genital organların veya
memelerin habis durumları,
• Tanısı konmamış vajinal kanama,
• Gebelik ya da gebelik şüphesi.
NUVARING’in ombitasvir / paritaprevir / ritonavir ve dasabuvir veya glekaprevir / pibrentasvir
içeren tıbbi ürünlerle eş zamanlı kullanımı kontrendikedir (bkz. bölüm 4.4 ve bölüm 4.5).
4.4. Özel kullanım uyarıları ve önlemleri
Aşağıda belirtilen durumlar ya da risk faktörlerinden herhangi birinin varlığında,
NUVARING’in uygunluğu kadın ile tartışılmalıdır. Bu durumlar ya da risk faktörlerinin
herhangi birinde ağırlaşma ya da ilk kez ortaya çıkma söz konusu olduğunda kadının
NUVARING kullanımının durdurulup durdurulmayacağına karar vermek için hekimi ile
temasa geçmesi tavsiye edilmelidir.
1. Dolaşım bozuklukları
Venöz tromboembolizm (VTE) riski
• Herhangi bir kombine hormonal kontraseptifin (KHK) kullanımı hiç kullanım olmamasına
kıyasla venöz tromboembolizm (derin ven trombozu ve pulmoner embolizm) riskini artırır.
Levonorgestrel, norgestimat veya noretisteron en düşük VTE riskiyle
ilişkilendirilmiştir. NUVARING gibi diğer ürünlerde risk seviyesi bunun iki katına
kadar olabilir. En düşük VTE riski olan ürün dışında herhangi bir ürünün
kullanılmasına, NUVARING’le VTE riski, mevcut risk faktörlerinin riski nasıl
etkilediği ve kullanımın ilk yılında VTE riskinin en fazla olduğu kadınla
konuşulduktan sonra karar verilmelidir. Buna ek olarak, 4 hafta veya daha uzun süre
KHK kullanımından sonra ara verilip tekrar başlandığında, riskin arttığına dair
bulgular vardır.
6/22• KHK kullanmayan veya hamile olmayan kadınlarda, bir yıl içinde 10.000 kadından 2’sinde
VTE gerçekleşir. Ancak, bir kadındaki kişisel risk, altta yatan risk faktörlerine (bkz.
aşağıdaki bölüm) bağlı olarak, çok daha yüksek olabilir.
• Levonorgestrel içeren düşük doz KHK kullanan 10.000 kadından yaklaşık 6’sında bir yıl
içerisinde VTE gelişeceği tahmin edilmektedir1. NUVARING’le levonorgestrel içeren
KHK’lerin karşılaştırılmasında VTE riskiyle ilgili tutarsız sonuçlar elde edilmiştir (görece
risk tahminleri hiç artış olmamasından [risk oranı, RO=0,96], neredeyse iki katı risk artışına
[RO=1,90] kadar değişkendir). Bu, bir yılda NUVARING kullanan 10.000 kadından 6 ila
12’sinde VTE’ye karşılık gelmektedir.
• Her iki durumda da bir yıldaki VTE sayısı, hamile olan veya postpartum dönemdeki
kadınlarda beklenen sayıdan daha düşüktür.
• Vakaların %1 ila 2’sinde VTE ölümcül olabilir.
Bir yılda 10.000 kadında VTE olaylarının sayısı
VTE
olaylarının 14
sayısı
12
10
8
6
4
2
0
KHK kullanmayan Levonorgestrel içeren KHK Etonogestrel içeren KHK
(2 olay) (5-7 olay) (6-12 olay)
• KHK kullanıcılarında hepatik, mezenterik, renal ya da retinal venler ve arterler gibi diğer
kan damarlarında son derece seyrek olarak tromboz bildirilmiştir.
VTE için risk faktörleri
KHK kullanan, ilave risk faktörleri olan bir kadında, özellikle birden fazla risk faktörü varsa
(bkz. aşağıdaki tablo) venöz tromboembolik komplikasyon riski büyük oranda artabilir.
Birden fazla risk faktörü nedeniyle yüksek venöz tromboz riski olan kadınlarda NUVARING
kontrendikedir (bkz. bölüm 4.3). Bir kadında birden fazla risk faktörü varsa, risk artışı,
faktörlerin teker teker risk toplamından daha yüksek olabilir – bu durumda kadının toplam VTE
riski değerlendirilmelidir. Risk yarar dengesi negatif olarak değerlendiriliyorsa, KHK
reçetelenmemelidir (bkz. bölüm 4.3).
7/22Tablo: VTE için risk faktörleri
Risk faktörü Yorum
Obezite (vücut kitle indeksi [VKİ] VKİ arttıkça risk büyük oranda artar.
30 kg/m2’nin üzerinde) Özellikle diğer risk faktörleri de mevcutsa özellikle göz
önünde bulundurulması önemlidir.
Uzun süreli hareketsiz kalma, Bu durumlarda bant/tablet/halkanın bırakılması (elektif
majör cerrahi, bacak veya pelvise cerrahi durumunda en azından 4 hafta önceden
yapılan herhangi bir cerrahi bırakılması) ve tekrar hareketlilik sağlandıktan 2 hafta
müdahale, nöroşirürji veya majör sonrasına kadar başlanmaması tavsiye edilir.
travma. İstenmeyen gebeliği engellemek için başka bir doğum
Not: Özellikle diğer risk faktörleri kontrol yöntemi kullanılmalıdır.
de mevcutsa, 4 saatten uzun NUVARING önceden bırakılmadıysa antitrombotik
havayolu seyahati dahil geçici tedavi düşünülmelidir.
hareketsiz kalma, VTE için bir
risk faktörü olabilir.
Pozitif aile öyküsü (kardeş veya Kalıtsal predispozisyondan şüpheleniliyorsa, KHK
ebeveynlerde venöz kullanımına karar vermeden önce kadın bir uzmana
tromboembolizm, özellikle 50 yaş yönlendirilmelidir.
öncesi gibi erken yaşlarda)
VTE ile ilişkili diğer tıbbi Kanser, sistemik lupus eritematozus, hemolitik üremik
durumlar sendrom, kronik inflamatuar barsak hastalığı (Crohn
hastalığı veya ülseratif kolit) ve orak hücre anemisi
Artan yaş Özellikle 35 yaş üzeri
• Venöz trombozun başlangıcı veya progresyonunda varikoz venlerin veya süperfisyal
tromboflebitin olası rolü hakkında fikir birliği yoktur.
• Hamilelik sırasında, özellikle doğum sonrası 6 haftalık dönemde, artmış tromboembolizm
riski göz önünde bulundurulmalıdır (gebelik ve laktasyon bilgileri için bkz. bölüm 4.6).
VTE’nin semptomları (derin ven trombozu ve pulmoner emboli)
Kadınlara semptomlar görüldüğü takdirde acil tıbbi yardıma başvurmaları ve ilgili sağlık
çalışanına KHK kullandıklarını belirtmeleri gerektiği söylenmelidir.
Derin ven trombozunun (DVT) semptomları aşağıdakileri içerir;
− her iki bacak ve/veya ayakta ya da bacakta bir vende şişme;
− bacakta, yalnızca ayağa kalkarken veya yürürken hissedilebilen ağrı veya hassasiyet;
− bacakta sıcaklık artışı; bacak derisinin kızarması veya soluklaşması
Pulmoner emboli (PE) semptomları aşağıdakileri içerir:
− sebebi belli olmayan ani nefes darlığı veya hızlı nefes alıp verme;
− hemoptiziyle birlikte olabilen ani öksürme;
− keskin göğüs ağrısı;
− ciddi sersemlik veya baş dönmesi;
− hızlı veya düzensiz kalp atımı
Bu semptomların bazıları (örn. “nefes darlığı”, “öksürme”) spesifik değildir ve daha yaygın
veya ciddiyeti daha düşük olaylar şeklinde yanlış yorumlanabilir (örn. solunum yolu
enfeksiyonu).
Vasküler oklüzyonun diğer belirtileri, bir ekstremitede ani ağrı, şişme veya hafif mavi
8/22soluklaşmayı içerir.
Oklüzyon gözde gerçekleşirse göz semptomları görme kaybına kadar ilerleyebilen ağrısız
görme bulanıklığı kadar çeşitli olabilir. Bazen görme kaybı aniden gerçekleşebilir.
Arteriyel embolizm (ATE) riski
Epidemiyolojik çalışmalar KHK kullanımını artmış arteriyel tromboembolizm (miyokard
infarktüsü) veya serebrovasküler olay (geçici iskemik atak, inme) riski ile ilişkilendirmiştir.
Arteriyel tromboembolik olaylar ölümcül olabilir.
ATE için risk faktörleri
KHK kullananlarda arteriyel tromboembolik komplikasyon veya serebrovasküler olay riski,
risk faktörü olan kadınlarda artar (bkz. aşağıdaki tablo). Yüksek arteriyel tromboz riskine neden
olacak ciddi bir risk faktörü veya birden fazla risk faktörü olan bir kadında NUVARING
kontrendikedir (bkz. bölüm 4.3). Bir kadında birden fazla risk faktörü varsa, risk artışı,
faktörlerin teker teker risk toplamından daha yüksek olabilir – bu durumda kadının toplam riski
değerlendirilmelidir. Risk yarar dengesi negatif olarak değerlendiriliyorsa, KHK
reçetelenmemelidir (bkz. bölüm 4.3).
Tablo: ATE için risk faktörleri
Risk faktörü Yorum
Artan yaş Özellikle 35 yaş üzeri
Sigara kullanımı KHK kullanmak isteyen kadınlara sigara içmemeleri
tavsiye edilmelidir. 35 yaş üzeri sigara kullanmaya
devam eden kadınlara farklı bir doğum kontrol
yöntemi kullanmaları şiddetle tavsiye edilmelidir.
Hipertansiyon
Obezite (vücut kitle indeksi 30 VKİ arttıkça risk büyük ölçüde artar.
kg/m2’nin üzerinde) Özellikle diğer risk faktörleri bulunan kadınlarda
önemlidir.
Pozitif aile öyküsü (kardeş veya Kalıtsal predispozisyondan şüpheleniliyorsa, KHK
ebeveynlerde venöz kullanımına karar vermeden önce kadın bir uzmana
tromboembolizm, özellikle 50 yaş yönlendirilmelidir.
öncesi gibi erken yaşlarda)
Migren KHK kullanırken migren sıklığında veya şiddetinde
artış (prodromal serebrovasküler olay olabilir) hemen
bırakılması için bir neden olabilir.
Advers vasküler olaylarla ilişkili Diabetes mellitus, hiperhomosisteinemi, valvüler kalp
diğer tıbbi durumlar hastalığı ve atriyal fibrilasyon, dislipoproteinemi ve
sistemik lupus eritematozus
ATE semptomları
Kadınlara, semptomlar görüldüğü takdirde acil tıbbi yardıma başvurmaları ve ilgili sağlık
çalışanına KHK kullandıklarını belirtmeleri gerektiği söylenmelidir.
Serebrovasküler olay semptomları aşağıdakileri içerir:
− özellikle vücudun bir tarafında yüz, kol veya bacakta ani uyuşukluk veya zayıflık;
− ani yürüme güçlüğü, baş dönmesi, denge veya koordinasyon kaybı;
− ani konfüzyon, konuşma veya anlama güçlüğü;
− bir gözde veya her ikisinde ani görme güçlüğü;
− nedeni bilinmeyen ani, ciddi ve uzun süreli baş ağrısı;
9/22− nöbetle birlikte veya nöbet olmadan bilinç kaybı veya bayılma.
Semptomların geçici olması olayın geçici iskemik atak (GİA) olduğuna işaret eder.
Miyokard infarktüsü (Mİ) semptomları aşağıdakileri içerir:
− göğüs, kol veya göğüs kemiğinin altında ağrı, rahatsızlık, basınç, ağırlık, sıkışma veya
doluluk hissi;
− sırt, çene, boğaz, kol ve karna uzanan ağrı;
− tokluk, hazımsızlık veya tıkanıklık hissi;
− terleme, bulantı, kusma veya sersemlik;
− aşırı halsizlik, anksiyete veya nefes darlığı;
− hızlı veya düzensiz kalp atımı.
• Şüphelenilen veya doğrulanmış VTE veya ATE durumunda, KHK kullanımı kesilmelidir.
Antikoagülan tedavinin (kumarinler) teratojenisitesi nedeniyle uygun kontrasepsiyon
başlatılmalıdır.
2. Tümörler
• Epidemiyolojik çalışmalar oral kontraseptiflerin uzun süre kullanımının, human
papillomavirus (HPV) ile enfekte kadınlarda serviks kanseri gelişimi için bir risk faktörü
olduğunu göstermektedir. Bununla birlikte, bu bulgunun karışıklığa neden olan etkilerden
ne derece etkilendiği konusunda halen belirsizlik vardır (örn., seks partnerlerinin sayısında
veya bariyer yöntemlerin kullanımında farklar). NUVARING kullanıcılarında serviks
kanseri riskine dair hiçbir epidemiyolojik veri mevcut değildir (bkz. ‘Tıbbi
muayene/konsültasyon’).
• 54 epidemiyolojik çalışmanın meta-analizi, halen kombine oral kontraseptif (KOK)
kullanmakta olan kadınlarda meme kanseri tanısı görece riskinin (NR=1.24) bir miktar daha
yüksek olduğunu bildirmektedir. Bu yüksek risk, KOK kullanımının bırakılmasını izleyen
10 yıl boyunca kademeli olarak azalır. Meme kanserinin 40 yaş altı kadınlarda seyrek
görülmesinden ötürü, halen ya da yakın tarihlerde KOK kullananlarda yüksek meme kanseri
tanı sayısı meme kanseri genel riskine kıyasla düşük olmaktadır. Herhangi bir zamanda KOK
kullanmış olan kadınlarda konulan meme kanseri tanısı, hiç KOK kullanmamış olan
kadınlardakiyle karşılaştırıldığında daha az ilerlemiş olma eğilimini taşır. Gözlemlenen
yüksek risk patterni, KOK kullanıcılarında meme kanserine daha erken tanı konulmasına,
KOK’ların biyolojik etkilerine ya da her ikisine birden bağlı olabilir.
• Seyrek vakalarda, KOK kullanıcılarında, benign karaciğer tümörleri ve daha seyrek olarak
malign karaciğer tümörleri bildirilmiştir. İzole vakalarda bu tümörler yaşamı tehdit eden
intra-abdominal hemorajilere yol açmıştır. Bu nedenle, NUVARING kullanan kadınlarda
ciddi üst abdomen ağrısı, karaciğer büyümesi ya da intra-abdominal hemoraji belirtilerinin
oluşması durumunda, ayırıcı tanıda karaciğer tümörü düşünülmelidir.
3. ALT yükselmeleri
Hepatit C virüsü enfeksiyonları (HCV) için ribavirin içeren veya içermeyen ombitasvir /
paritaprevir / ritonavir ve dasabuvir içeren tıbbi ürünlerle tedavi edilen hastalarda yapılan klinik
çalışmalar sırasında, normal üst sınırının (ULN) 5 katından daha fazla transaminaz (ALT)
yükselmeleri, kombine hormonal kontraseptifler (KHK'ler) gibi etinilestradiol içeren ilaçlar
kullanmakta olan kadınlarda anlamlı olarak daha sıklıkla oluşmuştur. Ayrıca glekaprevir /
pibrentasvir ile tedavi edilen hastalarda da, KHK gibi etinilestradiol içeren ilaçlar kullanan
kadınlarda ALT yükselmeleri gözlenmiştir (bkz. bölüm 4.3 ve 4.5).
10/224. Diğer durumlar
• Hipertrigliseridemisi ya da bu hastalıkla ilgili aile öyküsü bulunan kadınlar, hormonal
kontraseptif kullandıklarında yüksek pankreatit riski altında olabilir.
• Hormonal kontraseptif kullanan kadınların kan basınçlarında küçük artışlar bildirilmiş
olmasına karşın, klinik olarak önemli artışlar seyrektir. Hormonal kontraseptif kullanımı ve
klinik hipertansiyon arasında kesin bir ilişki kanıtlanmış değildir. Bununla birlikte,
NUVARING kullanımı sırasında sürekli ve klinik olarak anlamlı bir hipertansiyon gelişirse,
hekimin halka kullanımını bir süre durdurması ve hipertansiyonu tedavi etmesi doğru
olacaktır. Antihipertansif tedavi ile normotansif değerler elde edilirse, uygun görülen
durumlarda NUVARING kullanımına yeniden başlanabilir.
• Gerek hamilelik gerekse hormonal kontraseptif kullanımı sırasında aşağıdaki durumlara
ilişkin belirti ya da kötüleşme bildirilmiş olmakla birlikte kullanımı ile ilişkinin kanıtı kesin
değildir: kolestaza bağlı sarılık ve/veya pruritus, safra taşı oluşumu, porfiri, sistemik lupus
eritematozus, hemolitik üremik sendrom, Sydenham koresi, herpes gestasyonis, otosklerozla
ilişkili işitme kaybı.
• Eksojen östrojenler, kalıtsal ve edinilmiş anjiyoödem belirtilerini indükleyebilir ya da
şiddetlendirebilir.
• Akut ya da kronik karaciğer bozukluklarında karaciğer fonksiyonları belirteçleri normale
dönene kadar NUVARING kullanımına ara verilmesi gerekebilir. İlk olarak hamilelik ya da
daha önceki seks steroidi kullanımları sırasında ortaya çıkmış olan kolestatik sarılık ve/veya
kolestaz ile ilişkili pruritin tekrarlaması halka kullanımının bırakılmasını gerektirir.
• Östrojen ve progesteronların periferik insülin direnci ve glukoz toleransı üzerine bir etkisi
olabilse de, hormonal kontraseptif kullanan diabetiklerde terapötik rejim değişikliği gereğine
işaret eden bir kanıt bulunmamaktadır. Bununla birlikte, NUVARING kullanan diabetik
kadınlar özellikle ilk kullanım aylarında dikkatle izlenmelidir.
• Crohn hastalığında ve ülseratif kolitte, hormonal kontraseptif kullanımı ile ilişkili yeniden
ortaya çıkma veya kötüleşme bildirilmiştir. Ancak hormonal kontraseptif kullanımı ile
ilişkisine dair kanıt yetersizdir.
• Özellikle kloazma gravidarum öyküsü bulunan kadınlarda nadir olarak kloazma oluşabilir.
Kloazmaya eğilimli kadınlar NUVARING kullanımı sırasında güneş ya da ultraviyole
ışınlarına maruz kalmaktan kaçınmalıdır.
• Aşağıdaki durumlardan herhangi biri bulunan kadınlar NUVARING’i doğru olarak
yerleştirmede başarılı olmayabilir ya da halkayı kaybedebilirler: uterus boynu prolapsusu,
sistosel ve/veya rektosel, ciddi ya da kronik konstipasyon.
Çok nadir olarak, NUVARING’in üretraya ve mesane çıkışına yanlışlıkla yerleştirildiği
bildirilmiştir. Sistit semptomları karşısında ayırıcı tanıya gidilirken, bu nedenle halkanın
yanlış yere yerleştirilmiş olma olasılığı üzerinde durulmalıdır.
• NUVARING kullanımı sırasında kadınlar, çok seyrek olarak vajinit yaşayabilirler. Ne
NUVARING etkinliğinin vajinit tedavisinden etkilendiği ne de NUVARING kullanımının
vajinit tedavisini etkilediğine ilişkin bir kanıt bulunmamaktadır (bkz. bölüm 4.5).
11/22• Çok nadir olarak halkanın vajina dokusuna yapıştığı ve sağlık görevlisi tarafından
çıkarılmasının gerektiği bildirilmiştir. Dokunun halkanın üzerinde büyüdüğü bazı
durumlarda, üstteki vajinal dokuyu kesmeden halkayı keserek çıkarma gerçekleştirilmiştir.
• Depresif ruh hali ve depresyon, hormonal kontraseptif kullanımın iyi bilinen istenmeyen yan
etkilerindendir (bkz. bölüm 4.8). Depresyon ciddi olabilir ve intihar girişimi ve intihar için
iyi bilinen bir risk faktörüdür. Kadınların, tedaviye başladıktan kısa bir süre sonra da dahil
olmak üzere, duygudurum değişiklikleri ve depresif belirtiler olması durumunda
doktorlarına başvurmaları önerilir.
Tıbbi muayene/Konsültasyon:
NUVARING kullanmaya ilk kez veya yeniden başlamadan önce eksiksiz bir tıbbi öykü (ailenin
tıbbi öyküsü dahil) alınmalı ve gebelik dışlanmalıdır. Kontrendikasyonlar (bkz. bölüm 4.3) ve
uyarılar (bkz. bölüm 4.4) kılavuzluğunda kan basıncı ölçülmeli ve fiziki muayene yapılmalıdır.
Diğer KHK’lerle karşılaştırıldığında NUVARING’in taşıdığı risk de dahil olmak üzere venöz
ve arteriyel trombozla ilgili bilgilere, VTE ve ATE semptomlarına, bilinen risk faktörlerine ve
şüphelenilen tromboz durumunda yapılması gerekenlere kadının dikkati çekilmelidir.
Kadına ayrıca, kullanma talimatını dikkatlice okunması ve verilen talimatlara uyması
söylenmelidir. Bu kontrollerin sıklığı ve yapısı belirlenirken, yerleşik uygulama önerileri esas
alınmalı ve her bir kadına göre özel olarak uyarlanmalıdır.
Kadınlara hormonal kontraseptiflerin HIV infeksiyonlarına (AIDS) ve cinsel yoldan geçen
diğer hastalıklara karşı koruma sağlamadığı belirtilmelidir.
Azalmış etkililik:
Uyumsuzluk (non-kompliyans) durumlarında (bölüm 4.2) ya da etinilestradiol ve/veya
etonogestrelin plazma konsantrasyonunu azaltan ilaçlarla eşzamanlı uygulamaları (bölüm 4.5)
NUVARING’in etkinliğini azaltabilir.
Azalmış siklus kontrolü:
NUVARING kullanımı sırasında düzensiz kanamalar (lekelenme ya da ani kanamalar)
oluşabilir. Daha önce düzenli olan sükluslar, NUVARING’in önerildiği şekilde kullanılması
sırasında düzensiz hale gelmişse, hormon dışı nedenler düşünülmeli ve malignite ya da
hamileliği dışlamak için uygun tanı önlemleri alınmalıdır. Bunlara kürtaj da dahil olabilir.
Bazı kadınlarda halkasız dönem sırasında bir çekilme kanaması oluşmayabilir. NUVARING
bölüm 4.2’deki talimatlar uyarınca kullanılırsa, kadının gebe kalması olası değildir. Bununla
birlikte, olmadığı fark edilen ilk çekilme kanaması öncesinde NUVARING ilgili talimatlara
göre kullanılmamışsa ya da iki çekilme kanaması gerçekleşmemişse, NUVARING kullanmayı
sürdürmeden önce hamilelik dışlanmalıdır.
Erkeklerin etinilestradiol ve etonogestrel maruziyeti:
Cinsel partner olan erkeklerin, etinilestradiol ve etonogestrelin penis vasıtasıyla emilmesi
yoluyla maruz kaldıkları etkinin kapsamı ve muhtemel farmakolojik rolü incelenmemiştir.
Kopan halkalar:
Çok nadir durumlarda kullanımı sırasında NUVARING’in koptuğu bildirilmiştir (bkz. bölüm
4.5). Halka kopmasına bağlı vajinal yara rapor edilmiştir. Kadına kopan halkayı çıkarması,
mümkün olan en kısa sürede yeni bir halka yerleştirmesi ve sonraki 7 gün boyunca prezervatif
12/22gibi bariyerli bir yöntemi kullanması önerilir. Gebelik olasılığı düşünülmeli ve kadın kendi
doktoruna başvurmalıdır.
Halkanın Dışarı Çıkması:
NUVARING’in, eğer doğru yerleştirilmediyse, bir tampon çıkarılırken, cinsel ilişki esnasında
veya şiddetli veya kronik kabızlıkta çıktığı bildirilmiştir. Uzun süre dışarıda kalma kontraseptif
başarısızlığına ve/veya ara kanamaya neden olabilir. Dolayısıyla, etkinliği garantilemek için
kadına NUVARING’in yerinde olup olmadığını düzenli olarak kontrol etmesi tavsiye
edilmelidir (örneğin ilişkiden önce ve sonra).
Eğer NUVARING kazayla dışarı çıkar ve vajina dışında 3 saatten daha kısa süre kalırsa,
kontraseptif etkinlik azalmaz. Kadın halkayı soğuk veya ılık (sıcak değil) su ile durulamalı ve
mümkün olan en kısa zamanda fakat en geç 3 saat içerisinde tekrar yerleştirmelidir.
Eğer NUVARING 3 saatten daha uzun süre vajina dışında kalırsa veya vajina dışında
kaldığından kuşkulanılırsa kontraseptif etkililik azalabilir. Bu durumda, bölüm 4.2’de ('Halka
geçici olarak vajina dışına çıktığında ne yapılmalı') verilen uygun tavsiye izlenmelidir.
1 Bir yılda 10.000 kadında levonorgestrel içeren KHK’lerde görece risk orta nokta aralığı 5 ila
7’yken kullanmayanlarda yaklaşık 2,3 ile 3,6’dır.
4.5. Diğer tıbbi ürünler ile etkileşimler ve diğer etkileşim şekilleri
Not: Potansiyel etkileşimleri tanımlamak için eş zamanlı ilaçların reçetelenme bilgisine
başvurulmalıdır.
Diğer tıbbi ürünlerin NUVARING üzerindeki etkileri
Mikrozomal enzimleri uyararak seks hormonlarının klerensinde artışa ve kanama ve/veya
kontraseptif başarısızlığa yol açabilen ilaçlar veya bitkisel ürünler ile etkileşimler ortaya
çıkabilir.
İdame
Enzim indüksiyonu birkaç gün tedaviden sonra gözlemlenebilir. Maksimum enzim indüksiyonu
genellikle birkaç hafta içinde görülür. İlaç tedavisinin kesilmesinden sonra, yaklaşık 4 hafta
boyunca enzim indüksiyonu devam edebilir.
Kısa süreli tedavi
Enzim uyaran ilaçlar veya bitkisel ürünlerle tedavi gören kadınlar, NUVARING'in yanı sıra bir
bariyer yöntemini veya başka bir kontrasepsiyon yöntemini geçici olarak kullanmalıdır. Not:
NUVARING bir diyafram, servikal başlık veya kadın kondomu ile kullanılmamalıdır. Bariyer
yöntemi, eşzamanlı ilaç tedavisi boyunca ve ilacın kesilmesinde 28 gün sonrasına kadar
kullanılmalıdır. Eş zamanlı ilaç uygulamasının 3 haftalık bir halka siklusunu aşması
durumunda, olağan halkasız dönem atlanarak derhal bir sonraki halka yerleştirilmelidir.
Uzun süreli tedavi
Kadınlarda karaciğer enzim indükleyici aktif maddeler ile uzun süreli tedavide, başka bir
güvenilir, hormonal olmayan doğum kontrol yöntemi önerilmektedir.
Literatürde aşağıdaki etkileşimler bildirilmiştir.
13/22Kombine hormonal kontraseptiflerin klirensini arttıran maddeler
Seks hormonlarının plazma konsantrasyonlarını azaltarak klirens artışına sebep olan
mikrozomal enzimleri, özellikle sitokrom P450 enzimini (CYP), indükleyen ilaçlarla veya
bitkisel ürünlerle etkileşimler ortaya çıkabilir ve NUVARING dahil olmak üzere kombine
hormonal kontraseptiflerin etkinliğini azaltabilir. Bu ürünler fenitoin, fenobarbital, pirimidon,
bosentan, karbamazepin, rifampisin ve muhtemelen okskarbazepin, topiramat, felbamat,
griseofulvin, bazı HIV proteaz inhibitörleri (ritonavir gibi) ve non-nükleosit revers transkriptaz
inhibitörleri (örn., efavirenz), ve bitkisel St. John’s wort içeren ürünlerdir.
Kombine hormonal kontraseptiflerin klirensinde değişken etkileri olan maddeler
Hormonal kontraseptifler, HIV proteaz inhibitörleri (örn., Nelfinavir) ve non-nükleosit revers
transkriptaz inhibitörlerinin (örn., Nevirapin) birçok kombinasyonu ve / veya Hepatit C virüsü
(HCV) tıbbi ürünleri ile kombinasyonları (örn., Boceprevir, telaprevir) birlikte uygulandığında,
etonogestrel veya östrojen dahil olmak üzere progestojenlerin plazma konsantrasyonlarını
artırabilir veya azaltabilir. Bu değişikliklerin net etkisi, bazı vakalarda klinik olarak ilişkili
olabilir.
Kombine hormonal kontraseptiflerin klirensini azaltan durumlar
Enzim inhibitörleri ile potansiyel etkileşimlerin klinik ilişkisi bilinmemektedir.
Eş zamanlı olarak güçlü (ör. ketokonazol, itrakonazol, klaritromisin) veya orta (örn.,
flukonazol, diltiazem, eritromisin) CYP3A4 inhibitörleri, etonogestrel dahil olmak üzere,
östrojenler veya progestojenlerin serum konsantrasyonlarını arttırabilir.
Antimikotik, antibiyotik ve kayganlaştırıcı ürünler de dahil olmak üzere intravajinal
preparatların eş zamanlı kullanımı sırasında halka kopması bildirilmiştir (bkz. Bbölüm 4.4.
‘Kopan Halkalar’). Farmakokinetik verileri esas aldığımızda, vajinal yoldan uygulanan
antimikotikler ve spermisidlerin NUVARING’in kontraseptif etkililiği ve güvenliliği etkileme
olasılığı bulunmamaktadır.
Hormonal kontraseptifler diğer ilaçların metabolizması ile etkileşebilir. Buna göre, plazma ve
doku konsantrasyonları hem artabilir (örn. siklosporin) hem de azalabilir (örn. lamotrigin).
Farmakodinamik etkileşimler
Ribavirin veya glekaprevir / pibrentasvir içeren veya içermeyen ombitasvir / paritaprevir /
ritonavir ve dasabuvir içeren tıbbi ürünlerle eş zamanlı kullanım, ALT yükselme riskini
artırabilir (bkz. bölüm 4.3 ve 4.4). Bu nedenle, NUVARING kullanıcıları, bu kombinasyon ilaç
rejimiyle tedaviye başlamadan önce alternatif bir kontrasepsiyon yöntemine (örn., sadece
progestojen kontrasepsiyon veya hormonal olmayan yöntemler) geçmelidir. NUVARING, bu
kombinasyon ilaç tedavisi ile tedavinin tamamlanmasından 2 hafta sonra yeniden başlatılabilir.
Laboratuvar testleri:
Kontraseptif steroidlerin kullanımı; karaciğer, tiroid, adrenal ve böbrek fonksiyonunun
biyokimyasal parametreleri, taşıyıcı proteinlerin (örn. kortikosteroid bağlayan globulin ve seks
hormonu bağlayan globulin) plazma düzeyleri, lipid/lipoprotein fraksiyonları, karbonhidrat
metabolizması parametreleri ve koagülasyon ve fibrinoliz parametreleri dahil belirli laboratuvar
sonuçlarını etkileyebilmektedir. Değişimler genellikle normal laboratuvar aralıkları içinde
kalmaktadır.
14/22Tamponlarla etkileşim:
Farmakokinetik verilere göre, tamponların kullanımının, NUVARING tarafından salınan
hormonların sistemik emilimi üzerinde hiçbir etkisi yoktur. Nadir durumlarda NUVARING
tampon çıkarılırken çıkarılabilir (bkz. öneri için ‘Halka geçici olarak vajina dışına çıkmış ise
ne yapılmalı’).
Özel popülasyonlara ilişkin ek bilgiler
Pediyatrik popülasyon:
Pediyatrik popülasyon ve özel popülasyonlarla ilgili herhangi bir etkileşim çalışması yoktur.
Geriyatrik popülasyon:
NUVARING, fertil kadınların kullanımında endikedir. Geriyatrik popülasyonda herhangi bir
güvenlilik veya etkililik çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bu tıbbi ürünün endikasyonu kontrasepsiyon olduğu için, bu başlık geçerli değildir.
Gebelik dönemi
NUVARING hamilelik sırasında kontrendikedir.
Eğer hamilelik NUVARING doğal yerindeyken gerçekleşirse, halka yerinden çıkartılmalıdır.
Yaygın epidemiyolojik çalışmalar, hamilelik öncesinde KOK kullanmış kadınların doğurduğu
çocuklarda doğum kusuru riski artışı ve KOK’lar erken hamilelik sırasında yanlışlıkla
kullanıldığında bir teratojenik etki ortaya koymamıştır.
Az sayıda kadının dahil olduğu bir klinik çalışma sonucuna göre, intravajinal uygulama
dolayısıyla, NUVARING’deki kontraseptif steroidlerin intrauterin konsantrasyonları KOK
kullanıcılarında gözlenen seviyeler ile benzerdir (bkz. bölüm 5.2). NUVARING’e maruz
kalmış hamileliklerin klinik sonuçları bildirilmemiştir.
Doğum sonrası dönemde NUVARING kullanımına tekrar başlanırken VTE riskinin artışı göz
önünde bulundurulmalıdır (bkz. bölüm 4.2 ve 4.4).
Laktasyon dönemi
Emzirme, anne sütünün miktarını azaltabilen ve bileşimini değiştirebilen östrojenlerden
etkilenebilmektedir. Bu nedenle, çocuk sütten tamamen kesilene kadar geçen sürede
NUVARING kullanımı genellikle önerilmemelidir. Küçük miktarlarda kontraseptif steroidler
ve/veya metabolitleri süt ile atılabilmektedir ancak bunun bebeğin sağlığını olumsuz
etkilediğine ilişkin bir kanıt bulunmamaktadır.
Üreme yeteneği/Fertilite
NUVARING gebelikten korunmak için endikedir. Kadın, gebe kalmak istediği için
NUVARING’i kullanmayı bırakırsa, gebe kalmaya çalışmadan önce doğal adet dönemine kadar
beklemesi tavsiye edilmelidir; bu durum, bebeğin ne zaman doğacağının hesaplanmasına
yardımcı olacaktır.
15/224.7. Araç ve makine kullanımı üzerindeki etkiler
Farmakodinamik profilin temelinde, NUVARING’in araç ve makine kullanımı üzerinde
beklenen herhangi bir etkisi yoktur veya etkisi göz ardı edilebilir derecede önemsizdir.
4.8. İstenmeyen etkiler
NUVARING’le yapılan klinik çalışmalarda en sık rapor edilen istenmeyen etkiler baş ağrısı,
vajinal enfeksiyon ve vajinal akıntı olmuştur; bunların hepsi kadınların %5 ila 6’sında rapor
edilmiştir.
Seçilmiş advers reaksyionların tanımı
KHK kullanan kadınlarda, miyokard infarktüsü, inme, geçici iskemik atak, venöz tromboz ve
pulmoner emboli dahil, arteriyel ve venöz trombotik ve tromboembolik olay riskinde artış
gözlenmiştir; bölüm 4.4’te daha detaylı olarak bunlardan bahsedilmektedir.
KHK kullanan kadınlarda diğer yan etkiler de rapor edilmiştir; bölüm 4.4’te daha detaylı olarak
bunlardan bahsedilmektedir.
NUVARING kullanıcılarında bildirilmiş olan advers ilaç reaksiyonlarının listesi, aşağıda
verilmektedir.
Sıklıklar şu şekilde tanımlanmıştır:
Çok yaygın (≥ 1/10), yaygın (≥ 1/100 ila ≤ 1/10), yaygın olmayan (≥ 1/1,000 ila ≤1/100), seyrek
(≥ 1/10.000 ila ≤ 1/1.000), çok seyrek (≤ 1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın: Vajinal enfeksiyon
Yaygın olmayan: Servisit, sistit, üriner sistem enfeksiyonu
Bağışıklık sistemi hastalıkları
Bilinmiyor: Kalıtsal ve edinilmiş anjiyoödem semptomlarının şiddetlenmesini ve
anafilaksiyi içeren hipersensitivite reaksiyonları1
Metabolizma ve beslenme hastalıkları
Yaygın olmayan: Artan iştah
Psikiyatrik hastalıklar
Yaygın: Depresyon, azalan libido
Yaygın olmayan: Tepkide değişiklik, ruh hali değişimi, ruh hali dalgalanması
Sinir sistemi hastalıkları
Yaygın: Baş ağrısı, migren
Yaygın olmayan: Baş dönmesi, hipoestezi
Göz hastalıkları
Yaygın olmayan: Görme bozukluğu
Vasküler hastalıklar
Yaygın olmayan: Sıcak basması
Seyrek: Venöz tromboembolizm, arteriyel tromboembolizm
16/22Gastrointestinal hastalıklar
Yaygın: Karın ağrısı, bulantı
Yaygın olmayan: Abdominal distansiyon, diyare, kusma, konstipasyon
Deri ve deri altı doku hastalıkları
Yaygın: Akne
Yaygın olmayan: Saç dökülmesi, egzema, kaşıntı, döküntü, ürtiker
Bilinmiyor: Kloazma1
Kas-iskelet bozuklukları, bağ doku ve kemik hastalıkları
Yaygın olmayan: Sırt ağrısı, kas spazmları, ekstremitelerde ağrı
Böbrek ve idrar hastalıkları
Yaygın olmayan: Disüri, acil idrara çıkma hissi, pollaküri
Üreme sistemi ve meme hastalıkları
Yaygın: Memede hassasiyet, genital kaşıntı, dismenore, pelvik ağrı, vajinal akıntı
Yaygın olmayan: Amenore, meme ağrısı, meme büyümesi, memede kitle, servikal polip,
koital kanama, disparoni, serviksin ektropiyonu, fibrokistik meme
hastalığı, menoraji, metroraji, pelvik ağrı, premenstrüel sendrom, uterin
spazm, vajinal yanma hissi, vajinal koku, vajinal ağrı, vulvovajinal ağrı,
vulvovajinal kuruluk
Seyrek: Galaktore
Bilinmiyor: Penis rahatsızlıkları1
Genel bozukluklar ve uygulama bölgesine ilişkin hastalıkları
Yaygın olmayan: Yorgunluk, irritabilite, halsizlik, ödem, yabancı cisim hissetme
Bilinmiyor: Vajinal halka bölgesi dokusunda aşırı büyüme1
Araştırmalar
Yaygın: Kilo artışı
Yaygın olmayan: Kan basıncı artışı
Yaralanma ve zehirlenme
Yaygın: Vajinal halka rahatsızlığı, vajinal halkanın çıkması
Yaygın olmayan: Vajinal halka komplikasyonu
Bilinmiyor: Halka kopmasına bağlı vajinal yara1
1) Advers olayların listelenmesi spontan raporlamaya dayanır.
KHK kullanımıyla ilişkili hormon-bağımlı tümörler (örneğin karaciğer tümörleri, meme
kanseri) rapor edilmiştir. Daha fazla bilgi için bkz. bölüm 4.4.
Çok seyrek olarak, NUVARING’in kullanım sırasında koptuğu rapor edilmiştir (bkz. bölüm
4.4 ve 4.5).
Etkileşimler
Hormonal kontraseptiflerle diğer ilaçların (enzim indükleyicileri) etkileşimlerinden ani kanama
ve/veya kontraseptif başarısızlık ortaya çıkabilir (bakınız bölüm 4.5).
17/22Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; Tel:0 800 314 00 08; Faks: 0 312 218 35 99).
4.9. Doz aşımı ve tedavisi
Hormonal kontraseptiflerin doz aşımının bildirilen herhangi bir ciddi olumsuz etkisi yoktur. Bu
olguda oluşabilecek semptomlar şunlardır: Bulantı, kusma ve genç kadınlarda hafif vajinal
kanama. Antidotu yoktur ve tedavi semptomatiktir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer jinekolojik ürünler, intravajinal kontraseptifler, progestojen ve
östrojen içeren vajinal halka
ATC kodu: G02BB01
Etki mekanizması:
NUVARING etonogestrel ve etinilestradiol içerir. Etonogestrel 19-nortestosteron türevi bir
progestojendir ve hedef organlarda progesteron reseptörlerine yüksek afinite ile bağlanır.
Etinilestradiol kontraseptif ürünlerde yaygın olarak kullanılan bir östrojendir. NUVARING’ in
kontraseptif etkisi, en önemlisi ovulasyon inhibisyonu olan çeşitli mekanizmalara
dayanmaktadır.
Klinik etkililik ve güvenlilik:
Klinik çalışmalar dünya çapında (AB, Brezilya, A.B.D.) 18 ve 40 yaş arası kadınlarda
yürütülmüştür.
Kontraseptif etkinlik kombine oral kontraseptiflerin bilinen etkinliğine en azından benzer gibi
görünmektedir. Aşağıdaki tablo NUVARING klinik çalışmalarında saptanan Pearl İndekslerini
(100 kadında kullanım yılı başına gebeliklerin sayısı) göstermektedir.
Analiz Yöntemi Pearl %95 Güvenlik Siklusların
indeksi aralığı sayısı
ITT* (kullanıcı + yöntem 0,96 0,64 – 1,39 37,977
başarısızlığı)
PP** (yöntem başarısızlığı) 0,64 0,35 – 1,07 28,723
* ITT (Intention to treat): Tedavi amacına yönelik analiz
** PP (Per protocol): Protokol uyarınca analiz
Daha yüksek dozda KOK’ların kullanımıyla (0.,05 mg etinilestradiol) endometriyum ve over
kanseri riski azalmaktadır. Bu durumun NUVARING gibi daha düşük dozlu bir kontraseptif
için de geçerli olup olmadığı henüz belirlenmemiştir.
Kanama paterni:
150/30 mikrogram levonorgestrel/etinilestradiol KOK ile yapılan karşılaştırmalı geniş ölçekli
bir çalışmada (n=512 ve n=518) 13’ten fazla menstrüel siklusta kanama değerlendirilmiş ve
lekelenme ve ara kanama insidansı KOK kullanıcılarına kıyasla NUVARING kullananlarda
18/22daha düşük bulunmuştur (%2,0-6,4). Birçok bireyde kanama sadece halkasız ara dönemlerle
sınırlı kalmıştır (%58,8-72,8).
Kemik mineral yoğunluğu üzerine etkileri:
NUVARING’in (n=76) kemik mineral dansitesi (BMD) üzerindeki etkileri, 2 yılı aşkın bir
dönem boyunca, non-hormonal bir spiral (IUD) (n=31) ile karşılaştırılmıştır. Kemik kütlesi
üzerinde herhangi bir advers etki gözlenmemiştir.
Pediyatik popülasyon:
NUVARING’in 18 yaş altı adolesanlarda etkililiği ve güvenliliği çalışılmamıştır.
Geriyatrik popülasyon:
NUVARING, fertil kadınların kullanımında endikedir. Geriyatrik popülasyonda herhangi bir
güvenlilik veya etkililik çalışması yapılmamıştır.
5.2. Farmakokinetik özellikler
Genel özellikler
Etonogestrel:
Emilim:
NUVARING’den salınan etonogestrel vajinal mukozadan hızla absorbe edilmektedir. Yaklaşık
1700 pg/mL olan maksimum etonogestrel serum konsantrasyonlarına yerleştirmeyi izleyen
yaklaşık 1 hafta içinde ulaşılır. Serum konsantrasyonları küçük dalgalanmalar gösterir ve 1
hafta kullanımdan sonra yaklaşık 1600 pg/mL’ye, 2 hafta kullanımdan sonra yaklaşık 1500
pg/mL’ye ve 3 hafta kullanımdan sonra yaklaşık 1400 pg/mL’ye yavaş yavaş düşer.
Mutlak biyoyararlanım, oral uygulama sonrasına göre daha yüksek olarak % 100’ dür. Servikal
ve intrauterin etonogestrel seviyeleri, 0,150 mg desogestrel ve 0,020 mg etinilestradiol içeren
bir oral kontraseptif veya NUVARING kullanan az sayıda kadında ölçülmüştür. Gözlenen
seviyeler benzer bulunmuştur.
Dağılım:
Etonogestrel, serum albüminine ve seks hormonu bağlayan globuline (SHBG) bağlanmaktadır.
Etonogestrel sanal dağılım hacmi 2,3 L/kg’ dır.
Biyotransformasyon:
Etonogestrel, bilinen steroid metabolizması yollarından metabolize edilmektedir. Sanal serum
klerensi 3,5 L/h dolayındadır. Birlikte uygulanan etinilestradiol ile herhangi bir doğrudan
etkileşimi bulunmamıştır.
Eliminasyon:
Etonogestrel serum düzeyleri iki evrede düşmektedir. Terminal eliminasyon evresi yaklaşık 29
saatlik bir yarı ömür ile karakterizedir. Etonogestrel ve metabolitleri 1,7:1 dolayındaki bir
üriner-bilyer oranı ile atılmaktadır. Metabolit atılım yarılanma ömrü yaklaşık 6 gündür.
Etinilestradiol:
Emilim:
NUVARING tarafından salınan etinilestradiol, vajinal mukozadan hızla absorbe edilmektedir.
Maksimum serum konsantrasyonları yerleştirmeden 3 gün sonra 35 pg/mL dolayında elde edilir
ve 1 hafta kullanımdan sonra 19 pg/mL’ye, 2 hafta kullanımdan sonra 18 pg/mL’ye ve 3 hafta
kullanımdan sonra 18 pg/mL’ye düşer. NUVARING ile aylık sistemik etinilestradiol
maruziyeti (AUC ) 10,9 ng.h/mL'dir. Mutlak biyoyararlanım etinilestradiolün oral
0-∞
19/22uygulamasına benzer olarak yaklaşık %56’ dır. Servikal ve intrauterin etinilestradiol seviyeleri
0,150 mg desogestrel ve 0,020 mg etinilestradiol içeren bir oral kontraseptif veya NUVARING
kullanan az sayıda kadında ölçülmüştür. Gözlenen seviyeler benzer bulunmuştur.
Dağılım:
Etinilestradiol serum albumine yüksek ölçüde ancak spesifik olmayarak bağlanmaktadır. 15
L/kg dolayında bir sanal dağılım hacmi belirlenmiştir.
Biyotransformasyon:
Etinilestradiol başlıca aromatik hidroksilasyon yoluyla metabolize olmakla birlikte geniş bir
yelpazede yer alan hidroksilli ve metilli metabolitler oluşmaktadır. Bunlar sulfat ve glukuronat
konjugatları ve serbest metabolitler olarak bulunmaktadır. Sanal klerens 35 L/h dolayındadır.
Eliminasyon:
Etinilestradiol serum düzeyleri iki evrede azalmaktadır. Terminal eliminasyon evresi yarı
ömründe büyük bir varyasyon görülmekte, ortalama yarı ömür değeri (medyan) yaklaşık 34
saat sonucunu vermektedir. Değişime uğramamış etinilestradiol atılmamakta; etinilestradiol
metabolitleri üriner ve safradan 1,3:1 oranında atılmaktadır. Metabolit atılımı yarılanma ömrü
1,5 gün dolayındadır.
Hastalardaki karakteristik özellikler
Pediyatrik popülasyon:
Sağlıklı postmenarş 18 yaş altı kız çocuklarında NUVARING farmakokinetikleri
çalışılmamıştır.
Geriyatrik popülasyon:
NUVARING, fertil kadınların kullanımında endikedir. Geriyatrik popülasyonda herhangi bir
güvenlilik veya etkililik çalışması yapılmamıştır.
Böbrek yetmezliğinin etkileri:
Böbrek yetmezliğinin NUVARING farmakokinetikleri üzerindeki etkilerini değerlendirmek
için çalışma yapılmamıştır.
Karaciğer yetmezliğinin etkileri:
Karaciğer yetmezliğinin NUVARING farmakokinetikleri üzerindeki etkilerini değerlendirmek
için çalışma yapılmamıştır. Ancak, karaciğer fonksiyon bozukluğu olan kadınlarda steroid
hormonlarının metabolizması azalmış olabilir.
Etnik gruplar:
Etnik gruplardaki farmakokinetiklerini değerlendirmek için resmi çalışma yapılmamıştır.
5.3. Klinik öncesi güvenlilik verileri
Etonogestrel ve etinilestradiol ile klinik olmayan veriler klasik güvenlilik çalışmaları temelinde,
farmakoloji, tekrarlanan doz toksisitesi, genotoksisite, karsinojenik potansiyel ve üreme
toksisitesi açısından, insanlar için her zaman bilinenlerin dışında herhangi bir tehlike ortaya
koymamaktadır.
Çevresel Risk Değerlendirmesi
Çevresel risk değerlendirme çalışmaları, 17α-etinilestradiol ve etonogestrelin yüzey suyu
organizmaları için risk oluşturabileceğini göstermiştir (bkz. bölüm 6.6).
20/226. FARMASÖTİK ÖZELLİKLER
6.1. Yardımcı maddelerin listesi
Etilen vinilasetat kopolimer, % 28 vinilasetat
Etilen vinilasetat kopolimer, % 9 vinilasetat
Magnezyum stearat
6.2. Geçimsizlikler
Mevcut değildir.
6.3. Raf ömrü
40 ay
6.4. Saklamaya yönelik özel tedbirler
Hastaya satış öncesi 40 ay (2-8°C’de), hastaya satıştan sonra 4 ay (30°C’nin altında oda
sıcaklığında) saklanmalıdır.
Hastaya satış sırasında, ambalaj üzerine satış tarihinin yazılması gerekmektedir. Hastaya satış
tarihinden 4 ay sonrasında ya da son kullanma tarihinden sonra (hangi tarih önce gelirse)
uygulanmamalıdır.
Nem ve ışıktan korumak için orijinal ambalajında saklanmalıdır.
6.5. Ambalajın niteliği ve içeriği
Bir adet NUVARING içeren saşe. Saşe, iç kısmi düşük yoğunlukta polietilen ve dış kısmı
polyester kaplı aluminyumdan yapılmıştır. Açılıp kapanabilir ve su geçirmezdir. Saşe, baskılı
karton kutuya kullanma talimatı ile birlikte konmuştur. Her kutu 1 halka içerir.
6.6. Beşeri tıbbi üründen arta kalan maddelerin imhası ve diğer özel önlemler
NUVARING, son kullanma tarihinden önce veya satın alınan tarihten sonra 4 ay içerisinde
(hangisi önce gelirse) yerleştirilmelidir.
Çıkarıldıktan sonra NUVARING ağzı yeniden kapatılabilen poşet içinde saklanmalıdır ve
normal ev atıkları ile birlikte başkalarının yanlışlıkla temasını önleyecek şekilde atılmalıdır.
NUVARING klozete/tuvalete çekilmesi yoluyla atılmamalıdır. Kullanılmamış (son kullanma
tarihi geçmiş) halkalar yerel yönetmeliklere uygun şekilde atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Organon Turkey İlaçları Ltd. Şti.
Ayazağa Mah. Azerbaycan Cad.
Vadistanbul – Socar Plaza
1d Blok No: 3e İç Kapı No: 13
Sarıyer - İstanbul
Telefon : (212) 268 20 68
Faks : (212) 808 03 31
8. RUHSAT NUMARASI(LARI)
2022/306
21/229. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.06.2022
Ruhsat yenileme tarihi:
10. KÜB’ÜN YENİLENME TARİHİ
22/22