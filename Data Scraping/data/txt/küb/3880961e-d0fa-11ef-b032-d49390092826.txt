KISA ÜRÜN BİLGİSİ
1. BEŞERİ TIBBİ ÜRÜNÜN ADI
NAVELBINE 30mg yumuşak kapsül
Sitotoksik
2. KALİTATİF VE KANTİTATİF BİLEŞİM
Etkin madde :
Vinorelbin tartarat 41.55mg (30mg vinorelbin baza eşdeğer)
Yardımcı maddeler:
D-sorbitol………………………...15.96 mg
Etanol anhidroz……………………..7.5 mg
Yardımcı maddeler için 6.1’e bakınız.
3. FARMASÖTİK FORM
Yumuşak kapsül
Üzerinde N30 baskısı olan oblong, pembe yumuşak kapsüller
4. KLİNİK ÖZELLİKLER:
4.1.Terapötik endikasyonlar
Küçük hücreli dışı akciğer kanserinde lokal ileri unrezektabl (evre IIIB) ve metastatik (evre
IV) hastalıkta tek başına ya da platin grubu ilaçlarla kombine olarak ve metastatik meme
kanserinde antrasiklin ve taksanlara dirençli hastalarda kullanımı endikedir.
4.2. Pozoloji ve uygulama şekli
Pozoloji/uygulama sıklığı ve süresi:
• Tek ilaç olarak önerilen rejim:
İlk üç uygulama
Vücut yüzey alanına göre 60 mg/m2 doz haftada bir kez uygulanır.
Daha sonraki uygulamalar
Üçüncü uygulamadan sonra, NAVELBINE dozunun, 60 mg/m2 dozundaki ilk üç uygulama
sırasında nötrofil sayısı bir kez 500/mm3 ya da birden fazla 500-1000/mm3 arasında saptanan
hastalar dışında, haftada bir kez 80 mg/m2 doza çıkartılması önerilmektedir.
60 mg/m2/hafta Nötrofiller Nötrofiller Nötrofiller Nötrofiller
dozundaki ilk üç >1000 ≥ 500 ve < 1000 ≥ 500 ve < 1000 <500
uygulamada
(1 kez) (2 kez)
nötrofil sayısı
4. uygulamada 80 80 60 60
başlanması
önerilen doz
Doz değiştirilmesi
80 mg/m2 dozda kullanılması planlanan herhangi bir uygulamada, nötrofil sayısı 500/mm3
altındaysa ya da birden fazla 500-1000/mm3 arasında olduğunda uygulama nötrofil sayısı
düzelinceye kadar ertelenmeli ve doz sonraki üç uygulamada haftada 80 mg/m2’den 60
mg/m2’ye düşürülmelidir.
1/1480 mg/m2/hafta Nötrofiller Nötrofiller Nötrofiller Nötrofiller
dozundaki 4. >1000 ≥ 500 ve < 1000 ≥ 500 ve < 1000 <500
uygulamadan
(1 kez) (2 kez)
sonra nötrofil
sayısı
Bir sonraki 80 60
uygulamada
başlanması
önerilen doz
Nötrofil sayısı, daha önce tanımlanan kurallara göre uygulanan ve 60 mg/m2 doz verilen ilk 3
uygulama süresince 500/mm3 altına düşmediyse ya da birden çok kez 500 ile 1000/mm3
arasında olmadıysa, haftalık doz tekrar 60 mg/m2’den 80 mg/m2’ye yükseltilebilir.
• Kombinasyon tedavisinde, doz ve tedavi şeması tedavi protokolüne uyarlanır
Klinik çalışmalarla, 80 mg/m2 oral dozun 30 mg/m2 i.v forma ve 60 mg/m2 oral dozun 25
mg/m2 i.v doza karşılık geldiği gösterilmiştir.
Bu özellik, hastanın tedaviye uyumunu artıran i.v ve oral formların değiştirilerek
kullanılabildiği kombinasyon rejimlerinin temeli olmuştur.
Kombinasyon tedavilerinde, doz ve tedavi şeması tedavi protokolüne uyarlanır.
Vücut yüzey alanı (VYA)≥ 2 m2 olan hastalar dahil olmak üzere toplam doz 60 mg/ m2 dozda
haftada 120 mg ve 80 mg/ m2 dozda haftada 160 mg’ı geçmemelidir.
Uygulama şekli
NAVELBINE mutlaka ağız yolundan kullanılmalıdır.
Kapsüller çiğnenmeden ya da emilmeden su ile yutulmalıdır. Kapsülün bir miktar yiyecek ile
birlikte alınması önerilmektedir.
Özel popülasyonlara ilişkin ek bilgiler:
Böbrek yetmezliği
Renal atılımının çok az olması nedeniyle, ciddi renal yetmezliği olan hastalarda
NAVELBINE dozunun azaltılmasına ilişkin farmakokinetik bir gerekçe yoktur (bkz. bölüm
4.4, 5.2).
NAVELBINE uygulamasına ilişkin özgün yönergelere uyulmalıdır (bkz. bölüm 6.6).
Karaciğer yetmezliği
NAVELBINE hafif karaciğer yetmezliği olan hastalarda [bilirubin < 1.5 x ÜNS (üst normal
sınır) ve ALAT (alanin amino transferaz) ve/veya ASAT (aspartat amino transferaz) 1.5 -2.5 x
ÜNS] standart 60 mg/m²/hafta dozunda uygulanabilir. Orta derecede karaciğer yetmezliği
olan hastalarda (ALAT ve ASAT değeri ne olursa olsun, bilirubin 1.5-3 x ÜNS)
NAVELBINE 50 mg/m²/hafta dozunda uygulanmalıdır. Ciddi karaciğer yetmezliği olan
hastalar için yeterli farmakokinetik, etkililik ve güvenlilik verisi bulunmadığından
NAVELBINE uygulanması kontrendikedir (bkz. bölüm 4.4 ve 5.2).
Pediyatrik popülasyon:
Çocuklarda güvenlilik ve etkililiği saptanmadığından kullanılması önerilmez (bkz. bölüm
5.1).
2/14Geriyatrik popülasyon:
Bazı hastalarda duyarlılığın daha fazla olması dışlanamamakla birlikte, klinik deneyim yaşlı
hastalarda yanıt oranları açısından farklılık saptamamıştır. Yaş vinorelbinin farmakokinetiğini
değiştirmez (bkz. bölüm 5.2).
4.3. Kontrendikasyonlar
• Vinorelbin ya da diğer vinka alkaloitlerine veya herhangi bir başka bileşenine karşı
bilinen hipersensitivite (bkz. bölüm 6.1)
• Emilimi önemli ölçüde etkileyen hastalıklar
• Daha önce geçirilmiş olan önemli bir mide ya da ince bağırsak cerrahi rezeksiyonu.
• Nötrofil sayısının <1.500/mm3 olması ya da halen veya yakın zamanda (2 hafta içinde)
geçirilmiş ciddi infeksiyon
• Trombosit sayısı < 100.000/mm3
• Gebelik (bkz. bölüm 4.6)
• Ciddi karaciğer yetmezliği
• Laktasyon (bkz. bölüm 4.6)
• Uzun süreli oksijen tedavisi gerektiren hastalar
• Sarı humma aşısı ile kombinasyon (bkz. bölüm 4.5)
4.4. Özel kullanım uyarıları ve önlemleri
Özel uyarılar
NAVELBINE, kemoterapide deneyimli olan bir hekim tarafından sitotoksik ilaç tedavisi
gerçekleştirilen bir birimde uygulanmak üzere reçete edilmelidir.
Eğer hasta kapsülü yanlışlıkla çiğner ya da emerse, sıvı irritasyona yol açar. Bu durumda ağız
su ya da tercihen tuzlu bir solüsyonla çalkalanır. Kapsülün herhangi bir şekilde kesilmesi ya
da zarar görmesi durumunda, dışarı çıkan sıvı tahriş edici bir sıvı olup, deri, mukoza ya da
gözlere teması durumunda zarar verebilir. Hasar görmüş olan kapsüller yutulmamalı ve uygun
bir biçimde imha edilmek üzere eczane ya da hekime geri götürülmelidir. Herhangi bir temas
olursa, temas ettiği yer derhal suyla ya da tercihen tuzlu bir solüsyonla yıkanmalıdır.
İlaç alımından sonraki birkaç saat içerisinde kusma olursa, bu dozun hiçbir şekilde
tekrarlanmaması gerekir. 5-HT antagonistleri (örn. ondansetron, granisetron) gibi ilaçlarla
3
destek tedavi ile kusmanın oluşması azaltılabilir (bkz. bölüm 4.5).
Oral NAVELBINE ile bulantı/kusma insidansı İ.V. formülasyona göre daha yüksektir.
Antiemetiklerle primer profilaksi önerilir. Bulantı ve kusma sıklığında azalma gösterdiğinden
kapsüllerin bir miktar gıda ile birlikte verilmesi önerilmektedir (bkz. bölüm 4.2).
Eşzamanlı morfin veya opioid analjezik alan hastalar için laksatiflerin ve bağırsak
hareketliliğinin dikkatle izlenmesi önerilir. Laksatiflerin reçetelenmesi, daha önce kabızlık
öyküsü olan hastalarda uygun olabilir.
Tedavi sırasında yakın hematolojik takip yapılmalıdır (her yeni uygulama gününde
hemoglobin, lökosit, nötrofil ve trombosit sayımları yapılmalıdır).
Doz hematolojik duruma göre belirlenmelidir.
3/14• Nötrofil sayısı 1.500/mm3 altındaysa ve/veya trombosit sayısı 100.000/mm3 altındaysa,
tedavi bu değerler düzelinceye kadar ertelenmelidir.
• Dozu haftada 60 mg/m2’den 80 mg/m2’ye yükseltmek için, üçüncü uygulamadan sonra
lütfen bölüm 4.2’ye bakınız.
• 80 mg/m2 doz uygulamalarında, nötrofil sayısı 500/mm3 altındaysa ya da birden fazla kez
500/mm3 ile 1.000/mm3 arasında kaldıysa, uygulama yalnızca ertelenmekle kalmamalı,
aynı zamanda doz haftada 60 mg/m2’ye düşürülmelidir. Dozun 60 mg/m2’den 80
mg/m2’ye yükseltilmesi mümkün olduğunda lütfen bölüm 4.2’ye bakınız.
80 mg/m2 doz ile tedaviye başlanan klinik çalışmalarda performans durumu kötü olan az
sayıda hastada aşırı nötropenik komplikasyonlar gelişmiştir. Bu nedenle 60 mg/m2 doz ile
tedaviye başlanması ve bölüm 4.2’de tanımlandığı gibi doz tolere edildikten sonra 80 mg/m2
doza çıkılması önerilir.
Enfeksiyonu düşündüren belirti ve semptomları olan hastalarda hemen araştırma yapılmalıdır.
Bu ürünün özellikle sarı humma aşısı ile eşzamanlı kullanımı kontrendikedir ve diğer canlı
atenü aşılarla eşzamanlı kullanımı önerilmez.
Kullanım için özel önlemler
İskemik kalp hastalığı öyküsü olan (bkz. bölüm 4.8) ve performans durumu kötü olan
hastalarda kullanırken özel önlemler alınmalıdır.
NAVELBINE, tedavi alanı karaciğeri de kapsayacaksa, radyoterapi ile eşzamanlı olarak
kullanılmamalıdır.
Bu ürün özellikle sarı humma aşısı ile kontrendikedir ve diğer canlı zayıflatılmış aşılarla
birlikte kullanımı tavsiye edilmez (bkz. bölüm 4.3.)
NAVELBINE CYP3A4 enziminin güçlü inhibitörleri ya da indükleyicileri ile eşzamanlı
kullanımında (bkz. bölüm 4.5) dikkatli olunmalıdır; fenitoin, fosfenitoin (diğer tüm
sitotoksikler gibi) itrakonazol, ketokonazol ya da posakonazol (diğer tüm vinka
alkaloitleri gibi) kombinasyonu önerilmez.
Oral NAVELBINE aşağıdaki dozlarda karaciğer yetmezliği olan hastalarda çalışılmıştır:
- Hafif karaciğer yetmezliği olan (bilirubin < 1.5 x ÜNS ve ALAT ve/veya ASAT 1.5-2.5 x
ÜNS) hastalarda 60 mg/m²;
- Orta derecede karaciğer yetmezliği olan (bilirubin 1.5-3 x ÜNS; ALAT ve ASAT düzeyleri
ne olursa olsun) hastalarda 50 mg/m².
Bu hastalarda test edilen dozlarda vinorelbinin güvenilirlik ve farmakokinetiği değişmemiştir.
Oral NAVELBINE ciddi karaciğer yetmezliği olan hastalarda çalışılmamıştır ve bu nedenle
bu hastalarda kullanılması kontrendikedir (bkz. bölüm 4.2 ve 5.2).
Böbrek yoluyla atılımı az olduğundan, dozun böbrek fonksiyonu bozulmuş olan hastalarda
azaltılması için farmakokinetik bir gerekçe bulunmamaktadır (bkz. bölüm 4.2 ve 5.2).
Bu ürün sorbitol içermektedir. Nadir kalıtımsal fruktoz intolerans problemi olan hastaların bu
ilacı kullanmamaları gerekir.
Oral kullanım için tıbbi ürünlerdeki sorbitol içeriği, eşzamanlı olarak uygulanan oral kullanım
için diğer tıbbi ürünlerin biyoyararlanımını etkileyebilir.
4/14Bu ürün her dozda 100mg’dan az olacak miktarda etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
Tüm sitotoksiklerdeki ortak etkileşimler
Eşzamanlı kullanım kontrendikasyonu:
Sarı humma aşısı: Tüm sitotoksiklerde olduğu gibi ölümcül yaygın aşı hastalığı riski.
Önerilmeyen eşzamanlı kullanımlar:
Canlı atenü aşılar: (sarı humma aşısı için bkz. Eşzamanlı kullanımı kontrendikedir) tüm
sitotoksiklerde olduğu gibi, genel aşı hastalığı riski, muhtemelen ölümcül. Bu risk altta yatan
hastalık nedeniyle immün sistemi baskılanmış hastalarda artmıştır. Bu durumda varsa inaktif
bir aşı (poliomiyelit) kullanılması önerilir.
Fenitoin ve fosfenitoin: Sitotoksik ilaç tarafından fenitoin veya fosfenitoinin emiliminde
azalma olmasına bağlı olarak konvülziyonların alevlenme riski ya da fenitoinin hepatik
metabolizmayı arttırmasına bağlı olarak sitotoksik ilacın toksisitesinde artış ya da etkililik
kaybı.
Itrakonazol: tüm vinka alkaloidlerde olduğu gibi, hepatik metabolizmanın azalmasına bağlı
olarak vinka alkoloidlerin artmış nörotoksisitesi.
Kullanım için özel dikkat isteyen etkileşimler:
Tümoral hastalıklarda trombotik risk artışı nedeniyle sıklıkla antikoagülan tedavi uygulanır.
Hastanın oral antikoagülan ile tedavisine karar verildiğinde, hastalıklar sırasında hastanın
koagülasyon eğilimindeki değişikliğin fazla olması nedeniyle oral antikoagülan ve antikanser
kemoterapi arasındaki etkileşiminin izlenmesinde INR (Uluslararası Normal Oran) değeri sık
olarak takip edilmelidir.
Makrolidler (Klaritromisin, eritromisin, telitromisin)
Karaciğer metabolizmasında klaritromisin, eritromisin veya telitromisin azalması nedeniyle,
anti-mitotik ajanlarda toksisite artışı riski
Yakın klinik izlem ve laboratuvar izlemi gerektirir. Mümkünse alternatif bir antibiyotik
kullanılır.
Kobisistat
Karaciğer metabolizmasındaki kobisistat nedeniyle, antimitotik nörotoksisitesinde artış.
Yakın klinik izlem ve anti-mitotik ajanların mümkün olan uygun dozda uygulanmasını
gerektirir.
Dikkat edilmesi gereken eşzamanlı kullanımlar:
Siklosporin, takrolimus, everolimus, sirolimus: Lenfoproliferasyon riski ile birlikte aşırı
immünodepresyon.
Vinka alkaloitlerine özgü etkileşimler
Önerilmeyen eşzamanlı kullanımlar:
İtrakonazol, posakonazol, ketakonazol: Hepatik metabolizmalarının azalmasına bağlı olarak
vinka alkaloitlerinin nörotoksisitesinde artış.
5/14Kullanım için özel dikkat isteyen etkileşimler:
Proteaz inhibitörleri: Proteaz inhibitörleri neden olduğu hepatik metabolizmalarının
azalmasına bağlı olarak vinka alkaloitlerinin toksisitesinde artış. Yakın klinik izlem ve bunun
sonucunda kemoterapi dozajında azalma gereklidir.
Dikkat edilmesi gereken eşzamanlı kullanımlar:
Mitomisin C: Bronkospazm ve dispne riskinde artış, nadiren interstisyel pnömoni
gözlenmiştir.
Vinka alkaloitleri P-glikoproteinin bir substratı olarak bilindiğinden ve bu konuda özgün bir
çalışma olmadığından NAVELBINE ile bu membran taşıyıcısının güçlü modülatörlerinin
eşzamanlı kullanımda dikkatli olunmalıdır.
Vinorelbine özgü etkileşimler
NAVELBINE ile kemik iliği toksisitesi bilinen ilaçların kombinasyonu miyelosüpresif advers
olayları alevlendirebilir.
NAVELBINE ile sisplatin kombinasyonunda birkaç siklus boyunca farmakokinetik etkileşim
ortaya çıkmaz. Bununla birlikte NAVELBINE ile ilişkili granülositopeni insidansı, tek başına
NAVELBINE tedavisine göre sisplatin kombinasyonunda daha yüksek olmuştur.
NAVELBINE ile diğer bazı kemoterapötik ilaçlar (paklitaksel, dosetaksel, kapesitabin ve oral
siklofosfamid) ile klinik olarak anlamlı farmakokinetik etkileşim gözlenmemiştir.
CYP 3A4 enzimi vinorelbin metabolizmasındaki temel enzim olduğundan bu izoenzimin
güçlü inhibitörleri (örn. ketokonazol, itrakonazol) ile kombinasyon vinorelbin kan
konsantrasyonlarını artırabilir ve bu enzimin güçlü indükleyicileri (örn. rifampisin, fenitoin)
ile kombinasyon vinorelbin kan konsantrasyonlarını azaltabilir (bkz. bölüm 4.4).
5-HT antagonistleri (örn. ondansetron, granisetron) gibi antiemetik ilaçlar NAVELBINE
3
farmakokinetiğini değiştirmez (bkz. bölüm 4.4).
Faz I klinik çalışmada, intravenöz vinorelbin ve lapatinib kombinasyonunun incelenmesi ve
grade 3/4 nötropeni insidansında artış önerildi. Bu çalışmada günde 1.000 mg lapatinib ile
kombine edilen intravenöz vinorelbin her 3 haftada bir 1. ve 8. günlerde 22.5 mg / m2 olarak
önerilmiştir. Bu tip kombinasyonlarda uygulama dikkatli yapılmalıdır.
Yiyecekler vinorelbin farmakokinetiğini değiştirmez.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yoktur.
Pediyatrik popülasyon
Pediyatrik hastalarda yapılmış herhangi bir etkileşim çalışması yoktur.
4.6. Gebelik ve laktasyon
Genel tavsiye
Gebelik kategorisi: D
6/14Çocuk doğurma potansiyeli bulunan kadınlar/Kadınlar ve erkeklerde doğum kontrolü
(Kontrasepsiyon)
Vinorelbinin genotoksik potansiyeli nedeniyle (bkz. bölüm 5.3), doğurganlık çağında olan
kadınlar, tedavi sırasında ve tedaviden sonra 7 ay boyunca etkili bir doğum kontrol yöntemi
uygulamalıdır.
Erkekler tedavi sırasında ve tedaviden sonraki 4 ay boyunca etkili kontrasepsiyon
kullanmalıdır. Vinorelbin genotoksik olduğundan, tedaviden sonra gebe kalmak isteyenler
için genetik danışmanlık da önerilir.
Gebelik dönemi
NAVELBINE’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Hamile kadınlarda kullanımına ilişkin yeterli veri bulunmamaktadır. Hayvanlarda üreme
çalışmalarına göre vinorelbin, embriyotoksik ve teratojeniktir (bkz. bölüm 5.3).
NAVELBINE gebelik sırasında uygulandığında ciddi doğum defektlerine yol açması beklenir
(bkz. bölüm 5.3).
Hayvanlar üzerindeki çalışmalara ve ilacın farmakolojik etkisine dayanarak; embriyonik ve
fetal anormallikler için potansiyel risk bulunmaktadır.
NAVELBINE gebelik döneminde kontrendikedir (bkz. bölüm 4.3).
Tedavi esnasında hasta hamile kalırsa, ölü doğum riskine karşı bilgilendirilmelidir ve
dikkatlice takip edilmelidir. Genetik danışmanlık alma konusunda doktorunuza danışınız.
Laktasyon dönemi
Vinorelbinin anne sütüne geçip geçmediği bilinmemektedir.
Vinorelbinin süte geçişi hayvanlarda çalışılmamıştır.
Emzirmeye bağlı risk dışlanamadığından NAVELBINE tedavisine başlamadan önce
emzirmeye son verilmelidir (bkz. bölüm 4.3).
Üreme yeteneği / Fertilite
NAVELBINE ile tedavi edilen erkeklere tedavi sırasında ve tedaviden sonra en az 4 ay çocuk
sahibi olmamaları önerilir. Vinorelbin tedavisinin sonucu olarak geri dönüşümsüz infertilite
olasılığı nedeniyle tedavi öncesinde spermlerin korunmasına ilişkin tavsiye alınmaldır.
4.7. Araç ve makine kullanımı üzerindeki etkiler
Araç ve makine kullanımı üzerine etkilerini değerlendiren bir çalışma yapılmamış olmakla
birlikte, vinorelbinin araç ve makine kullanma yetisini etkilemesi beklenmez. Bununla birlikte
ilacın bazı advers etkileri düşünülerek vinorelbin ile tedavi edilen hastalar araç ve makine
kullanımı sırasında dikkatli olmalıdır (bkz. bölüm 4.8).
4.8. İstenmeyen etkiler
İstenmeyen etkiler için bildirilen toplam sıklık, önerilen NAVELBINE tedavisi (ilk üç
uygulamada 60mg/m²/hafta ardından 80mg/m²/hafta) uygulanmış 316 hastayı (küçük hücreli
olmayan akciğer kanseri olan 132 ve meme kanseri olan 184 hasta) içeren klinik
çalışmalardan saptanmıştır.
Advers reaksiyonlar aşağıda sistem, organ ve sıklığa göre listelenmiştir.
7/14Pazarlama sonrası deneyime ilişkin toplanan ek advers reaksiyonlar ve klinik araştırmalar,
sıklık bilinmemekle birlikte MedDRA sınıflamasına göre eklenmiştir.
Reaksiyonlar NCI yaygın toksisite ölçütlerine göre tanımlanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden tahmin
edilemiyor).
Pazarlama öncesi deneyim:
En yaygın olarak bildirilen advers ilaç reaksiyonları nötropeni, anemi ve trombositopeni ile
birlikte kemik iliği depresyonu, bulantı, kusma, diyare, stomatit ve konstipasyon ile görülen
gastrointestinal toksisitedir. Yorgunluk ve ateş de çok yaygın bildirilmiştir.
Pazarlama sonrası deneyim:
NAVELBINE tek ilaç olarak ya da sisplatin, kapesitabin, karboplatin, epirubisin,
trastuzumab, erlotinib, sorafenib gibi diğer kemoterapötik ya da hedef tedavilerle
kombinasyon halinde kullanılır.
Pazarlama sonrası deneyimde en yaygın görülen sistem organ sınıfları: “Kan ve lenfatik
sistem bozuklukları”, “Gastrointestinal bozukluklar”, “Enfeksiyonlar ve enfestasyonlar” ve
“Genel bozukluklar ve uygulama yeri durumları” olmuştur. Bu bilgi pazarlama öncesi
deneyim ile uyumludur.
Ayrıntılı advers reaksiyon bilgisi:
Reaksiyonlar DSÖ sınıflandırmasına (derece 1; derece 2; derece 3; derece 4; derece 1-4;
derece 1-2; derece 3-4) göre tanımlanmıştır.
Enfeksiyonlar ve enfestasyonlar
Çok yaygın: Farklı yerlerde ve nötropeni olmaksızın bakteriyel, viral ya da fungal
enfeksiyonlar, derece 1-4: %12.7; derece 3-4: %4.4
Yaygın: Kemik iliği depresyonu ve/veya immün sistem yetmezliğinden kaynaklanan
bakteriyel, viral ya da fungal enfeksiyonlar (nötropenik enfeksiyonlar).
Nötropenik enfeksiyonlar derece 3-4: %3.5
Bilinmiyor: Nötropenik sepsis, zaman zaman ölümcül komplike septisemi. Ciddi sepsis,
bazen organ yetmezliği ile birlikte. Septisemi.
Kan ve lenf sistemi hastalıkları
Çok yaygın: Nötropeniye yol açan kemik iliği depresyonu geri dönüşümlüdür ve doz
sınırlayıcı toksisitesidir. Derece 1-4: %71.5; derece 3: %21.8; derece 4: %25.9.
Lökopeni derece 1-4: %70.6; derece 3: %24.7; derece 4: %6. Anemi derece 1-
4: %67.4; derece 3-4: %3.8. Trombositopeni derece 1-2: %10.8
Yaygın: 38 °C üzerinde ateş ile birlikte febril nötropeniyi de içeren derece 4 nötropeni:
%2.8
Bilinmiyor: Trombositopeni derece 3-4. Pantositopeni.
Endokrin hastalıkları
Bilinmiyor: Uygunsuz antidiüretik hormon salgısı (SIADH)
Metabolizma ve beslenme hastalıkları
Çok yaygın: Anoreksi derece 1-2: 34.5%, derece 3-4: 4.1%
Yaygın olmayan: Hiperglisemi
8/14Bilinmiyor: Ciddi hiponatremi
Psikiyatrik hastalıklar
Yaygın: İnsomnia derece 1-2: %2.8
Sinir sistemi hastalıkları
Çok yaygın: Duyusal bozukluklar derece 1-2: %11.1 genellikle tendon refleksi kaybı ile
sınırlı olup nadiren şiddetlidir.
Yaygın: Nöromotor bozukluklar derece 1-4: %9.2 ;derece 3-4: %1.3. Baş ağrısı
derece 1-4: 4.1%, derece 3-4: %0.6. Baş dönmesi: derece 1-4: %6; derece
3-4: %0.6. Tat bozuklukları derece 1-2: %3.8.
Yaygın olmayan: Ataksi derece 3: %0.3.
Bilinmiyor: Posterior reversibl ensefalopati sendromu
Göz hastalıkları
Yaygın: Görme bozuklukları derece 1-2: %1.3
Kardiyak hastalıkları
Yaygın olmayan: Kalp yetmezliği ve kardiyak aritmi hastalıklar
Bilinmiyor: Kardiyak tıbbi öyküsü veya kardiyak risk faktörleri bulunan hastalarda
miyokard enfarktüsü.
Vasküler hastalıklar
Yaygın: Arteriel hipertansiyon derece 1-4: %2.5; derece 3-4: %0.3
Arteriyel hipotansiyon derece 1-4: %2.2; derece 3-4: %0.6
Solunum, göğüs bozukluklar ve mediastinal hastalıklar
Yaygın: Dispne derece 1-4: %2.8; derece 3-4: %0.3. Öksürük derece 1-2: %2.8
Bilinmiyor: Pulmoner emboli.
Gastrointestinal hastalıklar
Çok yaygın: Bulantı derece 1-4: %74.7 ; derece 3-4: %7.3. Kusma derece 1-4:
%54.7; derece 3-4: %6.3. Destekleyici tedaviler (örneğin oral setronlar)
bulantı ve kusmayı azaltabilir. Diyare derece 1-4: %49.7; derece 3-4:
%5.7; derece 3-4: %4.1. Stomatit derece 1-4: %10.4; derece 3-4: %0.9.
Karın ağrısı: derece 1-4: %14.2. Konstipasyon derece 1-4: %19; derece
3-4: %0.9. Önceden konstipasyon hikayesi olan ve/veya morfin veya
morfin benzerleriyle eşzamanlı tedavi uygulanan hastalara laksatif
reçete edilmesi gerekebilir. Gastrik bozukluklar derece 1-4: %11.7
Yaygın: Özofajit derece 1-3: %3.8 ; derece 3: %0.3. Disfaji derece 1-2: %2.3
Yaygın olmayan: Paralitik ileus derece 3-4: %0.9 (nadiren ölümcül). Normal bağırsak
hareketleri geri geldikten sonra tedaviye devam edilebilir.
Bilinmiyor: Gastrointestinal kanama
Hepato-bilier hastalıklar
Yaygın: Hepatik bozukluklar: derece 1-2: %1.3
Bilinmiyor: Karaciğer fonksiyon testlerinin geçici artışı
Deri ve deri altı doku hastalıkları
9/14Çok yaygın: Genellikle hafif nitelikte alopesi : derece 1-2: %29.4.
Yaygın: Deri reaksiyonları derece 1-2: %5.7
Kas-iskelet bozuklukları, bağ doku ve kemik hastalıkları
Yaygın: Çene ağrısı dahil olmak üzere artralji, miyalji derece 1-4: %7, derece 3-4: %0.3
Böbrek ve idrar yolu hastalıkları
Yaygın: Dizüri derece 1-2: %1.6. Diğer genitoüriner semptom derece 1-2: %1.9
Genel bozukluklar ve uygulama bölgesine ilişkin hastalıklar
Çok yaygın: Yorgunluk/halsizlik derece 1-4: %36.7; derece 3-4: %8.5. Ateş derece 1-4:
%13.0, derece 3-4: %12.1
Yaygın: Tümör bölgesi dahil olmak üzere ağrı derece 1-4: %3.8, derece 3-4: %0.6.
Titreme: derece 1-2: %3.8
Araştırmalar
Çok yaygın: Kilo kaybı derece 1-4: %25, derece 3-4: %0.3
Yaygın: Kilo artışı derece 1-2: %1.3
Navelbine'nin intravenöz formülasyonu için aşağıdaki ek advers reaksiyonlar bildirilmiştir:
sistemik alerjik reaksiyonlar, şiddetli paresteziler, alt ekstremitelerin zayıflığı, kalp ritm
bozuklukları, kızarma, periferik soğukluk, kollaps, anjina pektoris, bronkospazm, interstisyel
pnömoni, pankreatit, palmar plantar eritrodisestezi sendromu, akut solunum sıkıntısı
sendromu
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
NAVELBINE doz aşımı bazen infeksiyon, ateş, paralitik ileus ve hepatik bozukluklar ile
birlikte olan kemik iliği hipoplazisine yol açabilir.
Tedavi
Hekim tarafından gerekli görüldüğünde kan transfüzyonu, büyüme faktörleri ve geniş
spektrumlu antibiyotik tedavisi ile birlikte genel destekleyici önlemler alınmalıdır. Karaciğer
işlevlerinin yakından izlenmesi önerilir. NAVELBINE için bilinen bir antidot yoktur.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antineoplastik ajanlar, Vinka alkaloidleri ve analogları
ATC Kodu: L01CA04
10/14Vinorelbin vinka alkaloitleri ailesinden bir antineoplastik ilaç olmakla birlikte, diğer tüm
vinka alkaloitlerinden farklı olarak vinorelbinin katarantin kısmı yapısal olarak
değiştirilmiştir. Etkisini, moleküler düzeyde, hücrenin mikrotübül aygıtındaki tübülinin
dinamik dengesi üzerinde gösterir. Tübülin polimerizasyonunu inhibe eder ve tercihen mitotik
mikrotübüllere bağlanır, aksonal mikrotübülleri yalnızca yüksek konsantrasyonlarda etkiler.
Tübülin spiralizasyonunun indüksiyonu vinkristine göre daha azdır.
Vinorelbin mitozu G2-M evresinde bloke ederek, interfazda ya da mitoz ardından hücre
ölümüne sebep olur.
NAVELBINE’in pediatrik hastalardaki güvenliliği ve etkililiği saptanmamıştır.
Rabdomiyosarkom, diğer yumuşak doku sarkomları, Ewing sarkomu, liposarkom, sinoviyal
sarkom, fibrosarkom, merkezi sinir sistemi kanseri, osteosarkom ve nöroblastom da dahil
olmak üzere tekrarlayan solid tümörleri olan ve üç haftada bir 1. ve 8. Günlerde veya sekiz
haftada bir 6 hafta süreyle haftada bir 30-33,75 mg/m² dozunda intravenöz vinorelbin
uygulanan 33 ve 46 pediatrik hastanın dahil edildiği iki tek kollu Faz II çalışmadan elde
edilen klinik veriler, anlamlı klinik etkililik ortaya koymamıştır. Toksisite profili erişkin
hastalarda bildirilene benzer bulunmuştur (bkz. bölüm 4.2).
5.2.Farmakokinetik özellikler
Genel özellikler
Vinorelbinin farmakokinetik özellikleri kanda değerlendirilmiştir.
Emilim:
Vinorelbin, ağız yolundan uygulamadan sonra hızla emilir ve 80 mg/m2 dozdan sonra
yaklaşık 130 ng/ml olan plazma tepe konsantrasyonuna (C ) 1.5 ile 3 saat (t ) arasında
maks maks
ulaşılır. Mutlak biyoyararlanımı yaklaşık %40’dır ve yiyeceklerle birlikte alınması vinorelbin
maruziyetini değiştirmez.
60 mg/m2 ve 80 mg/m2 dozlarında oral vinorelbin, 25 mg/m2 ve 30 mg/m2 dozunda i.v formda
vinorelbinin kanda ulaştığı konsantrasyona karşılık gelir.
Kanda bulunan vinorelbin, 100 mg/m2 doza dek oransal olarak artar. Maruziyetteki kişiler
arası fark oral ve iv uygulama ardından benzerdir.
Dağılım:
Kararlı durumdaki dağılım hacmi ortalama 21.2 l/kg (7.5-39.7 1/kg) olup, yaygın doku
dağılımı gösterir.
Plazma proteinlerine bağlanması zayıftır (%13.5); vinorelbin kan hücrelerine, özellikle de
trombositlere fazla bağlanır (%78).
Vinorelbinin akciğer tarafından alınması önemli düzeydedir; pulmoner cerrahi biyopsiler
vinorelbin konsantrasyonunun serum konsantrasyonunun 300 katı olduğunu gösterir.
Vinorelbin merkezi sinir sisteminde bulunmaz.
Biyotransformasyon:
Vinorelbin esas olarak karaciğer sitokrom P450’nin CYP 3A4 izoenzimi tarafından
metabolize edilir. Tüm metabolitleri tanımlanmış olup, muhtemelen karboksilesteraz ile
oluşan kandaki ana metaboliti 4-O-deasetil vinorelbin dışında bu metabolitlerden hiçbiri aktif
değildir.
11/14Sülfat ya da glukuronat konjugatı bulunmaz.
Eliminasyon:
Vinorelbinin terminal yarılanma ömrü yaklaşık 40 saattir. Kan klirensi yüksek olup, karaciğer
kan akımına yakındır ve ortalama 0.72 l/saat/kg’dır (0.32-1.26 l/saat/kg).
Böbreklerden atılımı azdır (uygulanan dozun <%5) ve çoğunlukla ana bileşik halinde atılır.
Safra ile atılım, hem metabolitlerinin hem de değişmemiş vinorelbinin esas atılım yoludur.
Doğrusallık / Doğrusal olmayan durum:
Veri bulunmamaktadır.
Hastalardaki karakteristik özellikler
Böbrek ve karaciğer yetmezliği:
Böbrek fonksiyon bozukluğunun vinorelbin farmakokinetiği üzerindeki etkileri
çalışılmamıştır. Bununla birlikte, böbrek fonksiyonlarının azalması durumunda, renal atılımın
düşük düzeyde olması nedeniyle vinorelbin dozunun azaltılması gerekli değildir. Oral
vinorelbinin farmakokinetiği hafif karaciğer yetmezliği olan hastalarda (bilirubin < 1.5 x ÜNS
ve ALAT ve/veya ASAT 1.5-2.5 x ÜNS) 60 mg/m² doz sonrasında ve orta derecede karaciğer
yetmezliği olan hastalarda (bilirubin 1.5-3 x ÜNS ve ALAT ve ASAT düzeyi ne olursa olsun)
50 mg/m² doz sonrasında değişmemiştir.Vinorelbinin toplam klirensi, normal karaciğer
fonksiyonlu hastalardaki klirens ile karşılaştırıldığında, ne hafif ve orta derecede bozukluğu
olan hastalarda modifiye olmuş, ne de karaciğer bozukluğu olan hastalarda değişmiştir. Ciddi
karaciğer yetmezliği olan hastalarda veri bulunmadığından NAVELBINE bu hastalarda
kontrendikedir (bkz bölüm 4.2 ve 4.4)
Yaşlı hastalar :
Küçük hücreli dışı akciğer kanseri hastası yaşlılarda (≥70 yaş) yürütülen oral vinorelbin
çalışmasında yaşın vinorelbinin farmakokinetiği üzerinde bir etkisi olmadığı gösterilmiştir.
Bununla birlikte, yaşlı hastalar duyarlı olduğundan NAVELBINE dozu artırılırken dikkatli
olunmalıdır (bkz. bölüm 4.2).
Farmakokinetik/Farmakodinamik ilişki
Kandaki vinorelbin maruziyeti ile lökosit ya da PMN (polimorfonükleer nötrofil) azalması
arasında güçlü bir ilişki olduğu gösterilmiştir.
5.3.Klinik öncesi güvenlilik verileri
Mutajenik ve karsinojenik potansiyel
Mitoz sırasında NAVELBINE’nin akromatik iğ ipliği ile etkileşimi kromozomların yanlış
dağıtımına neden olabilir. Hayvan çalışmalarında intravenöz NAVELBINE anöploidi ve
poliploidiye neden olmuştur. Vinorelbin kromozom hasarına yol açmıştır, fakat Ames testinde
mutajenik bulunmamıştır. Vinorelbinin insanda mutajenik etkilere sebep olabileceği
düşünülmektedir (anöploidi ve poliploidi indüksiyonu).
Ürünün toksik etkilerinden kaçınmak amacıyla NAVELBINE’nin iki haftada bir intravenöz
olarak uygulandığı karsinojenite çalışmaları negatif bulunmuştur.
Üreme çalışmaları
Vinorelbin, hayvanlarda yapılan üreme çalışmalarında, embriyo-feto-letal ve teratojenik
bulunmuştur. Sıçanda toksik olmayan dozu her üç günde bir 0.26 mg/kg’dır.
12/14Sıçanlara her üç günde 1.0 mg/kg IV dozda perinatal ya da postnatal uygulamadan sonra
7.haftaya kadar olan yavrularda gecikmiş kilo alımı gözlenmiştir.
Farmakolojik güvenlilik
Tolere edilebilen en yüksek dozda vinorelbin alan köpeklerde, hemodinamik etkilere
rastlanmamıştır; test edilen diğer vinka alkaloitlerinde olduğu gibi, yalnızca bazı minör ve
anlamlı olmayan repolarizasyon bozuklukları gözlenmiştir.
39 hafta süreyle tekrarlayan dozlarda vinorelbin alan memelilerde kardiyovasküler sistem
üzerinde herhangi bir etki gözlenmemiştir.
Hayvanlarda aşırı doz
Deney hayvanlarında doz aşımı semptomları kıl kaybı, anormal davranış (halsizlik, uyku
hali), pulmoner lezyonlar, kilo kaybı ve değişen derecelerde kemik iliği aplazisinden
oluşmaktadır.
6. FARMASÖTİK ÖZELLİKLER
6.1. Yardımcı maddelerin listesi
Kapsül içi sıvısı:
Etanol anhidroz
Saf su
Gliserol
Macrogol 400
Kapsül kılıfı:
Jelatin
Gliserol %85
Anidrisorb 85/70 (D-sorbitol ve 1,4-sorbitan)
Kırmızı demir oksit E172
Titanyum dioksit E171
Orta zincirli trigliseritler
PHOSAL 53 MCT (fosfatidilkolin, gliseridler, etanol).
Yenilebilir baskı mürekkebi: E120
Hipromelloz
Propilenglikol
6.2. Geçimsizlikler
Yeterli veri yoktur.
6.3. Raf ömrü
36 ay
6.4. Saklamaya yönelik özel tedbirler
2C° -8C° arasında (buzdolabında) saklayınız. Orijinal ambalajında sıkıca kapalı olarak
saklayınız.
6.5. Ambalajın niteliği ve içeriği
İterek açılan PVC/PVDC/ alüminyum blister.
Ambalaj büyüklüğü: 1 kapsül
13/146.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
Kullanma talimatı
Ambalajı açmak için:
1. Blisteri siyah noktalı çizgi boyunca kesiniz
2. Yumuşak plastik folyoyu soyunuz
3. Kapsülü alüminyum folyodan iterek çıkarınız
7. RUHSAT SAHİBİ
PIERRE FABRE İLAÇ A.Ş.
Anel İş Merkezi Yamanevler Mah.
Site Yolu Sok. No:5/27
34768 Ümraniye - İSTANBUL
Tel : 0 216 636 74 00
Faks: 0 216 636 74 04
8. RUHSAT NUMARASI
120/21
9. RUHSAT TARİHİ/RUHSAT YENİLEME TARİHİ
İlk ruhsat tarihi: 29.05.2006
Ruhsat yenileme tarihi:
10. KÜB’ÜN YENİLENME TARİHİ
14/14