KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRUJEL %5 jel
2. KALİTATİF VE KANTİTATİF BİLEŞİM
Etkin madde:
Diklofenak sodyum: 50 mg/g
Yardımcı maddeler:
Propilen glikol 120 mg/g
Metilparahidroksibenzoat 2 mg/g
Yardımcı maddeler için 6.1’e bakınız.
3. FARMASÖTİK FORM
Jel
Kabarcıklar içermeyen hafif alkol kokusuna sahip berrak, renksiz ya da hafif sarı homojen jel
4. KLİNİK ÖZELLİKLER
4.1. Terapötik endikasyonlar
TRUJEL aşağıdaki hastalıkların lokal tedavisinde analjezik ve antiinflamatuvar olarak etkilidir;
• Osteoartrit, periartrit, tendinit, tenosinovit ve bursit gibi romatizmal hastalıklar,
• Ezilme ve burkulma gibi yumuşak doku travmaları,
• Ağrı, inflamasyon ve kas gerginliği ile kendini gösteren kas iskelet sistemi hastalıkları
4.2. Pozoloji ve uygulama şekli
Pozoloji / Uygulama sıklığı ve süresi
Yetişkinler ve 14 yaş ve üzerindeki adolesanlar:
TRUJEL günde 3-4 defa derinin etkilenen bölgesine yavaşça ovmak suretiyle uygulanır. Gerekli
olan miktar ağrılı yerin genişliğine bağlıdır. Örneğin: 0,4-0,8 gram TRUJEL yaklaşık olarak 400-
800 cm2’lik bir alanı tedavi etmek için yeterlidir.
TRUJEL, diğer TRUJEL dozaj formalarına yardımcı olarak da kullanılabilir.
Uygulama sıklığı ve süresi
1Tedavi süresi endikasyona ve elde edilen cevaba bağlıdır. Doktor tarafından farklı bir kullanım
önerilmediğinde, yumuşak doku incinmelerinde ya da yumuşak doku romatizmasında 14 günden,
artrit ağrısında 21 günden fazla kullanılmamalıdır.
Doktor değerlendirmesi olmadan 7 günden fazla kullanılmamalıdır.
3. gün sonunda iyileşmeye katkısı olmazsa, hastadan doktora bilgi vermesi istenmelidir.
Uygulama şekli
Derinin etkilenen bölgesine yavaşça ovmak suretiyle uygulanır. Uygulamadan sonra eller
yıkanmalıdır (parmak eklemlerinin artrozunun tedavisinde kullanıldığı durumlar hariç).
Giyinmeden önce uygulama yapılan bölgenin kuruması için birkaç dakika beklenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalar için Bölüm 4.4’e bakınız.
Pediyatrik popülasyon:
TRUJEL’in içeriğindeki diklofenakın 14 yaşın altındaki çocuklarda kullanımı ile ilgili yeterli veri
bulunmadığı için, bu hasta grubunda kullanımı önerilmemektedir.
Geriyatrik popülasyon:
Yaşlılarda TRUJEL’in yetişkin dozları kullanılabilir.
4.3. Kontrendikasyonlar
TRUJEL, diklofenaka veya içerdiği yardımcı maddelerden (bkz. 6.1) herhangi birine karşı aşırı
duyarlılığı olduğu bilinen hastalarda kontrendikedir.
TRUJEL ayrıca, asetilsalisilik asit veya ibuprofen gibi diğer non-steroidal antiinflamatuvar
ilaçlar ile astım atağı, ürtiker veya akut rinit gibi reaksiyonlar veren hastalarda kontrendikedir.
Hamileliğin 3. trimesterinde kontrendikedir.
Emziren annelerde meme bölgesine uygulanması kontrendikedir.
24.4. Özel kullanım uyarıları ve önlemleri
TRUJEL sadece zedelenmemiş ve sağlıklı deri üzerine uygulanmalıdır (açık yaralara
sürülmemelidir). Gözle ve mukoz membranlarla temas ettirilmemelidir.
Hastalar, fotosensitivite reaksiyonlarını azaltmak için aşırı güneş ışığına maruz kalmamaları
konusunda uyarılmalıdırlar.
Döküntülerin görülmesi halinde tedavi durdurulmalıdır.
TRUJEL kapatıcı olmayan bandajlarla kullanılabilir; ancak hava geçirmeyen kapatıcı bandajlar
kullanılmamalıdır.
Sistemik yan etkilerin artışına neden olabileceğinden NSAI ilaçlarla birlikte kullanılacaksa
dikkatli olunmalıdır.
Nadir vakalarda, topikal olarak uygulanan antiinflamatuvar ürünlerin kullanılmasıyla böbrek
fonksiyonlarının etkilenmesi gibi sistemik yan etkiler bildirilmiştir.
TRUJEL %5 jel, nispeten büyük bir cilt yüzeyine (örn; 600 cm2’lik vücut yüzeyinden daha fazla)
ve uzun bir süre boyunca (örn; 4 haftadan daha fazla) uygulandığında, TRUJEL %5 jel
uygulaması ile ilişkili istenmeyen etkilerin (örn; aşırı duyarlılık, astım ve renal istenmeyen etki
potansiyeli) gözlenme olasılığı göz ardı edilemez.
Topikal diklofenak kullanımı ile izole vakalar bildirildiğinden TRUJEL %5 jel, peptik ülseri,
hepatik veya renal yetmezliği ya da kanama eğilimi ya da iltihaplı bağırsak hastalığı olan
hastalarda çok dikkatli kullanılmalıdır.
Bronşiyal astım ya da alerjik hastalığı olan/olmuş olan kişilerde bronkospazm görülebilir.
Yaşlı hastalarda yan etkilerin ortaya çıkma eğilimi daha yüksek olduğu için NSAI ilaçlar bu
kişilerde dikkatli kullanılmalıdır.
TRUJEL Jel propilen glikol içerdiğinden ciltte iritasyona neden olabilir.
TRUJEL Jel içeriğinde metil parahidroksibenzoat içermektedir. Bu durum alerjik reaksiyonlara
(muhtemelen gecikmiş) sebebiyet verebilir.
34.5. Diğer tıbbi ürünler ile etkileşimler ve diğer etkileşim şekilleri
Jelin topikal uygulamasını takiben sistemik diklofenak absorbsiyonu çok düşük olduğundan
herhangi bir etkileşim gözlenmesi beklenmez (bkz. bölüm 4.8).
Asetilsalisilik asit ve diğer NSAI ilaçlar ile birlikte kullanımı advers etkilerin ortaya çıkışında
artışa neden olabilir (bkz. bölüm 4.4).
4.6. Gebelik ve laktasyon
Genel tavsiye:
Gebelik kategorisi: B/D (3.trimesterde)
Çocuk doğurma potansiyeli bulunan kadınlar / Doğum kontrolü (Kontrasepsiyon)
TRUJEL’in gebe kalmayı planlayan kadınlarda kullanılması önerilmemektedir.
Gebelik dönemi
TRUJEL’in gebelik döneminde kullanılması önerilmemektedir. Özellikle gebeliğin 3. trimesteri
sırasında diklofenak, rahmin normal gelişiminin engellenmesi ve/veya ductus arteriosusun erken
kapanması olasılıkları nedeniyle kontrendikedir.
TRUJEL %5 jel, kesinlikle gerekli olmadıkça gebeliğin birinci ve ikinci trimesterinde
kullanılmamalıdır. Eğer TRUJEL %5 jel’in gebe kalmaya çalışan ya da gebeliğin birinci veya
ikinci trimesterindeki bir kadın tarafından kullanılması gerekirse, doz mümkün olduğunca düşük
tutulmalıdır ve mümkün olduğunca kısa süreli tedavi uygulanmalıdır.
Gebeliğin üçüncü trimesterinde prostaglandin sentez inhibitörlerine maruz kalan fetusta
aşağıdakiler gözlenebilir:
• Kardiyopulmoner toksisite (ductus arteriosusun erken kapanması ve pulmoner
hipertansiyon dahil)
• Oligohidramniyos ile böbrek yetmezliğine neden olabilen böbrek fonksiyon bozukluğu
Gebeliğin son döneminde annede ve yeni doğan bebekte aşağıdakiler gözlenebilir:
• Çok düşük dozlarda bile kanama zamanında ve kanı sulandırma etkisinde uzama
• Uterus kasılmalarının inhibisyonuna neden olarak gecikmiş ya da uzamış doğum
• Bu nedenle, diklofenak gebeliğin üçüncü üç aylık döneminde kontrendikedir.
4Laktasyon dönemi
Topikal diklofenak’ın anne sütü ile atılıp atılmadığı bilinmemektedir. Bu nedenle TRUJEL’in
emzirme döneminde kullanılması önerilmemektedir. Eğer kullanılmasını gerektiren bir durum
varsa geniş alanlara veya göğüslere uygulanmamalı ve uzun süre ile kullanılmamalıdır (bkz.
bölüm 4.4).
Üreme yeteneği / Fertilite
Klinik öncesi güvenlilik çalışmalarında diklofenak’ın fertilite üzerinde etkili olmadığı
görülmüştür (bkz. bölüm 5.3).
4.7. Araç ve makine kullanımı üzerindeki etkiler
TRUJEL’in araç ve makine kullanımı üzerinde etkisi yoktur.
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
Seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok seyrek: Püstüler ürtiker
Bağışıklık sistemi hastalıkları
Çok seyrek: Aşırı hassasiyet reaksiyonları (ürtiker dahil), anjiyoödem
Solunum sistemi hastalıkları
Çok seyrek: Astım
Deri ve deri altı doku hastalıkları
Yaygın: Ürtiker, egzema, eritem, dermatit (kontakt dermatit dahil), kaşıntı
Seyrek: Büllöz dermatit
Çok seyrek: Fotosensitivite reaksiyonu
Bilinmiyor: Uygulanan bölgede cilt kuruluğu, yanma hissi
5Diklofenak topikal olarak uygulandığında sistemik yan etkilerin görülme olasılığı, oral
diklofenak tedavisinde görülen yan etkilerin sıklığından daha azdır. Bununla beraber, TRUJEL,
oldukça geniş deri alanlarına ve uzunca bir süre uygulandığında sistemik yan etki olasılığı
bertaraf edilemez. Bu şekilde uygulama düşünüldüğünde TRUJEL’in oral formlarının kısa ürün
bilgisine başvurulmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Diklofenak’ın topikal uygulama ile sistemik absorbsiyonu çok düşük olduğundan aşırı doz-
görülmesi beklenmez.
TRUJEL’in kaza ile yutulması (45 g’lık bir tüp 2250 mg diklofenak sodyuma eşdeğerdir) sonucu
beklenen yan etkiler TRUJEL Tablet’in aşırı dozu ile gözlenen istenmeyen etkilere benzerdir.
Yanlış kullanım veya kaza ile aşırı doz alımı (örneğin çocuklarda) nedeni ile belirgin sistemik
yan etkilerin görülmesi durumunda, non-steroidal antiinflamatuvar ilaçlar (NSAID) ile
zehirlenme tedavisinde uygulanan genel önlemler uygulanmalıdır. Özellikle ilacın kazara oral
yolla alımından sonra kısa bir süre geçmiş ise, gastrik dekontaminasyon ve aktif kömür ile tedavi
düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan non-steroidal antiinflamatuvar preparatları
ATC Kodu: M02AA15
TRUJEL haricen kullanım için formüle edilmiş antiinflamatuvar, analjezik bir üründür. Beyaz,
yağsız krem ciltten kolayca emilir. Sulu-alkolik baz sakinleştirici ve serinletici bir etki sağlar.
Etki mekanizması:
6Diklofenak’ın, prostaglandin biyosentezini inhibe edici etkisi, etki mekanizmasının önemli bir
parçası olarak kabul edilmektedir.
Travmatik veya romatizmal kaynaklı enflamasyonda, TRUJEL’in ağrıyı dindirdiği, ödemi
azalttığı ve normal fonksiyonlara dönüş süresini kısalttığı gösterilmiştir.
5.2. Farmakokinetik özellikler
Genel Özellikler
Emilim:
Deriden emilen diklofenak miktarı, TRUJEL’in uygulandığı cilt ve tedavi alanına temas süresi ile
orantılı olup toplam uygulanan doz ve derinin hidrasyonuna da bağlıdır.
500 cm2’lik bir alana 0,5 g TRUJEL topikal uygulamasından sonra, diklofenak dozunun yaklaşık
% 6’sı emilir. 10 saatlik oklüzyon, emilen diklofenak miktarının 3 katına çıkmasını sağlar.
Dağılım:
TRUJEL el ve diz eklemlerine lokal olarak uygulandıktan sonra, plazma, sinoviyal doku ve
sinoviyal sıvıdaki diklofenak seviyeleri ölçülebilir. TRUJEL topikal uygulamasından sonra elde
edilen en yüksek diklofenak plazma konsantrasyonları TRUJEL Tablet’e göre yaklaşık 20 kat
daha düşüktür.
Diklofenak başlıca albümin (% 99,4) olmak üzere serum proteinlerine % 99,7 oranında bağlanır.
Biyotransformasyon:
Diklofenak’ın biyotransformasyonu, kısmen esas molekülün glukuronidasyonu, fakat esas olarak,
çoğu glukuronid konjugatları halinde atılan, çeşitli fenolik metabolitlerin elde edildiği, tek veya
multipl hidroksilasyon yolu ile olur. Bu fenolik metabolitlerin ikisi, diklofenak’a kıyasla çok az
da olsa, biyolojik olarak aktiftir.
Eliminasyon:
Diklofenak’ın plazmadan total sistemik klerensi 263±56 ml/dk. (ortalama değer ± standart
sapma)’dır. Plazma terminal yarı ömrü 1–2 saattir. İki aktif metabolit de dahil olmak üzere
metabolitlerin dördü de 1–3 saatlik kısa bir yarılanma ömrüne sahiptir. Diğer bir metabolit 3-
hidroksi–4–metoksi diklofenak uzun bir yarılanma ömrüne sahip olmakla birlikte hemen hemen
inaktiftir. Diklofenak ve metabolitleri başlıca idrarla atılır.
7Hastalardaki karakteristik özellikler
Böbrek yetmezliği olan hastalarda diklofenak veya metabolitlerinin birikmesi beklenmez.
Diklofenak’ın kinetiği ve metabolizması kronik hepatit veya dekompanse olmayan siroz
hastalarında, karaciğer hastalığı olmayan hastalar ile aynıdır.
5.3. Klinik öncesi güvenlilik verileri
Diklofenak, akut ve tekrarlayan doz toksisite çalışmaları ile genotoksisite, mutajenite ve
karsinojenite çalışmalarından elde edilen klinik öncesi verilerde, amaçlanan terapötik dozlarda,
insanlar için herhangi bir tehlike oluşturmamıştır.
Fareler, sıçanlar ve tavşanlarda teratojenik etki gözlenmemiştir. Diklofenak’ın sıçan
ebeveynlerinin fertilitesi üzerinde bir etkisi olmamıştır. Yavrunun doğum öncesi veya doğum
sonrası gelişimi üzerinde etkisi yoktur.
Topikal diklofenak’ın çeşitli çalışmalar sonucunda fototoksisiteye neden olduğuna dair herhangi
bir bulgu tanımlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Hidroksietil selüloz
Propilen glikol
Etanol % 96
Metil parahidroksibenzoat
Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
86.5. Ambalajın niteliği ve içeriği
Jel, içinde epoksi kaplı alüminyum tüplere doldurulur. Tüpler membran ile sıvanır ve
polipropilen vidalı kapaklarla kapatılır.
Her karton kutu, 1 adet kullanma talimatı ve 1 adet 45 g’lık tüp içerir.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkların Kontrolü Yönetmelik”lerine uygun olarak imha edilmelidir.
7. RUHSAT SAHİBİ
World Medicine İlaçları Ltd. Şti.
Bağcılar/İstanbul
8. RUHSAT NUMARASI
2019/554
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.10.2019
Ruhsat yenileme tarihi:
10. KÜB’ÜN YENİLENME TARİHİ
9