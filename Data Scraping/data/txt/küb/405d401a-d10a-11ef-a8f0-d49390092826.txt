KISA ÜRÜN BİLGİSİ
UYARI: CLOSTRİDİUM DİFFİCİLE İLİŞKİLİ İSHAL
Klindamisin dahil olmak üzere neredeyse tüm antibakteriyel ajanların kullanımında hafif ishalden
ölümcül kolit derecesine kadar değişebilen Clostridium difficile ilişkili diyare (CDİD)
bildirilmiştir. Antibakteriyel ajanlar, kolondaki normal florayı değiştirerek C. difficile'in aşırı
üremesine neden olur. Klindamisin tedavisi fatal olabilecek şiddetli kolit ile ilişkili olabileceği
için, daha az toksik antibakteriyel ajanların uygun olmadığı ciddi enfeksiyonlar için tercih
edilmelidir. Çoğu üst solunum yolu enfeksiyonunda olduğu gibi bakteriyel olmayan
enfeksiyonlarda kullanılmamalıdır C.difficile, CDİD gelişimine neden olan toksin A ve B'yi üretir.
Antibakteriyel tedaviye dirençli olabilen ve kolektomi gerektirebilen bu hipertoksin suşları,
morbidite ve mortalitenin artmasına neden olabilir. CDİD, antibiyotik kullanımını takiben diyare
ile başvuran tüm hastalarda düşünülmelidir. CDİD'ın antibakteriyel ajanların verilmesinden iki ay
sonra ortaya çıktığı bildirildiğinden, hastanın tıbbi öyküsü de önemlidir. CDİD şüphesi varsa ya da
tanı konulursa, C. difficile'ye karşı uygulanmayan, devam eden diğer antibiyotik kullanımının
durdurulması gerekebilir. Uygun sıvı ve elektrolit ikamesi, protein takviyesi, C. difficile
antibiyotik tedavisi ve cerrahi değerlendirme, klinik olarak belirtildiği şekilde uygulanmalıdır.
1. BEŞERİ TIBBİ ÜRÜNÜN ADI
CLİN® 150 mg kapsül
2. KALİTATİF VE KANTİTATİF BİLEŞİM
Etken madde:
Her kapsül 150 mg klindamisine eşdeğer miktarda 162,87 mg klindamisin hidroklorür içerir.
Yardımcı maddeler:
Laktoz monohidrat (sığır kaynaklı) 92,3 mg
Yardımcı maddeler için 6.1 'e bakınız.
3. FARMASÖTİK FORM
Kapsül.
Beyaz renkte toz içeren, açık mavi-lacivert renkte sert jelatin kapsül.
4. KLİNİK ÖZELLİKLER
4.1. Terapötik endikasyonlar
1/11CLİN, streptokoklar (Streptococcus feacalis hariç), stafilokoklar (penisilinaz üreten veya
üretmeyen) ve pnömokoklar gibi Gram pozitif aerob bakterilerin duyarlı suşlarının yol açtığı
enfeksiyonların tedavisinde endikedir. Duyarlı anaerobik patojenlerin neden olduğu ciddi
enfeksiyonlarda da endikedir.
Klindamisin, kan/beyin bariyerini terapötik olarak etkili olabilecek şekilde geçmez.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler:
Orta derecede ciddi enfeksiyonlarda her 6 saatte bir 150-300 mg, ciddi enfeksiyonlarda her 6
saatte bir 300-450 mg.
Uygulama şekli:
Ağızdan alınır. CLİN kapsül, her zaman bir bardak suyla alınmalıdır. CLİN’in absorpsiyonu,
gıda mevcudiyeti ile önemli ölçüde değişmez.
Özel popülasyonlara ilişkin ek bilgiler:
Böbrek yetmezliği:
Böbrek hastalığı olanlarda klindamisin dozunun ayarlanması gerekli değildir.
Not: Beta-hemolitik streptokok enfeksiyonu vakalarında, sonradan görülebilecek romatizmal
ateş veya glomerülonefrit olasılığını azaltmak için CLİN kapsül ile tedaviye en az 10 gün
devam edilmelidir.
Karaciğer yetmezliği:
Karaciğer yetmezliği olanlarda klindamisin dozunun ayarlanması gerekli değildir (bkz. Bölüm
5.2).
Pediyatrik popülasyon:
CLİN kapsül, sadece kapsül yutabilen çocuklar için kullanılmalıdır.
Klindamisin, obeziteden bağımsız olarak toplam vücut ağırlığına göre dozlanmalıdır.
Enfeksiyonun ciddiyetine göre, her 6 saatte bir 12 - 25 mg/kg uygulanır.
Kapsülün bütün olarak kullanımı gerekli olan mg/kg/gün dozunu sağlayabilmek için uygun
olmayabilir.
Geriyatrik popülasyon:
2/11Klindamisin hidroklorür uygulamasından sonra yarı ömür, dağılım ve klerens hacmi ile
emilim derecesi artan yaşla birlikte değişmez. Klinik çalışmalardan elde edilen verilerin
analizi, toksisitede yaşa bağlı herhangi bir artış ortaya koymamıştır. Bu nedenle, yaşlı
hastalarda dozaj gereksinimleri yalnızca yaşa bağlı olarak belirlenmemelidir.
4.3. Kontrendikasyonlar
CLİN, klindamisin ya da linkomisin ya da yardımcı maddelerden herhangi birine karşı aşırı
duyarlı olduğu bilinenlerde kontrendikedir (bkz. Bölüm 6.1)
4.4. Özel kullanım uyanları ve önlemleri
Uyarılar
Klindamisin tedavisi sırasında sistemik semptomlar ve eozinofili ile seyreden ciddi aşırı
duyarlılık reaksiyonu (DRESS), Stevens-Johnson sendromu (SJS), toksik epidermal nekroliz
(TEN) ve akut generalize ekzantematöz püstülozis (AGEP) gibi şiddetli deri reaksiyonları
dahil, şiddetli hipersensitivite reaksiyonları raporlanmıştır. Bir aşırı duyarlılık veya ciddi cilt
reaksiyonu ortaya çıkarsa, klindamisin kesilmeli ve uygun tedavi başlanmalıdır (bkz. Bölüm
4.3 ve 4.8).
Klindamisin yalnızca ciddi enfeksiyonların tedavisinde kullanılmalıdır. Antibiyotik
kullanımına bağlı kolit, tedavi sırasında ya da antibiyotik tedavisinden 2-3 hafta sonra bile
başlayabildiği bildirildiğinden, klindamisin uygularken enfeskiyonun türü ve potansiyel ishal
tehlikesi göz önünde bulundurulmalıdır (bkz. Bölüm 4.8)
Antibiyotik kullanımına bağlı kolitlerin bilinen en önemli nedenlerinden biri, klostridya
(özellikle Clostridium difficile) tarafından üretilen toksinlerdir. Kolit, hafif, sulu ishale,
şiddetli, kalıcı diyare, lökositoz, ateş, şiddetli karın kramplarına, kan ve mukus geçişiyle
ilişkili klinik bir spektruma sahip olan bir hastalıktır. Eğer ilerlerse, peritonit, şok ve toksik
megakolona yol açabilir. Bu durum ölümle sonuçlanabilir. Bu tip belirgin ishalin olduğu
durumlarda, klindamisin hemen kesilmelidir. Hastalığın, yaşlı veya zayıflamış hastalarda daha
şiddetli seyir izlemesi muhtemeldir. Antibiyotik kullanımına bağlı kolitin tanısı genellikle
klinik semptomlara dayanır. Endoskopik olarak psödomembranöz kolitin gösterilmesi tanıyı
doğrular. Selektif kültür ortamında yapılan dışkı kültüründe Clostridium difficile'nin ve dışkı
örneklerinde C. difficile toksininin saptanması da tanıyı kanıtlar.
Çalışmalar ayrıca, bu in vitro toksijenik klostridyumun vankomisine duyarlı olduğunu da
göstermektedir. Oral yoldan 7-10 gün boyunca günde dört defa 125-500 mg dozlarında
kullanılan vankomisin tedavisinde, dışkılardan toksinin hızlı bir şekilde kaybolduğu ve aynı
zamanda diyarede de klinik iyileşme olduğu görülmüştür (Hastaya vankomisine ek olarak
kolestiramin verildiği durumlarda, uygulama zamanlarının ayrı olduğu düşünülmelidir).
Klindamisin dahil olmak üzere neredeyse tüm antibakteriyel ajanlarla tedavide Clostridium
difficile ile ilişkili diyare (CDİD) bildirilmiştir ve bu hafif ishalden ölümcül kolit şiddetine
3/11kadar değişebilir. Antibakteriyel ajanlarla tedavide kolonun normal florasını değiştirerek C.
difficile'nin aşırı büyümesine sebep olunur.
C. difficile, CDİD gelişimine katkıda bulunan toksin A ve B'yi üretir.
Bu enfeksiyonlar antimikrobiyal tedaviye dirençli olabileceği ve kolektomiye gerek
olabileceği için, C. difficile'nin hipertoksin üreten suşları artmış morbidite ve mortaliteye
neden olur, CDİD, antibiyotik kullanımını takiben diyare ile kendini gösteren tüm hastalarda
düşünülmelidir. CDİD'ın antibakteriyel ajanların verilmesinden iki ay sonra ortaya çıktığı
bildirildiğinden detaylı medikal öykü alınması önemlidir.
Önlemler
Mide-bağırsak hastalığı hikayesi bulunan, özellikle kolit geçirmiş hastalara klindamisin
tedavisi uygularken dikkatli olunmalıdır.
Uzun süreli tedavi sırasında periyodik karaciğer ve böbrek fonksiyon testleri yapılmalıdır. Bu
tür izleme, yenidoğanlarda ve bebeklerde de önerilir.
Akut böbrek yetmezliği de dahil olmak üzere nadiren akut böbrek hasarı bildirilmiştir.
Önceden böbrek fonksiyon bozukluğu olan veya eşzamanlı nefrotoksik ilaçlar alan hastalarda
böbrek fonksiyonunun izlenmesi düşünülmelidir (bkz. Bölüm 4.8).
CLİN’in uzun süreli uygulanması, herhangi bir antibiyotikte olduğu gibi, klindamisine
dirençli organizmalara bağlı süper enfeksiyona neden olabilir.
Atopik kişilere verilirken dikkatli olunmalıdır.
CLİN laktoz içermektedir. Nadir kalıtımsal galaktoz intoleransı, Lapp laktaz yetmezliği ya da
glukoz-galaktoz malabsorbsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Vitamin K antagonistleri
Bir vitamin K antagonisti (örneğin varfarin, asenokumarol, fluindion) ile birlikte klindamisin
tedavisi alan hastalarda koagülasyon test (PT/INR) sonuçlarında artış ve/veya kanama artışı
rapor edilmiştir. Bu yüzden, vitamin K antagonisti ile tedavi edilen hastalarda koagülasyon
belirteçleri sık izlenmelidir.
Klindamisinin CYP3A4 ve CYP3A5 inhibitörleri ile birlikte uygulanması
Klindamisin, ağırlıklı olarak CYP3A4 ve daha az ölçüde CYP3A5 tarafından, majör metabolit
sülfoksit ve minör metabolit N-demetile metabolize edilir. Bu nedenle CYP3A4 ve CYP3A5
inhibitörleri, klindamisinin temizlenmesini azaltabilir ve bu izoenzimlerin indükleyicileri
klindamisin atımını arttırabilir. Rifampisin gibi güçlü CYP3A4 indükleyicileri varlığında,
etkinlik kaybı için monitörize edilmelidir.
4/11In vitro çalışmalarda, klindamisinin CYP1A2, CYP2C9, CYP2C19, CYP2E1 veya
CYP2D6'yı inhibe etmediği ve sadece CYP3A4'ü orta derecede inhibe ettiği görülmüştür. Bu
nedenle, klindamisin ve birlikte uygulanan bu CYP enzimleri tarafından metaboliza edilen
ilaçlar arasında klinik olarak anlamlı etkileşimler beklenmemektedir.
Klindamisinin, diğer nöromusküler blok yapan ilaçların etkisini güçlendirebilecek
nöromusküler blok yapıcı etkiye sahiptir. Bu nedenle, bu tür ilaçları kullanan hastalarda
dikkatli olunmalıdır.
Özel popülasyonlara ilişkin ek bilgiler
CLİN ile yapılan çalışmalarda klinik olarak anlamlı farmakokinetik ilaç-ilaç etkileşimi
görülmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik Kategorisi: İlk trimesterde C, ikinci ve üçüncü trimesterde B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Klindamisinin hamile kadınlardaki güvenliliği kanıtlanmadığından, CLİN korunma yöntemi
uygulamayan kadınlarda dikkatle kullanılmalıdır. CLİN kullanan kadınlar uygun bir doğum
kontrolü yöntemi uygulamalıdır.
CLİN ile tedavi sırasında ve tedaviden 7 gün sonra hastalar oral kontraseptiflere ek olarak
diğer kontraseptif önlemleri de (örneğin kondom) kullanmalıdır.
Gebelik dönemi
Hayvan çalışmalarında maternal toksisite ve embriyofetal toksisite gözlenmiştir (bkz. Bölüm
5.3).
Klindamisin insanlarda plasentaya geçmektedir. Çoklu dozlardan sonra, amniyotik sıvı
konsantrasyonları maternal kan konsantrasyonlarının yaklaşık %30'u olarak tespit edilmiştir.
Sıçanlarda ve tavşanlarda yapılan oral ve subkutan reprodüktif toksisite çalışmalarında,
maternal toksisiteye neden olan dozlar dışında, klindamisin nedeniyle oluşan bozulmuş
fertilite ya da fetüse zarar görülmemiştir. Hayvan reprodüksiyon çalışmaları, insan cevapları
konusunda her zaman belirleyici değildir.
Gebe kadınlar ile yapılan klinik çalışmalarda, ikinci ve üçüncü trimesterde sistemik olarak
uygulanan klindamisin, konjenital abnormalitenin sıklığında artış ile ilişkilendirilmemiştir.
5/11CLİN’in gebeliğin ilk trimesterinde kullanımı ile ilgili yeterli ve kontrollü çalışma yoktur.
Dolayısıyla, CLİN gebelik durumunda sadece kesinlikle gerekli ise kullanılmalıdır.
Gebe kadınlara verilirken tedbirli olunmalıdır.
Laktasyon dönemi
Klindamisinin anne sütüne <0,5-3,8 μg/mL konsantrasyonlarında geçtiği bildirilmiştir.
Klindamisin, emzirilen bebeğin gastrointestinal florası üzerinde ishal, dışkıda kan veya
döküntü gibi yan etkilere neden olma potansiyeline sahiptir. Emziren bir annenin oral veya
intravenöz klindamisin kullanması gerekiyorsa, bu durum emzirmenin durdurulması için bir
neden değildir. Ancak alternatif bir ilaç tercih edilebilir. Emzirmenin gelişimsel ve sağlık
açısından yararları ile annenin klindamisine olan klinik ihtiyacı ve klindamisinin ya da temel
maternal durumun bebeğe olası olumsuz etkileri birlikte değerlendirilmelidir.
Üreme yeteneği/ Fertilite
300 mg/kg/gün doza kadar (mg/m2 bazında erişkin insanda tavsiye edilen en yüksek dozun
yaklaşık 1,1 katı) oral olarak tedavi edilen sıçanlarda fertilite testleri sonucunda, üreme ve
çiftleşme yeteneği üzerinde herhangi bir etkisi olmadığı görülmüştür.
4.7. Araç ve makine kullanımı üzerindeki etkiler
CLİN ‘in araç ve makine kullanıma yeteneği üzerinde etkisi yoktur veya etki ihmal edilebilir
düzeydedir.
4.8. İstenmeyen etkiler
CLİN ile tedavi edilen hastalarda raporlanan reaksiyonları içeren istenmeyen etkiler aşağıda
listelenmiştir.
Klindamisin ile gözlemlenen etkiler genellikle doz veya konsantrasyona bağlıdır.
Sıklık şu şekilde tarif edilmiştir: çok yaygın(≥ 1/10); yaygın (≥ 1/100 ila < 1/10); yaygın
olmayan (≥1/1000 ila <1/100); seyrek (≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor.)
Enfeksiyonlar ve enfestasyonlar
Yaygın: Psödomembranöz kolit*#
Bilinmiyor: Clostridium difficile kolit*, vajinal enfeksiyon*
Kan ve lenf sistemi hastalıkları
Bilinmiyor: Agranülositoz*, nötropeni*, trombositopeni*, lökopeni*, eozinofili
Bağışıklık sistemi hastalıkları
Bilinmiyor: Anaflaktik şok*, anaflaktoid reaksiyon*, hipersensitivite*, anafilaktik reaksiyon*
6/11Sinir sistemi hastalıkları
Bilinmiyor: Disguzi
Gastrointestinal hastalıklar
Yaygın: Karın ağrısı, ishal
Yaygın olmayan: Bulantı, kusma
Bilinmiyor: Özofagal ülser* ‡, özofajit*
Hepato-biliyer hastalıkları
Bilinmiyor: Sarılık
Deri ve deri altı doku hastalıkları
Yaygın olmayan: Makülopapüler döküntüler ve ürtiker
Bilinmiyor: Steven Johnson Sendromu*, toksik epidermal nekroliz*, sistemik semptomlar ve
eozinofili ile seyreden ciddi bir ilaç aşırı duyarlılık reaksiyonu (DRESS)*, akut jeneralize
ekzantematöz püstülozis(AGEP)*, anjioödem*, eksfoliyatif dermatit, bülloz dermatit*,
eritema multiforme, pruritus, morbiliform döküntü*
Böbrek ve idrar hastalıkları
Bilinmiyor: Akut böbrek hasarı*
Araştırmalar
Yaygın: Anormal karaciğer testleri
*Pazarlama sonrası belirlenmiş advers ilaç reaksiyonları
‡ Sadece oral dozaj formlarında geçerli advers ilaç reaksiyonları
# bkz. Bölüm 4.4
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda spesifik tedavi gerekli değildir.
Klindamisinin serumdaki biyolojik yarılanma süresi 2.4 saattir. Klindamisin kandan
hemodiyaliz ya da periton diyalizi ile kolaylıkla uzaklaştırılamaz.
Alerjik bir reaksiyon görülürse, kortikosteroidler, adrenalin ve antihistaminikler dahil acil
tedavi önlemleri uygulanmalıdır.
7/115. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Sistemik Makrolidler, Streptograminler ve Linkozamidler
ATC Kodu: J01FF01
Etki mekanizması
Klindamisin, gram-pozitif aeroblar ve geniş bir anaerobik bakterilere karşı başlıca
bakteriyostatik etkiye sahip bir linkozamid antibiyotiktir. Klindamisin, makrolidlere benzer
şekilde bakteri ribozomlarının 50S alt birimine bağlanarak, protein sentezinin ilk aşamasını
inhibe eder. Temel olarak bakteriyostatik olmakla birlikte, yüksek konsantrasyonlarda duyarlı
suşlara karşı bakterisid etki gösterir.
Klindamisin fosfat in vitro inaktif olmasına rağmen, hızlı in vivo hidroliz, bu bileşiği
antibakteriyel olarak aktif klindamisine dönüştürür.
Direnç
Klindamisine direnç genellikle, temel olan veya indüklenebilir makrolid-linkozamid-
streptogramin B (MLSB) direnç tipi aracılığıyla gerçekleşir.
Kırılma noktaları
Minimum inhibitör konsantrasyonları (MİK) kesme noktaları aşağıdaki gibidir:
EUCAST
Staphylococci: duyarlı ≤ 0,25 dirençli> 0,5
Streptococci ABCG ve pneumoniae: duyarlı ≤ 0,5 dirençli> 0,5
Gram pozitif anaeroblar: duyarlı ≤ 4 dirençli> 4
Gram negatif anaeroblar: ≤ 4 dirençli> 4
Farmakokinetik/Farmakodinamik ilişkisi
Etkinlik, bağlanmamış antibiyotiğin, konsantrasyon-zaman eğrisi alanının, patojen minimum
efektif konsantrasyonuna (fEAA / MİK) oranı ile ilgilidir.
Duyarlılık
Kazanılan direncin prevalansı coğrafi olarak ve seçilen türler için zamanla değişebilir.
Özellikle ciddi enfeksiyonları tedavi ederken, dirençle ilgili yerel bilgiler istenebilir.
Gerekirse, yerel direnç prevalansı en azından bazı enfeksiyon türlerinde ajanın kullanımının
sorgulanabilir olması gerektiğinde uzman tavsiyesi alınmalıdır.
Türler
Duyarlı
Gram-pozitif aeroblar
8/11Staphylococcus aureus *
Staphylococcus epidermidis
Streptococcus pneumonia
Streptococcus pyogenes
Viridans streptococci
Anaeroblar
Bacteriodes fragilis grubu
Prevotella (daha önceden Bacteroides melaninogenicus olarak bilinen)
Bifidobacterium spp.
Clostridium perfringens
Eubacterium spp.
Fusobacterium spp.
Peptococcus spp.
Peptostreptococcus spp.
Propionibakteri spp.
Veillonella spp.
Dirençliler
Clostridia spp.
Enterococci
Enterobacteriaceae
* %50’ye kadar metisiline duyarlı S. aureus'un, bazı bölgelerde klindamisine dirençli olduğu
bildirilmiştir. Metisiline dirençli S.aureus'un (MRSA) %90'ından fazlası klindamisine de
dirençlidir ve MRSA şüphesi varsa duyarlılık testi sonuçlarını beklerken kullanılmamalıdır.
5.2. Farmakokinetik Özellikler
Genel özellikler:
Emilim:
Oral yoldan uygulanan klindamisin hidroklorür hızla ve tama yakın (%90) emilir. 150 mg'lık
dozdan sonra 45 dakika içinde ortalama 2-3 μg/mL'lik en yüksek serum konsantrasyonuna
ulaşır. Serum düzeyi, dozun alınmasından 6 saat sonra ortalama 0,70 μg/mL konsantrasyona
ulaşır. 300 ve 600 mg’lık dozlar sonrasında sırasıyla 4 ve 8 μg/mL pik plazma
konsantrasyonları bildirilmiştir. Yemeklerle birlikte alınması midede emilimi önemli ölçüde
azaltmaz ancak emilim oranını azaltabilir.
Dağılım:
Klindamisin, vücut sıvılarına ve kemikler dahil dokulara yaygın olarak dağılır fakat beyin-
omurilik sıvısına (BOS) önemli ölçüde ulaşmaz. Plasenta boyunca fetal dolaşımda yayılır ve
anne sütü içinde görüldüğü bildirilmiştir. Karaciğerde yüksek konsantrasyonlara ulaşır.
9/11Lökosit ve makrofajlarda birikir. Dolaşımdaki klindamisinin %90’ından fazlası plazma
proteinlerine bağlanmış olarak bulunur. İnsan karaciğeri ve bağırsak mikrozomlarındaki in
vitro çalışmalar, klindamisinin CYP3A4 tarafından (CYP3A5'ten küçük bir katkı ile) baskın
olarak oksitlendiğini ve sülfoksit ve küçük metabolit olan N-demetil metabolitlerini
oluşturduğunu göstermiştir. Yarılanma süresi 2-3 saattir, ancak prematüre yenidoğanlarda ve
şiddetli böbrek yetmezliği olan hastalarda daha uzun olabilir.
Biyotransformasvon:
Klindamisin, tahminen karaciğerde, aktif N-demetil ve sülfoksit metabolitlerine ve bazı
inaktif metabolitlerine metabolize olur.
Eliminasyon:
Alınan dozun yaklaşık %10'u idrar, %4’ü feçesle aktif ilaç ya da aktif metabolitler şeklinde,
kalanı ise inaktif metabolitler şeklinde atılır. Atılım yavaştır ve birkaç gün sürer. Diyaliz ile
kandan etkili bir şekilde uzaklaştırılamaz.
Doğrusallık/Doğrusal olmayan durum:
Klindamisinin serum konsantrasyonu, dozla doğru orantılı olarak yükselir.
Hastalardaki karakteristik özellikler
Özel bir karakteristik özellik yoktur (Bkz. Bölüm 4.4).
5.3. Klinik öncesi güvenlilik verileri
Belirtilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır kaynaklı)
Nişasta
Talk
Magnezyum stearat
Jelatin kapsül No:1 (sığır kaynaklı)
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
36 aydır.
6.4. Saklamaya yönelik özel tedbirler
25°C altındaki oda sıcaklığında saklayınız.
10/116.5. Ambalajın niteliği ve içeriği
16 kapsüllük blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi Atıkların Kontrolü Yönetmeliği' ve
'Ambalaj Atıklarının Kontrolü Yönetmeliği'ne uygun olarak imha edilmelidir.
7. RUHSAT SAHİBİ
Menarini Sağlık ve İlaç Sanayi Tic. A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI:
160/32
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.05.1992
Ruhsat yenileme tarihi: 10.12.1997
10. KÜB'ÜN YENİLENME TARİHİ
11/11