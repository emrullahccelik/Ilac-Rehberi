KISA ÜRÜN BİLGİSİ
1. BEŞERİ TIBBİ ÜRÜNÜN ADI
MULTİFLEX PREMİKS DOBUTHAVER 2000 mcg/ mL Steril I.V. infüzyon çözeltisi
2. KALİTATİF VE KANTİTATİF BİLEŞİM
Her 100 mL çözeltide etkin madde olarak, 200 mg dobutamine eşdeğer 224.,2 mg
dobutamin hidroklorür bulunur.
Yardımcı maddeler:
Dekstroz monohidrat… ............... 5 g
Sodyum metabisülfit ................... 25 mg
Disodyum EDTA dihidrat ........... 10 mg
Yardımcı maddeler için bölüm 6.1’e bakınız.
3. FARMASÖTİK FORM
İnfüzyon çözeltisi
İntravenöz infüzyon için steril çözelti.
4. KLİNİK ÖZELLİKLER
4.1. Terapötik endikasyonlar
DOBUTHAVER, organik kalp hastalığı ya da kardiyak cerrahi işlemlerden sonra gelişebilen
azalmış kardiyak kontraktiliteye bağlı kardiyak dekompansasyonu olan hastalarda, kısa süreli
parenteral inotropik destek tedavisi gerektiğinde endikedir. İntravenöz dobutamin uygulamasıyla
ilgili yapılan kontrollü çalışmalarda, 48 saati aşan bir tekrarlanan bolus ya da sürekli infüzyonda
kullanım deneyimi yoktur.
Konjestif kalp yetmezliğinin uzun süreli tedavisiyle ilgili yapılan kontrollü çalışmalarda, oral
yoldan ya da sürekli ya da aralıklı intravenöz uygulama yoluyla, dobutamin ya da herhangi başka
bir siklik-AMP’ye bağımlı inotrop preparatın, güvenli ya da etkili olduğu gösterilmemiştir. Bu tür
çeşitli preparatlarla yapılan, uzun süreli oral tedavinin etkinliğinin araştırıldığı kontrollü klinik
çalışmalarda, semptomlarda azalma görülmemiş ve siklik-AMP’ye bağımlı inotrop preparatların
kullanımının, hastaneye yatma ve ölüm riskini artırdığı saptanmıştır. NYHA (New York Kalp
Derneği) Evre IV semptomları görülen hastaların özellikle risk altında bulundukları görülmektedir.
4.2. Pozoloji ve uygulama şekli
Pozoloji / uygulama sıklığı ve süresi:
Dobutamin infüzyonuna düşük dozdan başlanmalı (1,5-1,0 mikrogram/kg/dk) ve birkaç dakikalık
aralıklarla titre edilmelidir. Uygulama hızı ve tedavinin süresi hastanın yanıtına göre ayarlanır.
Hastanın yanıtı, kalp hızı, ektopik aktivite varlığı, kan basıncı, idrar akımı ve mümkünse santral
venöz ya da pulmoner kapiler wedge basıncı ve kalp debisiyle belirlenir.
Yapılan klinik çalışmalarda, optimal infüzyon hızının, genellikle 2-20 mikrogram/kg/dk olmakla
birlikte, hastadan hastaya değişiklik gösterdiği bildirilmiştir. Nadir olarak, istenen etkiyi elde
etmek için infüzyon hızı 40 mikrogram/kg/dk ’ya çıkarılabilir.
1 / 12DOBUTHAVER 2000 mikrogram/ mL için infüzyon hızları, mL/saat olarak aşağıdaki tabloda
gösterilmiştir.
DOBUTHAVER 2000 mikrogram/ mL için infüzyon hızları (mL /saat)
Hastanın Kilosu (kg)
İlaç infüzyon hızı
(mikrogram/kg/dk) 5 10 20 30 40 50 60 70 80 90 100 110
0,5 0,08 0,15 0,3 0,45 0,6 0,75 0,9 1,05 1,2 1,35 1,5 1,65
1 0,15 0,3 0,6 0,9 1,2 1,5 1,8 2,1 2,4 2,7 3 3,3
2,5 0,38 0,75 1,5 2,25 3 3,75 4,5 5,25 6 6,75 7,5 8,25
5 0,75 1,5 3 4,5 6 7,5 9 10,5 12 13,5 15 16,5
7,5 1,13 2,25 4,5 6,75 9 11,25 13,5 15,75 18 20,25 22,5 24,75
10 1,5 3 6 9 12 15 18 21 24 27 30 33
12,5 1,88 3,75 7,5 11,25 15 18,75 22,5 26,25 30 33,75 37,5 41,25
15 2,25 4,5 9 13,5 18 22,5 27 31,5 36 40,5 45 49,5
17,5 2,63 5,25 10,5 15,75 21 26,25 31,5 36,75 42 47,25 52,50 57,75
20 3 6 12 18 24 30 36 42 48 54 60 66
Uygulama şekli:
Uygun bir intravenöz kateter ya da enjektörle intravenöz yoldan uygulanır.
Akış hızını mL /saat ya da damla/dakika olarak kontrol etmek için kalibre edilmiş elektronik
infüzyon cihazıyla kullanımı önerilir.
Uygulamayla ilgili ayrıntılar için ayrıca bölüm 6.6’ya bakınız.
Özel popülasyonlara ilişkin ek bilgiler:
Böbrek / Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel bir
dozaj önerisi bulunmamaktadır.
Pediyatrik popülasyon:
Bütün yaş gruplarındaki pediyatrik hastalarda, dobutaminin kalp debisini ve sistemik kan basıncını
artırdığı gösterilmiştir. Ancak prematüre yeni doğanlarda, sistemik kan basıncını dopamine oranla
daha az yükseltir ve şiddetli taşikardiye neden olmaz. Uygun dozda dopamin infüzyonu tedavisi
yapılmış prematüre yeni doğanlara uygulandığında, dopamine ek bir yarar sağlamaz.
2 / 12Geriyatrik popülasyon:
65 yaş üzerindeki kişilerin, dobutamin enjeksiyonuna, gençlere kıyasla farklı bir yanıt verip
vermediklerine dair yeterli çalışma yapılmamıştır. Bildirilen klinik deneyimlere göre, yaşlı ve genç
hastalarda herhangi bir farklılık saptanmamıştır. Genel olarak, yaşlı hastalarda doz seçiminde
dikkatli olunmalıdır. Karaciğer, böbrek ve kalp fonksiyonlarında azalma, eşlik eden herhangi bir
hastalık ya da ilaç alımı düşünülerek, tedaviye en düşük dozdan başlanmalıdır.
4.3. Kontrendikasyonlar
Bu ilaç aşağıdaki durumlarda kesinlikle kullanılmamalıdır:
− Sol ventrikül dolum ya da ejeksiyonunu engelleyen mekanik engel bulunması hali, özellikle
de bu engel tıkayıcı özellikteyse.
− Kardiyomiyopati, aortik stenoz, idiyopatik hipertrofik subaortik stenoz veya konstriktif
perikardit.
− Dobutamine ya da ilacın içindeki yardımcı maddelerden herhangi birine karşı aşırı duyarlılık
durumu
− İntraventriküler dinamik obstrüksiyonu olan hastalar.
− Hipertrofik kardiyomiyopatiye eşlik eden dekompensasyon
− Astımlı ya da atopik hastalar veya aspirin ya da NSAİ ilaçlara aşırı duyarlılığı olan hastalar
(Bkz. Bölüm 4.4 Özel kullanım uyarıları ve önlemleri)
Ayrıca dekstroz içeren çözeltiler, mısır ya da mısır ürünlerine alerjisi olduğu bilinen hastalarda
kontrendikedir.
4.4. Özel kullanım uyarıları ve önlemleri
Uyarılar
− İlaç, tam bir kardiyopulmoner resüsitasyon olanağı bulunan bir yerde uygulanmalıdır.
Uygulama bir hekim gözetiminde yapılmalıdır.
− Dobutamin uygulanırken kardiyovasküler parametrelerin sürekli izlenmesi gerekir: Kalp hızı,
kan basıncı ve eğer gerekirse idrar çıkışı yanında sürekli EKG izlemi, ventriküler boyutun
ölçümü veya pulmoner wedge basıncı.
− Herhangi bir adrenerjik ilaçta olduğu gibi DOBUTHAVER kullanımı sırasında da EKG
ve kan basıncı sürekli kontrol edilmelidir. Ayrıca, dobutaminin güvenli ve etkili
infüzyonu için mümkünse pulmoner wedge basıncı ve kalp debisi izlenmelidir.
− Özellikle 2,5 mikrogram/kg/dk’lık yüksek dozlarla başlanıp alınan yanıta göre basamaklı doz
yükseltilmesine gidilen hastalarda:
Kan basıncı en geç 15 dakikada bir ölçülmelidir.
o
Kalp hızı en geç 15 dakikada bir izlenerek önemli ya da beklenmeyen bir taşikardi
o
durumunda infüzyon hızı yarıya düşürülmeli ya da geçici olarak durdurulmalıdır.
Hipereksitabilite ya da ventriküler taşikardi gelişimini gösterebilecek şekilde ritim
düzensizlikleri ya da ani taşikardi durumunda da uygulamaya son verilmelidir.
3 / 12− Dobutamin uzamış QT sendromu/Torsades de Pointes’e neden olabilir. Bu nedenle tanısı
konmuş veva şüpheli konjenital uzamış QT sendromu veya Torsades de Pointes hastalarında
kesinlikle kullanılmamalıdır. Kadınlarda Torsades de Pointes oluşma riski erkeklerden daha
fazla olabilir.
− Deneysel hayvan çalışmaları, daha önce bir β-bloker alındığında dobutaminin etkisiz
olabileceğini göstermiştir. Böyle bir durumda periferik vasküler direnç artabilir. Ciddi
valvüler aort stenozu gibi belirgin mekanik obstrüksiyon vakalarında iyileşme görülmeyebilir.
− Preparat, kalp hızında ve özellikle sistolik basınçta olmak üzere kan basıncında belirgin artışa
yol açabilir. Klinik çalışmalarda, hastaların %10’unda kalp hızında dakikada 30 vurum ya da
daha fazla, %7,5’unda sistolik basınçta 50 mm Hg ya da daha fazla artış olmuştur. Bu etkiler
genellikle dozun azaltılmasıyla geriye dönmektedir.
− Hipertansiyonlu hastalar, abartılı bir pressör yanıt riski taşırlar.
− Atrioventriküler iletimde hızlanma: Bu durum atriyal fibrilasyonlu ya da flutterlı hastalarda
ventriküler hızda artışa neden olabilir.
− Ektopik aktivite: DOBUTHAVER, ventriküler ektopik aktiviteyi arttırabilir, ancak ventriküler
taşikardiye nadiren yol açar.
− Kalp ritminde ciddi bozukluk anamnezi olan hastalar: Bu tür hastaların devamlı EKG
monitorizasyonuyla yakından izlemi gerekir.
− Uygulamayla ilgili uyarılar:
Uygun bir intravenöz kateter veya enjektörle intravenöz olarak, bu konuda eğitim görmüş
o
personel tarafından kullanılmalıdır.
Akış hızını mL/saat veya damla/dakika olarak kontrol etmek için kalibre edilmiş elektronik
o
infüzyon cihazı önerilir. Sterilizasyon işlemi sırasındaki nem absorbsiyonundan dolayı
plastik ambalajda opasite görülebilir. Bu opasite normaldir, çözeltinin kalitesini ve
güvenliğini etkilemez, zamanla azalır. Sızıntı varsa sterilite bozulmuş olabileceğinden
çözelti kullanılmamalıdır. Elektronik uygulama cihazı ve uygulama seti, kullanım
talimatlarına uygun olarak kullanılmalıdırlar.
Parenteral ilaçlar, uygulama öncesinde renk değişikliği ve partikül içerip içermediklerini
o
kontrol için gözle incelenmelidir. Preparat, çözeltinin oksidasyonuna bağlı olarak, zamanla
artabilen pembe renkli görünümde olabilir; böyle çözeltilerde belirgin bir etkinlik kaybı
yoktur. Çözelti berrak değilse ya da ambalaj bütünlüğü bozulmuşsa kullanılmamalıdır.
Uygulamanın bir infüzyon cihazı ile yapıldığı durumlarda, torba tümüyle boşalmadan
o
pompanın durdurulmasına dikkat edilmelidir; aksi halde hava embolisi gelişebilir.
− İntravenöz sıvı uygulanımı, serum elektrolit konsantrasyonlarında dilüsyon, aşırı hidrasyon,
konjestif durumlar ya da pulmoner ödemle sonuçlanan sıvı yüklenmesine yol açabilir.
Dilüsyonel durumların riski, çözeltideki elektrolitlerin konsantrasyonu ile ters orantılıdır.
Periferik ve pulmoner ödemle seyreden konjesyona yol açan solüt yüklenmesi riski ise,
çözeltideki elektrolitlerin konsantrasyonu ile doğru orantılıdır. Potasyumsuz sıvıların aşırı
kullanımı belirgin hipokalemiye yol açabilir.
4 / 12Önerilen formülasyonuna bağlı olarak, 15 yaş altı çocuklarda en düşük konsantrasyonda
DOBUTHAVER kullanımı önemli miktarlarda sıvı birikimine neden olabilir.
Önlemler
− Dobutamin ile tedavi öncesi hipovolemi varsa uygun hacim genişleticilerle düzeltilmelidir.
Bunun yanında olası bir asidoz ve/veya hipoksi ile herhangi olası bir hipokalemi durumu da
düzeltilmelidir.
− Atriyal fibrilasyonu ya da flutterı olan hastalarda, DOBUTHAVER tedavisinden önce dijital
grubu bir preparat kullanılmalıdır.
− DOBUTHAVER tedavisini sonlandırma işlemi, doz giderek azaltılarak yapılmalıdır.
− Bazı kritik durumlarda DOBUTHAVER, intraaortik balon konturpulsasyonuyla birlikte
kullanılabilir.
− Koroner hastalarda herhangi invazif bir inceleme gibi, dobutaminin fonksiyonel
kardiyovasküler eksplorasyonda kullanımı da dikkatli bir izlemi gerektiren bazı riskler
içermektedir.
− Özellikle kalp ritminde ciddi bozukluk anamnezi olan hastaların devamlı EKG
monitorizasyonuyla yakından izlemi gerekir.
− Kalp yetmezliği ve ağır bir hipotansiyonla karakterize kardiyojenik şoklar ile septik şok
durumlarında seçilecek ilk ilaç, varsa hipovoleminin düzeltilmesinden sonra uygulanacak olan
dopamindir. Ventriküler fonksiyonun bozulduğu, ventriküler dolum basıncının yükseldiği ve
sistemik direncin arttığı durumlarda dopamin tedavisine eklenecek DOBUTHAVER faydalı
olabilir.
− DOBUTHAVER serum potasyum konsantrasyonlarında hafifçe azalmaya neden olabilir,
ancak aşikar hipokalemi çok nadirdir; bu nedenle dobutamin ile tedavi sırasında serum
potasyum düzeylerinin izlenmesi de alınacak genel önlemler arasında düşünülebilir.
− Bu ilaç 50 mg/ mL dekstroz monohidrat içerir. Önerilen dozlarda her bir doz 12.5 g glukoz
içerir. Bu nedenle ilaç subklinik ya da belirgin diabetes mellitusu olan hastalarda dikkatli
kullanılmalıdır.
Glukoz akut iskemik inmeler ve kafa travmalarından sonraki 24 saatte de kullanılmamalıdır.
Pseudo-aglütinasyon ve hemolize yol açabileceğinden, dekstroz içeren çözeltiler, kanla aynı
setten verilmemelidir.
− Bu ilaç duyarlı kişilerde, özellikle de astım ya da alerji anamnezi olan kişilerde, aralarında
anafilaktik semptomlar ile bronkospazmın da bulunduğu alerjik tipteki reaksiyonlara neden
olabilen metabisülfitleri içerir. DOBUTHAVER astımlı veya atopik hastalarda ve aspirin ya
da steroid olmayan antiinflamatuvar ilaçlara aşırı duyarlılığı olan hastalarda kontrendikedir
(Bkz. Bölüm 4.3 Kontrendikasyonlar).
− Bu tıbbi ürün her 250 mL dozunda 1 mmol (23 mg)’dan daha az sodyum ihtiva eder; yani
esasında “sodyum içermez”.
5 / 12Özel durumlarda alınacak önlemler
− Miyokard enfarktüsünün akut fazındaki kalp yetmezliği:
Kalp yetmezliğinin tedavisi ve kalp boyutunun azaltılması oksijene olan gereksinimi
azaltacaktır. Ancak herhangi bir inotrop ajan ile uygulanacak tedavinin oksijen gereksinimini
arttırması ve iskemiyi yoğunlaştırarak enfarktüs alanını genişletmesi riski göz ardı edilemez.
Dobutaminin, akut miyokard enfarktüsünden sonra kullanımını araştıran deneysel ve klinik
araştırmalar, kalp hızını arttırmayacak, kan basıncını yükseltmeyecek ya da EKG’de ST
segmentinde yükselme gibi iskemi işaretlerine yol açmayacak dozlarda kullanıldığında
dobutaminin herhangi olumsuz bir etkiye yol açmadığını göstermektedir.
Bu nedenle kalp ritminde hızlanmaya yol açmayacak ve sistolik kan basıncını yükseltmeyecek
şekilde doz ayarlaması yapılmalıdır.
− Hipotansiyon:
Genel olarak ortalama kan basıncının 70 mm Hg’dan düşük olduğu durumlarda, olası
bir hipovolemi durumundan kuşkulanılır. Böyle bir durumda dobutamin uygulamadan önce
hipovoleminin uygun bir hacim genişleticiyle düzeltilmesi gerekir.
Kan basıncında ani düşme: Sık olmamakla birlikte dobutamin tedavisi sırasında kan
basıncında ani düşmeler olabileceği bildirilmiştir. Genel olarak dozun azaltılması ya da
infüzyonun kesilmesiyle kan basıncı hızla başlangıç değerlerine döner. Ancak nadiren
semptomatik bir tedaviye gerek duyulmakta ve normal kan basıncı değerlerine dönüş hemen
gerçekleşmemektedir.
− Septik şok:
DOBUTHAVER infüzyon basıncı, oksijen transportu ve doku oksijenasyonu üzerinde olumlu
etki gösterebilir. Kalp yetmezliğinin baskın olduğu durumlarda dopamin ile dobutaminin bir
arada kullanılması, benzer olarak vasküler yetmezliğin baskın olduğu durumlarda norepinefrin
ile dobutaminin bir arada kullanılması önerilebilir.
− Dobutamin aşağıdaki durumlarda faydalı olabilir:
Ağır pulmoner embolizme bağlı kardiyojenik şok durumunda hemodinamik destek için.
o
PEEP (Pozitif Ekspirasyon Sonu Basınç) düzeyi ile birlikte olan ventriküler yüklenmenin
o
düzenlenmesi için.
Cerrahi tedavi için beklemede olan dekompanse kalp yetmezliğindeki akut regürjitan kapak
o
hastalığı için.
4.5. Diğer tıbbi ürünler ile etkileşimler ve diğer etkileşim şekilleri
Yapılan klinik araştırmalarda, dijital preparatları, furosemid, spironolakton, lidokain, gliseril
trinitrat, isosorbit dinitrat, morfin, atropin, heparin, protamin, potasyum klorür, folik asit,
asetaminofen gibi ilaçlarla beraber dobutamin uygulanımında herhangi bir ilaç etkileşimi
görülmemiştir.
Özellikle kardiyoselektif beta-blokerler olmak üzere beta-bloker ilaçlar kardiyak β-reseptörleri
stimüle ederek DOBUTHAVER’in pozitif inotropik etkilerini azaltabilir. Ancak
6 / 12DOBUTHAVER’in herhangi ciddi bir istenmeyen etkiye yol açmayacak dozlarda β-blokajı
ortadan kaldırma gücü vardır. Özellikle beta-bloker ilaçlarla tedavi gören hastalarda ara sıra hafif
bir vazokonstriksiyon gözlenir.
Alfa blokerlerle birlikte kullanımı taşikardi ve vazodilatasyonu yoğunlaştırabilir.
İnhalasyon anestezikleri (özellikle siklopropan ve halotan) miyokard hassasiyetini arttırarak
ventriküler aritmi potansiyelini arttırabilir.
DOBUTHAVER ile dopamin vazodilatörlerinin (sodyum nitroprussid ya da gliseril nitrat gibi) bir
arada kullanımı, her iki ilacın ayrı uygulanmasından daha fazla olacak şekilde kalp debisinde artışa
ve pulmoner wedge basıncında azalmaya neden olabilir.
Birlikte oksitosin, MAO inhibitörleri ve trisiklik antidepresan kullanımı hipertansif kriz riskini
indükleyebilir.
Anjiyotensin dönüştürücü enzim (ADE) inhibitörleriyle 20 mikrogram/kg/dk ’dan yüksek dozlarda
dobutaminin birlikte uygulanması durumunda oksijen gereksiniminde artış işaretleri (göğüs ağrısı,
aritmi) gözlenebilir.
Dobutamin diabetes mellitus durumunda insüline gereksinimi arttırabilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
DOBUTHAVER’in çocuk doğurma potansiyeli bulunan kadınlarda kullanımı ve doğum kontrolü
üzerindeki etkilerine ilişkin veri yoktur. DOBUTHAVER kullanılırken herhangi bir doğum
kontrol yönteminin kullanılmasının gerekli olup olmadığına ilişkin bir çalışma yapılmamıştır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
Laktasyon dönemi
Dobutaminin insan sütüyle atılıp atılmadığı bilinmemektedir. Dobutaminin süt ile atılımı
hayvanlar üzerinde araştırılmamıştır.
DOBUTHAVER ile tedavi sırasında emzirme durdurulmalıdır.
Üreme yeteneği / Fertilite
Bilinen olumsuz bir etkisi bulunmamaktadır.
4.7. Araç ve makine kullanımı üzerindeki etkiler
DOBUTHAVER intravenöz yolla kullanılan bir preparattır; dolayısıyla kullanımı sırasında araç ve
makine kullanımı mümkün değildir. Uygulamadan sonraki dönemde, araç ve makine kullanma
yeteneği üzerindeki etkilerine ilişkin herhangi bir araştırma yapılmamıştır. Bununla birlikte,
hastalar uygulama sonrasında araç ve makine kullanma yeteneğinin bozulabileceği konusunda
bilgilendirilmelidir. Uygulamadan sonraki 24 saat içinde bu gibi işlerden kaçınılması önerilir.
7 / 124.8. İstenmeyen etkiler
Advers ilaç reaksiyonlarının sıklık sınıflandırması şu şekildedir: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000),
çok seyrek, izole raporlar dahil (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Ciltte kızarıklık, ateş, eozinofili ve bronkospazm gibi aşırı duyarlılığı
düşündüren etkiler
Metabolizma ve beslenme hastalıkları
Seyrek: Serum potasyum düzeylerinde hafif düşmeler ve hipopotasemi (özellikle
hipokalemiye neden olan diüretiklerle birlikte kullanıldığında)
Kardiyak hastalıklar
Çok yaygın: Taşikardi (kalp hızında dakikada 5-15 vurumluk artış).
Yaygın: Kalp hızında artış; ventriküler ekstrasistoller; angina, palpitasyonlar
Seyrek: Ventriküler taşikardi
Bilinmiyor: Stres kardiyomiyopati (kardiyak stres testi sırasında gelişen)
Vasküler hastalıklar
Çok yaygın: Sistolik kan basıncında yükselme (10 mm Hg’dan 20 mm Hg’ya yükseliş)
Yaygın: Sistolik kan basıncı yükselmesi
Seyrek: Hipotansiyon; iskemide yoğunlaşma
Solunum, göğüs bozuklukları ve mediastinal hastalıklar
Yaygın: Nonspesifik göğüs ağrısı; dispne
Gastrointestinal hastalıklar
Yaygın: Mide bulantısı
Genel bozukluklar ve uygulama bölgesine ilişkin hastalıklar
Yaygın: Baş ağrısı
Yaygın olmayan: İntravenöz infüzyon bölgesiyle ilişkili reaksiyonlar (bazı vakalarda
tromboflebit bildirilmiştir. Damar dışına sızma sonrası lokal enflamatuvar
değişiklikler tanımlanmıştır).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
8 / 124.9. Doz aşımı ve tedavisi
Dobutamin uygulanımına bağlı doz aşımı nadiren bildirilmiştir. Aşağıdakiler bir doz aşımıyla
karşılaşıldığında rehber olması için verilmiştir:
Belirti ve bulgular
Dobutamin toksisitesi sıklıkla kardiyak beta-reseptörlerin aşırı stimülasyonundan kaynaklanır.
Dobutamin, hızla katekol-O-metil transferaza metabolize olduğu için, etki süresi genellikle kısadır
(T = 2 dakika). Toksisite belirtileri, iştahsızlık, bulantı, kusma, tremor, anksiyete, palpitasyon,
/2
baş ağrısı, nefes kesilmesi, anjinal ve nonspesifik göğüs ağrısı şeklindedir. Dobutaminin miyokard
üzerine inotrop ve pozitif kronotrop etkileri hipertansiyon, taşiaritmi, miyokardiyal iskemi ve
ventriküler fibrilasyona yol açabilir. Hipotansiyon, vazodilatasyondan kaynaklanabilir. Preparat
kazayla yutulursa ağızdan ve gastro-intestinal sistemden absorbe olabilir.
Tedavi
Doz aşımının güncel tedavisi zehir danışma merkezlerinden sağlanabilir.
Doz aşımı tedavisinde, birden fazla ilaçla olan doz aşımı, diğer ilaçlarla etkileşim ve hastadaki
anormal ilaç kinetiği de göz önünde bulundurulmalıdır.
Dobutamin doz aşımında ilk olarak yapılması gerekenler; ilacın kesilmesi, solunum yolunun
açıklığının, oksijenasyonun ve ventilasyonun sağlanmasıdır.
Ciddi ventriküler taşiaritmiler propranolol ya da lidokainle başarılı bir şekilde tedavi edilebilirler.
Hipertansiyon sıklıkla doz azaltılmasına ya da tedavinin kesilmesine cevap verir.
Hastanın solunum yolu açık tutulur, ventilasyon ve perfüzyon desteklenir. Gerekirse hastanın vital
bulguları, kan gazları, serum elektrolitleri vb. takip edilir.
İlaçların gastrointestinal sistemden absorbsiyonları çoğu vakada kusturma ya da lavaja göre daha
etkili olarak aktif kömürle azaltılabilir; gastrik boşaltma yerine ya da gastrik boşaltmaya ek olarak
aktif kömür düşünülmelidir. Aktif kömürün tekrarlayan dozları absorbe edilmiş bazı ilaçların
eliminasyonunu hızlandırabilir. Gastrik boşaltma ya da aktif kömür uygulaması sırasında hastanın
solunum yolu korunmalıdır.
Dobutamin doz aşımında, zorlu diürez, peritoneal diyaliz, hemodiyaliz ya da aktif kömür
hemoperfüzyonunun yararı gösterilememiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Adrenerjik ve dopaminerjik ilaçlar
ATC kodu : C01CA07
DOBUTHAVER enjeksiyonluk su içinde, dobutamin hidroklorür ve %5 oranında dekstroz içeren
steril, apirojen bir çözeltidir. Yalnızca intravenöz kullanım içindir. Antimikrobiyal madde içermez.
Çözeltinin ozmolaritesi 270 mOsm/L’dir.
Bu ilacın bileşimindeki dekstroz bir kalori kaynağıdır. Dekstroz, vücutta kolayca metabolize edilir,
vücut protein ve azot kaybını azaltır, glikojen depolanmasını arttırır ve yeterli dozlarda
verildiğinde vücutta ketozis oluşumunu engeller ya da mevcut ketozisi azaltır. Bu ilaç, litrede 170
kcal kalori sağlar.
9 / 12Çözeltinin pH'sı sodyum hidroksit ve/veya hidroklorik asitle 3,5 (2,5-5,5) olacak şekilde
ayarlanmıştır.
Dobutamin hidroklorür doğrudan etkili inotrop bir ilaçtır. Primer etkisini, kalpteki beta-reseptörleri
stimüle ederek gösterir; bu arada hafif kronotrop, hipertansif, aritmojenik ve vazodilatör etkilere
de neden olur. Dopaminin yol açtığı şekilde endojen norepinefrin salgılanımına neden olmaz.
Eşdeğer inotropik etki oluşturan dozlarda, isoproterenole göre kalp hızını daha az arttırır ve
periferik vasküler direnci daha az düşürür. Kardiyak fonksiyonu azalmış hastalarda, dobutamin ve
isoproterenol kalp debisini benzer ölçüde arttırırlar. Genellikle dobutaminde, bu artışa kalp hızında
belirgin bir artış eşlik etmemekte (bazen taşikardi görülebilir) ve kardiyak atım hacmi genelde
artmaktadır. İsoproterenol ise atım hacmi değişikliğine yol açmaksızın ya da hacmi düşürürken
primer olarak kalp hızını arttırarak, kardiyak indeksi arttırmaktadır.
Atriyal fibrilasyonlu hastalarda yapılan çalışmalarda ve insanlarda gerçekleştirilen
elektrofizyolojik çalışmalarda atrioventriküler iletimin kolaylaştığı gözlenmiştir.
Dobutamin uygulamasıyla sistemik vasküler direnç genellikle düşmektedir; bazen, minimum
vazokonstrüksiyon görülebilir.
Dobutaminle yapılan klinik çalışmaların çoğu kısa sürelidir (birkaç saatten daha uzun değildir). 24,
48 ve 72 saat sürelerle dobutamin uygulanan kısıtlı sayıdaki vakada, hastaların bazılarında kalp
debisinde kalıcı bir artış görülürken, diğerlerindeki artış uygulamaya son verildiğinde başlangıç
düzeylerine dönmüştür.
Dobutaminin etkileri, uygulama sonrası 1-2 dakikada başlamaktadır; ancak belirli infüzyon
hızlarında maksimum etkinin görülebilmesi için 10 dakika kadar bir süre gerekebilmektedir.
Dobutaminin etkili infüzyon hızı, hastadan hastaya değişiklik gösterir ve hemen her zaman titre
edilerek uygulanması gerekir. En azından pediyatrik hastalarda, taşikardiye sebep olabilecek
dozlardan daha düşük dozda uygulamalarda, kalp debisinde ve sistemik kan basıncında
dobutamine bağlı yükselmeler görülmektedir.
5.2. Farmakokinetik özellikler
Preparat bileşimindeki dekstroz doğal glukozla aynı farmakokinetik özellikleri gösterir.
Emilim:
İntravenöz yoldan uygulanan ilaçlar için emilim %100’dür.
Dağılım:
İnsanda dobutaminin plazma yarılanma süresi 2 dakikadır.
Biyotransformasyon:
Dobutamin başlıca katekol metilasyonu ve konjugasyon yoluyla metabolize olmaktadır.
Glukoz vücutta kolaylıkla pirüvik asit veya laktik asit yolu ile metabolize olarak enerji sağlar ve
büyük oranda karbondioksit ile suya dönüşür. Glukoz saatte 0,5 g/kg’a kadar olan dozlarda
glukozüriye yol açmaksızın uygulanabilir. En yüksek infüzyon hızı olan saatte 0,8 g/kg hızında,
10 / 12uygulanan glukozun yaklaşık %95’i vücutta kalır. Glukoz metabolizması insülin salınımı ile
dengelenir.
Eliminasyon:
Dobutaminin insan idrarındaki başlıca atılım ürünleri dobutamin konjugatları ve "3-O-metil
dobutamin"dir. Dobutaminin 3-O-metil türevi inaktiftir.
5.3. Klinik öncesi güvenlilik verileri
Dobutamin ile ayrıntılı klinik öncesi güvenlilik çalışmaları yapılmamıştır.
Tavşan ve sıçanlarda yapılan üreme çalışmalarında dobutaminin fetüs üzerine olumsuz etkisine
dair bulgu saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Dekstroz monohidrat
Sodyum metabisülfit
Disodyum EDTA dihidrat
Sodyum hidroksit (pH ayarı için)
Hidroklorik asit (pH ayarı için)
Enjeksiyonluk su
6.2. Geçimsizlikler
Çözeltiye ilaç eklenmemelidir. Sodyum bikarbonat veya kuvvetli alkali çözeltilerle aynı anda
uygulanmamalıdır.
Dekstroz içeren çözeltiler kan ile aynı uygulama setinden uygulanmamalıdır, psödoaglütinasyon
veya hemolize yol açabilir.
6.3. Raf ömrü
15 ay
6.4. Saklamaya yönelik özel tedbirler
25 oC’nin altındaki oda sıcaklığında saklanmalıdır. Sıcaktan korunmalı ve dondurulmamalıdır.
6.5. Ambalajın niteliği ve içeriği
250 mL’lik polipropilen torba
Alüminyum dış torbada ambalajlanmıştır.
6.6 Tıbbi üründen arta kalan maddelerin imhası ve diğer özel önlemler
Tek kullanımlıktır. Kısmen kullanılmış torbalar saklanmamalıdır.Kullanılmamış olan ürünler
ya da atık materyaller “Tıbbi Atıkların Kontrolü Yönetmeliği” ve “Ambalaj ve Ambalaj
Atıklarının Kontrolü Yönetmelikleri”ne uygun olarak imha edilmelidir.
Torbanın kullanımı
Ambalajdaki çentiğinden yırtarak açınız ve çözelti torbasını çıkarınız. Sterilizasyon işlemi
sırasındaki nem absorbsiyonundan dolayı plastik torbada opasite olabilir. Bu opasite normaldir ve
çözeltinin kalitesini ve güvenliğini etkilemez, zamanla azalır.
11 / 12İçteki torbayı hafifçe sıkarak sızıntı olup olmadığını kontrol ediniz. Sızıntı varsa sterilite bozulmuş
olabileceğinden çözelti kullanılmamalıdır.
7. RUHSAT SAHİBİ
Haver Farma İlaç A.Ş.
Akbaba Mah. Maraş Cad. No:52/2/1
Beykoz / İSTANBUL
Tel: (0216) 324 3838
Faks: (0216) 317 0498
E-mail: info@haver.com
8. RUHSAT NUMARASI
2015 - 873
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.11.2015
Ruhsat yenileme tarihi: ---
10. KÜB’ÜN YENİLENME TARİHİ
12 / 12