1 / 10 KULLANMA TALİMATI  
 
İNFLACORT® inhaler 50 mcg  
Ağızdan solunarak kullanılır.  
 
• Etkin madde:   
Her ölçülü doz 50 mikrogram mikronize budesonid içermektedir.  
 
• Yardımcı maddeler:   
Oleik asit, absolü etanol ve 1,1,1,2- Tetrafloroetan  
 
Bu ilacı kullanmaya başlamad an önce, bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında siz e önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
 
1. İNFLACORT nedir ve ne için kullanılır?  
2. İNFLACORT’u kullanmadan önce dikkat edilmesi gerekenler   
3. İNFLACORT nasıl kullanılır?  
4. Olası yan etkiler nelerdir? 
5. İNFLACORT ’un sa klanması  
 Başlıkları yer almaktadır.  1. İNFLACORT nedir ve ne için kullanılır?  
 İNFLACORT, ölçülü doz valfli tüpü (200 doz) ve inhalasyon cihazı içeren ambalajlarda bulunur. Her ölçülü doz 50 mikrogram budesonid içerir.  
 İNFLACORT iltihap giderici ilaçla rdan bir çeşit steroid olan budesonid adlı etkin maddeyi 
içerir. Astım, kronik bronşit (bronşların iç yüzeyini örten mukozanın süregen iltihabı) ve amfizem (akciğerlerin, hava peteklerinin çeperlerinin hasara uğraması nedeniyle anormal olarak genişlemesi) gibi solunum yolu hastalıklarının tedavisinde kullanılır.  
 Astımın tüm basamaklarında iltihap giderici, bronş genişletici, belirtileri kontrol altına almak ve ağızdan alınan (yutularak) steroid ihtiyacını azaltmak amaçlı kullanılır. Amfizem ve kronik 
bronşit hastalarında  tek başına kullanılması önerilmez.  2 / 10  
2. İNFLACORT’u kullanmadan önce dikkat edilmesi gerekenler  
 
İNFLACORT’u aşağıdaki durumlarda KULLANMAYINIZ  
Eğer;  
• Budesonid ve/veya ürünün içindeki yardımcı maddelerden herhangi birine karşı aşırı 
duyarlı  iseniz veya alerjiniz varsa 
• Status asmatikus adı verilen sürekli gözlenen astım nöbetleriniz varsa İNFLACORT’u 
kullanmayınız.  
 
İNFLACORT’u aşağıdaki durumlarda DİKKATLİ KULLANINIZ  
Eğer;  
• İNFLACORT ile tedaviniz sırasında bir akciğer ya da solunum yolu enf eksiyonu (iltihap 
oluşturan mikrobik hastalık) yaşarsanız (Öksürükte ve balgam çıkarmada artış ve yüksek ateş 
şeklinde ortaya çıkabilir), 
• Hırıltı veya göğsünüzdeki sıkışma hissi olmak üzere astımınıza ait belirtiler kötüye 
gidiyorsa,  
• İlacınızı doktorunuzun kontrolü dışında normalden daha sık kullanıyorsanız,  
• İNFLACORT ile tedaviniz sırasında döküntü, kaşıntı, kurdeşen, nefes almada ya da 
yutmada zorluk, baş dönmesi ya da yüz ve boğazda şişlik yaşarsanız, • Vereminiz varsa ya da geçmişte verem tedavisi gördüys eniz,  
• İNFLACORT ile tedaviniz sırasında kilo değişimi, halsizlik, karın bölgesinde kilo artışı, 
mide bulantısı yaşarsanız,  
• Karaciğer hastalığınız varsa,  
• Virüs ya da mantar kaynaklı solunum yolları hastalığınız varsa veya itrakonazol, 
ketokonazol gibi manta r enfeksiyonlarını önlemeye yönelik ilaç kullanıyorsanız, 
• Eş zamanlı olarak kortizon içerikli oral tedavi görüyorsanız, 
• İNFLACORT’u ani gelişen nefes darlığı nöbetini tedavi etmek için kullanmayınız. Bunun 
için size başka bir ilaç verilmiş olacaktır. • Ağızd an alınan iltihap giderici ilaç (Oral antiinflamatuvar) tedavisi görüyorsanız tedavinizi 
aniden kesmeyin.  
• Doktorunuz İNFLACORT tedavisine başladığınızda, bu ilacın dozunu kademeli olarak 
azaltabilir.  
• Doktorunuz ara sıra böbreküstü bezi fonksiyonunuza ilişkin testler yaptırabilir.  
• Göz, burun, boğaz ya da akciğerlerle ilgili bir sorununuz varsa, 
• Size cerrahi bir müdahale yapılması planlanıyorsa ya da ciddi bir enfeksiyon varlığı 
mevcut ise,  
 
Bu uyarılar geçmişteki herhangi bir dönemde dahi olsa sizin için geç erliyse lütfen 
doktorunuza danışınız.  
 Budesonid inhaler sadece sizin solunum yolları hastalığınız için reçete edilmiştir. Doktorunuz tarafından tavsiye edilmedikçe başka hastalıklarınız için kullanmayınız. İnhalerinizi asla 3 / 10 başkasına vermeyiniz. Ayrıca doktorunuz sizden steroid kullandığınıza dair steroid uyarı kartı 
taşımanızı isteyebilir.  
 
İnhaler steroidin başka bir ilaca ek olarak verildiği (süreğen) kronik bronşit ve amfizem 
gibi solunum yolu hastalıkları bulunan ileri yaş hastalarda pnömoni (akciğer  iltihabı) 
riski artabilmektedir.  
 
İNFLACORT’un yiyecek ve içecek ile kullanılması  
İNFLACORT’un yiyecek ve içecekler ile etkileşmesi beklenmemektedir.   
 
Hamilelik  
İlacı kullanmadan önce doktorunuza veya eczacınıza danışınız.  
 
İNFLACORT gerekli olmadıkça ge belik döneminde kullanılmamalıdır.  
 
Başka ilaçlarda oldu ğu gibi, ilacın hamilelik sırasındaki kullanımı, sadece beklenen yararın 
karnındaki bebek üzerindeki riskten yüksek olduğu koşulda göz önünde bulundurulmalıdır. 
 Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Budesonidin insan ya da hayvan sütü ile atılmasına ilişkin yetersiz/sınırlı bilgi mevcuttur.  
 Başka ilaçlarda oldu ğu gibi, ilacın emzirme d önemindeki kullanımı, sadece beklenen yararın 
bebek üzerindeki riskten yüksek olduğu koşulda göz önünde bulundurulmalıdır. 
 
Araç ve makine kullanımı  
İNFLACORT’un araç ve makine kullanımı üzerine herhangi bir etkisi beklenmemektedir.  
 İNFLACORT’un  içeriğind e bulunan bazı yardımcı maddeler hakkında önemli bilgiler  
İNFLACORT az miktarda - her 50 mcg’da 100 mg’dan daha az -  etanol (alkol) içerir.  
 Diğer ilaçlar ile birlikte kullanımı 
Budesonidin astım, kronik bronşit ve amfizem tedavisinde kullanılan hiçbir ila çla etkileşimi 
gözlenmemiştir.  Ayrıca budesonid diğer ilaçlarla birlikte kullanıldığında, genellikle herhangi 
bir soruna neden olmaz. Ancak ketokonazol, itrakonazol gibi bazı mantar hastalıklarının 
tedavisinde kullanılan ilaçlar ile İNFLACORT’un birlikte k ullanılması halinde 
İNFLACORT’un kandaki seviyesi artabilir. Birlikte kullanımında dikkatli olunmalıdır.  Mide rahatsızlıklarında kullanılan simetidin ağız yoluyla alınan budesonidi hafif düzeyde etkiler. Bu durum klinik açıdan önemsizdir.  4 / 10 Çeşitli kalp ra hatsızlıklarında kullanılan amiodaron ile birlikte kullanımında dikkatli 
olunmalıdır.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veri niz. 
 
3. İNFLACORT nasıl kullanılır?  
 
Uygun kullanım ve doz/uygulama sıklığı için talimatlar:  
İNFLACORT’u her zaman doktorunuzun talimatları doğrultusunda kullanınız. İNFLACORT, 
inhalasyon yolu (solunum yolu) ile kullanım içindir. En uygun yanıt elde edebi lmek için 
İNFLACORT düzenli olarak kullanılmalıdır.  Doktorunuz İNFLACORT ile tedavinizin ne kadar süreceğini ve hangi dozda almanız gerektiğini size anlatacaktır. Nasıl kullanacağınızdan emin değilseniz doktorunuza veya 
eczacınıza danışınız. Ayrıca ilacın ızı doktorunuzun isteği dışında aniden bırakmayınız. 
 
Hastalığınız semptomsuz olarak seyredebilir, bu gibi durumlarda doktorunuz uygun gördüğü takdirde korunma amaçlı ilaca devam etmeniz gerekebilir.  Astım:  
İNFLACORT’un etkisi genellikle ilk kullanımdan s onraki 24 saat içinde ortaya çıkmaktadır. 
Maksimum etkinin oluşması 1- 2 hafta veya daha uzun sürebilir.  
 
Astımlı hastaların daha önceki tedavilerine bağlı olmak üzere İNFLACORT’un başlangıç dozu günde 200 -400 mikrogramdır. Eğer günde tek doz uygulanan İNF LACORT astım 
bulgularını (öksürük, hışıltılı solunum gibi) önlemede yetersiz kalırsa günlük doz artırılabilir ve/veya bölünerek uygulanabilir. En fazla alınacak doz günde toplam 1.600 mikrogramdır.   İdame doz hastalığın şiddetine göre doktorunuz tarafında n ayarlanacaktır.  
 Amfizem ve kronik bronşit:  
Bu hastalık için önerilen doz günde 2 defa 400 mikrogram’dır.  
 Önerilen dozların üzerinde uygulanan budesonid tedavisinin etkililiği ve güvenliliği 
gösterilmemiştir.  
 
Doktorunuz ya da eczacınız soluma cihazını n kullanımı hakkında sizi bilgilendirmelidir. 
 Uygulama yolu ve metodu:  
İNFLACORT yalnızca ağızdan soluma cihazı ile solunarak (inhalasyon yolu ile) alınır.  İNFLACORT, çok az miktarda ilacın uygulandığı çok dozlu bir inhalerdir.  5 / 10 İNFLACORT inhaler; ağız yoluyla inhalasyon şeklinde kullanılır ve inhalasyondan sonra ağız 
su ile durulanmalıdır ve çalkalama işleminde kullanılan suyu yutmamalıdır.  
 
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız 
parçası aracılığıyla derin ve güçlü nefes alınması önemlidir.  
 
İnhalasyon cihazının kullanımı doktorunuz veya eczacınız tarafından size gösterilecektir.  
 
Bebekler, küçük çocuklar, yaşlılar gibi hareket kısıtlılığı nedeniyle inhalasyon sırasında koordinasyonunda zorluk yaşayan hastalarda daha fazla terapötik yararlılık sağlamak için 
budesonid inhalerin hazne ile kullanımı önerilir. 
 
Aşağıda verilen kuralları dikkatle izleyiniz.  
 
 1. İnhaler resimde görüldüğü gibi tutulur ve ağızlık 
üzerindeki kapak çı karılır.  
 2. İnhaler 20 saniye boyunca aşağı yukarı kuvvetlice 
çalkalanır.  
 3. Nefes kuvvetlice dışarı verilir. Ağız parçası ağza yerleştirilir. Ağız parçası etrafında dudaklar sıkıca kapatılır.  
6 / 10  4. Ağızdan derin bir nefes alınırken aynı anda madeni tüp 
aşağıya doğru 1 KEZ bastırılır. 
 5. İnflacort bronşlara ulaşacaktır. İnhaler ağızdan çekilir ve 
nefes, rahatsız olmadan olabildiğince uzun süre içeride tutulur. Daha sonra normal şekilde nefes almaya devam edilir.  
 6. Doktorunuzun önerisi ile ikinci  püskürtme kullanacaksanız 2- 5. adımları tekrarlayınız.   
7. İnhaleri kullanıldıktan sonra kapağı tekrar ağızlık üzerine yerleştiriniz.   Cihazın Temizlenmesi:  
Ağızlık parçası KURU ve temiz bir bezle silinebilir. Temizlik amacıyla su kullanmayınız.  
 
Değiş ik yaş grupları:  
Çocuklarda kullanımı:  
Astımlı çocuklarda önerilen dozlar aşağıdaki gibidir:  
 
2-12 yaş arasındaki çocuklarda: bölünmüş dozlarda, günde 200- 800 mikrogram. 
 Orta şiddetli/şiddetli astımın görüldüğü çocuklarda daha yüksek dozlarda (200 mikrogram) kullanılabilir ve günlük total doz olarak 800 mikrogram budesonid inhalerin kullanıldığı doz rejimi gerekebilir.  
 İnhale kortikosteroid dozu etkin astım kontrolünün sağladığı en düşük doza düşürülmelidir.  
2 yaşından küçük çocuklarda kullanımı önerilm emektedir.  
 Yaşlılarda kullanımı:  
Yaşlı hastalarda erişkinler için önerilen dozlarda kullanılır. 
 
  
7 / 10 Özel kullanım durumları:  
Böbrek/Karaciğer yetmezliği:  
Şiddetli karaciğer fonksiyon bozukluğu bulanan hastalarda düzenli olarak bazı testlerin 
yapılması ge rekebilir.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
İlacınızı zamanında almayı unutmayınız.  
 Doktorunuz İNFLACORT ile tedavinizin ne kadar süreceğini size bildirecektir. İyi 
hissetmeye başlasanız bile, doktorunuzun izni olmadan ilacı bırakmayınız.  
 
Eğer İNFLACORT’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla İNFLACORT kullandıysanız  
İNFLACORT’u her zaman doktorunuzun size söylediği şekilde kullanınız. 
 Budesonidin akut toksisitesi düşük düzeydedir. Kısa bir süre içerisinde yüksek miktarlarda ilacın inhalasyonunu takiben oluşan en büyük zararlı etki hipotalamik- pitüiter -adrenal (HPA) 
(Hipotalamus -böbrek üstü bezi üzerine etki eden hormonların hipofiz bezinden salınması) 
fonksiyonlarının baskılanmasıdır. Bu durumda özel acil bir tedaviye gerek yoktur. Astımı kontrol etmek için önerilen dozda İNFLACORT tedavisine devam edilmelidir.  
İNFLACORT’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
İNFLACORT’u kullanmayı unutursanız  
Eğer bir doz almayı unutursanız ve takip eden dozun alım zamanı yakın değilse hemen 
unuttuğunuz dozu alınız.  
 Unutulan dozları dengelemek için çift doz almayınız. 
 
İNFLACORT i le tedavi sonlandırıldığındaki oluşabilecek etkiler  
İlacı kullanmayı doktorunuza danışmadan aniden kesmeyiniz. 
 
Doktorunuzun önerisi dışında tedaviyi sonlandırmanız, hastalığınızın şiddetlenmesine ve tedavinin aksamasına neden olabilir. 
 
4. Olası  yan etkiler nelerdir?  
 
Tüm ilaçlar gibi, herkeste görünmese de, İNFLACORT’un içeriğinde bulunan maddelere 
duyarlı olan kişilerde yan etkiler olabilir.  
 8 / 10 Budesonid ile yapılan plasebo kontrollü klinik çalışmalarda aşağıdaki yan etkiler 
bildirilmiştir:  
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir  Bilinmiyor (eldeki verilerden hareketle tahmin edilemiyor)  
 
Çok yaygın:  
• Yutakta kandida (mantar) enfeksiyonu  
 
Yaygı n:  
• Öksürük 
• Boğazda tahriş ve boğaz ağrısı  
• Ses kısıklığı 
• KOAH’lı hastalarda pnömoni (akciğerlerde enfeksiyon) * 
 
Seyrek:  
• Anafilaktik şok (vücudun alerji oluşturan maddelere karşı verdiği çok şiddetli yanıt, ani 
aşırı duyarlılık)  
• Deride döküntü, ellerin, ay akların, bileklerin, yüzün, dudakların şişmesi ya da ağzın veya 
boğazın yutmayı veya nefes almayı zorlaştıracak şekilde şişmesi (bu durumlar ilaca karşı ciddi allerjiniz olduğunu gösterebilir)  
• Döküntü  
• Kontakt dermatit (temas sonucu oluşan ciltte yangı)  
• Ürtiker (kurdeşen)  
• Anjiyoödem (alerji sonucu yüz ve boğazda şişme) ve bronkospazm (hava yollarında 
daralma) dahil olmak üzere erken ve geç aşırı duyarlılık yanıtları  
• Depresyon (ruhsal çöküntü)  
• Agresif (saldırgan) tepkiler  
• Sinirlilik  
• Huzursuzluk  
• Anksiyete (endişe)  
• Psikoz (bir tür ruhsal bozukluk)  
• Davranış değişiklikleri ve motor (fiziksel) aktivitede artış  
• Paradoksal bronkospazm (hava yollarında daralma)  
• Yutma güçlüğü  
• Deride morarma, eritem (deride kızarıklık)  
 Bu yan etkiler seyrek olarak görülür.  
  9 / 10 Çok sey rek:  
• Katarakt (göze perde inmesi)  
• Hipokortisizm (böbrek üstü bezlerinin yetmezliği ile ortaya çıkan bir hastalık)  
• Adrenal baskılanma (böbrek üstü bezlerinin faaliyetlerinde baskılanma)  
• Glokom (göz içi basıncında artış)  
• Büyüme geriliği  
• Kemik dansitesinde  (yoğunluğunda) azalma  
 
Sıklığı bilinmeyen yan etkiler:  
• Metabolik değişiklikler  
 
* Budesonid kullanırken aşağıdaki belirtilerden birisini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir:  
• Ateş veya titreme  
• Mukus üre timinde artış, mukus renginde değişiklik 
• Artmış öksürük veya nefes alma güçlüğünde artış  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 5. İNFLACORT’un saklanması  
 İNFLACORT’u çocukların göremeyeceği, erişemeyeceği yerlerde ve ambalajında saklayınız. 
 İNFLAC ORT’u 30°C’nin altındaki oda sıcaklığında ve valf aşağı doğru gelecek şekilde  
saklayınız.   Direkt gün ışığından ve donmaktan koruyunuz.  Aerosol kutusu delinmemeli, boş olsa bile kırılmamalı, ateşten uzak tutulmalıdır.  
Son kullanma tarihi ile uyumlu olar ak kullanınız  
 
Ambalajdaki son kullanma tarihinden sonra İNFLACORT’u kullanmayınız.  
 Eğer üründe ve/veya ambalajında bozukluklar fark ederseniz İNFLACORT’u kullanmayınız.  
   10 / 10 Ruhsat sahibi:   
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. N o:184  
34440 Beyoğlu- İSTANBUL  
Tel: +90 (212) 365 15 00  
Faks: +90 (212) 276 29 19 
 
Üretim yeri:   
Laboratorio ALDO -UNION S.L.  
Baronesa de Maldà, 73 -08950 
Esplugues de LL.  
Barselona- İSPANYA  
 Bu kullanma talimatı                 tarihinde onaylanmıştır.  