KULLANMA TALİMATI
TUROSİF 30 mg/ 5ml şurup  
Ağızdan alınır.
• Etkinmadde: 1  mL'de 6 mg levodropropizin içerir.
• Yardımcı maddeler:  Metil paraben, propil paraben, sakkaroz, kiraz aroması, 
monohidrat sitrik asit, saf su
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatında:
1. TUROSİF nedir ve ne için kullanılır?
2. TUROSİF'i kullanmadan önce dikkat edilmesi gerekenler  
5. TUROSİF nasıl kullanılır?
4. Olası yan etkiler nelerdir?
5. TUROSİF'in saklanması
Başlıkları yer almaktadır.  
1. TUROSİF nedir ve niçin kullanılır?
TUROSİF, 150 ml'lik cam şişede, 5 ml'lik işaretli ölçek ile beraber sunulan şuruptur. 
TUROSİF etkin madde olarak levodropropozin içerir.
Çeşitli nedenlere bağlı kuru öksürüğün (balgamsız öksürük) giderilmesinde kullanılır.
2. TUROSİF'i kullanmadan önce dikkat edilmesi gerekenler TUROSİF'i aşağıdaki  
durumlarda KULLANMAYINIZ
• Levodropropizine veya TUROSİF'in bileşenlerine karşı alerjiniz varsa,
• Hamileyseniz ya da emziriyorsanız,
• Ağır karaciğer bozukluğunuz varsa,
• Balgam çıkarmakta zorlanıyorsanız.
TUROSİF'i aşağıdaki durumlarda DİKKATLİ KULLANINIZ
• Ciddi böbrek yetmezliğiniz var ise hekiminize danışmadan TUROSİF'i kullanmayınız
• Diyabetiniz (şeker hastalığınız) var ise, hekiminize danışmadan TUROSİF'i 
kullanmayınız.
Öksürük ilaçları altta yatan hastalığın tedavisi sağlanıncaya kadar ve/veya öksürüğü 
tetikleyici neden tespit edilinceye kadar kullanılmalıdır.
TUROSİF'in yiyecek ve içecek ile kullanılması
TUROSİF'in besinlerle birlikte alınmasının emilim üzerinde herhangi bir etkisi olduğu 
yönünde bir bilgi olmamakla beraber, ilacın yemeklerden bir süre önce veya sonra 
alınması önerilir.
Hamilelik
İlacı kullanmadan önce doktorunuza veya eczacınıza danışınız.
TUROSİF plasenta bariyerini geçtiği için bebeğinize zarar verebilir, bu nedenle 
kullanmayınız.
Tedaviniz sırasında hamile olduğunuzu fark ederseniz hemen doktorunuza veya  
eczacınıza danışınız.
Emzirme
İlacı kullanmadan önce doktorunuza veya eczacınıza danışınız.
TUROSİF anne sütüne geçer, bu nedenle emzirirken kullanmayınız.
Araç ve makine kullanımı
Uyku haline neden olabileceği için araç veya herhangi bir makine kullanırken çok dikkatli 
olmalısınız
TUROSİF'in içeriğinde bulunan bazı yardımcı maddeler hakkında önemli bilgiler
Eğer daha önce doktorunuz tarafından bazı şekerlere karşı intoleransınız 
(dayanıksızlığınız) olduğu söylenmişse bu tıbbi ürünü almadan önce doktorunuzla temasa 
geçiniz.
Alerjik reaksiyonlara (muhtemelen gecikmiş) sebebiyet verebilir.
Diğer ilaçlar ile birlikte kullanımı
Her ne kadar klinik çalışmalar süresince benzodiazepinler (sakinleştirici uyku ilaçları) ile 
TUROSİF arasında bir etkileşim gözlenmemişse de, özellikle sedatif (sakinleştirici) ilaç 
alan duyarlı hastalarda kullanırken dikkatli olunması gerekir.
Eğer reçeteli ya da reçetesiz herhangi bir ilacı şu anda kullanıyorsanız veya son  
zamanlarda kullandınız ise lütfen doktorunuza veya eczacınıza bunlar hakkında bilgi  
veriniz.
3. TUROSİF nasıl kullanılır?
Uygun kullanım ve doz / uygulama sıklığı için talimatlar:
Doktor tarafından başka bir şekilde tavsiye edilmediği takdirde belirtilen dozlarda 
kullanınız.
TUROSİF erişkinlerde günde 3 kez ve en az 6'şar saat ara ile 10 mL (60 mg) şurup (2 
ölçek) şeklinde uygulanır.
İlaç; maksimum 7 günlük tedavi dönemini aşmamak kaydı ile, öksürük kaybolana kadar ya 
da bir doktorun tavsiyesine göre alınmalıdır. Eğer belirtiler bu dönem içinde kaybolmazsa 
ilacın kullanımına geçici olarak ara verilmeli ve bir doktora danışılmalıdır. Öksürük bir 
hastalık belirtisidir, bu nedenle asıl hastalık etkeni araştırılmalı ve tedavi edilmelidir.
Uygulama yolu ve metodu:
TUROSİF’in besinlerle birlikte alınmasının emilim üzerinde herhangi bir etkisi olduğu 
yönünde bir bilgi olmamakla beraber, ilacın yemeklerden bir sure önce veya sonra alınması 
önerilir.
TUROSİF sadece ağızdan kullanım içindir.
Ölçek kaşığı kullanılarak şurup içilir.
Değişik yaş grupları:
Çocuklarda  
kullanımı:
2 yaşından büyük çocuklarda kullanılır.
3 eşit doza bölünerek en az 6'şar saat ara ile semptomların şiddetine göre günde kilogram 
başına 3-6 mg şeklinde uygulanır.
10-20 kg arasındaki çocuklara günde 3 defa 3 mL (ölçekteki 3 mL çizgisine kadar)
20-30 kg arasındaki çocuklara günde 3 defa 5 mL (tam dolu 1ölçek)
30 kg'ın üstündeki çocuklara günde 3 defa 10 mL (tam dolu 2 ölçek) şeklinde 
uygulanır.
Yaşlılarda kullanımı:
TUROSİF dozu yaşlı hastalarda dikkatle saptanmalıdır.
Özel kullanım durumları:  
Böbrek/Karaciğer yetmezliği:
Ciddi böbrek yetmezliği vakalarında; fayda-risk oranı göz önüne alınarak kullanılmalıdır.
Eğer TUROSİF 'in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla TUROSİF kullandıysanız
TUROSİF'ten kullanmanız gerekenden fazlasını kullanmışsanız bir doktor veya eczacı ile  
konuşunuz.
TUROSİF'i kullanmayı unutursanız
Unutulan dozları dengelemek için çift doz almayınız.
TUROSİF ile tedavi sonlandırıldığındaki oluşabilecek etkiler  
Bulunmamaktadır.
4. Olası yan etkiler nelerdir?
Tüm ilaçlar gibi, TUROSİF'in içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden biri olursa, TUROSİF'i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
Soluk almada zorluk, yüz, dudak, dil veya boğazda şişme, ani kan basıncı düşmesi, 
yaygın ve şiddetli kızarıklık, kaşıntı, ürtiker (kurdeşen)
Bunların hepsi çok ciddi yan etkilerdir.
Eğer bunlardan biri sizde mevcut ise, sizin TUROSİF'e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya  
size en yakın hastanenin acil bölümüne başvurunuz:
• Bulantı - Kusma
• Hazımsızlık
• Midede yanma hissi
• İshal
• Dil iltihabı, ağız yaraları
• Halsizlik - Yorgunluk - Uyuşukluk
• Titreme
• Baş ağrısı
• Baş dönmesi
• Çarpıntı
• Kalp atımının hızlanması
• Asabiyet, uyku hali, benlik kaybı
Bunların hepsi ciddi yan etkilerdir. Acil tıbbi müdahele gerekebilir. Ciddi yan etkiler çok 
seyrek görülür.
Aşağıdakilerden herhangi birini fark ederseniz doktorunuza söyleyiniz:
• Alerjik deri reaksiyonları (kızarıklık, kaşıntı).
Bu TUROSİF'in hafif yan etkisidir.
Bu yan etki doz azaltıldığında veya tedavi kesildiğinde kaybolur.
Eğer bu kullanma talimatında bahsi geçmeyen herhangi bir yan etkiyle karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan ‘İlaç yan etkiler bildirimi) ikonuna tıklayarak ya 
da 0 800 314 00 08 yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz 
ilacın güvenliği hakkında daha fazla bilgi edinilmesine katkı sağlamış olacaksınız.
5. TUROSİF'in saklanması
TUROSİF'i çocukların göremeyeceği, erişemeyeceği yerlerde ve ambalajında  
saklayınız.
25°C'nin altında oda sıcaklığında, ışıktan koruyarak saklayınız
Son kullanma tarihi ile uyumlu olarak kullanınız
Ambalajdaki son kullanma tarihinden sonra TUROSİF 'i kullanmayınız.
Eğer üründe ve/veya ambalajında bozukluklar fark ederseniz TUROSİF’  i kullanmayınız.
Ruhsat sahibi:
ORO İLAÇLARI SAN.ve TİC. AŞ.
Mimar Sinan Mah. Üsküdar Cad. No:01Yedpa Ticaret Merkezi 
H-2 Cad.No:177-178 Ataşehir-İSTANBUL
Tel: (0 216) 661 37 38 
Faks: (0 216) 661 37 40
Üretim yeri:
Argis İlaç San ve Tic. Ltd. Şti.
Batı Sitesi Mah. Ger-San.San.Sitesi 2307.Sok. No:80-82-84 Yenimahalle/Ankara 
Bu kullanma talimatı  16/02//2017 tarihinde onaylanmıştır.
