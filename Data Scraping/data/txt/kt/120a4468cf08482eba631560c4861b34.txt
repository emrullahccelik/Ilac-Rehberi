  1 / 5   
KULLANMA TALİMATI  
 
CAPCİAL  %0.075 krem  
Haricen kullanılır.  
 
• Etkin madde: Her bir  gram krem ; 0,75 mg kapsaisin içerir.  
 
• Yardımcı maddeler:  Benzil alkol, setil alkol, sorbitol (%  70) (E420), beyaz parafin, 
isopropil miristat, gliseril stearat , PEG 100 stearat ve deiyonize su içerir . 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı                                  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. CAPCİAL  nedir ve ne için kullanılır?  
2. CAPCİAL ’i kullanmadan önce dikkat edilmesi gerekenler  
3. CAPCİAL  nasıl kullanılır?  
4. Olası yan etkiler nelerdir? 
5. CAPCİAL ’in saklanması  
 
Başlıkları yer almaktadır. 
 
1. CAPCİAL  nedir ve ne için kullanılır?  
• CAPCİAL ; 45 gram krem içeren yüksek dansiteli polietilen (HDPE) masaj başlıklı kapak 
ile kapatılmış  alüminyum t üplerde pazarlanan, kapsaisin içeren ve haricen kullanılan bir 
krem dir.    
 
• CAPCİAL ,  
- Zona ( Herpes zoster ) olduktan sonra deri yüzeyine yakın sinirlerden kaynaklanan 
ağrının giderilmesinde  
- Şeker hastalığı nedeniyle ellerine veya ayaklarına giden sinirlerde hasar olan hastalarda 
ağrının giderilmesinde  
- Eklem iltihabı, eklem kireçlenmesi , kas ve eklem ağrılarının giderilmesinde kullanılır. 
 
2.  CAPCİAL ’i kullanmadan önce dikkat edilmesi gerekenler  
CAPCİAL ’i aşağıdaki durumlarda KULLANMAYINIZ  
Eğer;  
• Kapsaisine ve CAPCİAL ’in bileşiminde yer alan maddelere karşı alerjiniz varsa  
• Çatlamış veya tahriş olmuş deri üzerinde  
• 12 yaşın altındaki ç ocuklarda 
   2 / 5  CAPCİAL ’i aşağıdaki durumlarda DİKKATLİ KULLANINIZ  
• Gözler, burun ve ağız ile  temas ettirmeyiniz. Yanlışlıkla gözünüzle, burnunuzla ve  ağzınızla 
veya çatlamış ya da tahriş olmuş deri üzerine bulaşırsa, bol miktarda suyla yıkayınız. 
• CAPCİAL ’i uyguladıktan hemen sonra ellerinizi yıkayınız ancak uygulama yaptığınız bölge 
ellerinizse, bu durumda ellerinizi uygulamadan 30 dakika sonra yıkayınız.  
• CAPCİAL ’i uygulamadan hemen önce veya uyguladıktan hemen sonra sıcak banyo veya duş 
yapmaktan kaçınınız. 
• CAPCİAL ’i uyguladıktan sonra üzerine sıkı bandaj  uygulamayınız . 
• CAPCİAL ’in buğusunu solumaktan kaçınınız çünkü gözlerde tahrişe ve solunum güçlüklerine 
(astımın kötüleşmesi dahil) neden olabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
CAPCİAL ’in yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik döneminde gerekli olduğu durumlarda doktorunuzun kontrolü altında kullanınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
CAPCİAL ’i emzirme döneminde doktorunuza danışmadan kullanmayınız.  
 
Araç ve makine kullanımı  
Araç ve makine kullanımına bilinen olumsuz bir etkisi yoktur. 
 
CAPCİAL ’in içeriğinde bulunan bazı yardımcı maddeler hakkında önemli bilgiler  
Setil alkol içermesi nedeniyle CAPCİAL  lokal deri reaksiyonlarına (örn. temas dermatiti) yol 
açabilir.  
 
Diğer ilaçlar ile birlikte kullanımı  
CAPCİAL ’in diğer tıbbi ürünlerle haricen ( topikal) uygulama aracılığıyla bilinen ya da beklenen 
bir etkileşimi yoktur.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3.  CAPCİAL  nasıl kullanılır?  
• Uygun kullanım ve doz/uygulama sıklığı için talimatlar:  
Doktor tarafından başka şekilde tavsiye edilmediği durumlarda CAPCİAL ’i günde 3 – 4 kez 
uygulayınız. Her uygulama arası en az 4 saat olmalıdır. Şeker hastalığına (d iyabete) bağlı sinir 
hasarından kaynaklanan ağrıyı gidermek için CAPCİAL  kullanıldığında, tedavi  normalde       8 
hafta sürmektedir.    3 / 5  • Uygulama yolu ve metodu:  
CAPCİAL  sadece haricen kullanım içindir.  
- Az miktarda kremi ( bezelye büyüklüğünde), uygulama yapılacak bölge üzerine 
parmaklarınızla ovarak yayınız. Krem görünmez hale gelene kadar ovmayı sürdürünüz.  
- CAPCİAL  uygulamasından sonra derhal ellerinizi  yıkayınız , ancak ellerinizdeki sinir 
hasarını tedavi ediyorsanız, bu durumda ellerinizi yıkamadan 30 dakika bekleyiniz. 
- CAPCİAL  kullanıldıktan sonra ellerde kısa süreli yanma hissine neden olabilir. Bu nedenle 
ihtiyaç duyulması halinde masaj başlığı ile  kullanılması önerilir.  
 
• Değişik yaş grupları:  
Çocuklarda k ullanım ı: 
12 yaşın altındaki çocuklarda kullanılmamalıdır.   
 
Yaşlılarda k ullanım ı: 
CAPCİAL ’in yaşlı hastalardaki kullanımı yetişkinlerdeki gibidir.  
 
• Özel kullanım durumları:  
Böbrek/Karaciğer yetmezliği:  
Ağır böbrek ve karaciğer yetmezliği durumunda özel bir kullanım yoktur.   
 
Eğer CAPCİAL ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla CAPCİAL  kullandıysanız:  
CAPCİAL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
CAPCİAL , sınırlı ve yüzey sel bir bölgede kullanıldığından aşırı dozda kullanılmasının bir yan 
etkisi yoktur.   
 
CAPCİAL ’i kullanmayı unutursanız:  
Unutulan dozları dengelemek için çift doz kullanmayınız .  
 
CAPCİAL  ile tedavi sonlandırıldığında ki oluşabilecek etkiler:  
Bulunmamaktadır. Tedavi döneminden sonra bir iyileşme görül mezse tanı ve tedavi gözden 
geçirilmelidir.  
 
4.  Olası yan etkiler nelerdir?  
Tüm ilaçlar gibi, CAPCİAL ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, CAPCİAL ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Yüz, dil, boğazda şişme  
• Nefes darlığı, hırıltılı soluma  
 
Bunlar ın hepsi  çok ciddi yan etkilerdir. Eğer bunlardan biri sizde mevcut ise, sizin CAPCİAL ’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
   4 / 5  Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz doktorunuza söyleyiniz:  
• Burun akıntısı  
• Öksürme 
• Hapşırma  
• Nefes darlığı veya astımın kötüleşmesi şeklinde gözlerde, burunda ve boğazda kısa süreli tahriş  
 
CAPCİAL , uygulandığında deride tahrişe ya da kısa süreli yanma hissine yol açabilir. Bu yanma 
özellikle aşağıdaki durumlarda görülür:  
• Krem, günde 4 defadan fazla uygulandığında  
• Çok fazla krem uygulandığında  
• Krem, sıcak banyo veya duştan hemen önce veya sonra uygulandığında  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5.  CAPCİAL ’in saklanması  
CAPCİAL ’i çocukların göremeyeceği, erişemeyeceği yerlerde ve ambalajında saklayınız. 
 
25°C altında ki oda sıcaklığında saklayınız. 
 
Son kullanma tarihi ile uyumlu olarak kullanınız. 
 
Tüpün veya ambalajın üzerinde belirtilen son kullanma tarihinden önce CAPCİAL ’i kullanınız . 
 
Eğer üründe ve/veya ambalajında bozukluklar fark ederseniz CAPCİAL ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! T.C. Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
Ruhsat Sahibi:  
Berat Beran İlaç Sanayi ve Ticaret Ltd. Şti.  
Yenişehir Mah. Özgür Sok. No: 16 Ataşehir/İstanbul  
 0 216 456 65 70 (Pbx)  
 0 216 456 65 79 (Faks)  
 info@beratberan.com.tr  
 
 
   5 / 5  Üretim y eri:   
Berko İlaç ve Kimya Sanayi  A.Ş.  
Adil Mah. Yörükler Sok. No: 2 Sultanbeyli/ İstanbul  
0 216 592 33 00 (Pbx)  
0 216 592 00 62 (Faks)  
 
 
Bu kullanma talimatı  15/08/2024 tarihinde onaylanmıştır.  