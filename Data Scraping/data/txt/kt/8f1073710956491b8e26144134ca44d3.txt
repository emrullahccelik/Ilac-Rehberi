1 
  
KULLANMA TALİMATI 
 
YERVOY 50 mg/10 mL IV infüzyonluk çözelti konsantresi içeren flakon   
Damar yoluyla kullanılır 
Steril 
 
 Etkin madde:  Her mL’de 5 mg ipilimumab 
                       10 mL’lik bir flakon 50 mg ipilimumab içerir. 
 
 Yardımcı maddeler: tris-hidroklorür, sodyum klorür, mannitol (E421), pentetik asit, 
polisorbat 80, sodyum hidroksit, hidroklorik asit ve enjeksiyonluk sudur. 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük doz kullanmayınız. 
 
 
Bu Kullanma Talimatında:  
 
1. YERVOY nedir ve ne için kullanılır? 
2. YERVOY’u kullanmadan önce dikkat edilmesi gerekenler 
3. YERVOY nasıl kullanılır? 
4. Olası yan etkiler nelerdir? 
5. YERVOY’un  saklanması 
 
Başlıkları yer almaktadır.  
 
1. YERVOY nedir ve ne için kullanılır?  
 
YERVOY, bağışıklık hücrelerinizle kanser hücrelerine saldırmak ve onları yok etmek için 
bağışıklık sisteminize (immün sistem) yardımcı olan bir protein olan ipilimumab etkin 
maddesini içerir. 
 
YERVOY infüzyonluk çözelti konsantresi içeren flakon, hafif (az miktarda) partikül içerebilen, 
berrak ila hafif opak renksiz ila açık sarı bir sıvıdır.  
 
YERVOY içinde 10 mL’lik ya da 40 mL’lik 1 flakon içeren ambalajlarda sunulmaktadır.  2 
 YERVOY, yetişkinlerde kanser hastalığı daha önceki tedaviye yanıt vermemişse veya yanıt 
vermeyi durdurmuşsa, çıkarılamayan; ilerlemiş ve yayılmış (metastatik) melanomanın (bir cilt 
kanseri tipi) tedavisinde kullanılmaktadır.  
 
 YERVOY erişkinlerde nivolumab ile birlikte; 
 İleri evre böbrek hücreli karsinomu (ileri evre böbrek kanseri)  
 İlerlemiş ve yayılmış (metastatik) melanomayı (bir cilt kanseri tipi) 
 Cerrahi ameliyat ile çıkarılamayan malign plevral mezotelyoması olan yetişkin 
hastaların birinci basamak tedavisinde kullanılmaktadır.  
 
YERVOY, nivolumab ve 2 kür platin bazlı kemoterapi ile kombinasyon halinde, EGFR 
mutasyonu veya ALK translokasyonu bulunmayan metastatik (diğer organlara sıçrayan) küçük 
hücreli dışı akciğer kanserli ECOG performans skoru 0-1 olan yetişkin hastaların birinci 
basamak tedavisinde kullanılmaktadır. 
 
YERVOY nivolumab ile birlikte verilebileceğinden bu ilacın kullanma talimatını da okumanız 
önemlidir. Eğer nivolumab hakkında herhangi bir sorunuz varsa lütfen doktorunuza sorunuz.  
 
2. YERVOY’u  kullanmadan önce dikkat edilmesi gerekenler  
 
YERVOY’u aşağıdaki durumlarda KULLANMAYINIZ 
 
 Eğer, ipilimumaba veya YERVOY’un içeriğindeki herhangi bir yardımcı maddeye karşı 
alerjiniz (aşırı duyarlılığınız) varsa veya bundan emin değilseniz, doktorunuzla 
konuşunuz. 
 18 yaşın altındakilerde kullanılmamalıdır.  
 
YERVOY’u aşağıdaki durumlarda DİKKATLİ KULLANINIZ 
 
Eğer; 
 
 Kalbinizle ilgili problemler , örneğin ritim veya kalp atım hızında değişiklik veya    
anormal kalp ritmi. 
 Kanama veya bağırsak delinmesine kadar ilerleyebilen bağırsak iltihabı (kolit). Kolit 
belirti ve işaretleri, ishal (sulu, gevşek veya yumuşak dışkı), normale göre bağırsak 
hareketlerinin artması, dışkıda kan veya koyu renkli dışkı, karın bölgesinde ağrı veya 
hassasiyeti içerebilir,  
 Nefes almada güçlük veya öksürük gibi akciğer problemleri. Bunlar akciğerlerde 
iltihaplanma belirtisi olabilir (pnömonit veya interstisyel akciğer hastalığı). 
 Karaciğer yetmezliğine sebep olabilen karaciğer iltihabı (hepatit). Hepatit belirti ve 
işaretleri; gözde ve ciltte sararma (sarılık), midenin sağ tarafında ağrı ve yorgunluğu 
içerebilir,  
 Ciddi deri reaksiyonuna sebep olabilen deri iltihabı (toksik epidermal nekroliz, 
Stevens-Johnson sendromu ve Eozinofili ve Sistemik Semptomların Eşlik Ettiği İlaç 
Reaksiyonları (DRESS) olarak bilinir). Ciddi deri reaksiyonu belirti ve işaretleri; 
kaşıntılı veya kaşıntısız deri döküntüsü, deride soyulma, deri kuruluğu, ateş, yorgunluk, 
yüzde ve lenf bezlerinde şişlik, eozinofillerde (bir beyaz kan hücresi türü) artış, 
karaciğer, böbrek veya akciğerde etkiler. DRESS adı verilen reaksiyonun aldığınız son 
dozdan haftalar veya aylar sonra gelişebileceği unutulmamalıdır.  
 Paralize neden olabilen  sinir iltihabı. Sinir problemlerinin belirtileri; kas zayıflığı, 
ellerde veya ayaklarda uyuşukluk veya karıncalanma, bilinç kaybı veya uyanmada 
zorlanmayı içerebilir, 3 
  Böbrek iltihaplanmanız veya probleminiz varsa. Belirti ve işaretler anormal böbrek 
fonksiyon testlerini veya azalan idrar hacmini içerebilir. 
 Bezlerin çalışmasını etkileyebilen özellikte, hormon üreten bezlerde (özellikle 
hipofiz, adrenal ve tiroit bezleri) iltihaplanma. Bezlerin düzgün çalışmamasına 
ilişkin belirti ve işaretler; baş ağrıları, bulanık veya çift görme, yorgunluk, azalan cinsel 
istek, davranış değişikliklerini içerebilir, 
 Tip 1 Şeker hastalığı (diyabet), şeker hastalığından dolayı kanda asit bulunması 
(diabetik ketoasidozis).  
 Kaslarda iltihap  örneğin miyokardit (kalp kası iltihabı), miyozit (kas iltihabı) ve 
rabdomiyoliz (kaslarda ve eklemlerde sertlik, kas spazmları). Belirti ve bulgular 
arasında kaslarda ağrı, sertlik, güçsüzlük, göğüs ağrısı veya şiddetli bitkinlik yer alır. 
 Göz iltihabı. Gözde kızarıklık veya ağrı, görme problemleri, bulanık görme veya geçici 
görme kaybını içerebilir. 
 Bağışıklık sistemimizin normalde enfeksiyonla mücadele eden histiyosit ve lenfosit adlı 
hücrelerden çok fazla ürettiği nadir bir hastalık (Hemofagositik Lenfohistiyositoz) . 
Belirtiler arasında karaciğer ve/veya dalak büyümesi, deri döküntüsü, lenf 
düğümlerinde şişme, solunum sorunları, kolay morarma, böbrekle ilgili anormallikler 
ve kalp sorunları vardır.   
 Organ nakli reddi.  
 
Bu belirti veya bulgulardan herhangi birisini görürseniz veya bu belirti veya semptomlar 
kötüleşiyorsa, bu durumu derhal doktorunuza bildiriniz.  Belirtilerinizi diğer ilaçlarla tedavi 
etmeye çalışmayınız. Doktorunuz, daha şiddetli komplikasyonları engellemek ve belirtilerinizi 
azaltmak amacıyla size başka ilaçlar verebilir, bir sonraki YERVOY dozunu kesebilir veya 
YERVOY tedavisini tamamıyla durdurabilir. 
 
Bu belirti ve bulguların bazen gecikmeli meydana geldiği ve son dozdan haftalar veya aylar 
sonra görülebildiği unutulmamalıdır. Tedaviden önce doktorunuz genel sağlık durumunuzu 
kontrol edecektir. Tedavi sırasında size kan tahlilleri  de yapılacaktır. 
 
YERVOY’u kullanmadan önce aşağıdaki durumları doktorunuz ile paylaşınız; 
 
 Hepatit B (HBV) veya hepatit C (HCV) dahil kronik viral karaciğer enfeksiyonunuz 
varsa veya geçmişte bu enfeksiyona yakalandıysanız; 
 İnsan immün yetmezlik virüsü (HIV) enfeksiyonu veya edinilmiş immün yetmezlik 
sendromunuz (AIDS) varsa; 
 Bir otoimmün hastalığınız varsa (vücudun kendi hücrelerine saldırdığı bir durum)  
 Daha önce herhangi bir kanser tedavisi sırasında şiddetli bir advers deri reaksiyonu  
yaşadıysanız;  
 Geçmişte akciğerlerinizde iltihaplanma yaşadıysanız; 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
Pazarlama sonrası, kortikosteroidlere (bir ilaç grubu) yanıt vermeyen immün (bağışıklık 
sistemi) ilişkili kolit (kalın bağırsak iltihabı) hastalarında sitomegalovirüs (CMV) 
enfeksiyonu/reaktivasyonu olguları bildirilmiştir. Diyarenin (ishalin) ya da kolitin ortaya 
çıkması durumunda kesin tanının konulabilmesi amacıyla dışkıda enfeksiyon araştırılmalıdır.  
 
Diğer tüm terapötik proteinlerde olduğu gibi YERVOY için de potansiyel immunojenesite 
(vücuda giren antijenin kendisine karşı antikor oluşturma) riski söz konusudur. Biyoteknolojik 4 
 tıbbi ürünlerin izlenebilirliğini iyileştirmek için uygulanan ürünün ticari ismi ve seri numarası 
mutlaka hasta dosyasına kaydedilmelidir. 
 
YERVOY’un yiyecek ve içecek ile kullanılması  
YERVOY’un, yiyecek veya içeceklerle herhangi bir etkileşimi yoktur. 
 
Hamilelik  
İlacı kullanmadan önce doktorunuza veya eczacınıza danışınız. 
 
Doktorunuz özel olarak önermediği sürece hamilelik döneminde YERVOY’u 
kullanmamalısınız. Hamile kadınlarda YERVOY’un etkileri bilinmemekle birlikte, etkin 
maddesi olan ipilimumab anne karnındaki bebeğe zarar verebilir. Gebelik planlıyorsanız 
doktorunuza danışınız. 
 
Doğurganlık çağında olan bir kadınsanız YERVOY tedavisi sırasında etkin doğum kontrol 
yöntemleri uygulamalısınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 
YERVOY’un anne sütüne geçip geçmediği bilinmemektedir. Ancak, bebeğin anne sütüyle 
YERVOY’a anlamlı şekilde maruz kalması ve emzirilen bebek üzerinde herhangi bir etkinin 
oluşması beklenmemektedir. YERVOY tedavisi sırasında veya sonrasında bebeğinizi emzirip 
emziremeyeceğinizi doktorunuza sorunuz. 
 
Araç ve makine kullanımı 
İyi hissettiğinizden emin olmadıkça, YERVOY verildikten sonra araç veya makine 
kullanmayınız. Yorgunluk veya güçsüzlük hissi YERVOY’un çok yaygın bir yan etkisidir. Bu 
durumun araç ve makine kullanma yeteneğinizi etkilemesi mümkündür. 
 
YERVOY’un içeriğinde bulunan bazı yardımcı maddeler hakkında önemli bilgiler 
 
YERVOY verilmeden önce düşük sodyumlu (düşük tuzlu) bir diyetteyseniz, bu durumu 
doktorunuza bildiriniz. YERVOY her 10 mL flakonda 23 mg sodyum (pişirme/sofra tuzunun 
ana bileşeni) içerir. Bu miktar, bir yetişkin için önerilen diyetle günlük sodyum alımının en 
fazla %1,15’ine karşılık gelmektedir. Bu durum, kontrollü sodyum diyetinde olan hastalar için 
göz önünde bulundurulmalıdır. 
 
Diğer ilaçlar ile birlikte kullanımı: 
 
YERVOY verilmeden önce, aşağıdaki durumlar söz konusuysa doktorunuza bildirin. 
 
 Kortikosteroidler gibi bağışıklık sistemini baskılayan herhangi bir ilaç kullanıyorsanız. 
Bu ilaçlar YERVOY’un etkisini değiştirebilmektedir. Ancak, YERVOY ile tedavi 
edilirken doktorunuz, YERVOY ile yaşayabileceğiniz yan etkileri azaltmak amacıyla 
size kortikosteroid verebilir.  
 Kanın pıhtılaşmasını engelleyen herhangi bir ilaç (antikoagülanlar) kullanıyorsanız. Bu 
ilaçlar midede veya bağırsakta kanama (YERVOY’un bir yan etkisi) olasılığını 
artırabilmektedir. 5 
  Eğer size yakın zamanda vemurafenib (deri kanserinin tedavisi için bir başka ilaç) reçete 
edilmişse, öncesinde vemurafenib kullanıldıktan sonra YERVOY verilirse deri ile ilgili 
yan etki riski artabilir.   
 
Tedavi sırasında doktorunuza bildirmeden herhangi bir başka ilaç kullanmayınız. 
 
İlk verilere göre, YERVOY’un melanoma tedavisi için önerilen bir başka ilaç olan vemurafenib 
ile kombinasyonu artan karaciğer toksisitesi nedeniyle tavsiye edilmemektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz. 
 
3. YERVOY nasıl kullanılır?  
 
Uygun kullanım ve doz/uygulama sıklığı için talimatlar: 
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Size toplamda 4 doz olmak üzere 3 haftada bir YERVOY uygulanacaktır. Cildinizde yeni 
lezyonların ortaya çıktığını veya mevcut lezyonların büyüdüğünü fark edebilirsiniz. YERVOY 
tedavi sırasında bu beklenen bir durumdur. Doktorunuz, tedaviye gösterdiğiniz toleransa bağlı 
olarak, size toplamda 4 doz YERVOY uygulamaya devam edecektir.  
 
Uygulama yolu ve metodu: 
 
YERVOY nasıl verilir 
YERVOY, deneyimli bir doktorun gözetimi altında bir hastane veya klinikte verilecektir. 
 
Cilt kanseri için tek başına verildiğinde 30 dakikalık bir periyotta, damardan (intravenöz olarak) 
infüzyonla (seruma bağlı olarak) verilecektir. 
 
YERVOY cilt kanseri tedavisi için nivolumabla kombinasyon halinde verildiğinde önerilen 
YERVOY dozu ilk 4 doz için 3 haftada bir vücut ağırlığınızın kilogramı başına 3 mg 
ipilimumab şeklindedir, her periyotta 30 dakikalık bir infüzyon uygulanacaktır (kombinasyon 
fazı). Bunun sonrasında önerilen nivolumab dozu 2 haftada bir verilen 240 mg veya 4 haftada 
bir verilen 480 mg’dır, her periyotta 30 veya 60 dakikalık bir infüzyon uygulanacaktır (tek ajan 
fazı). 
 
YERVOY ilerlemiş böbrek kanseri tedavisi için nivolumab ile kombinasyon halinde 
verildiğinde, önerilen YERVOY dozu ilk dört 4 doz için size 3 haftada bir vücut ağırlığınızın 
kilogramı başına 1 mg ipilimumab şeklindedir, her periyotta 30 dakikalık bir infüzyon 
uygulanacaktır (kombinasyon fazı). Bunun sonrasında, aldığınız doza bağlı olarak önerilen 
nivolumab dozu 2 haftada bir verilen 240 mg veya 4 haftada bir verilen 480 mg’dır, 30 veya 60 
dakikalık bir periyotta bir infüzyon uygulanacaktır (tek ajan fazı). 
 
YERVOY malign plevral mezotelyoma kanseri (akciğer zarı kanseri) tedavisinde nivolumab 
ile kombinasyon halinde 6 haftada bir, her periyotta  30 dakikalık bir infüzyon şeklinde 
uygulanacaktır  
 
YERVOY ilerlemiş küçük hücreli dışı akciğer kanserinin tedavisi için nivolumab ve 
kemoterapi ile birlikte verildiğinde, 6 haftada bir, her periyotta 30 dakikalık bir infüzyon 6 
 şeklinde uygulanacaktır. 2 kür kemoterapi tedavisi tamamlandıktan sonra, YERVOY, 
nivolumab ile 6 haftada bir, her periyotta  30 dakikalık bir infüzyon şeklinde uygulanacaktır. 
YERVOY ne kadar verilir 
YERVOY cilt kanseri tedavisi için tek başına verildiğinde önerilen doz, kg vücut ağırlığı 
başına 3 mg ipilimumab'dır. 
Size verilecek YERVOY’un miktarı vücut ağırlığınıza göre hesaplanacaktır. Size uygulanan 
doza bağlı olarak YERVOY flakon içeriğinin tamamı veya bir kısmı, kullanımdan önce 9 
mg/ml (%0,9) enjeksiyonluk sodyum klorür çözeltisi veya 50 mg/ml (%5) enjeksiyonluk 
glukoz çözeltisi ile seyreltilebilir. Gerekli dozun elde edilebilmesi için birden fazla flakon 
gerekli olabilir.  
 
YERVOY ile toplam 4 doz olmak üzere 3 haftada bir tedavi alacaksınız. Derinizde yeni 
lezyonların çıktığını ya da mevcut olan lezyonların büyüdüğünü fark edebilirsiniz. YERVOY 
ile tedavi edilirken bu durum beklenebilir. Tedaviyi tolere edebilme durumunuza göre 
doktorunuz toplam 4 doz için size YERVOY vermeye devam edecektir. 
 
YERVOY cilt kanseri tedavisi için nivolumabla kombinasyon halinde verildiğinde önerilen 
YERVOY dozu ilk 4 doz için 3 haftada bir vücut ağırlığınızın kilogramı başına 3 mg ipilimumab 
şeklindedir (kombinasyon fazı). Bunun sonrasında önerilen nivolumab dozu 2 haftada bir verilen 
240 mg veya 4 haftada bir verilen 480 mg’dır (tek ajan fazı). 
 
YERVOY ilerlemiş böbrek kanseri tedavisi için nivolumabla kombinasyon halinde verildiğinde 
önerilen YERVOY dozu ilk 4 doz için 3 haftada bir vücut ağırlığınızın kilogramı başına 1 mg 
ipilimumab şeklindedir (kombinasyon fazı). Bunun sonrasında önerilen nivolumab dozu 2 
haftada bir verilen 240 mg veya 4 haftada bir verilen 480 mg’dır (tek ajan fazı). 
 
YERVOY malign plevral mezotelyoma (akciğer zarı kanseri), tedavisi için önerilen doz; kg 
vücut ağırlığı başına 6 haftada bir 1 mg ipilimumab'dır. 
 
YERVOY ilerlemiş küçük hücreli dışı akciğer kanserinin tedavisi için nivolumab ve kemoterapi 
ile birlikte verildiğinde önerilen doz; kg vücut ağırlığı başına 1 mg ipilimumab'dır; 6 haftada bir 
30 dakika boyunca intravenöz yoldan uygulanır. 
 
Değişik yaş grupları 
 
Çocuklarda kullanımı: Daha fazla veri elde edilene kadar bu ilacın 18 yaş altındaki  
çocuklarda kullanılması önerilmemektedir. 
 
Yaşlılarda kullanım : 
65 yaşının üzerinde hastalarda kullanımda YERVOY dozunun ayarlanması gerekli değildir. 
 
Özel kullanım durumları  
 
Böbrek yetmezliği: 
Böbrek yetmezliği olan kullanımda YERVOY dozunun ayarlanması gerekli değildir. 
 
Karaciğer yetmezliği: 
Karaciğer yetmezliği olan hastalarda kullanımda özel doz ayarı gerekmez. Yalnız, başlangıçta 
bazı karaciğer enzim testlerinin sonuçlarına göre YERVOY dikkatli kullanılmalıdır. 
 7 
 Eğer YERVOY’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla YERVOY kullandıysanız: 
YERVOY’dan kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
YERVOY’u kullanmayı unutursanız: 
 
YERVOY uygulanacak randevularınızın tamamına gelmeniz sizin için çok önemlidir. Bir 
randevuyu kaçırmanız durumunda, doktorunuza bir sonraki dozun ne zaman uygulanacağını 
sorunuz. 
 
Unutulan dozları dengelemek için çift doz almayınız. 
 
YERVOY ile tedavi sonlandığındaki oluşabilecek etkiler: 
 
Tedavinizin kesilmesi ilacın etkisini durdurabilmektedir. Doktorunuza danışmadan YERVOY 
tedavisini sonlandırmayınız. 
 
Tedaviniz veya bu ilacın kullanımına ilişkin ilave sorularınız varsa doktorunuza sorunuz. 
 
YERVOY nivolumab ile kombinasyon şeklinde verildiğinde, önce nivolumab, ardından 
YERVOY verilecektir. 
 
YERVOY nivolumab ve kemoterapiyle kombinasyon şeklinde verildiğinde ise, önce 
nivolumab, sonrasında YERVOY, ardından kemoterapi verilecektir. 
Lütfen bu ilacın kullanımını anlamak için diğer anti-kanser ilaçlarının kullanma 
talimatlarına bakınız. Diğer ilaçların kullanımı ile ilgili sorularınız varsa, lütfen 
doktorunuza sorunuz. 
 
4. Olası yan etkiler nelerdir? 
 
Tüm ilaçlarda olduğu gibi, YERVOY’un içeriğinde bulunan maddelere duyarlı olan kişilerde 
yan etkiler olabilir.  
 
Doktorunuz tedavinizin risk ve yararlarını sizinle tartışacak ve size açıklayacaktır. 
 
Önemli iltihaplanma belirtilerine dikkat ediniz 
 
YERVOY etkisini bağışıklık sisteminin üzerinde gösterir ve vücudunuzun bazı bölümlerinde 
iltihaplanmaya  neden olabilir. İltihaplanma vücudunuzda ciddi hasara sebep olabilmekle 
birlikte, bazı enflamatuvar koşullar yaşamı tehdit edebilir. 
 
Aşağıdakilerden biri olursa YERVOY’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
Çok seyrek olarak ama ciddi ve yaşamı tehdit edebilecek potansiyelde alerjik reaksiyon 
görülebilir.  
 8 
 Tek başına 3 mg/kg YERVOY kullanan hastalar için klinik çalışmalarda aşağıdaki yan etkiler 
bildirilmiştir: 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Bu yan etkilerden herhangi birini yaşarsanız derhal doktorunuza bildiriniz .  
Belirtilerinizi diğer ilaçlarla tedavi etmeye çalışmayınız. 
 
Çok yaygın: 
 İştah kaybı 
 İshal (sulu, gevşek veya yumuşak dışkı), kusma veya hasta hissetme (mide bulantısı), 
kabızlık, mide ağrısı  
 Deri döküntüsü, kaşıntı 
 Kaslarda, kemiklerde, bağlarda, tendonlarda ve sinirlerde ağrı 
 Yorgunluk veya güçsüzlük hissi, enjeksiyon yerinde reaksiyon, ateş, ödem (şişlik), ağrı 
 
Yaygın: 
 Kanın ciddi bakteriyel enfeksiyonu (sepsis), idrar yolu enfeksiyonu, solunum sistemi 
enfeksiyonu 
 Tümör ağrısı 
 Kırmızı kan hücrelerinin (oksijen taşıyan), beyaz kan hücrelerinin (ki bunlar 
enfeksiyonla mücadelede önemli) veya trombositler (kanın pıhtılaşmasına yardımcı 
olan hücreler) azalması 
 Yorgunluk veya kilo almaya neden olabilen tiroit bezi fonksiyonunun azalması; Beynin 
tabanında yer alan hipofiz bezinin normalden az (yetersiz çalışması) işlev görmesi 
(hipopituitarizm) ya da iltihabı (hipofizit)  
 Su kaybı 
 Zihin bulanıklığı, depresyon 
 Beyinde aşırı sıvı birikmesi, sinirlerde hasar (ağrıya, halsizliğe ve kramplara neden 
olur), baş dönmesi, baş ağrısı 
 Bulanık görme, gözlerde ağrı 
 Düzensiz veya anormal kalp atışı 
 Düşük kan basıncı, yüzde ve boyunda geçici kızarıklık, terleme ile birlikte yoğun 
sıcaklık hissi ve hızlı kalp atışı 
 Nefes darlığı, öksürük, saman nezlesi 
 Mide veya bağırsakta kanama, bağırsak iltihabı (kolit), mide yanması, ağız ülseri ve 
uçuk (stomatit) 
 Anormal karaciğer fonksiyonu 
 Bir organın iç yüzeyinde iltihaplanma 
 Deri iltihabı ve kızarıklık, deride yamalar halinde renk değişikliği (vitiligo), kurdeşen 
(kaşıntı, kabartılı döküntü), saçlarda dökülme veya incelme, geceleri aşırı terleme, 
deride kuruluk 
 Kaslarda ve eklemlerde ağrı (artralji), kas spazmları, eklem iltihabı (artrit) 
 Böbrek fonksiyonu yetmezliği 
 Titreme, enerji kaybı 9 
  Grip benzeri hastalık 
 Vücut ağırlığında azalma 
 
Yaygın olmayan:  
 Kanda ciddi bakteriyel enfeksiyon (septik şok), beyin ve omurilik çevresinde iltihap, 
mide ve bağırsaklarda iltihap, bağırsak duvarı iltihabı (ateş, kusma ve mide ağrısına 
neden olan), akciğer iltihabı (pnömoni) 
 Kanda yüksek kalsiyum ve kolesterol düzeyi ve düşük kan şeker düzeyi (paraneoplastik 
sendrom) gibi vücutta kansere bağlı bir grup belirti 
 Eozinofillerde artış (beyaz kan hücrelerinin bir türü) 
 Alerjik reaksiyon 
 Adrenal bezi (böbreklerin üzerinde yer alan bezler) tarafından üretilen hormonların 
salgısında azalma, kalp atışının hızlanmasına, terleme ve kilo kaybına neden olabilen 
aşırı aktif tiroit bezi fonksiyonu, seks hormonları üreten bezlerde bozukluk 
 Hipotalamusun (beynin parçası) yetersiz işlev görmesine bağlı olarak böbrek üstü 
bezlerinin (adrenal bezi) işlevinde azalma   
 Kanda yüksek potasyum ve fosfat düzeyleri ve düşük kalsiyum düzeyleri (tümör lizis 
sendromu) ile tanımlanan, kanser tedavisinden sonra meydana gelen bir grup metabolik 
komplikasyon 
 Ruh sağlığında değişiklikler, cinsel isteğin azalması 
 Ekstremitelerde ağrı, güçsüzlük veya felce neden olabilen sinirlerde şiddetli ve olası 
ölümcül iltihaplanma (Guillain-Barre sendromu), bayılma, beyindeki sinirlerde 
iltihaplanma, hareketlerin koordinasyonunda zorlanma (ataksi), titreme, kısa süreli 
istemsiz kas kontraksiyonları, konuşmada zorlanma, 
 Göz iltihabı (konjonktivit), gözlerde kanama, gözün renkli kısmında iltihaplanma, 
görmede azalma, gözlerde yabancı bir cisim hissi, gözlerde şişme ve yaşarma, göz 
kapaklarının iltihabı 
 Kan damarlarında iltihaplanma, kan damarları hastalığı, kol ve bacaklara kan akışında 
azalma, ayağa kalkıldığında kan basıncının düşmesi 
 Nefes almada aşırı zorlanma, akciğerlerde sıvı birikmesi, akciğer iltihabı 
 Bağırsakların delinmesi, ince bağırsak iltihabı, bağırsak veya pankreas iltihabı 
(pankreatit), peptik ülser, yemek borusu iltihabı, bağırsak tıkanıklığı, anüs ve rektal 
duvar iltihabı (kanlı dışkı ve sık dışkılama dürtüsü ile belirginleşir) 
 Karaciğer yetmezliği, karaciğer iltihabı, karaciğer büyümesi, ciltte ve gözlerde sararma 
(sarılık) 
 Deride şiddetli ve olası ölümcül soyulma (toksik epidermal nekroliz) 
 Kalça ve omuzda ağrı veya sertleşmeye neden olan kas iltihabı 
 Böbrek veya santral sinir sistemi iltihabı 
 Birden fazla organda iltihap 
 İskelet kaslarının iltihabı  
 Kas güçsüzlüğü, 
 Böbrek hastalığı 
 Adet görmeme 
 Birden fazla organda fonksiyon bozukluğu, ilaç infüzyonu ile ilişkili reaksiyon 
 Saç renginde değişiklik 
 Mesane iltihabı, belirti ve semptomlar arasında sık ve/veya ağrılı idrara çıkma, sık idrara 
çıkma isteği, idrarda kan, alt karın bölgesinde ağrı veya basınç yer alabilir 
 
Seyrek:   
 Kan damarlarında iltihaplı hastalık (genelde baş atardamarları) 10 
  Tiroid bezinin şişmesi (tiroidit) 
 Kenarları pullu kuru kırmızı lekelerle karakterize edilen deri hastalığı (psoriyazis) 
 Deride iltihap ve kızarıklık (eritema multiforme) 
 Şu özelliklerden bir veya daha fazlasının eşlik ettiği döküntü ile karakterize olan bir tür 
şiddetli deri reaksiyonu: ateş, yüzde ve lenf bezlerinde şişlik, eozinofillerde (bir beyaz 
kan hücresi türü) artış, karaciğer, böbrek veya akciğerde etkiler (DRESS adı verilen bir 
reaksiyon) 
 Gözleri, cildi ve kulak zarlarını etkileyen iltihaplı bir hastalık (büyük olasılıkla 
otoimmün kökenli). Beyin ve spinal kord (Vogt-Koyanagi-Harada sendromu), gözün 
arkasındaki zarın kaybedilmesi (ciddi retina ayrılması) 
 Tip 1 şeker hastalığı (diyabet) belirtileri ya da normalden çok susama ya da çok acıkma 
ya da normalden çok idrara çıkma, kilo kaybı, yorgun hissetme, hasta hissetme, mide 
ağrısı, derin ve hızlı nefes alma, bilinç bulanıklığı, olağandışı uyku hali, nefeste tatlı bir 
koku, ağızda tatlı veya metalik bir tat veya idrarda veya terde farklı bir kokuyu içeren 
şeker hastalığından kaynaklı diyabetik ketoasidoz belirtileri 
 Kaslarda erime (atrofi) olmaksızın kas güçsüzlüğü ve yorgunluk hissi (myastenia 
gravis) 
 Pankreas tarafından üretilen sindirim enzimlerinin eksikliği veya azalması (pankreas 
ekzokrin yetmezliği) 
 Çölyak hastalığı (gluten içeren yiyecekler tüketildikten sonra karın ağrısı, ishal ve 
şişkinlik gibi belirtilerle karakterize edilir) 
 
Çok seyrek:   
 Ciddi, yaşamı tehdit etme olasılığı olan alerjik reaksiyon 
 
Ayrıca, klinik çalışmalarda YERVOY’un farklı dozlarının (3mg/kg dozundaki YERVOY 
dışında) uygulandığı hastalarda aşağıdaki yaygın olmayan (100 hastanın birinden az, fakat 
1.000 hastanın birinden fazla görülebilir) yan etkiler bildirilmiştir. 
 
 Üçlü semptomlar (menenjizm): boyun tutulması, ışığa karşı hassasiyet ve baş ağrısı, 
grip benzeri rahatsızlık 
 Kalp kası iltihabı, kalp kası zayıflığı, kalbin çevresinde sıvı birikimi 
 Karaciğer veya pankreas iltihabı, vücudunuzun çeşitli organlarında iltihablı hücre 
yumruları (nodül)  
 Karın içinde enfeksiyon 
 Kollar, bacaklar ve yüzde ağrılı deri lezyonları (eritema nodozum) 
 Aşırı aktif hipofiz bezi 
 Paratiroid bezi fonksiyonunun azalması  
 Göz iltihabı, göz kası iltihabı 
 Duymada azalma 
 El ve ayak parmaklarınızda uyuşma ve solgunluğa neden olan zayıf kan dolaşımı 
 Kızarıklık, şişme ve blisterlere neden olan el ve ayak dokularında hasar  
 
Bildirilen sıklığı bilinmeyen diğer yan etkiler (mevcut verilerden tahmin edilemeyen)  
 Organ nakli reddi 
 Deride su dolu kabarcıkların oluştuğu bir çeşit hastalık (pemfigoid olarak adlandırılır) 
 Bağışıklık sisteminin enfeksiyonla savaşan hücreler olan histiyositleri ve lenfositleri 
çok fazla ürettiği ve çeşitli belirti ve bulgulara yol açan bir hastalık (hemofagositik 
lenfohistiyositoz olarak adlandırılır). Belirtiler büyümüş karaciğer ve/veya dalak, ciltte 11 
 döküntü, lenf bezi büyümesi, nefes almada problemler, kolay morarma, böbrek 
anormallikleri ve kalp problemlerini içerebilir.  
 Ağrı, hissizlik, karıncalanma ya da el ya da ayaklarda güçsüzlük; daha sık idrara çıkma 
ihtiyacı, idrar tutamama, idrar yapma zorluğu ve kabızlık (miyelit) dahil mesane veya 
bağırsak sorunları 
 
 
Test sonuçlarındaki değişiklikler 
 
YERVOY, doktorunuz tarafından gerçekleştirilen test sonuçlarında değişikliklere neden 
olabilir. Bunlar aşağıdaki gibidir: 
 Kırmızı kan hücrelerinin (oksijeni taşıyan), beyaz kan hücrelerinin (enfeksiyonla 
savaşmada önemli olan) veya trombositlerin (kanın pıhtılaşmasına yardımcı olan 
hücreler) sayısında değişiklik 
 Kanda karaciğer enzimi ve hormon düzeylerinin anormal şekilde değişmesi 
 Anormal karaciğer fonksiyon testi 
 Kanda anormal kalsiyum, sodyum, fosfat veya potasyum düzeyleri 
 İdrarda kan veya protein bulunması 
 Kan ve diğer vücut dokularının anormal şekilde yüksek alkalenliği 
 Asidi normal şekilde kandan uzaklaştıramayan böbrekler 
 Kendi bazı hücrelerinize karşı kanda antikor varlığı 
 
YERVOY kombinasyonda diğer kanser ilaçlarıyla birlikte kullanıldığında aşağıdaki yan 
etkiler bildirilmiştir (yan etkilerin sıklık ve şiddeti verilen anti-kanser ilaçların kombinasyonuna 
göre değişebilir): 
Çok yaygın 
 Üst solunum yolu enfeksiyonları  
 Tiroid bezinin normalden daha az aktif olması (yorgunluğa veya kilo artışına neden 
olabilir) 
 Kırmızı kan hücrelerinin (oksijeni taşıyan), beyaz kan hücrelerinin (enfeksiyonla 
savaşmada önemli olan) veya trombositlerin (kanın pıhtılaşmasına yardımcı olan 
hücreler) sayısında azalma 
 İştahta azalma, kanınızda yüksek (hiperglisemi) veya düşük (hipoglisemi) şeker 
düzeyleri 
 Baş ağrısı, baş dönmesi 
 Nefes darlığı (dispne), öksürük 
 Diyare (sulu, gevşek veya yumuşak dışkı), kusma veya hasta hissetme (bulantı), mide 
ağrısı, kabızlık 
 Zaman zaman kabarcıklanma ile birlikte seyreden deri döküntüsü, kaşıntı  
 Kaslarda ve kemiklerde ağrı (musküloskeletal ağrı), eklemlerde ağrı (artralji), 
 Yorgun veya güçsüz hissetme, ateş, ödem (şişlik) 
 
Yaygın 
 Akciğer enfeksiyonu (pnömoni), bronşit, gözde iltihaplanma (konjonktivit) 
 Bazı beyaz kan hücrelerinde (eozinofil) artış 
 Alerjik reaksiyon, ilacın infüzyonu ile ilişkili reaksiyonlar 
 Aşırı aktif tiroid bezi (hızlı kalp atışına, terlemeye ve kilo kaybına neden olabilir), adrenal 
bezler (böbreklerin üzerinde yer alan bezler) tarafından üretilen hormonların 12 
 salgılanmasında azalma, beynin tabanında bulunan hipofiz bezinin normalden az aktivite 
sergilemesi (hipopituitarizm) veya iltihaplanması (hipofizit), tiroid bezinin şişmesi, 
diyabet (şeker hastalığı) 
 Dehidratasyon (susuz kalma), kandaki albumin ve fosfat seviyelerinde azalma, vücut 
ağırlığında azalma 
 Sinirlerde iltihaplanma (kollarda ve bacaklarda hissizlik, güçsüzlük, karıncalanma veya 
yanma)  
 Bulanık görme, göz kuruluğu 
 Yüksek kalp atım hızı, kalp atışının ritminde veya hızında değişiklikler, düzensiz veya 
anormal kalp atışları 
 Yüksek kan basıncı(hipertansiyon) 
 Akciğerlerde iltihaplanma (öksürük ve solunum güçlüğü ile karakterize akciğer 
iltihaplanması), akciğerler etrafında sıvı toplanması,  
 Bağırsak iltihabı (kolit), ağız ülserleri ve uçuk (stomatit), pankreas iltihaplanması 
(pankreatit), ağız kuruluğu, mide iltihaplanması (gastrit) 
 Karaciğer iltihaplanması 
 Cilt renginde yama formunda değişiklik (vitiligo), cilt kızarıklığı, olağan dışı saç 
dökülmesi veya incelmesi, ürtiker (kaşıntılı döküntü), kuru cilt 
 Eklemlerde iltihap (artrit), kas spazmı, kas güçsüzlüğü 
 Böbrek yetmezliği (böbrek fonksiyonunun ani kaybı dahil) 
 Ağrı, göğüs ağrısı, titreme 
 
 
Yaygın olmayan 
 Ateş ile nötrofillerde azalma 
 Kanda şeker hastalığı kaynaklı asit (diyabetik ketoasidoz) 
 Kanda artmış asit düzeyleri 
 Beyin iltihabı; uyuşma ve güçsüzlüğe neden olan sinir hasarı (polinöropati); düşük ayak 
(peroneal sinir felci); vücudun kendi kendine saldırması nedeniyle ortaya çıkan ve 
hissizlik, güçsüzlük, karıncalanma veya yanma hissine neden olan sinir iltihaplanması 
(otoimmün nöropati); gelişme geriliğinin (atrofinin) eşlik etmediği kas güçsüzlüğü ve 
yorgunluğu (myastenia gravis) 
 Gözlerde kızarıklık ve ağrıya neden olan iltihaplanma 
 Düzensiz veya anormal kalp ritmi, kalp kası iltihaplanması, yavaş kalp atışı 
 12 parmak bağırsağı iltihabı  
 Yama şeklinde kabarık ve kızarmış cilt bölgelerinin görüldüğü cilt hastalığı, sıklıkla 
gümüşümsü pullar eşlik eden (psoriazis), ekstremitelerde başlayan ve bazen yüzde ve 
vücudun geri kalanında görülen kızamık döküntüsüne benzer kızarık ve genellikle kaşıntılı 
beneklerle seyreden ciddi bir cilt hastalığı (eritema multiforme), ciddi ve ölümcül olma 
olasılığı bulunan cilt soyulması (Stevens-Johnson sendromu) 
 Kas ağrısı, kaslarda egzersiz kaynaklı olmayan hassasiyet veya güçsüzlük (miyopati), 
kaslarda iltihaplanma (miyozit), ağrı veya katılığa neden olan kas iltihabı (Polimiyaljiya 
romatika) 
 Böbrek iltihabı 
 
Seyrek: 
 Beyni ve omuriliği çevreleyen koruyucu membranda geçici ve geri çevrilebilir nitelikte, 
enfeksiyöz olmayan iltihap (aseptik menenjit) 
 Çeşitli organlarda ve dokularda, en yaygın olarak akciğerlerde, enflamatuvar hücrelerin 
birikmesi ile ilişkili kronik hastalıklar (sarkoidoz) 
 Paratiroid bezinin fonksiyonun azalması 
 Ekstremitelerde ağrı, güçsüzlük ve geçici felce (paralizi) neden olan geçici bir sinir 13 
 iltihaplanması (Guillain-Barré sendromu), sinirlerin iltihaplanması  
 Kollarda veya bacaklarda ağrı, uyuşma, karıncalanma veya güçsüzlük; daha sık idrara 
çıkma ihtiyacı dahil olmak üzere mesane veya bağırsak problemleri, idrar kaçırma, idrar 
yapmada zorluk ve kabızlık (miyelit/transvers miyelit) 
 Bağırsak delinmesi 
 Ölümcül olma olasılığı bulunan ciddi cilt soyulması (toksik epidermal nekroliz), derinin 
herhangi bir bölgesinde ve/veya genital bölgede kuruma, incelme, kaşıntı ve ağrı ile ilişkili 
değişiklikler (liken skleroz veya diğer liken bozuklukları) 
 Kronik eklem hastalığı (spondiloartropati), bağışıklık sisteminin vücut için sıvı, örneğin 
gözyaşı ve tükürük, üreten bezlere saldırdığı hastalık (Sjögren sendromu), kaslarda ve 
eklemlerde sertlik, kas spazmı (rabdomiyoliz) 
 Gözleri, cildi ve kulak zarlarını etkileyen enflamatuar bir hastalık (büyük olasılıkla 
otoimmün kökenli). Beyin ve spinal kord (Vogt-Koyanagi-Harada sendromu), gözün 
arkasındaki zarın kaybedilmesi (ciddi retina ayrılması) 
 Mesane iltihabı, belirti ve semptomlar arasında sık ve/veya ağrılı idrara çıkma, idrar yapma 
isteği, idrarda kan, alt karın bölgesinde ağrı veya basınç 
 Pankreas tarafından üretilen sindirim enzimlerinin eksikliği veya azalması (pankreas 
ekzokrin yetmezliği) 
 Çölyak hastalığı (gluten içeren yiyecekler tüketildikten sonra karın ağrısı, ishal ve 
şişkinlik gibi belirtilerle karakterize edilir) 
 
Bildirilen bilinmeyen sıklıkta diğer yan etkiler (mevcut verilerden tahmin edilemez): 
 
 Organ nakli reddi 
 Kanda yüksek potasyum ve fosfat seviyeleri ve düşük kalsiyum seviyeleri ile 
tanımlanan ve kanser tedavisinden sonra oluşan bir grup metabolik komplikasyon 
(tümör lizis sendromu) 
 Kalp zarının iltihabı ve kalp çevresinde sıvı birikmesi (perikardiyal bozukluklar) 
 Bağışıklık sisteminin enfeksiyonla savaşan hücreler olan histiyositleri ve lenfositleri 
çok fazla ürettiği ve çeşitli belirtilere yol açan bir hastalık (hemofagositik histiyositoz 
olarak adlandırılır.). Belirtiler şunları içerir; karaciğer ve/veya dalak büyümesi, deride 
döküntü, lenf düğümü (nodu) büyümesi, solunum problemleri, kolay morarma, böbrek 
anormallikleri ve kalp problemleri.   
 
Test sonuçlarındaki değişiklikler 
 
YERVOY kombinasyonda kullanıldığında, doktorunuz tarafından gerçekleştirilen test 
sonuçlarında değişikliklere neden olabilir. Bunlar aşağıdaki gibidir: 
 Anormal karaciğer fonksiyon testleri (kandaki karaciğer enzim düzeylerinde artış; 
aspartat aminotransferaz, alanin aminotransferaz, gama-glutamiltransferaz veya 
alkalen fosfataz, kanda yüksek bilirubin düzeyleri) 
 Anormal böbrek fonksiyon testleri (kanda artan kreatinin miktarı) 
 Yağları yıkan enzim ve nişastayı yıkan enzim düzeylerinde artış 
 Kanınızdaki magnezyum veya sodyum düzeylerinde artış ya da azalma 
 Kalsiyum veya potasyum miktarında artış ya da azalma 
 Tiroid uyarıcı hormon miktarında artış 
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
 14 
 Yan etkilerin raporlanması     
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca, karşılaştığınız yan etkileri 
www.titck.gov.tr   sitesinde yer alan “İlaç Yan Etki Bildirimi” ikonunu tıklayarak, ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.    
 
5. YERVOY’un saklanması 
 
YERVOY’u çocukların göremeyeceği veya erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra YERVOY’u kullanmayınız. Son kullanma tarihi 
belirtilen ayın son günüdür. 
 
Buzdolabında saklayınız (2-8ºC). 
Dondurmayınız. 
Işıktan korumak için orijinal ambalajında saklayınız. 
Çökelti görüldüğünde kullanmayınız. 
 
İnfüzyon çözeltisi (seyreltilmiş ya da seyreltilmemiş) hemen kullanılmazsa, buzdolabında 
(2-8°C) ya da 25°C’nin altındaki oda sıcaklığında saklanarak 24 saat içerisinde kullanılmalıdır. 
 
İnfüzyon çözeltisinin kullanılmayan herhangi bir bölümünü tekrar kullanmak üzere 
saklamayınız.   
 
Eğer üründe ve/veya ambalajında bozukluklar fark ederseniz YERVOY’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi: Bristol-Myers Squibb İlaçları Inc. İstanbul Şubesi 
                Maslak/Sarıyer/İstanbul  
 
Üretim yeri: Bristol-Myers Squibb Holdings Pharma, Ltd. Liability Company Manati/Porto 
Riko/ABD 
 
Bu kullanma talimatı …/…/… tarihinde onaylanmıştır.   15 
  - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - -  
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR 
 
Hazırlama aşaması, özellikle asepsi ile ilgili iyi uygulamalara ilişkin kurallara uygun olarak 
eğitimli personel tarafından gerçekleştirilmelidir. 
 
Dozun hesaplanması: 
YERVOY monoterapisi veya nivolumab ile kombinasyon halinde YERVOY:  
Hasta için reçete edilen doz mg/kg cinsinden verilir. Reçete edilen bu doza dayanılarak 
uygulanacak toplam doz hesaplanır. Hastaya tam doz uygulanabilmesi için birden fazla 
YERVOY konsantresi flakonu gerekli olabilir.  
 
 Her bir 10 mL’lik YERVOY konsantresi flakonu 50 mg ipilimumab, her bir 40 mL’lik 
flakon ise 200 mg ipilimumab içermektedir.  
 mg olarak toplam ipilimumab dozu = kg olarak hastanın ağırlığı x mg/kg olarak reçete 
edilen doz. 
 Dozun hazırlanması için YERVOY konsantresinin hacmi (mL) = 5’e bölünmüş olarak 
toplam doz (mg) (YERVOY konsantresinin dozu 5 mg/ mL’dir). 
 
İnfüzyonun hazırlanması: 
İnfüzyon hazırlanırken aseptik koşullar sağlanmalıdır.  
YERVOY, aşağıda belirtildiği şekliyle intravenöz uygulama için kullanılabilir: 
 
 Seyreltme yapılmaksızın uygun bir steril enjektör kullanılarak bir infüzyon kabına 
aktarıldıktan sonra; veya 
 Orijinal konsantre hacminin 5 katına kadar seyreltme yapıldıktan sonra (1 hacim 
konsantreye 4 hacim seyreltici). Nihai konsantrasyon 1 ila 4 mg/mL arasında olmalıdır. 
YERVOY konsantresinin seyreltilmesi için aşağıdakiler kullanılabilir: 
 9 mg/mL (%0,9) enjeksiyonluk sodyum klorür çözeltisi veya, 
 50 mg/mL (%5) enjeksiyonluk glukoz çözeltisi 
  
AŞAMA 1 
 
 Uygun sayıda YERVOY flakonu yaklaşık 5 dakika kadar oda sıcaklığında bekletilir. 
 YERVOY konsantresi partikül veya renk bozukluğu bakımından incelenir. YERVOY 
konsantresi, hafif (az miktarda) partikül içerebilen, berrak ila hafif opak renksiz ila açık 
sarı bir sıvıdır. Alışılmadık miktarda partikül veya renk bozukluğu belirtisi varsa 
konsantre kullanılmamalıdır. 
 Uygun steril bir enjektör kullanılarak gerekli hacimde YERVOY konsantresi alınır. 
 
AŞAMA 2: 
 
 Konsantre, steril, havası alınmış cam bir şişeye ya da IV poşetine (PVC veya PVC 
olmayan) aktarılır. 
 Uygun durumda, gerekli hacimde 9 mg/mL (%0,9) enjeksiyonluk sodyum klorür 
çözeltisi veya 50 mg/mL (%5) enjeksiyonluk glukoz çözeltisi ile seyreltilir. Hazırlama 
kolaylığı için, konsantre ayrıca uygun hacimde sodyum klorür 9 mg/mL (%0,9) 
enjeksiyonluk çözelti veya 50 mg/mL (%5) enjeksiyonluk glukoz çözeltisi içeren 
kullanıma hazır torbaya doğrudan aktarılabilir. 
 Elinizde döndürülerek infüzyon hafifçe karıştırılır. 16 
 Uygulama: 
 
YERVOY infüzyonu intravenöz “push” veya “bolus enjeksiyon” olarak uygulanmamalıdır. 
YERVOY infüzyonu 30 dakikalık bir periyotta intravenöz yoldan uygulanır.  
 
YERVOY infüzyonu, diğer ajanlarla aynı intravenöz hatta aynı zamanda infüze edilmemelidir. 
İnfüzyon için ayrı bir infüzyon hattı kullanılır. 
 
Bir infüzyon seti ve in-line, steril, pirojenik olmayan, proteinlere bağlanma oranı düşük bir filtre 
kullanılır (por boyutu 0,2 mikrometre ila 1,2 mikrometre). 
 
YERVOY infüzyonu aşağıdakiler ile geçimlidir: 
 
■ PVC infüzyon setleri 
■ Polietersülfon (0,2 mikrometre ila 1,2 mikrometre) ve naylon (0,2 mikrometre) in-line 
filtreler 
 
İnfüzyon sonunda 9 mg/mL (%0,9) enjeksiyonluk sodyum klorür çözeltisi veya 50 mg/mL (%5) 
enjeksiyonluk glukoz çözeltisi ile hat yıkanır. 
 
Saklama koşulları ve raf ömrü: 
 
Açılmamış flakon 
 
YERVOY buzdolabında saklanmalıdır (2-8ºC). Işıktan korumak için flakonlar orijinal 
ambalajında saklanmalıdır. YERVOY dondurulmamalıdır. 
 
Kutu ve flakon etiketi üzerindeki SON KULLANMA TARİHİNDEN sonra YERVOY’u 
kullanmayınız. Son kullanma tarihi, ilgili ayın son günüdür. 
 
YERVOY İnfüzyonu 
 
Mikrobiyolojik nedenlerle, açılan tıbbi ürün derhal infüze edilmeli ya da seyreltilerek infüze 
edilmelidir . Kimyasal ve fiziksel açıdan ele alındığında, seyreltilmemiş ya da seyreltilmiş 
infüzyon çözeltisinin (1ve 4 mg/mL arasında) geçerli stabilitesi, 25°C’nin altındaki oda 
sıcaklığında veya buzdolabında (2-8°C) 24 saat olarak kanıtlanmıştır. İnfüzyon çözeltisi 
(seyreltilmiş ya da seyreltilmemiş) hemen kullanılmazsa, buzdolabında (2-8°C) ya da 25°C’nin 
altındaki oda sıcaklığında saklanarak 24 saat içerisinde kullanılmalıdır. Diğer geçerli saklama 
süresi ve koşulları kullanıcının sorumluluğundadır. 
 
Bertaraf:  
İnfüzyon çözeltisinin kullanılmayan herhangi bir bölümünü tekrar kullanmak üzere 
saklamayınız. Kullanılmayan ilaç veya atık materyaller, yerel gerekliliklere uygun şekilde 
bertaraf edilmelidir. 
 