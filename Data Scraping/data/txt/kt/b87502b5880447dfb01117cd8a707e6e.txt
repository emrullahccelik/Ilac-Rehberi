1 
 KULLANMA TALİMATI  
 
MULTIHANCE® tek dozluk IV enjeksiyonluk çözelti içeren flakon   
Damar içine (i.v.) uygulanır. 
 
• Etkin madde:  1 ml çözeltide; aktif madde olarak 0,334 g gadobenik asit ve 0,195 g 
meglumine eşdeğer 0,529 g (0,5 M) gadobenat dimeglumin bulunur.  
• Yardımcı maddeler:  Enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmişt ir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayı nız. 
 
Bu Kullanma Talimatında:  
 
1. MULTIHANCE® nedir ve ne için kullanılır?  
2. MULTIHANCE®’i kullanmadan önce dikkat edilmesi gerekenler  
3. MULTIHANCE® nasıl kullanılır?  
4. Olası yan etkiler nelerdir? 
5. MULTIHANCE®in saklanması  
 
Başlıkları yer almaktadır. 
 
1. MULTIHANCE® nedir ve n e için k ullanılır?  
MULTIHANCE® gadolinyum denilen nadir bir metali içeren ve karaciğerin manyetik rezonans 
görüntülenmesinde (MRG) kullanılan özel bir boyadır (veya kontrast ajandır).  
MULTIHANCE® doktorunuzun karaciğerinizdeki herhangi bir anormalliği belirlemesine 
yardımcı olur.  
Sadece teşhis amaçlı kullanılan bir ilaçtır.  
MULTIHANCE® 2 yaş üzeri çocuklarda kullanılabilir. 
 
2. MULTIHANCE®’i kullanmadan önce dikkat edilmesi gerekenler  
MULTIHANCE®’in sadece alerjik reaksiyonlara müdahale edebilecek tıbbi yönden eğitimli 
personelin ve yeterli donanımın bulunduğu hastane veya klinikte uygulanması gerekmektedir.  
 
Vücutta birikim 
MULTIHANCE® içeriğindeki gadolinyum denen metal sayesinde etki gösterir. Çalışmalar az 
miktar gadolinyumun  vücutta özellikle beyinde birikebildiğini göstermiştir. Beyinde 
gadolinyum birikimine bağlı bir yan etki gözlenmemiştir.  
 
MULTIHANCE®’i aşağıdaki durumlarda KULLANMAYINIZ  
• Eğer gadobenat dimeglumine veya ilacın içindeki diğer yardımcı maddelere karşı aşırı 
alerjik (aşırı duyarlı) iseniz,  2 
 • Eğer daha önce, MRG için herhangi bir özel boya veya kontrast ajan enjeksiyonunu takiben 
döküntü, kaşıntı, ürtiker (kurdeşen) veya solunum güçlüğü gibi alerjik reaksiyonlar (aşırı 
duyarlılık reaksiyonları) geliştirdiys eniz.  
• 2 yaşından küçük çocuklarda kullanılmamalıdır.  
 
MULTIHANCE®’i aşağıdaki durumlarda DİKKATLİ KULLANINIZ   
• Kalp rahatsızlığınız varsa veya kan basıncınız yüksek ise, 
• Geçmişte sara hastalığı veya beyin lezyonu hikayeniz varsa, 
• MRG tarayıcısının manyetik  kısmıyla etkileşebileceğinden bir kalp piliniz varsa veya 
vücudunuzda klips , vida ya da plak gibi metalik nesnelerin varlığından haberdarsanız,   
• Böbrekleriniz düzgün çalışmıyorsa,  
• Yakın zamanda karaciğer nakli olduysanız veya kısa süre içerisinde karaciğer nakli olmayı 
bekliyorsanız. 
 
Özellikle 65 yaş ve üzerinde iseniz, doktorunuz MULTIHANCE® kullanımı konusunda karar 
almadan önce böbreklerinizin ne kadar iyi çalıştığını kontrol etmek amacıyla bir kan testi 
yapmaya karar verebilir.  
 
Bu uyarılar geçmiştek i herhangi bir dönemde dahi olsa sizin için geçerliyse lütfen doktorunuza 
danışınız.  
 
Hamilelik  
İlacı kullanmadan önce doktorunuza veya eczacınıza danışınız.  
Gadobenik asit plasentayı geçebilir. Bunun bebeği etkileyip etkilemediği bilinmemektedir. 
MULTIHANCE®, çok gerekli olmadıkça hamilelik döneminde kullanılmamalıdır.  
Tedaviniz sırasında hamile olduğunuzu fark ederseniz, hamile kalma riskiniz varsa veya çocuk 
sahibi olmayı planlıyorsanız hemen doktorunuza veya eczacınıza danışınız. 
 
Emzirme  
İlacı kullanmadan önce doktorunuza veya eczacınıza danışınız.  
MULTIHANCE® uygulandıktan sonraki 24 saatlik period için emzirmeye devam etmeniz veya 
emzirmeyi durdurmanız gerektiğini doktorunuz söyleyecektir.  
 
Araç ve makine kullanımı  
MULTIHANCE®’in araç veya makine kullanımı üzerine etkileri hakkında bilgi yoktur. Araç 
veya makine kullanmanın sizin için güvenli olup olmadığını doktorunuza sorunuz. 
 
MULTIHANCE®’in içeriğinde bulunan bazı yardımcı maddeler hakkında önemli bilgiler  
Saklama sırasında MULTIHANCE® solüsyonu içerisinde az miktarlarda benzil alkol (bir alkol 
türevi) salınabilir. Eğer benzil alkole karşı alerjiniz varsa lütfen doktorunuza söyleyiniz. 
 
Diğer ilaçlar ile birlikte kullanımı 
MULTIHANCE® ile diğer ilaçlar arasında  etkileşim bildirilmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MULTIHANCE® nasıl kullanılır?  
• Uygun kullanım ve doz/uygulama sıklığı için talimatlar:  3 
 MULTIHANCE®, manyetik rezonans görüntülemeden hemen önce genellikle kolunuzdaki bir 
ven (toplardamar) içine enjekte edilir. Enjekte edilecek olan ilacın mililitre olarak miktarı, vücut 
ağırlığınızın kilogram olarak ne kadar olduğuna bağlıdır.  
 
Karaciğerin manyetik rezonans görüntülemesi için önerilen doz: Vücut ağırlığınızın her 
kilogramı için 0,1 ml.  
 
Aşağıdaki bilgi sadece medikal veya sağlık mesleği çalışanlarına yöneliktir: 
Kontrast sonrasında görüntülemenin elde edilmesi:  
• Karaciğer  
Dinamik görüntüleme: Bolus enjeksiyonu takiben derhal.  
Gecikmiş görüntüleme: Bireysel görüntüleme gereksinimlerine bağlı olarak enjeksiyonu 
takiben 40- 120 dakika arasında. 
MULTIHANCE® uygulaması öncesinde, tüm hastaların böbrek fonksiyon bozukluğu 
yönünden laboratuvar testleri ile taramadan geçirilmesi önerilmektedir. Akut veya kronik ağır 
böbrek fonksiyon bozukluğu (GFR < 30 ml/dakika/1,73 m² ) olan hastalarda bazı gadolinyum 
içeren kontrast ajanların kullanımı ile ilişkili nefrojenik sistemik fibrozis (NS F) bildirimleri 
bulunmaktadır. Karaciğer transplantasyonu geçiren hastalar, bu popülasyonda akut renal 
yetmezlik sıklığı yüksek olduğundan özellikle bir risk altındadır. Ağır böbrek yetmezliği olan 
hastalarda ve perioperatif karaciğer transplantasyon dönem inde olan hastalarda 
MULTIHANCE® ile NSF oluşabileceği ihtimali nedeniyle, tanısal bilgi gerekmedikçe ve 
kontrastsız MRG ile elde edilebiliyorsa kullanımından kaçınılmalıdır. Eğer MULTIHANCE® 
kullanımından kaçınılamıyorsa, doz 0,05 mmol/kg vücut ağırlığını  aşmamalıdır. Tekrarlayan 
uygulamalar konusundaki bilgi eksikliği nedeniyle, enjeksiyonlar arasındaki süre en az 7 gün 
olmadıkça MULTIHANCE®enjeksiyonları tekrarlanmamalıdır.  
 
Uygulama yolu ve metodu: MULTIHANCE® enjeksiyonu, MRG’nizi gerçekleştiren tıbbi  
personel tarafından uygulanacaktır. Tıbbi personel, iğnenin doğru yerleştirilmesini 
sağlamalıdır. Uygulama sırasında enjeksiyon yerinde ağrı veya yanma hissederseniz tıbbi 
personele söyleyiniz. 
 
Enjeksiyondan sonraki bir saat boyunca hastane ortamında kal malısınız.  
Bu ürünün kullanımıyla ilgili başka sorularınız olursa doktorunuza danışınız.  
 
Değişik yaş grupları  
Çocuklarda kullanımı  
Doz ayarlaması gerekli değildir.  
2 yaşın altındaki çocuklarda MULTIHANCE® kullanımı önerilmemektedir.  
 
Yaşlılarda kullanımı  
65 yaş veya üzerinde iseniz doz ayarlaması gerekli değildir ama böbreklerinizin ne kadar iyi 
çalıştığının kontrol edilmesi için bir kan testi olabilirsiniz.  
 
Özel kullanım durumları 
Böbrek yetmezliği  
Ağır böbrek problemleri olan; yakın zamanda karaciğer nakli olan ya da kısa süre içerisinde 
karaciğer nakli olmayı bekleyen hastalarda MULTIHANCE® kullanımı önerilmemektedir. 
Ancak, eğer kullanım gerekli ise bir inceleme sırasında sadece bir doz MULTIHANCE® 
kullanmalısınız ve en az 7 gün süresince ikinci bir i ncelemeye maruz kalmamalısınız.  
 4 
 Karaciğer yetmezliği  
Karaciğer fonksiyon bozukluğu olan hastalarda doz ayarlaması gerekli değildir, çünkü 
karaciğer bozukluğu MULTIHANCE® 'in farmakokinetiği üzerinde çok az etkili olmuştur.  
 
Eğer MULTIHANCE’in etkisinin çok güçlü ya da zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla MULTIHANCE® kullandıysanız  
Geçerli değildir.  
 
MULTIHANCE®’i kullanmayı unutursanız  
Geçerli değildir.   
  
MULTIHANCE® ile tedavi sonlandırıldığında oluşabilecek etkiler  
Geçerli değildir.  
 
4. Olası yan etkiler nelerdir? 
Tüm ilaçlar gibi, MULTIHANCE® de, her kişide olmasa da,  bazı yan etkilere sebep olabilir.  
MULTIHANCE® ile bildirilen yan etkilerin çoğu hafiftir , uzun süreli değildir ve artık etki 
bırakmaksızın kendiliğinden geçer.  
 
İstenmeyen etkilerin değerlendirilmesi aşağıdaki sıklıklara dayanarak yapılır:  
 
Çok yaygın (>1/10); yaygın (>1/100 ila <1/10); yaygın olmayan (>1/1000 ila <1/100); seyrek 
(>1/10000 ila <1/1000), çok seyrek (<1/10000), bilinmiyor (eldeki verilerden hareketle tahmin 
edilemiyor)  
 
Aşağıdaki yan etkiler dahil olmak üzere MULTIHANCE® enjeksiyonunu takiben 
herhangi bir yan etki fark ederseniz, DERHAL MRG’nizi gerçekleştiren tıbbi personeli 
bilgilendiriniz.  
Olası yan etkiler  
Yaygın:   
 • Baş ağrısı  
• Bulantı  
• Enjeksiyon yerinde görülen bölgesel reaksiyonlar: şişlik, ağrı 
yanma, soğukluk veya s ıcaklık hissi, kızarıklık, kaşın tı veya 
enjeksiyon bölgesinde rahatsızlık  
Yaygın olmayan :  
 • Baş dönmesi,  dokunma,  ağrı veya diğer uyaranlara karşı 
duyarlılığın azalması,  karıncalanma, tat değişiklikleri  
• Kan basıncında ve kalp hızı veya ritminde değişiklikler (kalp 
atım bozukluğu veya aritmi), yüzde kızarma  
• İshal, kusma, karın ağrısı  
• Kaşıntı, cilt döküntüsü, ürtiker (kurdeşen) , terleme  
• Göğüs ağrısı , sıcaklık hissi, ateş  
 
Anormal laboratuvar testleri : 
• anormal elektrokardiyogram (kalp atımınızdaki değişiklikleri 
kaydeden bir test)  5 
 • karaciğer fonksiyon testlerinde değişiklikler,  
• kan ve idrar testlerinde anormallikler  
Seyrek:  
 • Nefes darlığı ve baş dönmesine neden olan ciddi alerjik 
reaksiyon   
• Bayılma, titreme, nöbet, olağandışı koku alma  
• Görme bozukluğu  
• Kalbe yetersiz kan gitmesi 
• Kalp atım hızında yavaşlama  
• Nefes darlığı, hırıltılı solunum, boğazda sıkış ma, burunda şişlik 
ve tahriş, öksürük  
• Ağız kuruluğu, tükürük salgısında artma  
• Yüz ödemi  
• Kas ağrısı  
• Yorgunluk, halsizlik, titreme   
• Dışkı tutamama  
• Laboratuvar testlerinde değişiklik  
Bilinmiyor  
 
 • Ciddi alerjik şok  
• Bilinç kaybı  
• Konjonktivit (gözlerde kaşınma, yanma, sulanma ve kızarıklık 
ile sayreden gözün konjonktiva tabakasının iltihabı)  
• Kardiyak arrest (kalbin durması) , siyanoz (el, ayaklar ve uç 
organlarda oksijensiz kalmaya bağlı morarma)  
• Solunum yetmezliği, y utak borusu ödemi , hipoksi (dokuların 
oksijenlenmesinde azalma) , nefes almada zorluk veya hırıltılı 
solunum, akciğerlerde sıvı birikimi (pulmoner ödem; nefes 
darlığı, terleme, kalp atım hızının artması, hırıltılı solunum ve 
deride solukluk ile kendini gösterir)  
• Ağız içinde ödem  
• Yüzün veya boğazın şişmesine neden olan ciddi alerjik 
reaksiyon  
• Enjeksiyon bölgesinde şişme  
• Kan pıhtılaşması nedeniyle damar iltihabı  
 
 
Diğer gadolinyum içeren kontrast ajanların da kullanıldığı hastalarda MULTIHANCE® ile 
nefrojenik sistemik fibrozis (cildin sertleşmesine sebep olan ve ayrıca yumuşak doku ve iç 
organları etkileyebilen bir hastalık) raporları bildirilmiştir.  
 
Kontrast ajanın damar dışına kaçmasına bağlı olarak bölgesel ağrı veya yanma duyularına, 
şişmey e ve kabarcık oluşumuna yol açan injeksiyon bölgesi reaksiyonları ve bölgesel şişmenin 
ciddi olduğu nadir vakalarda doku ölümü bildirilmiştir. 
Ayrıca, nadiren bölgesel toplardamarların iltihabına bağlı kan pıhtısı  oluşumu bildirilmiştir.   
 6 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MULTIHANCE®’in saklanması  
MULTIHANCE’i çocukların göremeyeceği, erişemeyeceği yerlerde ve ambalajında 
saklayınız. 
• 25°C’nin altındaki oda sıcaklığında saklayınız. 
• Dondurmayınız. 
• MULTIHANCE® şırınga içine çekilir çekilmez derhal uygulanmalıdır.  
• Eğer cam şişenin ve kapak kısmının zarar gördüğünü veya solüsyonda renk değişikliği ya 
da partikül varlığı farkederseniz MULTIHANCE®’i kullanmayınız.  
• İlaçlar atıksu veya ev atıkları yoluyla imha edilmemelidir. Hastane eczacısı kullanılmamış 
herhangi bir ürünü veya atık maddeleri imha edecektir. Bu tedbirler, çe vreyi korumaya 
yardımcı olur.  
 
Son kullanma tarihiyle uyumlu olarak kullanınız. 
Kutu üzerinde yazılı olan son kullanma tarihinden sonra MULTIHANCE’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz. 
 
Ruhsat Sahibi : Bracco Imaging S.p.A. lisansı ile Gürel İlaç Tic. A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59 
 
Üretim Yeri :  Patheon Italia S.p.A.-  2° Trav. SX Via Morolense 5 -  03013 Ferentino (FR) –  
İtalya  
 
Bu kullanma talimatı ...../ ...../...........  tarihinde onaylanmıştır. 
----------------------------------------------------------------------------------------------------- ------------  
Aşağıdaki bilgi sadece medikal veya sağlık mesleği çalışanlarına yöneliktir: 
 
Uygulama şekli:  MULTIHANCE®, kullanımdan hemen önce şırıngaya çekilmeli ve 
seyreltilmemelidir. Ürünün kullanılmayan kısmı atılmalı ve başka MR G incelemeleri için 
kullanılmamalıdır.  
MULTIHANCE®’ın damar dışındaki yumuşak dokuya kaçma riskini azaltmak için intravenöz 
iğne veya kanülün ven içine doğru bir şekilde sokulmasının sağlanması önemlidir. 
İlaç ya bolus ya da yavaş injeksiyon şeklinde (10 ml/dakika) intravenöz yolla verilmelidir. 
“Kontrast sonrasında görüntülemenin elde edilmesi” tablosuna bakınız.  
İnjeksiyonu takiben 9 mg/ml (%0,9)’lik injeksiyonluk sodyum klorür verilmelidir. 
 7 
 Kontrast sonrasında görüntülemenin elde edilmesi:  
 
Karaciğer  Dinamik görüntüleme: Bolus injeksiyonu takiben derhal.  
Gecikmiş görüntüleme: Bireysel görüntüleme gereksinimlerine bağlı olarak 
injeksiyonu takiben 40 ila 120 dakika arasında.  
 
MULTIHANCE® uygulaması öncesinde, tüm hastaların böbrek fonksiyon bozukluğu 
yönünden laboratuvar testleri ile taramadan geçirilmesi önerilmektedir.  
 
Akut veya kronik ağır böbrek fonksiyon bozukluğu (GFR < 30 ml/dakika/1,73 m2) olan 
hastalarda bazı gadolinyum içeren k ontrast ajanların kullanımı ile ilişkili nefrojenik sistemik 
fibrozis (NSF) bildirimleri bulunmaktadır. Karaciğer transplantasyonu geçiren hastalar, bu 
popülasyonda akut renal yetmezlik sıklığı yüksek olduğundan özellikle bir risk altındadır. Ağır 
böbrek y etmezliği olan hastalarda ve perioperatif karaciğer transplantasyon döneminde olan 
hastalarda MULTIHANCE® ile NSF oluşabileceği ihtimali nedeniyle, tanısal bilgi 
gerekmedikçe ve kontrastsız MR G ile elde edilebiliyorsa kullanımından kaçınılmalıdır.  Eğer 
MUL TIHANCE® kullanımından kaçınılamıyorsa doz; beyin ve omuriliğin MRG’sinde, MR -
anjiyografi’de veya meme MRG’sinde 0,1 mmol/kg vücut ağırlığını, karaciğerin MRG’sinde 
0,05 mmol/kg vücut ağırlığını aşmamalıdır. Bir inceleme sırasında birden fazla doz 
kullanıl mamalıdır. Tekrarlayan uygulamalar konusundaki bilgi eksikliği nedeniyle, 
enjeksiyonlar arasındaki süre en az 7 gün olmadıkça MULTIHANCE® enjeksiyonları 
tekrarlanmamalıdır.  
Yaşlılarda MULTIHANCE®’in renal klerensi bozulmuş olabileceğinden, 65 yaş ve üstü 
hastaların böbrek fonksiyon bozukluğu yönünden taramadan geçirilmesi özellikle önemlidir.  
 
MULTIHANCE® uygulamasından hemen sonra yapılan hemodiyaliz, MULTIHANCE®’in 
vücuttan uzaklaştırılmasında yararlı olabilir. Daha önceden hemodiyaliz uygulanmayan 
hastalarda NSF’nin önlenmesi veya tedavisi yönünden hemodiyalizin başlatılmasını 
destekleyen bir kanıt bulunmamaktadır.  
 
MULTIHANCE®, kadının klinik durumu MULTIHANCE® kullanımını gerektirmedikçe 
gebelik dönemi boyunca kullanılmamalıdır.  
 
MULTIHANCE® uygul anmasından sonraki 24 saatlik periyod için, emzirmeye devam edilmesi 
veya emzirmenin durdurulması doktor ve emziren annenin kararına bağlı olmalıdır. 
 
Şişelerin üzerinden çıkarılabilen takip etiketi, kullanılan gadolinyum kontrast ajanının doğru 
kaydedilme sine olanak sağlamak için hastanın dosyasına yapıştırılmalıdır. Ayrıca, kullanılan 
doz kaydedilmelidir. Elektronik hasta kaydı kullanılıyorsa, ürünün adı, seri numarası ve dozu 
hasta kaydına girilmelidir.  