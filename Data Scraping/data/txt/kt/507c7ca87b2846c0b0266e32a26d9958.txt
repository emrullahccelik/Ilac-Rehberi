 
Sayfa 1 / 5 
 KULLANMA TALİMATI  
  
BESIVANCE 6 mg /ml Göz Damlası, Süspansiyon 
 
Steril 
Göze damlatılır.  
 
 Etkin madde:  Besifloksasin hidroklorür 
 
 Yardımcı maddeler:  Benzalkonyum klorür, DuraSite® (polikarbofil, edetat disodyum 
dihidrat, sodyum klorür), mannitol, poloksamer 407, sodyum hidroksit, enjeksiyonluk su.  
 
 
 
 
 
 
 
 
 
 
 
 
 
Bu Kullanma Talimatında:  
 
1. BESIVANCE  nedir ve ne için kullanılır?  
2. BESIVANCE ’ı kullanmadan önce dikkat edilmesi gerekenler  
3. BESIVANCE  nasıl kullanılır?  
4. Olası yan etkiler nelerdir?  
5. BESIVANCE’ın  saklanması  
Başlıkları yer almaktadır.   
  
1. BESIVANCE nedir ve ne için kullanılır?  
 
BESIVANCE, beyazımsı-hafif sarı opak süspansiyon formundadır. 
 
BESIVANCE, etkin madde olarak 6 mg besifloksasin baza eşdeğer 6.6 mg besifloksasin 
hidroklorür içerir. Besifloksasin, florokinolon grubu bir antibiyotiktir. 
 
BESIVANCE, 5 ml’lik, düşük yoğunluklu polietilen (LDPE)’den yapılmış, kontrollü 
damlalıklı, polipropilen (PP) kapaklı şişe içerisinde sunulmaktadır. Şişenin ilk kez sizin 
tarafınızdan açıldığını garanti altına almak için kapak ve boyun çevresinde şeffaf bant 
bulunmaktadır. 
 
BESIVANCE, bakteriyel konjonktivit tedavisinde kullanılan bir göz damlasıdır.  
 
Bakteriyel konjonktivit, gözün ön yüzeyini ve göz kapaklarının iç yüzeylerini kaplayan 
konjonktiva isimli bölümde bakterilerin neden olduğu bir enfeksiyon durumudur. Hastalık, 
etkilenen gözde kızarıklık, göz kapaklarında ödem, iltihabi akıntı, çapaklanma ve bazen ağrı  
gibi belirtiler ile ortaya çıkar. 
 
2. BESIVANCE’ı kullanmadan önce dikkat edilmesi gerekenler  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  Sayfa 2 / 5 
  
BESIVANCE’ı aşağıdaki durumlarda KULLANMAYINIZ 
 
Eğer, 
• Besifloksasin’e veya BESIVANCE’ın içeriğindeki yardımcı maddelere karşı 
hassasiyetiniz (aşırı duyarlılığınız/alerjiniz) varsa 
• Diğer kinolon tipi antibiyotiklere karşı hassasiyetiniz varsa 
 
BESIVANCE’ı kullanmayınız.  
 
BESIVANCE’ı aşağıdaki durumlarda DİKKATLE KULLANINIZ 
 
Eğer gözünüzde bakteriyel enfeksiyonun aktif belirtileri varsa veya BESIVANCE ile 
tedaviniz süresince kontakt lens kullanmayınız. 
 
Diğer antibiyotiklerde olduğu gibi BESIVANCE’ın uzun süreli kullanımı mantarların da dahil 
olduğu hassas olmayan organizmaların fazla üremesine neden olabilir. Mevcut enfeksiyonun 
üzerine yeni bir enfeksiyonun eklendiği durumlarda; doktorunuz durumunuzu değerlendirerek 
BESIVANCE kullanımını sonlandırabilir ve alternatif tedaviye başlayabilir. 
 
BESIVANCE’ın da ait olduğu kinolon sınıfı antibiyotikler, ağızdan veya enjeksiyon yoluyla 
alındığında, tek bir doz uygulamasını takiben dahi aşırı hassasiyet denilen allerjik 
reaksiyonlara neden olabilir. Her ne kadar BESIVANCE yalnızca göze damlatılmak üzere 
geliştirmiş olsa da, eğer döküntü veya alerjik reaksiyonlar ile karşılaşırsanız,  derhal ilacı 
kullanmayı sonlandırın ve hemen doktorunuza başvurun. 
 
BESIVANCE’ı uygulamadan önce ellerinizi dikkatlice yıkayınız. Şişe ucunun  parmaklar 
veya farklı bir kaynakla teması sonucu kirlenmemesine dikkat ediniz ve şişe ucunu gözünüze 
değdirmeden damlatınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
BESIVANCE’ın yiyecek ve içecek ile kullanılması  
BESIVANCE’ın yiyecek ve içecekler ile etkileşmesi beklenmemektedir. 
 
Hamilelik 
İlacı kullanmadan önce doktorunuza veya eczacınıza danışınız. 
 
Hamilelik sırasında BESIVANCE kullanımı ile ilgili yeterli veri bulunmamaktadır.  
 
Doktorunuz risk-yarar değerlendirmesi yaparak, bu ürünü kullanıp kullanmayacağınıza karar 
verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız.  
 
Besifloksasinin anne sütüne geçip geçmediği bilinmemektedir. Doktorunuz ürünün emzirme 
sırasında kullanımı için risk-yarar değerlendirmesi yaparak, bu ürünü kulllanıp Sayfa 3 / 5 
 kullanmayacağınıza karar verecektir.  
 
Araç ve makine kullanımı 
BESIVANCE uygulamasından sonra geçici olarak bulanıklık, kızarıklık, ağrı ve kaşınma 
yaşayabilirsiniz. BESIVANCE uygulandıktan sonra görmeniz netleşinceye kadar araç ve 
makine kullanmayınız.  
 
BESIVANCE’ın içeriğinde bulunan bazı yardımcı maddeler hakkında önemli bilgiler 
Koruyucu madde olarak benzalkonyum klorür içermektedir. Gözde irritasyona sebebiyet 
verebilir. Yumuşak kontakt lenslerle temasından kaçınınız.  
 
Diğer ilaçlarla birlikte kullanımı  
Eğer BESIVANCE ile birlikte başka göz ilacı/ilaçları kullanıyorsanız, ilaçları en az 15 dakika 
aralıklarla uygulayınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. BESIVANCE nasıl kullanılır? 
 
BESIVANCE sadece göze damlatılarak uygulanır, göz içine enjekte edilmez. 
 
Doktorunuz ayrı bir tavsiyede bulunmadıkça, bu talimatları takip ediniz. 
 
 Uygun kullanım ve doz/uygulama sıklığı için talimatlar:  
 
Etkilenmiş göz(ler)e 7 gün boyunca , günde 3 kez, 4-12 saat ara ile  1 damla damlatınız.  
 
 Uygulama yolu ve metodu:  
o İlacınızı kullanmadan önce ellerinizi iyice yıkayın. 
o Kullanmadan önce kapalı şişeyi (baş aşağı olacak şekilde) ters çeviriniz ve bir kez 
sallayınız.  
o Başınızı hafifçe geriye atın ve alt göz kapağınızı küçük bir cep oluşacak şekilde 
yavaşça çekin. 
o Damlalığın ucunu aşağı bakacak şekilde gözünüzün üzerinde tutun. Yukarıya, 
damlalık ucundan uzağa bakın ve şişeyi hafifçe sıkarak, tedavi edilecek 
gözünüze/gözlerinize birer damla damlatın, gözünüzü kapatın. 
o Parmağınızı göz kapağınızın iç köşesine (burnunuza yakın olan kısma) hafifçe 1 
dakika boyunca bastırarak, ilacın gözyaşı kanalından akmasını önleyin. 
o Damlalık ucunu gözler, eller, parmaklar veya farklı bir yüzeylere değdirmemeye 
dikkat ediniz. Damlalık ucunun kontamine olması, gözünüzde enfeksiyona sebep 
olabilir. 
o  Damla gözünüzün içine damlamazsa bir kez daha deneyin. 
 
 Değişik yaş grupları 
 
Çocuklarda kullanımı: 
BESIVANCE 1 yaşın altındaki bebeklerde kullanılmamamalıdır. 
1 yaş ve üzerindeki çocuklarda yukarıda belirtilen dozda kullanılabilir.Doz ayarlamasına 
gerektirmez, yetişkin dozu uygulanır.  
 
Yaşlılarda kullanımı: 
Yaşlılarda kullanımı ile ilgili özel bir bildirim bulunmamaktadır.  Sayfa 4 / 5 
  
 Özel kullanım durumları 
Böbrek/karaciğer yetmezliği: 
Özel kullanımı yoktur. 
 
Eğer BESIVANCE’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla BESIVANCE kullandıysanız: 
 
BESIVANCE’ın göze aşırı dozda uygulanması ile ilgili bildirim yoktur. 
 
BESIVANCE’dan  kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BESIVANCE’ı kullanmayı unutursanız: 
 
Atladığınız dozu hatırlar hatırlamaz uygulayınız.  
Ancak bir sonraki dozunuzun vakti yaklaştıysa, bu dozu atlayarak bir sonraki dozu normal 
zamanında uygulayınız. 
Unutulan dozları dengelemek için çift doz almayınız. 
 
BESIVANCE ile tedavi sonlandırıldığında oluşabilecek etkiler  
Bildirilmemiştir. 
 
4. Olası yan etkiler nelerdir?  
 
Yan etkiler aşağıdaki kategorilerde gösterildiği şekilde sıralanmıştır: 
 
Çok yaygın : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az görülebilir, fakat 10.000 hastanın birinden fazla 
görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor. 
 
BESIVANCE’ın içeriğinde bulunan maddelere duyarlı olan kişilerde yan etkiler olabilir. 
 
Aşağıdakilerden biri olursa, BESIVANCE’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
• Sistemik (ağız veya damar yoluyla uygulanan) kinolon grubu antibiyotiklerle 
görülebilecek alerjik reaksiyonlar aşağıda belirtilmiştir. dil, dudak ve boğazın nefes 
almayı zorlaştıracak şekilde şişmesi 
• Ciltte kabartı, döküntü 
 
BESIVANCE göze uygulanan bir ilaç olduğundan, bu reaksiyonların görülmesi beklenmez. 
Ancak ilaca karşı aşırı hassasiyet yaşamanız olasılığına karşılık, bu belirtileri göz önünde 
bulundurmanız tavsiye edilir.  
 
Bunların hepsi çok ciddi yan etkilerdir. 
 Sayfa 5 / 5 
 Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir. 
 
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, doktorunuza söyleyiniz. 
 
Yaygın: 
• Gözde kızarıklık veya ağrı 
• Gözde kaşınma veya tahriş 
• Baş ağrısı 
• Görmede bulanıklık, 
 
Bunlar BESIVANCE’ın hafif yan etkileridir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "ilaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TUFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. BESIVANCE’ın  saklanması 
 
BESIVANCE’ı çocukların göremeyeceği, erişemeyeceği yerlerde ve ambalajında saklayınız. 
 
BESIVANCE, 25°C’nin altındaki oda sıcaklığında saklanmalı ve ışıktan korunmalıdır.  
 
İlk açılmayı takiben 30ºC’nin altındaki oda sıcaklığında saklanması şartıyla 31 gün içinde 
kullanılmalıdır.  
 
Son kullanma tarihiyle uyumlu olarak kullanınız.  
Ambalajın üzerinde bulunan son kullanma tarihinden sonra BESIVANCE’ı kullanmayınız.  
 
Şişe kapağındaki koruyucu bant açılmışsa, BESIVANCE’ı  kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
Bausch & Lomb Sağlık ve Optik Ürünleri Ticaret A.Ş.  
Şişli/İstanbul   
 
Üretim yeri:  
Bausch & Lomb Incorporated, Tampa, Florida, 
Amerika Birleşik Devletleri 
 
Bu kullanma talimatı ../../…. tarihinde onaylanmıştır.  