KISA ÜRÜN BİLGİSİ
1. BEŞERİ TIBBİ ÜRÜNÜN ADI
KETOSTERİL film kaplı tablet
2. KALİTATİF VE KANTİTATİF BİLEŞİM
Etkin madde:
α -Ketoizolösin, Kalsiyum Tuzu 67 mg
α -Ketolösin, Kalsiyum Tuzu 101 mg
α -Ketofenilalanin, Kalsiyum Tuzu 68 mg
α -Ketovalin, Kalsiyum Tuzu 86 mg
α -Hidroksimetionin, Kalsiyum Tuzu 59 mg
Lizin asetat 105 mg
(75 mg L-lizine eşdeğer miktarda)
Treonin 53 mg
Triptofan 23 mg
Histidin 38 mg
Tirozin 30 mg
Her tablet için toplam azot miktarı 36 mg
Her tablet için kalsiyum miktarı 1,25 mmoL=50 mg
Yardımcı maddeler için 6.1’e bakınız.
3. FARMASÖTİK FORMU
Sarı, oblong film kaplı tabletler
4. KLİNİK ÖZELLİKLERİ
4.1. Terapötik endikasyonlar
Yetişkinlerde ve 3 yaşından büyük çocuklarda;
Kronik böbrek yetmezliğinde protein metabolizmasının yetersizliği veya bozulmasına bağlı
oluşabilecek hasarların önlenmesi/ tedavisi ve kronik böbrek yetmezliği ilerleme hızının
yavaşlatılması amacıyla, günlük protein alımının yetişkinlerde 40 g ve altında olacak şekilde
kısıtlandığı düşük veya tercihen çok düşük proteinli diyet ile birlikte, glomerüler filtrasyon hızı
25 mL/dk’nın altındaki prediyaliz hastalarında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
KETOSTERİL glomerüler filtrasyon hızı (GFR) 25 mL/dk’nın altında olduğu ve eş zamanlı
olarak alınan günlük protein miktarı 40 g veya daha az olarak kısıtlandığı sürece kullanılır.
Diyaliz tedavisi gören hastaların protein alımı, kabul görmüş normlara uygun olmalıdır.
1Başka bir şekilde tavsiye edilmemişse yetişkinlerde (70 kg/vücut ağırlığı) yemek esnasında günde
3 kere 4-8 tablet (1 tablet/5 kg/gün) alınır.
Uygulama şekli:
Oral kullanım içindir.
Çiğnemeden yutunuz.
Özel popülasyonlara ilişkin ek bilgiler:
Pediyatrik popülasyon:
Çocuklar için; yemeklerle beraber 1 tablet/5 kg’dır. 3 – 10 yaş arası çocuklar için yemeklerle
alınması tavsiye edilen protein miktarı, günde 0,8-1,4 g/kg vücut ağırlığıdır, 10 yaşından büyük
çocuklar için ise, günde 0,6 -1,0 g/kg vücut ağırlığıdır.
4.3. Kontrendikasyonlar
- İçerisindeki etkin ya da yardımcı maddelerden herhangi birine karşı aşırı duyarlılık
- Hiperkalsemi
- Bozulmuş aminoasit metabolizması
Serum albumin düzeyi 4 g/dl ve üzerinde ise kullanılmaz. Enfeksiyon ve enflamasyon
durumlarında ve buna bağlı olarak CRP düzeyinin yüksekliğinde, serum albümin düzeyi
4 g/dl’nin altında olsa bile kullanılmaz. Serum kalsiyum düzeylerinde artmaya yol
açabileceğinden hiperkalsemi mevcutsa kullanılmaz.
4.4. Özel kullanım uyarıları ve önlemleri
Serum kalsiyum seviyesi düzenli olarak kontrol edilmelidir.
Yeterli kalori desteği sağlandığından emin olunmalıdır.
Herediter fenilketonüri durumunda KETOSTERİL’in fenilalanin içerdiği dikkate alınmalıdır.
Eş zamanlı aluminyum hidroksit kullanımı durumunda serum fosfat seviyesinin izlenmesi
gerekmektedir (Bkz. Bölüm 4.5).
4.5. Diğer tıbbi ürünler ile etkileşimler ve diğer etkileşim şekilleri
Kalsiyum içeren ilaçların eş zamanlı kullanımı serum kalsiyum seviyesinin artmasına ya da
artışın hızlanmasına neden olur.
Etkin maddelerin absorbsiyonuna engel olmamak için, kalsiyum ile zor çözünen bileşikler
oluşturan ilaçlar (örn. tetrasiklinler, siprofloksasin ve norfloksasin gibi kinolinler ve ayrıca demir,
florür veya estramustin içeren ilaçlar), KETOSTERİL ile aynı anda alınmamalıdır.
KETOSTERİL ile bu ilaçların alınması arasında en az iki saatlik bir süre olmalıdır.
Eğer KETOSTERİL serum kalsiyum seviyelerinin yükselmesine neden olursa, kardiyak etkili
glikozidlere karşı hassasiyet ve buna bağlı olarak aritmi riski de artacaktır (bkz. Bölüm 4.8).
2KETOSTERİL ile tedavide üremik semptomlar düzelir. Bu nedenle alüminyum hidroksit
uygulandığında gerekirse bu ilacın dozu azaltılmalıdır. Serum fosfat seviyeleri herhangi bir
azalma için izlenmelidir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların KETOSTERİL kullanırken herhangi bir doğum
kontrol yöntemi kullanmasının gerekli olup olmadığı ile ilgili bir çalışma henüz yapılmamıştır.
Gebelik dönemi
Gebelikte kullanımına ilişkin yeterli veri bulunmamaktadır.
Hayvan çalışmaları; gebelik, embriyonal/fetal gelişim, doğum ya da postnatal gelişim üzerinde
doğrudan ya da dolaylı olarak zararlı etki bulunduğunu göstermemiştir (Bkz. Bölüm 5.3).
Gebe kadınlara reçete edildiğinde dikkatli kullanılmalıdır.
Laktasyon dönemi
Laktasyonda uygulamasıyla ilgili bir çalışma henüz yapılmamıştır.
Üreme yeteneği/Fertilite
KETOSTERİL’in üreme yeteneği üzerindeki etkisi ile ilgili bir çalışma henüz yapılmamıştır.
4.7. Araç ve makine kullanımı üzerindeki etkiler
KETOSTERİL’in araç ve makine kullanımına ya göz ardı edilebilen etkisi vardır ya da herhangi
bir etkisi yoktur.
4.8. İstenmeyen etkiler
Advers etkilerin değerlendirilmesi, aşağıdaki görülme sıklıklarına dayanmaktadır:
Çok yaygın (≥1/10)
Yaygın (≥1/100 – 1/10)
Yaygın olmayan (≥1/1.000 – 1/100)
Seyrek (≥1/10.000 - <1/1.000)
Çok seyrek (<1/10.000);
Bilinmiyor (eldeki verilerden hareketle tahmin edilemiyor)
Metabolizma ve beslenme hastalıkları:
Çok seyrek: Hiperkalsemi
Eğer hiperkalsemi gelişirse, D vitamini alımı azaltılmalıdır. Persistan hiperkalsemi durumunda
KETOSTERİL dozunun yanı sıra diğer kalsiyum kaynakları azaltılmalıdır (bkz. Bölüm 4.5).
3Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezine (TÜFAM) bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Herhangi bir doz aşımı vakası bildirilmemiştir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Genel Beslenme, Diğer Gıdalar, Amino Asit ve Polipeptid
Kombinasyonları
ATC Kodu: V06DD
KETOSTERİL kronik böbrek yetmezliğinde beslenme tedavisi için kullanılır.
KETOSTERİL; esansiyel aminoasit alımına imkan tanırken; amino-azot alımını en aza indirger.
Keto ve hidroksi analoglar emilimi takiben esansiyel olmayan aminoasitlerden azot alarak
karşılık gelen esansiyel aminoasitlere transamine olur böylelikle amino grupları tekrar
kullanılarak üre oluşumu azaltılır. Bu nedenle üremik toksinlerin birikmesi azalmış olur. Keto- ve
hidroksi-asitler rezidüel nefronların hiperfiltrasyonuna neden olmaz. Keto asit içeren katkılar
renal hiperfosfatemi ve sekonder hiperparatiroidizm üzerinde pozitif etkiye sahiptirler. Ayrıca
renal osteodistrofiyi iyileştirebilirler. Ketosteril'in çok düşük proteinli bir diyetle birlikte
kullanılması, nitrojen alımını azaltmaya imkan verirken aynı zamanda diyetle yetersiz protein
alımı ve malnütrisyonun zararlı sonuçlarını da önler.
5.2. Farmakokinetik özellikleri
Genel özellikler
Emilim:
Gastrointestinal emilim çok hızlıdır.
Dağılım:
Aminoasitlerin plazma kinetiği ve metabolik yolaklara katılımı iyi bilinmektedir. Bununla birlikte
üremik hastalarda plazma bozukluklarının beslenme ile alınan aminoasitlere bağlı olmadığı ve
emilim sonrası kinetiğinin hastalık gelişiminin oldukça erken döneminde bozulabildiği
unutulmamalıdır. Değişen plazma seviyelerinin, hastalığın çok erken bir aşamasında tespit
edilebilen, bozulmuş emilim sonrası kinetikten kaynaklandığı izlenimi bulunmaktadır. Sağlıklı
bireylerde, oral yolla alımdan 10 dakika sonra keto asitlerinin plazma düzeyinde bir artış olur. Bu
düzeyler başlangıç değerinin yaklaşık 5 katı kadardır. Plazma düzeyi; doruk seviyesine 20-60
dakika içinde ulaşır ve 90 dakika sonra normal seviyeye iner.
4Biyotransformasyon:
Plazmada keto analoglar ve karşılık gelen aminoasitlerdeki eş zamanlı artış, keto analoglarının
transaminasyonunun oldukça hızlı olduğunu göstermiştir. Ketoasitlerin vücuttaki fizyolojik
kullanım yolakları nedeniyle, endojen kaynaklı ketoasitlerin metabolik döngülere çok hızlı bir
şekilde katılımı olasıdır.
Eliminasyon:
Ketoasitler klasik aminoasitlerle aynı katabolik yolları izler. Ketoasitlerin itrahı üzerine spesifik
bir çalışma gerçekleştirilmemiştir.
Doğrusal/doğrusal olmayan durum:
Bu konu ile ilgili yeterli veri mevcut değildir.
5.3. Klinik öncesi güvenlilik verileri
Farmakolojik güvenlilik, akut ve tekrarlayan doz toksisitesi, üreme toksisitesi ve genotoksisite
çalışmaları sonucunda insanlar için tehlikeli olabilecek bir preklinik veri açıklanmamıştır.
KETOSTERİL teratojenik özellik göstermemiştir.
6. FARMASÖTİK ÖZELLİKLERİ
6.1. Yardımcı maddelerin listesi
Mısır nişastası
Krospovidon
Talk
Koloidal susuz silikon dioksit
Magnezyum stearat (bitkisel kaynaklı)
Makrogol 6000
Kinolin sarısı E104
Bazik bütil metakrilat kopolimer
Triasetin
Titanyum dioksit E171
Povidon
6.2. Geçimsizlikler
Bilinen bir geçimsizlik yoktur.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
Orijinal kutusunda saklayınız ve içeriği nemden korumak için blisterleri sıkıca kapalı tutunuz.
6.5. Ambalajın niteliği ve içeriği
Kutuda, PVC/AL folyo blister ambalajda
20 ve 100 adet film kaplı tablet
56.6. Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçmiş KETOSTERİL tabletleri kullanmayınız.
Kullanılmamış olan ürün ya da artık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
İDE İlaç Ruhsatlandırma, Biyofarmasötik, Danışmanlık,
Eğitim ve Mümessillik Hizmetleri, Dış Tic., İth.-İhr. Ltd. Şti.
Söğütözü Mah. 2176. Cad.
Platin Tower Apt. No:7/42
06530 Çankaya / Ankara
Tel : (0 312) 426 29 29
Fax : (0 312) 426 33 44
8. RUHSAT NUMARASI (LARI)
2023/217
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.06.2023
Ruhsat yenileme tarihi:
10. KÜB’ÜN YENİLENME TARİHİ
6