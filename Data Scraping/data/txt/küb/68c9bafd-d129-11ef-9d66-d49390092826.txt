KISA ÜRÜN BİLGİSİ
1. BEŞERİ TIBBİ ÜRÜNÜN ADI
▼
Bu ilaç ek izlemeye tabidir. Bu üçgen yeni güvenlik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Advers reaksiyonlar nasıl raporlanır?
EPOBEL 10000 I.U./1 ml I.V./S.C. steril enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
1.0 mL enjeksiyonluk çözelti içeren kullanıma hazır enjektör; 10000 uluslararası birim (IU)
epoetin zeta* (rekombinant insan eritropoietini) içerir.
*Rekombinant DNA teknolojisi ile Çin hamsteri yumurtalık hücre dizisi kullanılarak üretilmiş bir
biyobenzerdir.
Yardımcı maddeler:
Fenilalanin 0.5 mg
Sodyum dihidrojen fosfat dihidrat 1.3 mg
Sodyum monohidrojen fosfat dihidrat 5.6 mg
Sodyum klorür 2.18 mg
Sodyum hidroksit 0.1 N (pH ayarlayıcısı)
Yardımcı maddeler için bölüm 6.1.’e bakınız.
3. FARMASÖTİK FORM
Enjeksiyonluk çözelti içeren kullanıma hazır enjektör
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
• Antianemiktir.
• Diyalize giren hastalarda kronik böbrek yetmezliği ile ilgili anemi (renal anemi) tedavisi,
• Prediyaliz hastalarında semptomatik renal anemi tedavisi,
1• Hb ≤ 10 g/dL olan hastalarda ve myelodisplastik sendromların (MDS) alt grubu olan RA
(refrakter anemi), RARS (refrakter anemi ringed-halkalı sideroblastlarda giden) ve
RCMD (refrakter sitopeni multilineage-birden fazla seride displazi ile giden) ve tedavi
öncesi bazal EPO düzeyi ≤ 500 MU/mL ve kemik iliğinde blast sayısı < %5 altında olan
hastalarda Eritropoezis Stimüle edici Ajanların (ESA) kullanılması endikedir.
• Bu ilaçların kullanımında hedef hemoglobin (Hb) düzeyi 12 g/dL’nin üzerinde
olmamalıdır. Bu ilaçlar Hb= 12 g/dL olunca kesilmelidir.
4.2. Pozoloji ve uygulama şekli
EPOBEL tedavisi, yukarıdaki hastalıklara sahip hastaların tedavisinde deneyim sahibi olan
hekimlerin denetiminde başlatılmalıdır.
Pozoloji/ uygulama sıklığı ve süresi:
• Kronik böbrek yetmezliği olan hastalarda semptomatik aneminin tedavisi:
EPOBEL, subkutan veya intravenöz yolla uygulanmalıdır.
Amaçlanan hemoglobin konsantrasyonunun üst limiti 12 g/dL (7.45 mmol/L)’dir; ancak
pediyatrik hastalarda hemoglobin konsantrasyonu 9.5 ile 11 g/dL (5.9- 6.83 mmol/L) arasında
olmalıdır. Hemoglobin konsantrasyonunun üst limiti 12 g/dL (7.45 mmol/L)) aşılmamalıdır.
Anemi semptom ve sekelleri yaş, cinsiyet ve hastalığın durumuna göre değişebilir. Hekimin, her
bir hastanın klinik gelişimini ve koşullarını incelemesi gereklidir. EPOBEL, hemoglobin
konsantrasyonlarını 12 g/dL (7.45 mmol/L)’den daha yüksek olmayacak şekilde arttırmak için
subkutan veya intravenöz yolla uygulanmalıdır.
Bireysel değişkenlikten dolayı, hastada bireysel hemoglobin değerleri, istenilen düzeylerin zaman
zaman altında veya üstünde gözlemlenebilir. Hemoglobin için en yüksek hedef düzey olan 12
g/dL (7.45 mmol/L) göz önünde bulundurularak, doz ayarlaması yoluyla hemoglobin
değişkenliğinin kontrolü sağlanır.
Sürekli olarak 12 g/dL’den daha yüksek seyreden hemoglobin seviyelerinden kaçınılmalıdır: 12
g/dL (7.45 mmol/L)’yi geçen hemoglobin seviyeleri için uygun doz ayarlaması aşağıda
belirtilmiştir.
Hemoglobin seviyelerinde 4 haftalık süre zarfında 2 g/dL (1.25 mmol/L)’den yüksek bir artıştan
kaçınılmalıdır. Eğer böyle bir durumla karşılaşılırsa, uygun doz ayarlaması, belirtildiği gibi
yapılmalıdır.
Onaylanmış en düşük EPOBEL dozu ile anemi semptomlarının uygun şekilde kontrolünün
sağlandığından emin olmak için, hastalar yakından izlenmelidir.
Şu an ESA (eritropoez stimüle eden ilaçlar) ile tedavi gören hastalar için bu ilaca geçiş:
Tedavide, biyobenzer olduğu kanıtlanmış olan Epoetin zeta ile epoetin alfa’nın değiştirilmesi ve
diğer 1. jenerasyon epoetinlerden (alfa, beta, zeta) EPOBEL’e geçilmesi, terapötik olarak
2uygundur. Ancak EPOBEL’den moleküler yapı bakımından tamamen farklı olan 2.jenerasyon
ürünlere (darbepoetin ya da PEG-Epoetin beta) geçiş ile ilgili veri bulunmamaktadır.
Kronik böbrek yetmezliği ve klinik olarak belirgin iskemik kalp hastalığı veya konjestif kalp
yetmezliği olan hastalarda idame hemoglobin konsantrasyonu hedef hemoglobin
konsantrasyonunun üst sınırını aşmamalıdır.
• Erişkin hemodiyaliz hastaları:
EPOBEL, subkutan veya intravenöz yolla uygulanmalıdır.
Tedavi iki aşama halindedir:
1. Düzeltme aşaması: Haftada 3 kez 50 IU/kg.
Doz ayarlaması gerekli olduğunda bu işlem en az dört hafta süren adımlarla
yapılmalıdır. Her adımda, dozdaki artış veya azalma haftada 3 kez 25
IU/kg olmalıdır.
2. İdame aşaması: Hemoglobin değerlerini istenen seviyelerde idame etmek için doz
ayarlanması: maksimum hemoglobin seviyesi 12 g/dL (7.45 mmol/L).
İdame dozu, her bir kronik böbrek yetmezliği hastası için
bireyselleştirilmelidir.
Önerilen toplam haftalık doz, 75 - 300 IU/kg arasındadır.
Mevcut klinik veriler, başlangıç hemoglobin seviyeleri çok düşük olan (< 6 g/dL veya < 3.75
mmol/L) hastaların, başlangıç anemisi daha az şiddetli olan (Hb > 8 g/dL veya > 5 mmol/L)
hastalara göre daha yüksek idame dozlarına ihtiyaç duyabileceklerini göstermektedir.
• Erişkin periton diyalizi hastaları:
EPOBEL, subkutan veya intravenöz yolla uygulanmalıdır.
Tedavi iki aşama halindedir:
1. Düzeltme aşaması: Başlangıç dozu haftada 2 kez 50 IU/kg’dır.
2. İdame aşaması: Hemoglobin değerlerini istenen seviyelerde tutmak için doz ayarı:
maksimum hemoglobin seviyesi 12 g/dL (7.45 mmol/L).
İdame dozu haftada 2 kez, 2 eşit dozda, 25 ile 50 IU/kg arasındadır.
• Erişkin prediyaliz hastaları (Son dönem böbrek yetmezliği olan erişkin hastalar)
EPOBEL, subkutan veya intravenöz yolla uygulanmalıdır.
Tedavi iki aşama halindedir:
1. Düzeltme aşaması: Başlangıç dozu haftada 3 kez 50 IU/kg’dır.
Gerekli olduğunda, en az dört haftalık aralıklarla haftada 3 kez 25 IU/kg'lık
artışlarla doz ayarlaması yapılmalıdır (maksimum hemoglobin seviyesi 12
g/dL ( 7.45 mmol/L)).
32. İdame aşaması: Hemoglobin değerlerini istenen seviyelerde tutmak için doz ayarı:
maksimum hemoglobin seviyesi 12 g/dL ( 7.45 mmol/L).
İdame dozu, haftada 3 kez, 17 ile 33 IU/kg arasında
Maksimum doz haftada 3 kez 200 IU/kg’ı aşmamalıdır.
Myelodisplastik sendromda (MDS) semptomatik anemi tedavisi
Çözelti subkutan yolla uygulanmalıdır ve haftalık doz 3-7 tek doza bölünebilir. Tavsiye edilen
başlangıç dozu haftada 30.000 IU’dir (ortalama vücut ağırlığındaki bir hasta baz alındığında,
yaklaşık haftada 450 IU/kg vücut ağırlığına karşılık gelir).
Hb ≤ 10 g/dL olan hastalarda ve myelodisplastik sendromların (MDS) alt grubu olan RA
(refrakter anemi), RARS (refrakter anemi ringed-halkalı sideroblastlarda giden) ve RCMD
(refrakter sitopeni multilineage-birden fazla seride displazi ile giden) ve tedavi öncesi bazal EPO
düzeyi ≤ 500 MU/mL ve kemik iliğinde blast sayısı < %5 altında olan hastalarda EPOBEL’in
kullanılması endikedir.
Eğer dört haftadan sonra hastanın hemoglobin değerleri en az 1 g/dL (0,62 mmol/L) yükselirse
aynı doz ile devam edilmelidir. Eğer hemoglobin değeri en az 1 g/dL yükselmezse haftalık dozun
iki katına çıkarılması düşünülmelidir.
Myelodisplastik sendromu olan hastaların tedavisinin 8. haftasında hemoglobin en az 1 g/dL
(0,62 mmol/L) artmazsa daha ileri tedavinin yarar sağlaması olası değildir ve tedavi kesilmelidir.
Maksimum doz haftada 60.000 IU’yu aşmamalıdır.
Her bir hasta için terapötik hedefe ulaşıldığında, hemoglobini bu seviyede tutmak için doz %25-
50 azaltılmalıdır. Eğer gerekirse, hemoglobin seviyelerinin 12 g/dL’yi aşmamasını sağlamak için
daha fazla doz azaltımı uygulanabilir.
Hemoglobin artışı, 4 haftada 2 g/dL (1.3 mmol/L)’den fazla ise doz %25-50 azaltılmalıdır.
Uygulama şekli:
İntravenöz enjeksiyon:
Doz, toplam doza bağlı olarak en az 1-5 dakika boyunca verilmelidir.
Hemodiyaliz hastalarında diyaliz hattındaki uygun bir venöz kanaldan, diyaliz sırasında bir bolus
enjeksiyon verilebilir.
Alternatif olarak enjeksiyon, fistül iğnesi yoluyla diyaliz sonunda da verilebilir. Bunu takiben
tüpü temizlemek ve tıbbi ürünün sirkülasyona tam olarak ulaşmasını sağlamak için 10 mL
sodyum klorür (9 mg/mL (%0.9) enjeksiyonluk çözelti) verilmelidir.
Tedaviye “grip benzeri” semptomlarla tepki veren hastalarda daha yavaş bir enjeksiyon tercih
edilir.
EPOBEL intravenöz infüzyonla uygulanmamalıdır.
4EPOBEL başka tıbbi ürünlerle karıştırılmamalıdır (bkz. 6.2 Geçimsizlikler).
Subkutan enjeksiyon:
Genellikle bir enjeksiyon bölgesinde maksimum volüm, 1 ml’lik hacmi aşmamalıdır. Daha büyük
hacimlerde enjeksiyon için birden fazla bölge seçilmelidir.
Enjeksiyonlar ekstremitelere veya karın ön duvarına yapılmalıdır.
EPOBEL için kullanım talimatları:
1. Enjektör blisterden çıkarılır.
2. Enjeksiyonluk çözelti, berrak, renksiz olduğunu ve görünebilir partiküller içermediğini
garantilemek için kontrol edilmelidir.
3. Koruyucu tıpa, enjeksiyon iğnesinden çıkarılır. Enjektör dikey tutularak ve piston hafifçe
yukarı doğru bastırılarak hava çıkarılır.
4. Enjektör artık kullanıma hazırdır.
EPOBEL aşağıdaki koşullarda kullanılmamalıdır:
• Blister yapışmamışsa veya başka bir biçimde hasarlıysa,
• Sıvı, renkliyse veya içinde partiküllerin yüzdüğünü görürseniz,
• Açılmamış blisterde kullanıma hazır enjektörden sıvı sızması veya yoğunlaşma
görülüyorsa,
• Kazayla dondurulmuşsa,
Bu tıbbi ürün yalnızca tek kullanımlıktır.
Çalkalamayınız.
Özel popülasyonlara ilişkin ek bilgiler:
Böbrek/Karaciğer yetmezliği:
EPOBEL kronik böbrek hastalarında, görülen semptomatik aneminin tedavisinde
kullanıldığından, kısa ürün bilgisi bu hasta grubuna yönelik bilgiler içermektedir.
Bu sebeple, bu bölümde böbrek yetmezlikli hastalar için ayrıca özel bir bilgi verilmemektedir.
Kronik karaciğer yetmezliği olan hastalarda dikkatli kullanılmalıdır.
5Pediyatrik popülasyon:
- Pediyatrik hemodiyaliz hastaları:
Tedavi iki aşamada yapılır:
1. Düzeltme aşaması: İntravenöz yoldan haftada 3 kez 50 IU/kg.
Gerekli olduğunda, hedef hemoglobin konsantrasyonuna (9.5- 11 g/dL
(5.90- 6.83 mmol/L)) ulaşılıncaya kadar, en az 4 haftalık aralıklarla,
haftada 3 kez, 25 IU/kg’lık artışlarla doz ayarlaması yapılmalıdır.
2. İdame aşaması: Hemoglobin (Hb) değerlerini istenen seviyelerde idame ettirmek için doz
ayarı: Hb 9.5 ile 11 g/dL (5.9- 6.83 mmol/L) arasında.
Genel olarak vücut ağırlığı 30 kg’ın altındaki çocuklar ve ergenler, 30 kg’ın üstündeki erişkinler
ve çocuklardan daha yüksek idame dozlarına ihtiyaç duyarlar. Aşağıdaki idame dozları klinik
deneylerde 6 aylık tedaviden sonra gözlenmiştir.
Doz (haftada 3 kez verilen IU/kg)
Ağırlık (kg) Ortalama Olağan idame dozu
< 10 100 75-150
10-30 75 60-150
> 30 33 30-100
Mevcut klinik veriler, başlangıç hemoglobin seviyeleri çok düşük olan (< 6.83 g/dL veya < 4.25
mmol/L) hastaların, başlangıç hemoglobini daha yüksek olan (Hb > 6.83 g/dL veya > 4.25
mmol/L) hastalara göre daha yüksek idame dozlarına ihtiyaç duyabileceklerini göstermektedir.
2 yaşın altındaki bebeklerde kronik böbrek hastalığına bağlı gelişen anemi belirtilerinde
EPOBEL kullanılmamalıdır.
Geriyatrik popülasyon:
EPOBEL’in geriyatrik hastalar üzerindeki güvenlilik ve etkililiği incelenmemiştir. Geriyatrik
hastalarda dikkatli kullanılmalıdır.
4.3 Kontrendikasyonlar
− Etkin madde ya da yardımcı maddelerin herhangi birine karşı aşırı duyarlılık
− Herhangi bir eritropoietinle tedaviden sonra Saf Eritrosit Aplazisi (PRCA) gelişen hastalar
EPOBEL veya herhangi başka bir eritropoietin almamalıdır.
− Kontrol edilemeyen hipertansiyon
− Otolog kan veriminde artış tedavisi öncesindeki ayda miyokardiyal infarktüs veya inme,
unstabil angina pektoris, venöz tromboembolik hastalık geçmişi olanlar gibi derin ven
trombozu riski artmış olan hastalar
− Herhangi bir nedenle yeterli antitrombotik profilaksi alamayacak hastalar
− Kanser ve kansere bağlı anemilerde ve kanser kemoterapisine bağlı anemilerde ESA
(Eritropoezis Stimüle edici ajanlar) ın kullanılmasının morbitide ve mortaliteyi arttırdığı
6gözlenmiştir. Bu nedenle; kanser, kansere bağlı ve kanser kemoterapisine bağlı anemilerde
ESA (epoetin alfa, epoetin beta, darbepoetin alfa ve benzeri ajanlar) kontrendikedir.
4.4 Özel kullanım uyarıları ve önlemleri
UYARI: ESA’LAR ÖLÜM, MİYOKARD INFARKTÜSÜ, İNME, VENÖZ
TROMBOEMBOLİZM, VASKÜLER GİRİŞ YOLU TROMBOZU VE TÜMÖR
PROGRESYONU VEYA NÜKSETMESİ RİSKİNİ ARTIRIR.
Kronik böbrek hastalarında eritropoezis-stimüle edici ajanlar ile tedaviye hemoglobin düzeyi 10
g/dL’nin altında başlanması düşünülmeli ve 12 g/dl nin üzerinde tedavi kesilmelidir.
Doz bireyselleştirilmesi ve kırmızı kan hücreleri transfüzyonu ihtiyacını azaltmak için yeterli
olan en düşük doz kullanılmalıdır.
Özellikle tedaviye yeterli cevap vermeyen hastalarda hedef hemoglobin düzeyine (10-12 g/dl)
ulaşmak için yapılacak doz artışında dikkatli olunmalıdır.
Tüm terapötik proteinlerde olduğu gibi EPOBEL için de potansiyel immunojenite riski söz
konusudur.
Genel:
Eritropoietin alan tüm hastalarda olduğu gibi kan basıncı EPOBEL ile tedavi sırasında artabilir.
Kan basıncı EPOBEL ile tedaviden önce, tedavi başlangıcında ve sırasında; önceden epoietin ile
tedavi edilmiş olan veya olmayan tüm hastalarda yakından izlenmeli ve yeterli biçimde kontrol
edilmelidir. Antihipertansif tedaviyi eklemek veya artırmak gerekli olabilir. Kan basıncı iyi
kontrol edilemezse EPOBEL tedavisi kesilmelidir.
Hemoglobinopatileri bulunan, felçli, kanamalı veya yakın geçmişte transfüzyon gerektiren
kanama hikayesi olan veya trombosit düzeyi 500 x 109/L üzerinde olan hastalarda EPOBEL
tedavisinin güvenliliği ve etkililiği belirlenmemiştir. Bu nedenle, bu hastalarda dikkatli
olunmalıdır.
Epoetinlerin sağlıklı insanlar tarafından suistimali hemoglobin değerinin aşırı yükselmesine yol
açabilir. Bu yaşamı tehdit edici kardiyovasküler komplikasyonlara neden olabilir.
EPOBEL epilepsi ve kronik karaciğer yetmezliği varsa dikkatli kullanılmalıdır.
Eritropoietin ile tedavi sırasında normal aralık içindeki trombosit sayımında doza bağlı ortalama
bir artış olabilir. Bu artış tedavi devam ederken geriler. Trombosit sayısının tedavinin ilk 8 haftası
boyunca düzenli olarak izlenmesi önerilir.
EPOBEL tedavisi başlamadan önce ve tedavi sırasında tüm diğer anemi nedenleri (demir
eksikliği, hemoliz, kan kaybı, B vitamini veya folik asit eksiklikleri) düşünülmeli ve tedavi
12
edilmelidir. Çoğu durumda serumdaki ferritin değerleri hematokritteki artışla eş zamanlı olarak
düşer. Eritropoietin tedavisine en iyi yanıtı alabilmek için yeterli demir stoklarının olması
garantilenmelidir:
− Serum ferritin seviyeleri 100 ng/mL altında olan kronik böbrek yetmezliği hastaları veya
transferrin doygunluğu %20’nin altında olan tüm hastalar için destekleyici demir tedavisi
7önerilir (örn. oral yolla 200-300 mg/gün (pediyatrik hastalar için 100-200 mg/gün)). Etkili
eritropoiezin sağlanması için, tedaviden önce ve tedavi sırasında tüm hastaların demir
durumu değerlendirilmelidir.
Cerrahi ortamda iyi kan yönetimi uygulamaları da her zaman kullanılmalıdır.
Hemoglobin düzeyinde paradoksal bir azalma ve düşük retikülosit sayıları ile ilişkili şiddetli
anemi gelişimi, epoetinler ile tedavinin derhal kesilmesini ve anti-eritropoietin antikor testinin
yapılmasını gerektirir. İnterferon ve ribavirin ile tedavi edilen hepatit C hastalarında epoetinin
eşzamanlı kullanımı durumunda vakalar bildirilmiştir. Epoetinler hepatit C ile ilişkili aneminin
tedavisinde onaylanmamıştır.
Kronik böbrek yetmezliği hastaları:
Kronik böbrek yetmezliği olan hastalarda idame hemoglobin konsantrasyonu 4.2’de önerildiği
gibi hedef hemoglobin konsantrasyonunun üst sınırını aşmamalıdır. Kronik böbrek hastaları ile
yapılan kontrollü araştırmalarda, eritropoezis-stimüle edici ajanlar hedef hemoglobin seviyesi 12
g/dL’nin üzerinde uygulandığında hastalarda ölüm, ciddi kardiyovasküler reaksiyonlar ve inme
riskinde artış görülmüştür. Kronik böbrek hastalarında ESA (eritropoez stimüle edici ajan)
tedavisi hemoglobin düzeyi 10 g/dl’ nin altında olduğu zaman düşünülmelidir. Doz
bireyselleştirilmeli ve kırmızı kan hücreleri transfüzyon ihtiyacını azaltmak için yeterli olan en
düşük dozda kullanılmalıdır. Hedef hemoglobin düzeyi 10-12 g/dl arasındadır. Özellikle tedaviye
yeterli cevap vermeyen hastalarda hedef hemoglobin düzeyine ulaşmak için yapılacak doz
artışında dikkatli olunmalıdır.
Kontrollü klinik araştırmalar, hemoglobin konsantrasyonları anemi semptomlarının kontrolü için
ve kan transfüzyonundan kaçınmak için gerekli seviyeye arttırıldığında, epoetinlerin kullanımının
anlamlı yararları olduğunu göstermemiştir.
Hemoglobin seviyeleri, istikrarlı bir seviye elde edilinceye kadar ve sonrasında da periyodik
olarak düzenli bir biçimde ölçülmelidir. Hemoglobindeki artış oranı ayda yaklaşık olarak 1 g/dL
(0.62 mmol/L) olmalı ve hipertansiyon geliştirme veya kötüleşme riskini en aza indirgemek için
ayda 2 g/dL’yi (1.24 mmol/L) aşmamalıdır.
EPOBEL ile subkutan yoldan tedavi edilen kronik böbrek yetmezliği hastaları; düzenli olarak;
önceden bu tedaviye yanıt veren hastalarda, EPOBEL tedavisine yanıt alamama ya da yanıtta
azalma gibi tanımlanan etkinlik kaybı açısından düzenli olarak kontrol edilmelidirler. Bu,
hemoglobinde devamlı azalmaya karşılık, EPOBEL dozunda artış ile karakterizedir.
Eritropoietin tedavisine yanıt yoksa, neden olabilecek etkenler aranmalıdır. Bu etkenler şunlardan
oluşmaktadır: demir, folat veya B vitamini eksikliği, alüminyum zehirlenmesi; araya giren
12
enfeksiyonlar; enflamatuar veya travmatik epizotlar; gizli kan kaybı; hemoliz ve herhangi
nedenle kemik iliği fibrozu.
Antikorların aracılık ettiği PRCA vakaları, subkutan yolla uygulanan eritropoietin alan kronik
böbrek yetmezliği olan hastalarda çok nadir bildirilmiştir. Artan transfüzyon ihtiyacıyla birlikte
hemoglobinde bir düşüşle (ayda 1-2 g/dL) tanımlanan ani etkinlik eksikliği gelişen hastalarda
retikülosit sayımı yapılmalı ve tedaviye cevapsızlığın tipik nedenleri (örn. demir, folat veya B
12
vitamini eksikliği, alüminyum zehirlenmesi, enfeksiyon veya enflamasyon, kan kaybı ve
8hemoliz) araştırılmalıdır. Bir neden bulunmazsa PRCA tanısı için bir kemik iliği incelemesi
düşünülmelidir.
PRCA tanısı konursa EPOBEL tedavisi hemen kesilmelidir ve eritropoietine karşı oluşan
antikorlar için test yapılması düşünülmelidir. Hastalar başka bir tıbbi ürüne geçirilmemelidir
çünkü anti-eritropoietin antikorları diğer eritropoietinlerle çapraz reaksiyona girerler. Diğer
PRCA nedenleri dışlanmalı ve uygun terapi başlatılmalıdır.
Kronik böbrek yetmezliği olan hastalarda, etkinlik eksikliğinin meydana geliş olasılığını
saptamak için retikülosit sayımının düzenli olarak izlenmesi önerilir.
Yüksek kümülatif epoetin dozları artmış mortalite riski, ciddi kardiyovasküler ve serebrovasküler
durum riskiyle ilişkili olabileceğinden, kronik böbrek yetmezliği olan hastalarda epoetin
dozlarının artırılmasında dikkatli olunmalıdır. Epoetine zayıf hemoglobin yanıtı veren hastalarda,
zayıf yanıt için alternatif açıklamalar düşünülmelidir.
Nadir vakalarda hiperkalemi gözlenmiştir. Kronik böbrek yetmezliği olan hastalarda aneminin
düzeltilmesi, iştahın artmasına, potasyum ve protein alımına yol açabilir. Diyaliz reçetelerinin,
üre, kreatinin ve potasyumun istenen aralıkta kalmasını sağlamak için periyodik olarak
ayarlanması gerekebilir. Kronik böbrek yetmezliği olan hastalarda serum elektrolitleri
izlenmelidir. Serum potasyum seviyesinde yükselme saptanırsa hiperkalemi düzeltilinceye kadar
eritropoietin uygulamasının kesilmesi düşünülmelidir.
Hemodiyaliz hastalarında, eritropoietin tedavisi sırasında, hematokrit değerlerinin artması sonucu
heparin dozunun sık sık arttırılması gerekebilir. Heparinizasyon optimumda değilse diyaliz
sisteminde tıkanma mümkündür.
Bugüne kadar mevcut olan bilgilere dayanarak, henüz diyalize girmeyen böbrek yetmezliği olan
erişkin hastalarda, aneminin eritropoietinle düzeltilmesi böbrek yetmezliğinin ilerleme hızını
artırmaz.
Epoetin tedavisi ile ilişkili olarak Stevens-Johnson Sendromu (SJS) ve toksik epidermal nekroliz
(TEN) dahil olmak üzere hayatı tehdit edici veya ölümcül olabilecek şiddetli kutanöz advers
reaksiyonlar (SCARs) bildirilmiştir. (bkz.: Bölüm 4.8) Uzun etkili epoetinler ile daha şiddetli
vakalar gözlemlenmiştir.
Reçeteleme sırasında hastalar, belirtiler ve semptomlar konusunda bilgilendirilmeli ve cilt
reaksiyonları için yakından izlenmelidir. Bu reaksiyonları düşündüren belirti ve bulgular ortaya
çıkarsa EPOBEL tedavisi derhal sonlandırılmalı ve alternatif bir tedavi düşünülmelidir.
EPOBEL kullanımı nedeniyle SJS veya TEN gibi ciddi bir kutanöz cilt reaksiyonu gelişirse, bu
hastalarda ESA (eritropoetin stimüle edici ajan) tedavisi tekrar başlatılmamalıdır.
Bu ilaç, fenilketonürisi olan insanlar için zararlı olabilecek fenilalanin içerir.
Bu ilaç, doz başına 1 mmol’den az sodyum (23 mg) içermektedir, yani aslında sodyum
içermediği kabul edilebilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
94.5. Diğer tıbbi ürünler ile etkileşim ve diğer etkileşim şekilleri
Eritropoietinle tedavinin diğer tıbbi ürünlerin metabolizmasını değiştirdiğini gösteren bir kanıt
yoktur.
Ancak siklosporin eritrositlere bağlandığından, diğer tıbbi ürünlerle etkileşimde bulunma
potansiyeli vardır. Bu yüzden eritropoietin siklosporinle eşzamanlı olarak verilirse siklosporinin
kan seviyeleri izlenmelidir ve hematokrit yükseldikçe siklosporin dozu ayarlanmalıdır.
Özel popülasyonlara ilişkin ek bilgiler
Özel popülasyonlarda etkileşim çalışmaları yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda gebelik sonucu böbrek fonksiyonlarında azalma
ve kan basıncında artma eğilimi görüleceğinden, EPOBEL kullanımı sırasında dikkatli
olunmalıdır.
Doğum kontrolünde kullanılan oral kontraseptif ilaçların hipertansiyona eğilimi arttırması
nedeniyle, bu gibi hastalarda EPOBEL kullanımı sırasında dikkatli olunmalıdır.
Gebelik dönemi
Epoetin zeta’nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, üreme toksisitesi göstermiştir. Ancak, fetal ağırlıkta bu
sınıf ilaçlara bağlı olan geri dönüşlü bir azalma göstermektedir (bkz. bölüm 5.3). İnsanlara
yönelik potansiyel risk bilinmemektedir. Bu yüzden gebelik sırasında ilaç tedavisinin faydaları
fetusda meydana gelebilecek muhtemel riske karşı incelenerek, gebelik döneminde kullanımında
dikkatli olunmalıdır.
Laktasyon dönemi
Epoetin zeta’nın insan sütüyle atılıp atılmadığı bilinmemektedir.
Emzirmenin durdurulup durdurulmayacağına ya da EPOBEL tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve EPOBEL
tedavisinin emziren anne açısından faydası dikkate alınmalıdır.
Üreme yeteneği/Fertilite
Hayvanlar üzerinde yapılan çalışmalar üreme toksisitesi göstermiştir.
4.7. Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur veya ihmal edilebilir düzeydedir.
4.8. İstenmeyen etkiler
10EPOBEL biyolojik bir tıbbi üründür. EPOBEL ile yapılan klinik çalışmalardan elde edilen
veriler, diğer onaylanmış eritropoietinlerin güvenlilik profiline uygundur. Diğer onaylanmış
eritropoietinlerle yapılan klinik deneylerden elde edilen sonuçlara dayanarak eritropoietinle
tedavi edilen hastaların yaklaşık % 8’inin advers olay yaşaması beklenmektedir.
Özellikle tedavi başlangıcında, baş ağrıları, eklem ağrıları, zayıflık duygusu, baş dönmesi ve
yorgunluk gibi “grip benzeri” semptomlar meydana gelebilir.
Eritropoietik ajanları kullanan hastalarda; miyokard iskemisi, miyokard enfarktüsü,
serebrovasküler olaylar (serebral hemoraji ve serebral enfarktüs), geçici iskemik ataklar, derin
ven trombozu, arteriyel tromboz, pulmoner emboli, anevrizmalar, retina trombozu ve suni
böbreğin pıhtılaşması gibi trombotik/vasküler olaylar bildirilmiştir.
Eritropoietinle tedavi sırasında, özellikle kronik böbrek yetmezliği veya altta yatan malignitesi
olan hastalarda bu istenmeyen etkiler gözlenmiştir. Bu istenmeyen etkiler arasında genellikle baş
ağrısı (yaygın olmayan) ve kan basıncında doza bağımlı artış sayılabilir (yaygın). Ensefalopati
benzeri semptomlar gösteren hipertansif kriz meydana gelebilir. Olası bir uyarı sinyali olarak ani
saplanan migren benzeri baş ağrılarına dikkat edilmelidir.
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ile <1/10), yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sistem/Organ Sınıflandırması Sıklık İstenmeyen etki
Kan ve lenf sistemi hastalıkları çok seyrek trombositoz
bilinmiyor antikor kaynaklı eritroblastopeni (PRCA)
Bağışıklık sistemi hastalıkları seyrek aşırı duyarlılık reaksiyonları
çok seyrek anafilaktik reaksiyon
baş dönmesi (kronik böbrek yetmezliği
çok yaygın hastaları)
baş ağrısı (kanser hastaları)
inme
Sinir sistemi hastalıkları yaygın baş dönmesi (kanser hastaları)
baş ağrısı (kronik böbrek yetmezliği
hastaları)
yaygın olmayan serebral hemoraji
serebral enferktüs
bilinmiyor hipertansif ensefalopati
geçici iskemik ataklar
Göz hastalıkları bilinmiyor retina trombozu
Kalp hastalıkları bilinmiyor miyokard enfarktüsü
miyokard iskemisi
yaygın derin ven trombozu (kanser hastaları)
kan basıncında artış
Vasküler hastalıklar anevrizmalar
arteriyal tromboz
11bilinmiyor derin ven trombozu (kronik böbrek
yetmezliği hastaları)
hipertansif krizler
Solunum, göğüs bozuklukları yaygın pulmoner emboli (kanser hastaları)
ve mediastinal hastalıklar bilinmiyor pulmoner emboli (kronik böbrek
yetmezliği hastaları)
yaygın spesifik olmayan kızarıklıklar
Deri ve deri altı doku çok seyrek anjiyoödem
hastalıkları bilinmiyor kaşıntı
çok yaygın eklem ağrıları (kronik böbrek yetmezliği
Kas-iskelet bozuklukları, hastaları)
bağdoku ve kemik hastalıkları: yaygın eklem ağrıları (kanser hastaları)
grip benzeri semptomlar (kronik böbrek
çok yaygın yetmezliği hastaları)
Genel bozukluklar ve uygulama güçsüzlük hissi (kronik böbrek
bölgesine ilişkin hastalıklar: yetmezliği hastaları)
yorgunluk (kronik böbrek yetmezliği
hastaları)
grip benzeri semptomlar (kanser
yaygın hastaları)
güçsüzlük hissi (kanser hastaları)
yorgunluk (kanser hastaları)
Yaralanma, zehirlenme ve yaygın suni böbrek pıhtılaşması
prosedürel komplikasyonlar
Erişkin ve pediyatrik hemodiyaliz hastaları, erişkin periton diyalizine giren hastalar ve henüz
diyaliz görmeyen böbrek yetmezliği olan erişkin hastalar:
EPOBEL ile tedavi sırasında en sık advers reaksiyon kan basıncında doza bağımlı bir artış veya
mevcut hipertansiyonun ağırlaşmasıdır. Kan basıncındaki bu artışlar tıbbi ürünlerle tedavi
edilebilir. Kan basıncının izlenmesi özellikle tedavi başlangıcında önerilmektedir.
Aşağıdaki reaksiyonlar da normal veya kan basıncı düşük olan az sayıda hastada meydana
gelmiştir:
Sinir sistemi hastalıkları
Seyrek: Ensefalopati benzeri semptomlarla seyreden (örn. baş ağrıları ve konfüzyon) hipertansif
kriz ve yaygın tonik-klonik nöbetler.
Olası bir uyarı sinyali olarak, ani–keskin migren benzeri baş ağrılarına özellikle dikkat
edilmelidir.
Özellikle de hipotansiyona eğilimi olan veya arteriyovenöz fistüler komplikasyonlar (örn.
stenozlar, anevrizmalar, vs.) gösteren hastalarda şant trombozları ortaya çıkabilir. Bu hastalarda
asetilsalisilik asit uygulaması gibi yöntemlerle tromboz profilaksisi ve erken şant revizyonu
önerilmektedir.
Seçilen advers reaksiyonların tanımı
12Epoetin tedavisi ile ilişkili olarak Stevens-Johnson Sendromu (SJS) ve toksik epidermal nekroliz
(TEN) dahil olmak üzere hayatı tehdit edici veya ölümcül olabilecek şiddetli kutanöz advers
reaksiyonlar bildirilmiştir. (bkz.:Bölüm 4.4)
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Eritropoietinin tedavi aralığı çok geniştir. Eritropoietinin aşırı dozu, hormonun farmakolojik
etkilerinin uzantıları olan etkiler üretebilir. Aşırı yüksek hemoglobin seviyeleri meydana gelirse
flebotomi yapılabilir. Gerektiğinde ilave destekleyici bakım sağlanmalıdır. Hemoglobin
düzeylerinin aşırı olması durumunda, geçici olarak EPOBEL verilmemelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik preparatlar, eritropoietin
ATC kodu: B03XA01
Etki mekanizması:
Eritropoietin, mitoz stimüle edici bir faktör ve farklılaştırıcı bir hormon olarak, kök hücre
prekürsörlerinden alyuvar oluşumunu stimüle eden bir glikoproteindir.
Eritropoietinin moleküler ağırlığı 32.000-40.000 dalton’dur. Molekülün protein kısmı, toplam
moleküler ağırlığa yaklaşık %58 katkıda bulunur ve 165 amino asitten oluşur. Dört karbonhidrat
zinciri üç N-glikosidik bağ ve bir O-glikosidik bağ üzerinden proteine bağlanmıştır. Epoetin zeta,
anemik hastaların idrarından izole edilmiş endojen insan eritropoietin ile aminoasit diziliminde
özdeş bulunmuş olup, karbonhidrat bileşimi bakımından da benzerdir.
Eritropoietinin biyolojik etkililiği, çeşitli in vivo hayvan modellerinde gösterilmiştir (normal ve
anemik sıçanlarda, polisitemik farelerde). Eritropoietin uygulamasından sonra hem Hb değerleri
hem de retikülosit sayımları 59Fe-inkorporasyon hızı ile birlikte artmaktadır.
In vitro olarak eritropoietinle inkübasyondan sonra (fare dalak hücresi kültürü), eritroid nüveli
dalak hücrelerinde 3H-timidin inkorporasyonunun arttığı bulunmuştur. Eritropoietinin spesifik
olarak eritropoiezisi stimüle edip, lökopoezisi etkilemediği, insan kemik iliği hücrelerinin hücre
kültürü çalışmalarıyla gösterilebilir. Eritropoietinin kemik iliği hücreleri üzerine sitotoksik etkisi
saptanamamıştır.
Eritropoietin, diğer hematopoietik büyüme faktörlerinde olduğu gibi, insan endoteliyal hücreleri
üzerinde in vitro stimüle edici özellikler göstermiştir.
13Klinik araştırmalar:
Epoetin’in IV uygulamasını takiben, farmakodinamiği ilk 2 hafta içinde retikülosit sayısında bir
artış gösterir. Bu artış, 2-6 hafta içinde hematokrit ve hemoglobin tayininin ortaya çıkardığı gibi
kırmızı kan hücrelerinde bir yükselmeyi izlemiştir. Epoetin’in SC yolla uygulanmasının ardından,
3-4 gün içinde retikülosit sayısında artış izlenmiştir. Bu artışın, 8-11(13) günler civarında pik
yaptığı ve 22. gün itibariyle taban seviyesine döndüğü belirtilmiştir. 1800 IU/kg’a kadar tek doz
kullanımı için, retikülositin eğri altındaki alanı (EAA) ve epoetin maruz kalımı arasında doğrusal
bir ilişki bulunmaktadır. Epoetin’e verilen retikülosit yanıtında bireyler arası yüksek değişkenlik
mevcuttur.
5.2. Farmakokinetik özellikler
Genel özellikler:
Protein yapısında olmasından dolayı, gastro-intestinal sistemde bozulması nedeniyle, parenteral
yolla uygulanmalıdır.
Emilim:
Subkutan enjeksiyondan sonra epoetinin serum seviyeleri, intravenöz enjeksiyondan sonra elde
edilen seviyelerden çok daha düşüktür, seviyeler yavaş yavaş artmakta ve dozdan 12 ile 18 saat
sonra bir pik noktasına ulaşmaktadır. Subkutan enjeksiyondan sonra erişilen doruk noktası, her
zaman intravenöz yol kullanılırken elde edilen doruğun çok altındadır (değerin yaklaşık 1/20'si).
Dağılım:
Epoetinin, plazma volümüne yaklaşan ya da geçen, dağılım hacmi (vücut ağırlığının %4-5’i
kadar) ile tek kompartımana dağıldığı izlenmiştir. Birikim olmamıştır. İlk enjeksiyondan 24 saat
sonra ve son enjeksiyondan 24 saat sonra belirlenen seviyeler aynı kalmıştır.
Biyotransformasyon:
Protein metabolizması genel olarak anlaşıldığından (ör. daha küçük peptitlere ve amino asitlere
enzimatik olarak degradasyon), sitokrom P450’nin katıldığı bir biyotransformasyon
beklenmemektedir.
Eliminasyon:
Multipl doz intravenöz uygulamadan sonra yapılan eritropoietin ölçümleri, sağlıklı gönüllülerde
yaklaşık 4 saatlik bir yarılanma ömrü ve böbrek yetmezliği olan hastalarda yaklaşık 5 saatlik bir
yarılanma ömrü olduğunu göstermiştir.
Subkutan yol için yarılanma ömrünü değerlendirmek zordur ve yaklaşık 24 saat olduğu tahmin
edilmektedir. Subkutan enjekte edilen eritropoietinin biyoyararlanımı, intravenöz tıbbi
ürününkinden çok daha düşüktür ve yaklaşık olarak %20’dir.
Doğrusal/ doğrusal olmayan durum:
1800 IU/kg’a kadar tek doz kullanımı için, retikülositin eğri altındaki alanı (EAA) ve epoetin
maruz kalımı arasında doğrusal bir ilişki bulunmaktadır.
Hastalardaki karakteristik özellikler
Cinsiyet:
14Kadınlarda kullanımı esnasında 4.6. Gebelik ve laktasyon bölümündeki uyarıların göz önünde
bulundurulması gerekmektedir.
Böbrek yetmezliği:
EPOBEL, kronik böbrek hastalarında görülen semptomatik aneminin tedavisinde
kullanıldığından, kısa ürün bilgilerinin tamamı bu hasta grubuna yönelik bilgiler içermektedir. Bu
sebeple, bu bölümde böbrek yetmezliği olan hastalar için ayrıca özel bilgi verilmemektedir.
Karaciğer yetmezliği:
Kronik karaciğer yetmezliği olan hastalarda metabolizma yavaşlamış olduğu için dikkatli
kullanılması gerektiği bildirilmiştir.
Pediyatrik popülasyon:
Çocuklarda dozun ayarlanması gerekmektedir. 4.2. Pediatrik popülasyon bölümüne bakınız.
Çocuklarda yaklaşık 6 saatlik bir yarılanma ömrü bildirilmiştir.
Geriyatrik popülasyon:
EPOBEL’in geriyatrik hastalar üzerindeki güvenlilik ve etkililiği incelenmemiştir. Geriyatrik
hastalarda dikkatli kullanılmalıdır. Epoetin alfanın yarı-ömrü, erişkin ve yaşlı hastalarda
benzerdir.
5.3. Klinik öncesi güvenlilik verileri
Köpekler ve sıçanlarda (maymunlarda yapılmamıştır) yapılan bazı klinik öncesi toksikoloji
çalışmalarında, eritropoietin tedavisinin, subklinik kemik iliği fibrozisi ile ilişkili olabileceği
düşünülmüştür (kemik iliği fibrozisi insanlarda kronik böbrek yetmezliğinin bilinen bir
komplikasyonudur ve sekonder hiperparatiroidizm veya bilinmeyen etkenlerle ilişkilendirilebilir.
Epoetinle 3 yıl boyunca tedavi edilen diyaliz hastalarında yapılmış bir çalışmada, kemik iliği
fibrozisi sıklığının eritropoeitinle tedavi edilmemiş, eşleştirilmiş hemodiyaliz hasta grubuna göre
artmadığı gösterilmiştir).
Deney hayvanları üzerinde yapılan çalışmalarda, epoetin önerilen haftalık insan dozunun yaklaşık
20 katı haftalık dozda verildiğinde, fetal vücut ağırlığını azalttığı, kemikleşmeyi geciktirdiği ve
fetal mortaliteyi arttırdığı gösterilmiştir. Bu değişiklikler, annenin vücut ağırlığının artışındaki
azalma açısından sekonder olarak değerlendirilmiştir.
Eritropoietin, bakteriyel ve memeli hücre kültürü mutajenisite testlerinde ve farelerde yapılan bir
in vivo mikronükleus testinde herhangi bir değişiklik göstermemiştir. Uzun dönem karsinojenite
çalışmaları yapılmamıştır. Literatürde, eritropoietinin tümör proliferasyonunda majör bir rol
oynayabileceğine dair çelişkili raporlar bulunmaktadır. Bu raporlar, insan tümör örneklerinden in
vitro bulgulara dayanarak hazırlanmıştır fakat klinik açıdan önemi belirsizdir.
6. FARMASÖTİK ÖZELLİKLER
6.1. Yardımcı maddelerin listesi
Sodyum monohidrojen fosfat dihidrat
Sodyum dihidrojen fosfat dihidrat
Sodyum klorür
15Kalsiyum klorür dihidrat
Polisorbat 20
Glisin
Lösin
İzolösin
Treonin
Glutamik asit
Fenilalanin
Enjeksiyonluk su
Sodyum hidroksit (pH ayarlayıcısı)
Hidroklorik asit (pH ayarlayıcısı)
6.2. Geçimsizlikler
Bu tıbbi ürün diğer tıbbi ürünlerle karıştırılmamalıdır.
6.3. Raf ömrü
30 ay.
6.4. Saklamaya yönelik özel tedbirler
Buzdolabında muhafaza ediniz (2°C ile 8°C arasında).
Dondurmayınız. Donmuş ürünü çözüp kullanmayınız.
Işıktan korumak için ambalajında saklayınız.
Ambulatuvar amaçlı kullanım için, hasta ürünü buzdolabından çıkarabilir ve 3 güne kadar süren
tek bir periyot boyunca oda sıcaklığında saklayabilir (25°C’nin üstünde olmamalı).
6.5. Ambalajın niteliği ve içeriği
Sabit çelik enjeksiyon iğneli ve PTFE kaplamalı piston tıpalı kullanıma hazır Tip 1 cam enjektör
Her kullanıma hazır enjektör 1.0 mL enjeksiyonluk çözelti içerir.
Ürün 1 ve 6 adet kullanıma hazır enjektör içeren iki farklı ambalajda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
NOBEL İLAÇ PAZARLAMA VE SANAYİİ LTD. ŞTİ.
Ümraniye 34768 İSTANBUL
8. RUHSAT NUMARASI
129/42
169. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.11.2009
Ruhsat yenileme tarihi:-
10. KÜB’ÜN YENİLENME TARİHİ
-
17