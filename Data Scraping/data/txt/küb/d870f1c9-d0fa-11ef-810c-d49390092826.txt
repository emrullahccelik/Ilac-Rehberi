KISA ÜRÜN BİLGİSİ
1. BEŞERİ TIBBİ ÜRÜNÜN ADI
REGIOCIT 5,03 g/L + 5,29 g/L renal replasman ve bölgesel antikoagülasyon çözeltisi
Steril
2. KALİTATİF ve KANTİTATİF BİLEŞİM
Etkin madde:
Sodyum klorür 5,03 g/L
Sodyum sitrat 5,29 g/L
Sodyum, Na+ 140 mmol/L
Klorür, Cl- 86 mmol/L
Sitrat, C H O 3- 18 mmol/L
6 5 7
Teorik osmolarite : 244 mOsm/L
pH ≈ 7.4
Yardımcı madde:
Yardımcı maddeler için bölüm 6.1’e bakınız.
3. FARMASÖTİK FORM
Hemofiltrasyon çözeltisi
Çözelti steril, berrak ve renksizdir ve bakteriyel endotoksin içermez.
4. KLİNİK ÖZELLİKLER
4.1. Terapötik endikasyonlar
REGIOCIT bölgesel sitrat pıhtılaşma önlemesi kullanan sürekli renal replasman tedavisi (CRRT) için
replasman sıvısı olarak endikedir. Sitrat özellikle örneğin kanama riski artmış hastalarda sistemik
pıhtılaşma önleyicisinin, yani heparinin kontrendike olduğu durumlarda önemlidir.
REGIOCIT pediatrik hastalarda kullanılan ekipmanın çocuğun ağırlığına adapte edilmiş olması
şartıyla tüm yaş gruplarında endikedir.
4.2. Pozoloji ve uygulama şekli
1Pozoloji/uygulama sıklığı ve süresi:
REGIOCIT'in uygulanma oranı, hedeflenen sitrat dozuna ve öngörülen kan akış hızına (BFR)
bağlıdır. REGIOCIT reçetesinde atık su ve diğer terapötik sıvıların akış hızları, hastanın sıvı alma
gereksinimleri, ek sıvı giriş ve çıkışları ve istenen asit-baz ve elektrolit dengesi dikkate alınmalıdır.
Yoğun bakım tıbbında ve CRRT’de REGIOCIT ancak deneyimli bir hekim tarafından reçetelenmeli
ve uygulanmalıdır (doz, infüzyon hızı ve kümülatif hacim).
REGIOCIT'in ön filtre infüzyon hızı 3 ila 4 mmol / lt kan sitrat konsantrasyonu hedefine ulaşacak
şekilde reçete edilmeli ve uygulama kan akış hızına göre uyarlanmalıdır.
Ekstrakorporeal devrenin antikoagülasyonu için akış hızı 0,25 ila 0,35 mmol / lt aralığında filtrasyon
sonrası iyonize kalsiyum konsantrasyonu elde edilecek şekilde titre edilmelidir. Hastanın sistemik
iyonize kalsiyum konsantrasyonu, kalsiyum desteği ayarlanarak normal fizyolojik aralıkta
tutulmalıdır.
Sitrat ayrıca bir tampon kaynağı olarak da işlev görür (bikarbonat'a dönüşüm nedeniyle).
REGIOCIT'in infüzyon hızı, diğer kaynaklardan (örneğin, diyalizat ve / veya replasman sıvısı)
sağlanan tampon uygulaması hızına bağlı olarak düşünülmelidir. REGIOCIT, uygun bikarbonat
konsantrasyonuna sahip bir diyaliz çözeltisi / replasman çözeltisi ile birlikte kullanılmalıdır.
Her zaman ayrı bir kalsiyum infüzyonu gerekir. Antikoagülasyon durdurulduğunda doktorun
reçetesine göre kalsiyum infüzyonunu ayarlayın veya durdurun.
Filtrasyon sonrası kan iyonize kalsiyum (iCa), sistemik kan iCa ve toplam kan kalsiyum seviyelerinin
diğer laboratuvar ve klinik parametrelerle birlikte izlenmesi, istenen antikoagülasyon seviyesine bağlı
olarak uygun REGIOCIT dozajını belirlemek için esastır (bkz. Bölüm 4.4).
Plazma sodyum, magnezyum, potasyum ve fosfat seviyeleri düzenli olarak izlenmeli ve gerektiğinde
desteklenmelidir.
Erişkinler: Erişkin ve adölesanlarda REGIOCIT için akış hızları:
• Sürekli venö venöz hemofiltrasyonda
• 100 ila 200 ml/dak arasında kan akış hızında 1-2,5 L/saat
• Sürekli veno-venöz hemodiyafiltrasyonda
• 100 ila 200 ml/dak arasında kan akış hızında 1-2 L/saat
Uygulama şekli:
2İntravenöz kullanım içindir. REGIOCIT yalnızca ön-seyreltme modunda, CRRT’ye yönelik uygun
ekstrakorporeal renal replasman ekipmanıyla birlikte, çözelti akış hızının operatör tarafından
belirlenmiş hedef doza (mmol sitrat/lt kan) göre otomatik olarak uyarlandığı sitrat
antikoagülasyonuna özel bir pompa kullanılarak uygulanmalıdır.
REGIOCIT, CRRT'de bölgesel sitrat antikoagülasyonu uygulamasında uzman bir doktor tarafından
veya bu doktorun yönlendirmesi altında kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ve orta şiddette karaciğer yetmezliği olan hastalarda (örneğin Child-Pugh ≤12) doz azaltımı
gerekebilir. Karaciğer yetmezliği durumunda (örneğin karaciğer sirozu dahil), metabolizma yetersiz
olabileceğinden başlangıç sitrat dozu düşürülmelidir. (Bkz. Bölüm 4.4). Sitrat birikiminin sıkça
izlenmesi önerilir. REGIOCIT, sınırlı sitrat metabolizması nedeniyle karaciğer fonksiyonu ciddi
şekilde azalmış veya kas hipoperfüzyon şoku (örneğin septik şok ve laktik asidoz gibi koşullar) olan
hastalara uygulanmamalıdır.(Bkz. Bölüm 4.3).
Pediyatrik popülasyon:
REGIOCIT yenidoğanlar ve bebeklerde (0 ila 23 ay arası) sürekli veno-venöz hemofiltrasyon veya
hemodiafiltrasyon ile her bir litre kan akışı için 3 mmol sitrat dozu hedeflenmelidir. Çocuklarda (2
ila 11 yaş) dozaj hastanın ağırlığına ve kan akış hızına göre uyarlanmalıdır.
Geriyatrik popülasyon:
Yaşlılarda yetişkinlere kıyasla dozajda belirli bir değişiklik yoktur.
4.3. Kontrendikasyonlar
REGIOCIT’in etkin maddelerine ya da bölüm 6.1’de listelenmiş olan yardımcı maddelerden herhangi
birisine aşırı duyarlılık,
Ağır derecede hasar görmüş karaciğer fonksiyonu,
Kas hiperfüzyon şoku durumlarında kullanılmamalıdır.
4.4. Özel kullanım uyarıları ve önlemleri
REGIOCIT doğrudan intravenöz infüzyon için değildir. CRRT için tasarlanan uygun ekstrakorporeal
renal replasman ekipmanı ile, sadece önceden seyreltilerek kullanılmalıdır. Diyaliz makinesi sitrat
antikoagülasyonu için uygun olmalıdır.
3REGIOCIT hastanın konforunu arttırmak için 37° C'ye kadar ısıtılabilir. Çözeltinin kullanımdan önce
ısıtılması sadece kuru sıcaklıkta yapılmalıdır. Hastanın yaralanmasına veya rahatsız hissetmesine
neden olabileceğinden, çözeltiler su veya mikrodalga fırında ısıtılmamalıdır. REGIOCIT,
uygulamadan önce, çözeltinin ve kabın izin verdiği hallerde partikül madde ve renk değişikliği
olmadığından emin olmak için görsel olarak kontrol edilmelidir. Çözelti berrak değilse ve kapağı
sağlam değilse uygulama yapmayın.
Dış ambalaj ve çözelti torbası hasarlı değilse görmemişse kullanın. Kontamine olmuş bir çözeltinin
kullanılması sepsise ve şoka neden olabilir.
REGIOCIT'in bileşimi göz önüne alındığında, tedavide kullanılan diğer çözeltiler uygun hidrojen
karbonat konsantrasyonuna sahip olmalıdır.
REGIOCIT, hastanın elektrolitini ve asit-baz dengesini etkileyebilen sitrat içerir. Hastanın
hemodinamik durumu, sıvı dengesi, glikoz seviyesi, elektrolit ve asit / baz dengesi tedavi öncesi ve
tedavi sırasında yakından izlenmelidir.
Sodyum, magnezyum, potasyum, fosfat ve kalsiyumu yakından izleyin. İnfüzyon girişleri ve tüm
çıkışların değerlendirilmesi de dahil olmak üzere kan konsantrasyonu ve hastaların ihtiyaçları günde
birkaç kez değerlendirilmelidir. Herhangi bir kaybı tamamlamak için elektrolitlerin infüzyonu
gerekebilir (bkz. Bölüm 4.8 ve 4.9).
REGIOCIT kalsiyum içermez ve atık sudaki sitratla bağlı kalsiyum kaybı ve / veya sistemik sitrat
birikmesi durumunda sistemik iyonlaşmış hipokalsemiye yol açabilir.
REGIOCIT magnezyum içermez. REGIOCIT kullanımı, CRRT atık su kayıpları nedeniyle
hipomagnezemi ile sonuçlanabilir. Magnezyum infüzyonu gerekebileceği için hasta izlenmelidir.
REGIOCIT glukoz içermez. REGIOCIT uygulaması hipoglisemiye neden olabilir. Kan şekeri
düzeyleri düzenli olarak izlenmelidir.
REGIOCIT potasyum içermez. Serum potasyum konsantrasyonu, CRRT’den önce ve CRRT
sırasında izlenmelidir.
Metabolik yetmezlik nedeniyle sitrat birikimi:
Karaciğer yetmezliği (örn., Karaciğer sirozu veya akut karaciğer yetmezliği dahil) veya şoku (bkz.
Bölüm 4.2 ve 4.3) olan, sitrat metabolizması belirgin şekilde azalmış ve sitrat birikimine maruz kalan
hastalarda özel dikkat gereklidir. Bu hastalarda sitrat ile hemofiltrasyon uygulanırsa, sitrat birikiminin
daha sık izlenmesi önerilir. Karaciğer ve iskelet kasları sitratı metabolize edemezse, hidrojen karbonat
üretilmez ve sitrat birikebilir. Metabolik asidoz ve iyonize hipokalsemi oluşabilir. Sitrat birikimi,
4kandaki iyonize kalsiyum, toplam kalsiyum ve hidrojen karbonat konsantrasyonunun izlenmesi ile
tespit edilebilir. Sitrat birikirse, kandaki toplam iyonize kalsiyum oranı artar. Toplam / iyonize
kalsiyum oranı 2.3'ün üzerine çıkarsa, sitrat tamponu azaltılmalı veya durdurulmalıdır. Metabolik
asidozu düzeltmek için hidrojen karbonat replasmanı gerekir. CRRT’ye antikoagülasyon olmadan
devam edilebilir veya diğer antikoagülasyon araçları dikkate alınmalıdır.
Uygun olmayan infüzyon nedeniyle sitrat birikimi:
Fazla miktarda sitratın uygunsuz infüzyonu (ayrıca bölüm 4.9'a bakınız) akut hipokalsemi ve
metabolik alkaloza neden olur ve hastayı nörolojik ve kardiyak komplikasyonlara maruz bırakabilir.
Tedavi sitrat infüzyonunun kesilmesi ve kalsiyum infüzyonundan oluşur.
Sistemik hipokalsemi (düşük iyonlaşmış kalsiyum) iki farklı mekanizmanın sonucu olarak ortaya
çıkabilir:
• Kalsiyum çözeltisinin akış hızının ayarlanmasını gerektiren filtre (düşük iyonize kalsiyum ve
düşük toplam kalsiyum) vasıtasıyla sitrat ile kalsiyum kaybının yetersiz telafisi;
• Karaciğerde ve kaslarda zayıf metabolizma nedeniyle REGIOCIT’in kısmen veya tümüyle
durdurularak sitratsız bir replasman sıvısına (sürekli venovenöz hemofiltrasyon) geçişi veya
REGIOCIT akış hızı azaltılır veya durdurulurken sitrat atımını sağlamak için diyalizat akış
hızının artırılmasını (sürekli venovenöz hemodiyafiltrasyon) gerektiren sitrat birikimi.
Sistemik hiperkalsemi
Kalsiyum replasman çözeltisinin aşırı perfüzyonu nedeniyle yüksek iyonize kalsiyum içeren yüksek
toplam kalsiyum meydana gelebilir. Bu durum kalsiyum çözeltisi akış hızının azaltılmasını gerektirir.
Toplam kalsiyumun iyonize kalsiyuma oranının yüksek oranda olduğu yüksek kalsiyum durumu
sitratın aşırı akış hızına bağlı olarak kalsiyum sitrat birikiminden veya sitratın yeterli miktarda
metabolize edilememesinden kaynaklanabilir. Bu durumda sitrat infüzyonu azaltılmalı veya
kesilmelidir.
Metabolik asidoz
Karaciğer ve iskelet kasları, karaciğer sirozunda veya akut karaciğer yetmezliğinde meydana
gelebilecek yeterli sitrik asit metabolizmasını sağlayamazsa sitrat birikimi ortaya çıkabilir. Bu
durumlarda sitrik asit birikir ve metabolik asidoz oluşur. Bu hastalarda, iyonlaşmış sitrattaki artışı
yansıtan klasik anyon açığı da artar. Çoğu durumda, laktat da birikir.
Sitrik asidi metabolize edememe sonucu ortaya çıkan metabolik asidoz rutin metabolik izleme ile
erken teşhis edilebilir.
5REGIOCIT ile tedavi sırasında sitrat birikimi ve/veya metabolik asidoz gelişir veya kötüleşirse,
infüzyon hızının azaltılması veya uygulamasının kesilmesi gerekebilir.
Metabolik alkaloz
Bazı hastalarda ekstrakorporeal devrede iyonize kalsiyum seviyelerini istenen aralıkta tutmak için
yüksek sitrat infüzyon hızları gerekir ve bu hastalar bunu tolere eder. Reciocit, toplam tampon yüküne
katkıda bulunan sitrat içerir. CRRT sıvılarında veya tedavi sırasında uygulanan diğer sıvılarda
bulunan ilave sodyum hidrojen karbonat (veya tampon kaynağı) metabolik alkaloz riskini artırabilir.
Net sitrat uygulama hızı asit-baz dengesini korumak için gerekli olanı aşarsa metabolik alkaloz
oluşabilir (bkz. Bölüm 4.2).
Bu, kan akış hızını düşürerek yönetilebilir, böylece hastaya uygulanan sitrat infüzyon hızının
azaltılması mümkün olur. Metabolik alkaloz, CRRT dozunu da koruyan diyalizat akış hızının
arttırılması ve filtreden sonraki% 0.9 sodyum klorürün infüze edilmesi veya CRRT çözeltisinin
kompozisyonunun değiştirilmesi ile de yönetilebilir. Metabolik alkaloz ve hipokalsemi ile sitrat
birikimi, eğer hasta kan ürünleri içeren yüksek miktarda sitrat almışsa ve CRRT dozu çok düşükse de
oluşabilir.
Metabolik alkaloz hastalarında kan kalsiyum seviyeleri düzenli olarak izlenmelidir, çünkü bu durum
hipokalsemiyi güçlendirir.
Karaciğer Yetmezliği Olan Hastalarda Kullanım
Sitrat metabolizması (bikarbonata), karaciğer yetmezliği olan hastalarda, sitrat birikimine neden
olarak bozulmuş olabilir. REGIOCIT hafif ila orta dereceli karaciğer yetmezliği olan hastalara (örn.
Child-Pugh ≤12) uygulandığında elektrolit ve / veya asit-baz dengesizliğini önlemek için pH,
elektrolitler, toplam iyonize kalsiyum oranı ve sistemik iyonize kalsiyumun sık izlenmesi önemlidir
(bkz. Bölüm 4.2). REGIOCIT, şiddetli karaciğer yetmezliği olan hastalarda kullanılmamalıdır (bkz.
Bölüm 4.3).
Hemodinamik Durum ve Sıvı Dengesi
Hastanın hemodinamik durumu ve sıvı dengesi tedavi boyunca izlenmelidir.
• Hipervolemi durumunda CRRT cihazı için öngörülen net ultrafiltrasyon oranı arttırılabilir ve
/ veya replasman sıvısı ve / veya diyalizat dışındaki çözeltilerin uygulama oranı azaltılabilir.
• Hipovolemi durumunda CRRT cihazı için öngörülen net ultrafiltrasyon oranı azaltılabilir ve
/ veya replasman sıvısı ve / veya diyalizat dışındaki çözeltilerin uygulama oranı artırılabilir.
Hipoosmolarite / Hipotonisin
REGIOCIT, standart CRRT replasman sıvılarına göre hipoosmolar / hipotoniktir ve travmatik beyin
hasarı, beyin ödemi veya kafa içi basıncı artışı olan hastalarda dikkatle kullanılmalıdır.
6Kullanım talimatlarına kesinlikle uyulmalıdır. Erişim bağlantı noktalarının yanlış kullanılması veya
sıvı akışını kısıtlayan diğer durumlar hasta ağırlığının yanlış şekilde düşmesine ve makine alarmlarına
neden olabilir. Bu tür durumları çözüme kavuşturmadan tedaviye devam edilmesi hastanın
yaralanmasına veya ölümüne neden olabilir.
Çözeltiyi yalnızca berraksa ve içinde görünür parçacıklar yoksa kullanın.
CRRT, plazma suyu sodyum içeriği ile orantılı sodyum giderimi sağlar. Kandaki seviyenin düşmesini
önlemek için (hiponatremi) hastanın sodyum seviyesi genel sıvı ve elektrolit yönetiminin bir parçası
olarak dengelenmelidir (bkz. Bölüm 4.8). Hem CRRT ile ilişkili diyaliz sıvılarının hem de CRRT
reçetesi dışındakilerin uygulanması dikkatli bir değerlendirme gerektirir.
4.5. Diğer tıbbi ürünler ile etkileşimler ve diğer etkileşim şekilleri
Filtrelenebilir / diyaliz edilebilir ilaçların kan konsantrasyonu, ekstrakorporeal filtre tarafından
çıkarılmaları nedeniyle tedavi sırasında azalabilir. Tedavi sırasında çıkartılan ilaçlar için istenen kan
konsantrasyonlarını belirlemek için gerekirse uygun düzeltici tedavi başlatılmalıdır.
REGIOCIT'in bileşenleri arasında farmakodinamik ilaç etkileşimi beklenmemektedir. Etkileşimler
ancak çözeltinin yetersiz veya yanlış terapötik kullanımıyla beklenebilir (bkz. Bölüm 4.4 ve 4.9).
Bununla birlikte, aşağıdakileri içeren tıbbi ürünler ile etkileşim olasıdır:
• D vitamini ve diğer D vitamini analoglarının yanı sıra kalsiyum içeren tıbbi ürünler (örneğin sitrat
antikoagülasyonu alan CRRT hastalarında kalsiyum homeostazının bakımı için kullanılan kalsiyum
klorür veya kalsiyum glukonat) hiperkalsemi riskini artırabilir ve antikoagülasyon etkisinde azalmaya
neden olabilir.
• Kandaki yüksek konsantrasyonda hidrojen karbonat riskini artırabilen sodyum hidrojen karbonat
(metabolik alkaloz - bkz. Bölüm 4.8).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken dikkatli olunmalıdır.
7Gebelik dönemi
REGIOCIT’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim üzerindeki etkiler bakımından yetersizdir (bkz. Bölüm 5.3). İnsanlara yönelik
potansiyel risk bilinmemektedir.
REGIOCIT gebe kadınlara ancak açıkça gerekli olması durumunda uygulanmalıdır.
Laktasyon dönemi
REGIOCIT'in emzirme döneminde kullanımı hakkında belgelenmiş klinik veri yoktur. REGIOCIT,
emziren kadınlara yalnızca açıkça ihtiyaç duyulduğunda uygulanmalıdır.
Üreme yeteneği/ Fertilite
Üreme üzerinde bir etki beklenmez; çünkü sodyum, klorür ve sitrat vücudun normal bileşenleridir.
4.7. Araç ve makine kullanımı üzerindeki etkiler
REGIOCIT’in araç veya makine kullanma yeteneğini etkilediğine dair herhangi bir bulgu yoktur.
4.8. İstenmeyen etkiler
REGIOCIT çözeltisinden veya diyaliz tedavisinden istenmeyen etkiler kaynaklanabilir. Kullanım için
özel önlemler bölüm 4.4'te açıklanmıştır.
Aşağıdaki istenmeyen etkiler yayınlanmış literatürde açıklanmıştır (Çok yaygın (≥1 / 10); Yaygın (≥1
/ 100 ila <1/10); Yaygın olmayan (≥1 / 1,000 ila <1/100); Seyrek (≥1) / 10,000 ila <1 / 1,000); Çok
seyrek (<1 / 10,000); Bilinmiyor (mevcut verilerden tahmin edilemiyor):
Metabolizma ve beslenme hastalıkları
Yaygın Elektrolit dengesizlikleri, örneğin hipomagnezemi (bölüm 4.4'e
bakınız), hipokalsemi (bölüm 4.4 ve 4.9'a bakınız), hiperkalsemi
(bölüm 4.4'e bakınız), hiponatremi (bölüm 4.4'e bakınız),
hipokalemi (bölüm 4.4'e bakınız), hipofosfataemi (bölüm 4.4'e
bakınız)
Metabolik asidoz (bakınız bölüm 4.4 ve 4.9) ve metabolik
alkaloz dahil olmak üzere asit-baz dengesindeki bozukluklar
(bakınız bölüm 4.4, 4.5 ve 4.9)
Bilinmiyor Sıvı tutulumu
Sıvı dengesizliği, ör. dehidratasyon (bakınız bölüm 4.4)
Vasküler hastalıklar
Bilinmiyor Hipotansiyon*
8Gastrointestinal hastalıklar
Bilinmiyor Bulantı*
Kusma*
Kas-iskelet bozuklukları, bağ doku ve kemik hastalıkları
Bilinmiyor Kas spazmları*
• Diyaliz tedavisine bağlı istenmeyen etkiler
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
İstenmeyen şekilde çok yüksek hacimli ikame çözeltisinin tatbik edilmesi, hastanın yaşamını tehdit
edebilecek bir aşırı doza neden olabilir. Bu durum kan akışına aşırı sitrat yüklenmesi nedeniyle
pulmoner ödem ve konjestif kalp yetmezliğiyle birlikte aşırı sıvı yüklenmesi ve hipokalsemi ve
metabolik alkaloz ile sonuçlanabilir. Bu düzensizliğin aşağıdaki şekillerde düzeltilmesi gerekir.
ikame çözeltisi derhal kesilerek ve intravenöz kalsiyum uygulamasıyla derhal düzeltilmesi gerekir.
Dikkatli bir kalsiyum takviyesi doz aşımı etkilerini tersine çevirebilir. Tedavi sırasında yakın izleme
ile risk en aza indirilebilir.
Sitrat metabolizması (karaciğer yetmezliği veya şok) bozukluğu olan hastalarda aşırı doz sitrat
birikimi, artan toplam kalsiyum/iyonize kalsiyum oranının eşlik ettiği metabolik asidoz (bkz. Bölüm
4.4), sistemik total hiperkalsemi (bkz. Bölüm 4.4) ve iyonize hipokalsemi (bkz. Bölüm 4.4 ve 4.8)
şeklinde görülebilir.
REGIOCIT bu durumda azaltılmalı veya durdurulmalıdır.
Metabolik asidozu düzeltmek için hidrojen karbonat replasmanı gerekir. Sürekli renal replasman
tedavisine antikoagülasyonsuz devam edilebilieceği gibi diğer antikoagülasyon yöntemleri dikkate
alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hemofiltratlar
ATC Kodu: B05ZB
9Sitrat, iyonize kalsiyumlu kompleksler oluşturarak kalsiyumun pıhtılaşma uyarımını etkisiz hale
getirme yeteneği sayesinde antikoagülasyon sağlar. REGIOCIT'te kritik konsantrasyonda hastalar
ciddi hiponatremi geliştirmeye eğilimli olduklarından sodyum konsantrasyonu 140 mmol / l olarak
ayarlanmıştır. Klorür, çözelti hidrojen karbonatsız olduğu için katyonları dengelemek için gereken
seviyeye ayarlanır. Sodyum ve klorür, insan vücudunun normal bileşenleridir ve farmakolojik olarak
inaktif oldukları kabul edilir. Sitrat, Krebs döngüsünde ilk ara madde olarak hareket eden, insan
vücudunda bulunan normal bir metabolittir. REGIOCIT, potasyum ve glukoz içermez. REGIOCIT
kullanımına bağlı toksik etkiler, terapötik dozda beklenmemektedir.
5.2. Farmakokinetik özellikler
Genel özellikler
Sitrat, Krebs döngüsünde bir ara madde ve insan vücudunda bulunan normal bir metabolittir. Bu
fizyolojik yol, düşük konsantrasyonlarda meydana geldiği sürece yüksek miktarda sitrik asit
işleyebilir. Krebs döngüsü mitokondride gerçekleşir ve bu hücresel organelleri içeren tüm hücreler
sitratı metabolize edebilir. Karaciğer, iskelet kasları ve böbrek gibi mitokondri bakımından zengin
dokular bu nedenle daha yüksek sitrat oluşumu ve eliminasyonu kapasitesine sahiptir.
Emilim ve Dağılım
Sodyum ve klorürlerin absorpsiyonu ve dağılımı, hastanın klinik durumu, metabolik durumu ve
rezidüel böbrek fonksiyonu ile belirlenir. Hücre dışı sitrat, kandan plazma zarı boyunca bir grup
protein, yani plazma zarı sitrat taşıyıcılarını (PMCT'ler) hücrelere taşıyabilir ve daha sonra çeşitli
organlarda ve dokularda metabolize edilebilir.
Biyotransformasyon
İnsanlarda sitrat, yukarıda belirtilen Krebs döngüsü olarak adlandırılan merkezi metabolik yolda bir
ara maddedir. Sitrat, esas olarak karaciğerde hızlı bir şekilde metabolize edilir, ancak diğer organlar
/ dokular tarafından da metabolize edilebilir.
Eliminasyon
Dolaşan sitrat fazlalığı normal olarak böbrekler yoluyla atılır.
5.3. Klinik öncesi güvenlilik verileri
Diğer bölümlerde yer alan verilerin ötesinde klinik güvenliğiyle ilişkili olduğu düşünülen preklinik
veriler yoktur.
6. FARMASÖTİK ÖZELLİKLER
106. 1. Yardımcı maddelerin listesi
Enjeksiyonluk su
Seyreltik hidroklorik asit (pH ayarlaması için) E 507
6.2. Geçimsizlikler
Uyumluluk çalışmalarının bulunmadığı hallerde bu tıbbi ürün, diğer tıbbi ürünler ile
karıştırılmamalıdır.
Olası renk değişimi ve / veya olası çökeltme olup olmadığını kontrol ederek, ilave bir ilacın bu ilaçla
uyumluluğunu belirlemek hekimin sorumluluğundadır. Bir ilaç eklemeden önce, bu ilacın
REGIOCIT’te çözünür ve stabil olup olmadığını kontrol edin.
6.3. Raf ömrü
18 ay
6.4. Saklamaya yönelik özel tedbirler
30°C altındaki oda sıcaklığında saklayınız. Buzdolabına koymayınız veya dondurmayınız.
6.5. Ambalajın niteliği ve içeriği
Kap, poliolefinler ve elastomerler içeren çok katmanlı bir filmden yapılmış tek bölmeli bir torbadır.
Torbaya bir enjeksiyon konektörü (veya spike konektörü) ve uygun bir hemofiltrasyon çözelti hattı
veya kan öncesi pompa hattıyla bağlantı için bir luer konektörü takılmıştır. Torba 5000 ml'lik bir
çözelti içerir ve üzeri polimer filmden yapılmış şeffaf bir ambalaj ile sarılıdır.
Ambalaj Ebadı: 5000 ml
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Çözelti çevreye zarar vermeden atık su yolu ile bertaraf edilebilir.
Aşağıdaki kullanma talimatları izlenmelidir:
Hastaya tedavi ve uygulama boyunca aseptik teknik kullanılmalıdır. Kullanımdan hemen önce üst
bantı torbadan çıkarın. Sadece üst sargı hasar görmemişse, tüm kapaklar sağlamsa ve çözelti berraksa
11kullanın. Herhangi bir sızıntı olup olmadığını test etmek için torbayı sıkıca bastırın. Sızıntı tespit
edilirse, artık sterilite garanti edilemeyeceğinden çözeltiyi hemen atın. Mikrobiyolojik
kontaminasyonu önlemek için çözelti açıldıktan hemen sonra kullanılmalıdır.
I. Luer konektörü kullanılıyorsa, kapağı çevirip çekme hareketiyle yerinden çıkartın. Ön kan pompası
hattındaki erkek luer kilidini bir itme ve döndürme hareketi kullanarak torbadaki dişi luer
konektörüne bağlayın. Bağlantının tamamen oturduğundan ve sıkıldığından emin olun. Konektör
şimdi açıktır. Sıvının serbestçe aktığını doğrulayın. Kan öncesi pompa hattı luer konektöründen
çıkarıldığında, konektör kapanacak ve çözelti akışı duracaktır. Luer iğnesiz ve değiştirilebilir bir
porttur.
II. Enjeksiyon konnektörü (veya spike konektör) kullanılıyorsa, kırılır kapağı çıkarın. Enjeksiyon
portu temizlenebilir bir porttur. Spike konektörü kauçuk septumdan geçirin. Sıvının serbestçe aktığını
doğrulayın.
Bir madde veya ilaç eklemeden önce, bunun REGIOCIT'te çözünür ve stabil olduğunu ve ürünün pH
aralığının uygun olduğunu doğrulayın. Uyumsuz olduğu bilinen veya belirlenen katkı maddeleri
eklenmemelidir.
Eklenecek ilacın kullanım kılavuzuna ve diğer ilgili literatüre başvurulmalıdır.
Eklemeden sonra, bir renk bozulması ve / veya çökelti, çözünmeyen kompleks veya kristal görünümü
varsa ilacı kullanmayın.
Herhangi bir katkı eklediğinizde çözeltiyi iyice karıştırın. Çözeltiye katkı maddesi eklenecek veya
karıştırılacaksa bu işlem mutlaka çözelti torbasını ekstrakorporeal devreye bağlanmadan önce
gerçekleştirilmelidir.
Çözelti yalnızca tek kullanımlıktır. Kullanılmayan kısımları atın.
7. RUHSAT SAHİBİ
Vantive Sağlık Hizmetleri Ltd. Şti.
Yenimahalle / Ankara
8. RUHSAT NUMARASI
2024/340
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 12.09.2024
Ruhsat yenileme tarihi:
10. KÜB’ÜN YENİLENME TARİHİ
12