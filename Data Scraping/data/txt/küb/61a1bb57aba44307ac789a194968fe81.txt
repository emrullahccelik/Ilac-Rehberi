                                                                                      Sayfa  1 / 12                                                                                          
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
AETHOXYSKLEROL® % 3 I.V. Enjeksiyonluk Çözelti İçeren Ampul  
Steril 
2. KALİTATİF VE KANTİTATİF BİLEŞİM  
 
Etkin madde:  
1 ampul (2 ml)’de ;  
Lauroma crogol 400 (Polidokanol)    60 mg  
   
Yardımcı maddeler:   
Etanol %  96     84 mg  
Potasyum dihidrojen fosfat    3,40 mg 
Disodyum fosfat dihidrat (Avr. Farm.)  9,60 mg 
 
Yardımcı maddeler  için 6.1’e bakınız. 
 
3. FARMASÖTİK FORM  
 
I.V. e njeksiyonluk çözelti  (varis ), submukozal enjeksiyonluk çözelti  (hemoroidal hastalık lar) 
 
Berrak , renksizden çok açık yeşilimsi sarı renkte çözelti  
 
4. KLİNİK ÖZELLİKLER  
 
4.1. Terapötik endikasyonlar  
 
Tedavi edilecek varislerin büyüklüğüne bağlı olarak farklı AETHOXYSKLEROL® 
konsantrasyonları gerekir.  
 
AETHOXYSKLEROL® % 3 orta ve geniş büyük lükteki  varislerin ve hemoroidlerin (1 ve 2. 
derece) sklerizasyon ile tedavisinde kullanılır. 
 
Tedavi için çeşitli konsantrasyonlar belirtilirse, damar çapı ve hastanın bireysel durumu 
dikkate alınmalıdır. Şüphe durumunda, daha düşük konsantrasyon seçilmelidir. 
 
4.2. Pozoloji  ve uygulama şekli  
 
Pozoloji /uygulama sıklığı ve süresi : 
Genel olarak, 1 kg vücut ağırlığı başına önerilen günlük 2 mg lauroma crogol 400 dozu 
aşılmamalıdır.  
 
70 kg ağırlığındaki bir hasta için, toplam 140 mg’a kadar lauroma crogol 400 enjekte edilebilir  
(istisna olarak, heomoridal hastalık için dozaja bakınız) . 140 mg lauroma crogol 400, 4,6 ml 
AETHOXYSKLEROL® içinde bulunur. 
 
Yaygın varisler her zaman birkaç seansta tedavi edilmelidir.                                                                                            Sa yfa 2 / 12 
   
 Aşırı duyarlılık reaksiyonu gelişimine yatkın bir hastayı ilk  kez tedavi ederken, birden fazla 
enjeksiyon uygulanmamalıdır. Yanıta bağlı olarak, maksimum dozun aşılmaması şartıyla 
takip eden seanslarda birkaç enjeksiyon uygulanabilir.  
 
Orta büyüklükteki varislerin sklerizasyon ile tedavisi  
Tedavi edilecek varisleri n çapına göre, AETHOXYSKLEROL® % 2 veya % 3 kullanılır. İlk 
tedavide, yalnızca 0 ,5-1 ml’lik bir AETHOXYSKLEROL® % 2 veya % 3 enjeksiyonu 
yapılmalıdır. Sonuca ve tedavi edilecek segmentin uzunluğuna bağlı olarak, maksimum dozun 
aşılmaması şartıyla takip ede n seanslarda enjeksiyon başına 2 ml’ye kadar birkaç enjeksiyon 
uygulanabilir.  
 
Büyük varislerin sklerizasyon ile tedavisi  
İlk tedavide, yalnızca 1 ml’lik bir AETHOXYSKLEROL® enjeksiyonu yapılmalıdır. Sonuca 
ve tedavi edilecek segmentin uzunluğuna bağlı ol arak, maksimum dozun aşılmaması şartıyla 
takip eden seanslarda enjeksiyon başına 2 ml’ye kadar birkaç enjeksiyon (2 -3) uygulanabilir.  
 
Hemoroidlerin sklerizasyon ile tedavisi  
Bir tedavi seansı sırasında, toplam 3 ml’lik AETHOXYSKLEROL® dozu aşılmamalıdır.  
Bulgulara bağlı olarak, her bir hemoroid için maksimum 1 ,0 ml dikkatli bir şekilde submukoz 
enjeksiyon olarak uygulanır. Erkeklerde saat 11 yönündeki bir hemoroid tedavi edilirken, 
enjekte edilen miktar 0 ,5 ml’yi geçmemelidir.  
 
Uygulama şekli : 
Orta ve gen iş büyüklükteki varislerin sklerizasyon ile tedavisi:  
İğnenin venin içerisine sokulma şeklinden bağımsız olarak (yalnızca kanül ile hasta ayakta 
iken ya da enjeksiyona hazır bir şırınga ile hasta otururken), enjeksiyonlar yalnızca yatay 
konumdaki ya da ya tay düzlemden yaklaşık 30- 45º yükseltilmiş bacağa uygulanmalıdır.  
 
Enjeksiyonlar dikkatlice intravenöz  yoldan uygulanmalıdır. 
 
Not: 
Varislerin derecesine ve boyutuna bağlı olarak, 1- 2 hafta aralıklarla birkaç tedavi seansının 
uygulanması gerekebilir.  
Baze n gelişebilen trombuslar (pıhtılar), ensizyon ve pıhtı sıkılarak uzaklaştırılır. 
 
AETHOXYSKLEROL® enjeksiyonundan sonra uygulanan kompresyon tedavisi : 
Enjeksiyon yeri kapatıldıktan sonra, sıkı bir kompresyon bandajı ya da elastik bir çorap 
uygulanmalıdır. Daha sonra, hasta, tercihen uygulama yerine kolay ulaşılabilecek bir yerde 30 
dakika kadar yürümelidir.  
 
Kompresyon süresi:  
Kompresyon 3 ila 5 hafta uygulanmalıdır. Yaygın varisler için, kısa traksiyon bandajları ile 
birkaç aylık bir kompresyon tedavisi önerilmektedir.  
 
Bandajın özellikle uyluk  ve konik ekstremiteler üzerinden kaymasını önlemek için, asıl 
kompresyon bandajının altına bir köpük bandajı ile destek yapılması önerilmektedir.  
 
Skleroterapinin başarılı olması, eksiksiz ve dikkatli bir uygulama sonrası kompresyon 
tedavisine bağlıdır.  
                                                                                           Sa yfa 3 / 12 
   
 Hemoroidlerin sklerizasyon ile tedavisi:  
Enjeksiyon tamamen submukoz  olmalı ve doğrudan hemoroidin içerisine ya da hemoroidin 
üzerinde (kranial’inde) besleyici damarların etrafındaki dokuya uygulanmalıdır. 
Hasar olu şma ve takiben inkontinans problemlerinin gelişme riskine bağlı olarak, dahili  anal 
sfinkter kası bölgesinde özellikle dikkatli olunmalıdır. Erkeklerde saat 11 yönündeki bir 
hemoroid tedavi edilirken, bu bölgenin üretra ve prostata yakın olması nedeniyle e njekte 
edilen miktar 0 ,5 ml AETHOXYSKLEROL®’ü geçmemelidir.  
 
Hemoroidin derecesine bağlı olarak, 1 -2 hafta aralıklarla birkaç tedavi seansının uygulanması 
gerekebilir.  
 
4.3. Kontrendikasyonlar  
Varislerin sklerizasyon ile tedavisi  
AETHOXYSKLEROL® aşağıdaki  durumlarda varislerin sklerizasyon ile tedavi sinde 
kesinlikle kullanılmamalıdır: 
• Lauromacrogol 400 veya yardımcı maddelerden herhangi birine karşı aşırı duyarlılığı 
olduğu bilinen hastalarda,  
• Akut şiddetli sistemik hastalığı olan kişilerde (özellikle de tedavi edilmemişse),  
• Hareket edemeyen hastalar da, 
• Şiddetli arteriyel oklüzif hastalığı olan kişiler de (Fontaine evresi III ve IV) , 
• Tromboembolik hastalıkları olan kişiler de, 
• Yüksek tromboz riski taşıyan hastalar da (örneğin, kalıtsal trombofilisi olan ya da  
hormonal kontraseptif ya da hormon replasman tedavisi kullanımı, obezite, sigara 
kullanımı ve uzun süreli hareketsizlik gibi çoklu ri sk faktörlerine sahip hastalar) . 
 
Şiddetine bağlı olarak, varisler için uygulanan sklerizasyon ile tedavi , aşağıdaki durum ların 
gözlendiği hastalarda nispeten kontrendike olabilir:  
• Febril durumlar,  
• Bronşiyal astım ya da alerjiye karşı kuvvetli yatkınlık, 
• Genel sağlık durumunun kötü olması , 
• Bacak ödemi (eğer kompresyon etkili olmuyorsa),  
• Ağsı venler: arteriyel oklüzif hastalık (Fontaine evresi II),  
• Tedavi bölgesinde enflamatuar deri hastalığı,  
• Mikroanjiyopati ya da nöropati semptomları, 
• Bozulmuş  mobilite . 
 
Hemoroidlerin sklerizasyon ile tedavisi  
AETHOXYSKLEROL® aşağıdaki durumlarda hemoroidin sklerizasyon ile tedavisinde 
kullanılmamalıdır:  
• Lauromacrogol 400 veya yardımcı maddelerden herhangi birine karşı aşırı duyarlılığı 
olduğu bilinen hastalarda,  
• Akut şiddetli sistemik hastalığı olan kişilerde (özellikle de tedavi edilmemişse),  
• Anal bölgede akut enflamasyonu olan hastalar da. 
 
Şiddetine bağlı olarak, hemoroid için uygulanan sklerizasyon ile tedavi aşağıdaki durumların 
gözlendiği hastalarda nispeten kontrendike olabilir:  
• Febril durumlar,  
• Bronşiyal astım ya da alerjiye karşı kuvvetli yatkınlık, 
• Genel sağlık durumunun kötü olması ,                                                                                           Sa yfa 4 / 12 
   
 • Kronik enflamatuar bağırsak hastalığı (örneğin, Crohn hastalığı),  
• Bilinen hiperkoagülabilite hastalığı  
 
4.4. Özel kullanım uyarıları  ve önlemleri  
 
Varislerin sklerizasyon ile tedavisi  
Skler ozanlar arter içine enjekte edilmemelidir ; çünkü amputasyonu gerek tirebilecek kadar 
şiddetli nekrozlara yol açabilir ler. Böyle bir durumda, müdahale için derhal bir damar cerrahı 
çağırılmalıdır  (bkz. Bölüm 4.9) .  
Yüz bölgesindeki bir endikasyon tüm skler ozanlar için dikkatlice değerlendirilmelidir ; çünkü 
intravasküler en jeksiyon arterlerde basıncın tersine çevrilmesine ve dolayısıyla da geri 
dönüşümsüz görüş bozukluklarına (körlük) yol açabilir. 
Ayak ya da malleolar bölge gibi belirli vücut alanlarında, yanlışlıkla arter içine enjeksiyon 
yapma riski artabilir. Bu nedenle,  tedavi sırasında özel dikkat göstererek, yalnızca düşük 
konsantrasyonlarda küçük miktarlar uygulanmalıdır. 
 
Hemoroid lerin sklerizasyon ile tedavisi  
Hemoro idler tedavi edilirken, inkontinans problemlerini önlemek üzere dahili  anal sfinkter 
kasına hasar ver memek için dikkatli olunmalıdır.  
Erkeklerde saat 11 yönündeki bir hemoroid tedavi edilirken, bu bölgenin diğer yapılara (üretra 
ve prostata) yakın olması nedeniyle enjekte edilen miktar 0 ,5 ml % 3 
AETHOXYSKLEROL®’ü geçmemelidir.  
 
Acil durum önlemleri ve a ntidotlar : 
 
Anafilaktik reaksiyonlar : 
Anafilaktik reaksiyonlar seyrek  görülen;  fakat potansiyel olarak yaşamı tehdit edici 
durumlardır. Böyle durumlar için, hekim hazırlıklı olmalı ve uygun bir acil durum ekipmanını 
hazır bulundurulmalıdır. Beta blokerlerl e ya da A DE (anjiyotensin dönüştürücü enzim) 
inhibitörleriyle tedavi, kardiyovasküler etkileri nedeniyle, anafilaktik şok için uygulanan acil 
durum prosedürlerini etkileyebilir  (bkz. Bölüm 4.9). 
 
AETHOXYSKLEROL® % 5 (hacim/hacim) alkol içermektedir. Bu dur um, alkolizm geçmişi 
olan hastalarda dikkate alınmalıdır.  
AETHOXYSKLEROL® potasyum içerir; fakat bu değer her bir ampulde 1 mmol (39 mg)’den 
düşüktür, yani esasında “potasyum içermez”.  
AETHOXYSKLEROL® sodyum içerir; fakat bu değer her bir ampulde 1 mmol ( 23 mg)’den 
düşüktür, yani aslında “sodyum içermez”.  
 
4.5. Diğer tıbbi ürünler ile etkileşimler  ve diğer etkileşim şekilleri  
 
Lauroma crogol 400 bir lokal anesteziktir. Diğer anesteziklerle kombinasyon halinde 
kullanıldığı takdirde, bu anesteziklerin kardiyovasküler sistem üzerinde aditif etkiye yol açma 
riski vardır.  
 
4.6. Gebelik ve laktasyon  
Genel t avsiye : 
 
Gebelik  Kategorisi: C  
                                                                                           Sa yfa 5 / 12 
   
 Çocuk doğurma potansiyeli bulunan kadınlar/Doğum kontrolü (Kontrasepsiyon):  
Doğum kontrol yöntemleriyle bilinen bir etkileşimi bulunmamaktadır. 
AETHOXYSKLEROL® kullanan ve çocuk doğurma potansiyeli bulunan veya gebe kalmayı 
planlayan kadınların doktora danışmaları ve uygun bir kontrasepsiyon yöntemi ile gebelikten 
korunmaları önerilir.  
 
Gebelik dönemi:  
AETHOXYSKLEROL® kesinlikle ge rekli olmadıkça gebelik döneminde kullanılmamalıdır.  
AETHOXYSKLEROL®’ün gebe kadınlarda kullanımına ilişkin yeterli veri mevcut değildir. 
Hayvanlar üzerinde yapılan çalışmalar üreme toksisitesinin bulunduğunu göstermiş, fakat 
teratojenik potansiyel gözlenm emiştir (bkz. Bölüm 5.3). 
 
Laktasyon  dönemi : 
İnsanlarda lauroma crogol 400’ün anne sütüne geçme olasılığıyla ilgili herhangi bir araştırma 
yapılmamıştır. Emzirme döneminde sklerizasyon ile tedavi gerektiği takdirde emzirmeye 2 -3 
gün ara verilmesi tavsiye ed ilir. 
 
Üreme yeteneği/Fertilite:  
Lauromacrogol 400’ün üreme yeteneği üzerindeki etkisi ile ilgili klinik öncesi güvenlilik 
çalışmaları yapılmıştır. İnsanlarda lauromacrogol 400’ün fertilite üzerindeki etkisi hakkında 
hiçbir veri mevcut değildir. Erkek ve dişi sıçanlarda lauromacrogol 400’ün üreme performansı 
üzerinde hiçbir etkisi yoktur (bkz. Bölüm 5.3). 
 
4.7. Araç ve makine kullanımı üzerindeki etkiler  
 
AETHOXYSKLEROL®’ün taşıt ve makine kullanma yeteneği üzerinde bilinen herhangi bir 
olumsuz etkisi yoktu r. 
 
4.8. İstenmeyen  etkiler  
 
Aşağıda listelenen advers reaksiyonlar , dünya çapında lauromacrogol 400 kullanımı i le ilişkili 
olarak rapor edilmiştir . Bazı durumlarda, bu reaksiyonlar güçten düşürmekle  birlikte  çoğu 
durumda sadece geçici olmuştur . Bunlar genelde spontan raporları içerdiğinden, tanımlanmış 
bir hasta grubunu refere etmeden veya kontrol grubu bulunmadan, sıklıkları tam olarak 
hesaplamak ya da her zaman ilaca maruziyetle kesin bir nedensel ilişki göstermek mümkün 
değildir. Ancak, uzun süreli dene yimlere dayanarak, sağlam  bir değerlendirme mümkündür. 
 
Varislerin sklerizasyon ile tedavisi:  
Bacaktaki varislerin tedavisi sırasında yanlışlıkla etraftaki dokuya enjeksiyon yapıldıktan 
sonra (paravenöz enjeksiyon), özellikle ciltte ve alttaki dokuda (ve s eyrek  olarak sinirlerde) 
lokal advers etkiler  (örneğin nekroz) gözlenmiştir. Risk, uygulanan AETHOXYSKLEROL® 
konsantrasyonu ve hacmi ile artmaktadır. Bunun yanı sıra, aşağıdaki advers etkiler  belirtilen 
sıklıklarda gözlenmiştir : 
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek  
(≥1/10.000 ila <1/1.000); çok seyrek  (<1/10.000), bilinmiyor (eldeki verilerden hareketle 
tahmin edilemiyor).  
 
Bağışıklık sistemi hastalıkları  
Çok seyrek : Anafila ktik şok, anjiyoödem, jeneralize ürtiker , astım (astım atağı)                                                                                            Sa yfa 6 / 12 
   
 Sinir sistemi hastalıkları 
Çok seyrek : Serebrovasküler olay, baş ağrısı, migren, parestezi (lokal), bilinç kaybı, 
konfüzyon durumu, baş dönmesi , konuşma zorluğu, kas koordinasyon bozukluğu (ataksi), 
hemiparezi, oral hipoes tezi 
 
Göz hastalıkları  
Çok seyrek : Reversibl görme bozukluğu  
 
Kardiyak hastalıklar  
Çok seyrek : Kardiyak arrest , stres kardiyomiyopati, palpitasyonlar , anormal kalp hızı  
 
Vasküler hastalıklar   
Yaygın: Neovaskülarizasyon, hematom  
 
Yaygın olmayan: Yüzeysel tr omboflebit, flebit  
 
Seyrek : Derin ven trombozu (muhtemelen t emelde var olan hastalığa bağlı ) 
 
Çok seyrek : Pulmoner embolizm, vazovagal senkop, dolaşım kol lapsı, vaskülit  
 
Solunum, göğüs bozukluklar ı ve mediastinal  hastalıklar ı  
Çok seyrek : Dispne, göğüste rahatsızlık  (göğüste baskı  hissi) , öksürük 
 
Gastrointestinal hastalıklar  
Çok seyrek : Tat duyusu değişikliği , bulantı , kusma  
 
Deri ve deri altı doku hastalıkları  
Yaygın: Ciltte hiperpigmentasyon, ekimoz  
 
Yaygın olmayan: A lerjik dermatit, kontak t ürtiker, ci lt reaksiyonu, eritem  
 
Çok seyrek : Hipertrikoz (skleroterapi alanında)  
 
Kas-iskelet bozukluklar, bağ doku ve kemik hastalıkları   
Seyrek : Ekstremitelerde ağrı 
 
Genel bozukluklar ve uygulama bölgesine ilişkin hastal ıklar 
Yaygın: E njeksiyon yerinde ağrı (kısa  süreli), enjeksiyon yerinde tromboz (lokal varis içi kan 
pıhtıları)  
 
Yaygın olmayan: N ekroz, endürasyon, şişme  
 
Çok seyrek : Pireksi, yüzde kızarıklık, asteni, kırıklık  
 
Araştırmalar  
Çok seyrek : Anormal kan basıncı  
 
Yaralanma ve zehirlenme ve prosedüre ait  komplikasyonlar  
Yaygın olmayan: Sinir hasarı  
                                                                                           Sa yfa 7 / 12 
   
 Hemoroidlerin sklerizasyon ile tedavisi:  
Hemoroidler tedavi edilirken, özellikle erkeklerde saat 11 konumunda olmak üzere (prostat 
bölgesi), enjeksiyon sırasında ve enjeksiyondan sonra yanma, ağrı, rahatsızlık ve basınç hissi 
gibi lokal advers reaksiyonlar gözlenmiştir. Bu reaksiyonlar geçici olup, seyrek  durumlarda 2-
3 gün sürebilir.  
Hemoroidal hastalıkların sklerizasyon ile tedavisi, uygun teknik kullanıldığında, enjeksiyon 
bölgesinde hassas sinir lifleri bu lunmadığı için ağrısızdır.  
 
Aşağıdaki advers etkiler belirtilen sıklıklarda gözlenmiştir: 
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek  
(≥1/10.000 ila <1/1000); çok seyrek  (<1/10.000), bilinmiyor (eldeki verile rden hareketle 
tahmin edilemiyor).  
 
Bağışıklık sistemi hastalıkları  
Çok seyrek : Anafilaktik şok, anjiyoödem, jeneralize ürtiker, astım (astım atağı)  
 
Sinir sistemi hastalıkları 
Çok seyrek : Bilinç kaybı, konfüzyon durumu, sersemlik  
 
Kardiyak hastalıklar  
Çok seyrek : Palpitasyonlar  
 
Vasküler hastalıklar  
Çok seyrek : Vazovagal senkop, dolaşım kol lapsı  
 
Gastrointestinal hastalıklar  
Yaygın olmayan: Proktit , anal prurit us 
 
Çok seyrek : Bulantı  
 
Deri ve deri altı doku hastalıkları  
Yaygın olmayan: Alerjik dermatit, ko ntakt ürtiker, cilt reaksiyonu  
 
Üreme sistemi ve meme hastalıkları  
Çok seyrek : Erektil fonksiyon bozukluğu  
 
Genel bozukluklar ve uygulama bölgesine ilişkin hastalıklar  
Yaygın: Mukozada yanma hissi, enjeksiyon yerinde ağrı, rahatsızlık, basınca karşı hassas iyet 
 
Yaygın olmayan:  Endürasyon  
 
Seyrek : Nekroz (lokal, seyrek olarak  etraftaki dokuya yayılan), enjeksiyon yerinde hemoraji, 
enjeksiyon yerinde tromboz  (intrahemoroidal)  
 
Çok seyrek : Pireksi 
 
Araştırmalar  
Çok seyrek : Anormal kan basıncı  
 
                                                                                           Sa yfa 8 / 12 
   
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks : 0312 218 35 99). 
 
4.9. Doz aşımı ve tedavisi  
Varislerin sklerizasyon ile tedavisi: 
Aşırı doz (konsantrasyonun ya da hacmin çok yüksek olmasından kaynaklanan) özellikle 
paravenöz enjeksiyondan sonra lokal nekroza neden olabilir. 
 
Hemoroidlerin sklerizasyo n ile tedavisi: 
Aşırı doz, etraftaki dokuya da yayılabilecek lokal doku nekrozuna neden olabilir. 
 
Varis tedavisi sırasında yanlış uygulamadan sonra oluşan lokal zehirlenmenin tedavisi:  
a) Arter içine enjeksiyon:  
• Kanül yerinde bırakılır; çıkmışsa, ponksiyon y erine yeniden yerleştirilir  
• Adrenalin ilave etmeksizin, 5 -10 ml lokal anestezik enjekte edilir  
• 10.000 IU heparin enjekte edilir  
• İskemik bacağa tampon yapılır ve bacak aşağı indirilir  
• Hasta önlem olarak hastaneye kaldırılır (vasküler cerrahi)  
 
b) Paravenöz enj eksiyon:  
• Paravenöz olarak enjekte edilen AETHOXYSKLEROL®’ün miktarına ve 
konsantrasyonuna bağlı olarak uygulama yerine, mümkünse hiyalüronidaz ile birlikte 
5 ila 10 ml serum fizyolojik enjekte edilir. Eğer hastada şiddetli ağrı varsa, bir lokal 
anestezik ( adrenalinsiz) enjekte edilebilir.  
 
5.  FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grup: Lokal enjeksiyonla uygulanan skler ozan ajan  
ATC kodu:  C05BB02  
 
Etki mekanizması:  
Lauroma crogol 400, konsantrasyon ve hacmine  bağlı olarak  kan damarlarının endoteline 
hasar verici bir etkiye sahiptir.   
Varis lerin sklerizasyon ile tedavisini takiben uygulanan kompresyon bandajı, hasarlı ven 
duvarlarını sıkıştırarak, aşırı kan pıhtısı oluşumunu ve başlangıçta oluşan parietal kan 
pıhtısın ın rekanalizasyonunu önlemektedir. Bu, hedeflenen fibröz dokuya dönüşümü ve 
dolayısıyla da sklerozu sağlamaktadır.  
 
Ayrıca, lokal anestezik etkisi de vardır. Lauroma crogol 400, duyusal sinir liflerinin ileti  
kapasitesinin yanı sıra, terminal duyu organlarının (r eseptörler) uyarılabilirliğini de lokal ve 
geri dönüşümlü olarak baskılamaktadır. 
 
 
                                                                                           Sa yfa 9 / 12 
   
 Klinik çalışmalar  
Varislerin sklerizasyon ile tedavisi  
AETHOXYSKLEROL®’ün farklı konsantrasyonlarında kapsamlı bulgular vardır ancak 
kontrollü klinik çalışmalardan bilinen uzun vadeli sonuçlar yoktur.  
 
Sodyum tetradesilsülfat ile karşılaştırılması:  
AETHOXYSKLEROL® % 3  için toplam 52 hastada sodyum tetradesilsülfat ile 
karşılaştırıldığı, ABD’deki iki benzer çalışmadan elde edilen sonuçlar mevcuttur. Orta ile 
geniş büyüklükt eki varislerin (3 ila 6 mm) resolüsyonu ile ilgili olarak, her iki tedavi grubu 
arasında anlamlı bir fark bulunmamıştır. AETHOXYSKLEROL® % 3 için, bir çalışmada 
4,56’lık bir etkililik puanı  (standart sapma 0, 45), diğer çalışmada tedaviden 4 ay sonra  4,51’ e 
(standart sapma 0, 46) karşılık bulunmuştur . (“1” = tedaviden önceki halinden daha kötü; “2” 
= olduğu gibi aynı; “3” = varislerin azınlığı çözüldü; “4” = varislerin çoğunluğu çözüldü, “5” 
= tüm varisler çözüldü).  
 
Plasebo kontrollü çalışma:  
Plasebo kontrol lü bir çalışmada, AETHOXYSKLEROL® % 3 (14 hasta), büyük varislerin 
(ayakta iken 3 mm veya daha fazla çap) tedavisi için plasebo grubundan (11 hasta) 
istatistiksel olarak anlamlı daha iyi sonuçlar göstermiştir. Primer  etkililik son lanım  noktası 
olarak, vari slerin çözünürlük derecesi 5 puanlık bir ölçek ile  belirlenmiştir (kötüleşmiş, 
etkisiz, biraz etkili, etkili, oldukça  etkili) . Hasta memnuniyeti 5 puanlık bir ölçek ile elde 
edilmiş (“memnun değil”, “kısmen memnun değil”,  memnun ya da memnuniyetsiz değil” , 
“genel olarak memnun”, “memnun), istatistiksel olarak anlamlı derecede 
AETHOXYSKLEROL® % 3 lehine olduğu ortaya çıkmıştır. 
 
Pozoloji ile ilgili veriler, çeşitli polidokanol konsantrasyonları ile çalışmalar  
Konsantrasyon kontrollü çalışmalarda,  AETHOXYSKL EROL® % 0,25, % 0,5, % 1, % 2 ve 
% 3  etkililiği ( varislerin çözünürlüğ ünü, makroskopik değerlendirme ve hasta 
değerlendirmesini içeren kompozit değerlendirme) çeşitli tiplerde ki varisler için  5 puanlık bir 
ölçek ile incelenmiş; kötüleşmiş, etkisiz, biraz e tkili, etkili, oldukça  etkili arasında ayrım 
yapılmıştır.  
 
Küçük varisler  
AETHOXYSKLEROL® % 0,5 (18 hasta) ve % 1  (18 hasta) karşılaştırması:  
İstatistiksel olarak anlamı bir farklılık yoktur.  
AETHOXYSKLEROL® % 0,25 (18 hasta) ve % 0,5  (19 hasta) karşılaştı rması: 
AETHOXYSKLEROL® % 0,5 istatistiksel olarak anlamlı daha iyi sonuçlar göstermiştir.  
 
Orta büyüklükteki varisler  
AETHOXYSKLEROL® % 0,5 (26 hasta) ve % 1  (28 hasta) karşılaştırması:  
AETHOXYSKLEROL® % 1 istatistiksel olarak anlamlı daha iyi sonuçlar gös termiştir.  
AETHOXYSKLEROL® % 1 (23 hasta) ve % 2  (24 hasta) karşılaştırması:  
İstatistiksel olarak anlamlı bir farklılık yoktur.  
 
Büyük varisler  
AETHOXYSKLEROL® % 2 (30 hasta) ve % 3  (26 hasta) karşılaştırması:  
AETHOXYSKLEROL® % 3 istatistiksel olarak anlamlı daha iyi sonuçlar göstermiştir.  
 
 
                                                                                           Sa yfa 10 / 12 
   
 Hemoroid lerin sklerizasyon ile tedavisi 
1. ve 2. derece hemoroid hastalığı tedavisinde AETHOXYSKLEROL® % 3’ün  (112 hasta) 
etkililiğinin ve tolere edilebilirliğinin, yağlı  %5 fenol (108 hasta) ile karşılaştırıldığı bir 
çalışmanın sonuçları bulunmaktadır. 2 seanstan sonra, hastaların % 97’si başarılı bir şekilde 
tedavi edilmiştir. Tedavi öncesi ve sonrası semptomlardaki farklılıklar her iki grupta da 
istatistiksel olarak anlamlıdır (p<0.001). AETHOXYSKLEROL® % 3 grubu ve yağlı  fenol 
grubu arasında anlamlı fark yoktur.  
Bununla birlikte, AETHOXYSKLEROL® % 3 yağlı  fenolden daha az yan etki göstermiştir. 
Enjeksi yondan sonra geçici ağrı, yağlı fenol  grubunda AETHOXYSKLEROL® % 3  
grubundan ( yağlı  fenol  grubunda 24 hasta, AETHOXY SKLEROL® % 3 grubunda 11 hasta; 
p<0.01) daha sık bulunmuştur. Nekrozlar ve ülserasyonlar sadece fenol -yağ grubunda (4 
nekroz, 8 ülserasyon) gözlenmiştir.  
 
5.2. Farmakokinetik özellikler  
 
Genel Özellikler  
 
Emilim:  
37 mg 14C-lauroma crogol 400, altı sağlıklı deneğe yüksek oranda seyreltilmiş çözelti halinde, 
büyük safen vene uygulama yoluyla verilmiştir. Lauroma crogol 400’ün plazmada 
konsantrasyon- zaman seyri bifazik özellikte olmuş tur. AUC ∞ değeri 3,16 µg  x saat/ml’dir.  
 
Bir başka çalışmada, varisli 6 hastada (çap > 3 mm) AETHOXYSKLEROL®  %3  
tedavisinden sonra lauroma crogol 400 moleküllerinin plazma konsantrasyonları saptanmıştır. 
AUC ∞ değeri 6,19- 10,90 µg x saat/ml’dir.   
 
Dağılım: 
Dağılım hacmi 17,9 l olarak bulunmuştur. 
 
Biyotransformasyon:  
Klinik olmayan ça lışmalar lauromacrogol 400’ün kısmen metabolize olduğunu göstermiştir. 
Ağırlıklı olarak, hepatik sitokrom P450 enzimleri farklı polimerizasyon derecesine sahip 
ürünlere veya metabolitlere parçalanır. Lauromacrogol 400, yağlı alkollere metabolize 
edilmiştir  ve ß -oksidasyona uğramıştır. 
 
Eliminasyon: 
Lauroma crogol 400 ve işaretli metabolitlerinin terminal eliminasyon yarı ömrü 4 ,09 saat 
olarak bulunmuştur. Total kl erens ise 11 ,68 l/saat tir. Uygulanan dozun %89’u ilk 12 saat 
içerisinde kandan elimine edilmiştir.  
 
Bir başka çalışmada, plazma yarı ömrü 0,94 – 1,27 saat, ortalama total kle rens 12,41 l/saattir.  
 
Doğrusallık/Doğrusal Olmayan Durum:  
Lauromacrogol 400’ün farmakokinetik özellikleri doz doğrusallığı göstermiştir. 
 
5.3. Klinik öncesi güvenlilik verileri  
 
Hayvan deneylerinde, AETHOXYSKLEROL®’ün nispeten düşük bir akut toksisiteye sahip 
olduğu gözlenmiştir. Güvenlilik farmakolojisi çalışmalarında negatif kronotropik, inotropik 
ve dromotropik etkiler gözlenmiş ve kan basıncında düşüş saptanmıştır. Eş zamanlı  olarak                                                                                           Sa yfa 11 / 12 
   
 diğer lokal anestezikler verildiğinde ilave proaritmik etkiler gözlenmiştir. Tekrarlanan 
AETHOXYSKLEROL® uygulamasından sonra, araştırılan tüm türlerdeki bazı hayvanlarda 
bağırsaklarda, böbreküstü bezlerinde ve karaciğerde (tavşanlarda bunlara ek olarak 
böbreklerde) histolojik değişiklikler gözlenmiştir.  
 
Lauroma crogol 400, araştırılan tüm türlerde hematüriye neden olmuştur. 4 mg/kg vücut 
ağırlığı/gün ya da daha yüksek dozlarda, erkek sıçanlarda art arda 7 gün uygulamadan sonra 
karaciğer ağırlığında artış görülmüştür. 14 mg/kg/gün ya da daha yüksek dozlarda ise 
ALAT/GPT ve ASAT/GOT aktivitesinde artış görülmüştür. 
 
Mutajeni site: 
Lauroma crogol 400 in vitro ve in vivo olarak kapsamlı testlere tabi tutulmuştur. 
Lauroma crogol 400’ün memeli hücrelerinde poliploidleri indüklediği bir in vitro test 
haricinde , tüm testlerin sonuçları negatif bulunmuştur. Bununla birlikte, tıbbi ürün talimatlara 
uyularak kullanıldığı takdirde, herhangi anlamlı bir klinik genotoksik potansiyel 
beklenmemektedir.  
 
Üreme toksisite si: 
Lauroma crogol 400’ün birkaç hafta boyunca ya da organogenez esnasında her gün intravenöz 
uygulanması , sıçanlarda erkek ya da dişi fertilitesi ya da erken embriyo gelişimi üzerinde 
herhangi bir etkiye neden olmamış tır. Aynı zamanda s ıçanlarda ya da tavş anlarda teratojenik 
etkileri indüklememiştir; fakat maternal toksik doz aralığında embriyotoksik ve fötotoksik 
etkiler (artan embriyo/ fötal mortalitesi, fötal ağırlığının azalması) görülmüştür. Organogenez 
esnasında uygulama art arda 4 gün olacak şekilde a ralıklarla sınırlandığında, maternal toksik 
etki ya da embriyotoksik/fötotoksik etkiler ortaya çıkmamıştır (tavşanlarda). Gebeliğin geç 
döneminde ve emzirme döneminde annelerine iki günde bir intravenöz lauroma crogol 400 
uygulanan sıçanlarda perinatal ve p ostnatal gelişim, davranış ve üremede herhangi bir 
bozulma olmamıştır.  Lauroma crogol 400, sıçanlarda plasental bariyeri geçer.  
 
6. FARMASÖTİK ÖZELLİKLER  
 
6.1. Y ardımcı maddelerin listesi  
 
Etanol %  96 
Potasyum dihidrojen fosfat  
Disodyum fosfat dihidrat (Avrupa Farmakopesi)  
Enjeksiyonluk su  
 
6.2. Geçimsizlikler  
 
Bu tıbbi ürüne ait ge çimlilik çalışmaları olmadığından diğer tıbbi ürünlerle karıştırılarak  
kullanılmamalıdır.  
 
6.3. Raf ömrü  
 
36 ay  
 
6.4. Saklamaya yönelik özel tedbirler  
 
25°C  altındaki oda sıcaklı ğında saklayınız .                                                                                           Sa yfa 12 / 12 
   
 6.5. Ambalajın niteliği ve içeriği  
 
AETHOXYSKLEROL® kutuda, her biri 2 ml enjeksiyonluk çözelti içeren şeffaf tip I cam 
ampulde, tek nokta kırılmalı (OPC), kırılım noktası renkli 5 ampullük ambalajlar halinde 
kullanıma sunulmaktadır.  
 
6.6. Beşeri t ıbbi üründen arta kalan maddelerin imhası ve diğer özel önlemler  
 
Bu ampul tek kullanımlıktır. Kullanımdan sonra kalan kısım atılmalıdır.  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir. 
 
7. RUHSAT SAHİBİ  
 
Assos İlaç Kimya, Gıda Ürünleri Üretim ve Tic. A.Ş. 
Ümraniye, İstanbul, Türkiye  
Tel: (0216) 612 91 91  
Faks: (0216) 612 91 92  
 
8. RUHSAT NUMARASI (LARI)  
 
2018/746 
 
9. İLK RUHSAT TARİHİ /RUHSAT YENİLEME TARİHİ  
 
İlk ruhsat tarihi: 15.04.1994 
Ruhsat yenileme tarihi: 28/12/2018 
 
10. KÜB’ÜN YENİLENME  TARİHİ  
 
04/01/2019 
 
 