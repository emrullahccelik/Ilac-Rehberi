1  / 15  KISA  ÜRÜN BİLGİSİ 
 
1. BEŞERİ  TIBBİ  ÜRÜNÜN ADI 
OMEPROL® 20 mg  kapsül  
 
2. KALİTATİF  VE KANTİTATİF  BİLEŞİM  
Her bir kapsül;  
Etkin  madde:  20 mg omeprazol,  
Yardımcı  madde(ler):  
Yardımcı  maddeler  için 6.1’e  bakınız.  
 
3. FARMASÖTİK  FORM  
Beyaz renkli, sert  jelatin  kapsül.  
Kapsüller  hemen  hemen  beyaz ila  açık kahverengi  pelletler  içermektedir.  
 
4. KLİNİK  ÖZELLİKLER  
4.1. Terapötik  endikasyonlar  
OMEPROL;  
 
Yetişkinlerde  
• Duodenum  ülserinin  tedavisinde  
• Tekrarlayan  duodenum  ülserinin  önlenmesinde  
• Gastrik  ülserlerin  tedavisinde  
• Tekrarlayan  gastrik  ülserlerin  önlenmesinde  
• Uygun antibiyotikler  ile kombinasyonu peptik ülser  hastalığındaki  Helicobacter  pylori  (H. 
pylori) eradikasyonunda  
• Nonsteroidal antienflamatuar ilaçların (NSAİİ) kullanımı ile ilişkili gastrik ve duodenum 
ülserlerinin tedavisinde  
• Risk altındaki  hastalarda NSAİİ  kullanımı ile ilişkili gastrik  ve duodenum  ülserlerinin  
önlenmesinde  
• Reflü  özofajit  tedavisinde  
• İyileşmiş  reflü  özofajiti olan  hastaların  uzun  süreli idame  tedavisinde  
• Gastro -özofajiyal  reflü  hastalığının  (GÖRH)  semptomatik  tedavisinde  
• Zollinger -Ellison  sendromunun tedavisinde  
 
Çocuklarda  
1 yaşından büyük  ve ≥  10 kg olan çocuklarda  
• Reflü  özofajit  tedavisinde  
• GÖRH’de  mide  yanması  ve asit regürjitasyonunun  semptomatik  tedavisinde  
 
4 yaşından büyük  çocuklar  ve adölesanlarda  
• Antibiyotiklerle  kombinasyonu  H. pylori  ile ilişkili  duodenum  ülserinin  tedavisinde  
endikedir.  
 
4.2. Pozoloji ve uygulama şekli 
Pozoloji/uygulama sıklığı  ve süresi: 
Yetişkinlerdeki pozoloji  
 
Duodenum  ülserlerinin  tedavisi  
2  / 15  Aktif duodenum ülseri olan hastalarda önerilen doz günde bir defa 20 mg’dır. Çoğu hastada 
iyileşme  iki hafta içerisinde  gerçekleşir.  İlk doz rejiminden  sonra  tamamen  iyileşmeyen  hastalar 
için, iyileşme genellikle bir sonraki iki haftalık tedavi periyodundan sonra meydana gelir. Tedaviye zayıf yanıt veren duodenum ülserli hastalarda günde bir defa 40 mg OMEPROL önerilmektedir ve iyileşme genellikle dört hafta içerisinde olur.  
 
Tekrarlayan  duodenum  ülserlerinin  önlenmesi  
H. pylori negatif hastalarda nüks eden duodenum ülserinin önlenmesinde veya H. pylori eradikasyonunun mümkün olmadığında  önerilen  doz, günde  bir defa 20 mg’dır.  Bazı hastalarda 
günde bir defa 10 mg yeterli olabilir. Tedavi başarısız olursa, doz 40 mg’a artırılabilir. 
 
Gastrik  ülserlerinin  tedavisi  
Önerilen günlük doz günde bir defa 20 mg’dır. Çoğu hastada iyileşme dört hafta içerisinde gerçekleşir.  İlk doz rejiminden  sonra  tamamen  iyileşmeyen  hastalar  için, iyileşme  genellikle  bir 
sonraki dört haftalık tedavi periyodundan sonra meydana gelir. Tedaviye zayıf yanıt veren gastrik ülserli hastalarda günde bir defa 40 mg OMEPROL önerilmektedir ve iyileşme genellikle sekiz hafta içerisinde olur.  
 
Tekrarlayan  gastrik  ülserlerin  önlenmesi  
Tedaviye  zayıf  yanıt  veren  gastrik  ülserli hastalarda nüksün önlenmesi  için önerilen  doz günde 
bir defa 20 mg’dır. Gerekirse doz günde bir defa 40 mg’a artırılabilir.  
 
Peptik  ülser  hastalığında  H. pylori  eradikasyonu  
H. pylori ’nin eradikasyonu için antibiyotik seçiminde hastanın ilaç toleransı göz önünde 
bulundurulmalıdır ve ulusal, bölgesel ve lokal direnç verileri ve tedavi kılavuzları dikkate alınmalıdır.  
• 20 mg OMEPROL  + 500 mg klaritromisin  + 1.000 mg amoksisilin,  bir hafta  boyunca  her 
biri günde  iki defa veya  
• 20 mg OMEPROL + 250 mg klaritromisin (alternatif olarak 500 mg) + 400 mg metronidazol  (veya 500 mg metronidazol  veya  500 mg tinidazol),  bir hafta boyunca  her biri 
günde iki defa veya  
• Günde  bir defa 40 mg OMEPROL  ile birlikte  bir hafta boyunca  her biri günde  üç defa 500 
mg amoksisilin ve 400 mg metronidazol (veya 500 mg metronidazol veya 500 mg tinidazol).  
Her bir tedavi  rejiminde  eğer  hasta yine  H. pylori  pozitif  ise, tedavi  tekrarlanabilir.  
 
NSAİİ kullanımı  ile ilişkili gastrik  ve duodenum  ülserlerinin  tedavisi  
NSAİİ kullanımı ile ilişkili gastrik ve duodenum ülserlerinin tedavisi için, önerilen doz günde bir defa 20 mg’dır.  Çoğu hastada iyileşme  dört hafta içerisinde  gerçekleşir.  İlk tedaviden  sonra 
tamamen iyileşmemiş olan hastalar için, iyileş me genellikle bir sonraki dört haftalık tedavi 
periyodunda olur.  
 
Risk altındaki hastalarda NSAİİ kullanımı ile ilişkili gastrik ve duodenum ülserlerinin önlenmesi  
Risk altındaki hastalarda (yaş > 60, gastrik ve duodenum ülser geçmişinin olması, üst GI kanama geçmişinin olması) NSAİİ kullanımı ile ilişkili gastrik veya duodenum ülserlerinin önlenmesi için, önerilen doz günde bir defa 20 mg’dır. 
 
 
Reflü  özofajit  tedavisi  
3  / 15  Önerilen  doz günde  bir defa 20 mg’dır.  Çoğu hastada iyileşme  dört hafta içerisinde  gerçekleşir. 
İlk tedaviden  sonra  tamamen  iyileşmemiş  olan hastalar  için, iyileşme  genellikle  bir sonraki  dört 
haftalık tedavi periyodunda olur. 
Şiddetli özofajiti olan hastalarda günde bir defa 40 mg önerilmektedir ve iyileşme genellikle sekiz hafta içerisinde gerçekleşir.  
 
İyileşmiş  reflü  özofajiti olan hastaların uzun süreli  idame  tedavisi  
İyileşmiş reflü özofajiti olan hastaların uzun süreli idame tedavisi için önerilen doz günde bir defa 10 mg’dır. Gerekirse, doz günde bir defa 20 -40 mg’a artırılabilir.  
 
GÖRH’nin  semptomatik  tedavisi  
Önerilen doz günlük 20 mg’dır. Hastalar günlük 10 mg dozuna da yeterince yanı t verebilir ve 
bu nedenle bireysel doz ayarlaması değerlendirilmelidir. Günlük 20 mg OMEPROL  dozu ile dört haftalık  tedavi  sonrasında  semptom  kontrolü 
yapılamaz ise tekrar bir inceleme önerilmektedir.  
 
Zollinger -Ellison  sendromunun tedavisi  
Zollinger -Ellison sendromlu hastalarda doz hastaya göre ayarlanmalıdır ve tedaviye klinik 
olarak endike olduğu sürece devam edilmelidir. Önerilen başlangıç dozu günlük 60 mg’dır. Şiddetli ve diğer tedavilere yeterli yanıt vermeyen tüm hastalar etkili bir şekilde kontrol edilmiştir ve %90’dan fazla hasta günlük 20- 120 mg’da tutulmuştur. Dozlar günlük 80 mg’ı 
aşarsa doz bölünmeli ve günde iki defa olarak verilmelidir.  
 
Uygulama şekli:  
OMEPROL  kapsüllerin sabah,  tercihen  aç karnına  ve bütün olarak  yarım  bardak  su ile alınması 
önerilmektedir. Kapsüller çiğnenmemeli veya ezilmemelidir.  
 
Yutma  güçlüğü olan hastalar  ve yarı  katı gıda içebilen  veya  yutabilen çocuklar  için 
Hastalar, kapsülü açıp içeriğini yarım bardak su ile yutabilir veya içeriği kısmen asidik bir sıvıya (örneğin meyve suyu, elma suyu veya gazsız su) ya da elma püresi içine karıştırarak da alabilirler. Hastaların bu dispersiyonu hemen (veya 30 dakika içerisinde) içmeleri ve ilacı içmeden hemen önce karıştırmaları ve yarım bardak su ile çalkalanarak tekrar içmeleri önerilmektedir.  
Alternatif olarak hastalar kapsülü emebilir ve yarım bardak su ile pelletleri yutabilir. Enterik kaplı pelletler çiğnenmemelidir.  
 
Özel  popülasyonlara ilişkin  ek bilgiler:  
Böbrek  yetmezliği:  
Böbrek yetmezliği olan hastalarda  doz ayarlaması  gerekmez (Bkz.  Bölüm  5.2).  
 
Karaciğer yetmezliği:  
Karaciğer  yetmezliği olan hastalarda günlük 10-20 mg doz yeterli olabilir  (Bkz.  Bölüm  5.2). 
 
Pediyatrik  popülasyon:  
1 yaşından büyük  ve ≥ 10 kg olan çocuklarda  
Reflü özofajit tedavisi  
GÖRH’de  mide  yanması  ve asit regürjitasyonunun semptomatik  tedavisi  
 
 
Önerilen  pozoloji  aşağıdaki  gibidir:  
4  / 15  Yaş Ağırlık  Pozoloji  
≥ 1 yaş  10-20 kg Günde  bir defa 10 mg. Gerekirse  doz günde  bir defa 20 mg’a  
artırılabilir.  
≥ 2 yaş  > 20 kg Günde bir defa 20 mg. Gerekirse doz günde bir defa 40 mg’a  
artırılabilir.  
 
Reflü  özofajit:  Tedavi  süresi  4-8 haftadır.  
 
GÖRH’de mide yanması ve asit regürjitasyonunun semptomatik tedavisi: Tedavi süresi 2 -4 
haftadır. Eğer semptom kontrolü 2- 4 haftalık tedavi sonrasında yapılamamış ise hasta tekrar 
incelenmelidir.  
 
4 yaşından büyük  çocuklar  ve adölesanlarda  
H. pylori  ile ilişkili duodenum  ülserinin  tedavisi  
Uygun kombinasyon tedavisi  seçerken,  bakteriyel  direnç,  tedavi  süresi  (en yaygın olarak  7 gün 
olup bazen  14 güne  kadar  sürebilir)  ve antibakteriyel  ajanların  uygun  kullanımı  ile ilgili ulusal, 
bölgesel ve lokal kılavuzlar dikkate alınmalıdır.  
Tedavi  bir uzman  tarafından  uygulanmalıdır. 
Önerilen pozoloji aşağıdaki gibidir:  
Ağırlık  Pozoloji  
 
15-30 kg İki antibiyotik  ile kombinasyon:  Bir hafta  boyunca  günde  iki defa beraber 
alınan 10 mg, OMEPROL amoksisilin 25 mg/kg vücut ağırlığı ve 
klaritromisin 7,5 mg/kg vücut ağırlığı.  
 
31-40 kg İki antibiyotik  ile kombinasyon:  Bir hafta boyunca  günde  iki defa beraber 
alınan  20 mg OMEPROL,  750 mg amoksisilin  ve klaritromisin  7,5 mg/kg 
vücut ağırlığı. 
 
> 40 kg İki antibiyotik  ile kombinasyon:  Bir hafta boyunca  günde  iki defa beraber 
alınan 20 mg OMEPROL, 1 g amoksisilin ve 500 mg klaritromisin.  
 
Geriyatrik  popülasyon  (> 65 yaş) 
Yaşlı  hastalarda doz ayarlaması  gerekmez (Bkz.  Bölüm  5.2). 
 
4.3. Kontrendikasyonlar  
Omeprazole,  benzimidazol  türevlerine  veya  formüldeki  herhangi  bir maddeye aşırı duyarlılığı  
olanlarda  kontrendikedir.  
Diğer  proton pompası  inhibitörleri (PPİ’ler) gibi omeprazol  de nelfinavir  ile birlikte 
kullanılmamalıdır (Bkz. Bölüm 4.5). 
 
4.4. Özel  kullanım  uyarıları  ve önlemleri  
Herhangi bir alarm belirtisinde (örn. Önemli derecede istenmeyen kilo kaybı, tekrarlayan 
kusma, disfaji, hematemez veya melena) ve şüphelenilen ya da tanısı konmuş gastrik ülser vakalarında  kötü huylu olması bertaraf  edilmiş  olmalıdır  çünkü tedavi,  semptomları hafifleterek 
tanıyı geciktirebilir.  
5  / 15  Atazanavirin PPİ’ler ile beraber kullanımı önerilmez (Bkz. Bölüm 4.5). Atazanavirin bir PPİ 
ile kombinasyonunun kaçınılmaz olduğuna karar verilirse, atazanavirin 400 mg’a kadar olan artan dozu ile 100 mg ritonavir kombinasyonunda yakın klinik izleme (örn. virüs yükü) önerilmektedir ve omeprazol 20 mg’ı aşmamalıdır. 
 
Tüm  asit bloke  eden  tıbbi ürünlerde  olduğu gibi omeprazol,  hipo-  veya  aklorhidri  nedeniyle  B
12 
vitamini (siyanokobalamin)  emilimini  azaltabilir.  Bu durum  uzun süreli  tedavide  vücutlarındaki 
B12 vitamin  deposu azalmış veya B 12 vitamini emiliminde azalma riski olan hastalarda dikkate 
alınmalıdır.  
 
Omeprazol bir CYP2C19 inhibitörüdür. Omeprazol ile tedaviye başlarken veya tedaviyi sonlandırı rken, CYP2C19 yoluyla metabolize olan ilaçlar ile olası etkileşimler 
değerlendirilmelidir. Klopidogrel ve omeprazol arasında bir etkileşim gözlenmiştir (Bkz. Bölüm 4.5). Bu etkileşimin klinik ilişkisi belirsizdir. Bir önlem olarak, omeprazol ile klopidogrelin eşzamanlı kullanımından kaçınılmalıdır. 
 
Hipomagnezemi:  
PPİ’lerle en az 3 ay süreyle tedavi edilen hastalarda ve çoğu olguda da bir yı l tedaviden sonra 
nadiren semptomatik ve asemptomatik hipomagnezemi bildirilmiştir. Ciddi advers olaylar tetani, aritmiler ve nöbetleri içermektedir. Çoğu hastada hipomagnezemi tedavisi magnezyum replasmanını  ve PPİ tedavisinin  kesilmesini gerektirmektedir.  Uzun  süre tedavi  alması  beklenen 
ya da PPİ’leri digoksin gibi ilaçlar ya da hipomagnezemiye neden olabilecek ilaçlarla (örn: diüretikler)  birlikte  alan hastalar  için sağlık  mesleği  mensupları  PPİ tedavisine  başlamadan  önce 
ve daha sonra periyodik olarak magnezyum düzeylerini takip edebilirler.  
 
Kemik  kırığı: 
Yayımlanmış çeşitli gözlemsel çalışmalar, PPİ tedavisinin kalça, el bileği ya da omurgada osteoporoza bağlı kırık riskinde bir artışla ilişkili olabileceğini düşündürmektedir. Çoklu günlük dozlar  ve uzun süreli  PPİ tedavisi  (bir yıl  ya da daha  fazla)  şeklinde  tanımlanan  yüksek 
doz alan hastalarda kırık riski artmıştır. Hastalar tedavi edildikleri durum için uygun olan en düşük dozda ve en kısa süreli PPİ tedavisini almalıdırlar. Gözlemsel çalış malar, PPİ’lerin genel kırık riskini %10 -40 oranında artırabileceğini 
önermektedir. Bu artışın bir kısmı, diğer risk faktörlerinden olabilir. Osteoporoz riski olan hastalar, güncel klinik kılavuzlara göre tedavi edilmeli ve yeterli düzeyde D vitamini ve kalsiyum almalıdır.  
 
Böbrek yetmezliği  
Omeprazol alan hastalarda akut tübülointerstisyel nefrit (TIN) gözlenmiştir ve omeprazol tedavisi  sırasında  herhangi  bir noktada  ortaya  çıkabilir  (bkz. bölüm  4.8). Akut  tübülointerstisyel 
nefrit böbrek yetmezliğine ilerleyebilir.  
 
TIN şüphesi durumunda omeprazol kesilmeli ve uygun tedaviye derhal başlanmalıdır. Omeprazol  tedavisi  ile ilişkili olarak,  Stevens -Johnson sendromu (SJS),  toksik epidermal 
nekroliz (TEN), eozinofili ve sistemik semptomların eşlik ettiği ilaç reaksiyonu (DRESS) ve yaşamı tehdit eden veya ölümcül olabilen akut jeneralize ekzantematöz, püstülozis (AGEP)  
dahil ciddi kutanöz advers reaksiyonlar (SCAR'lar), sırasıyla çok nadir ve nadir olarak rapor edilmiştir.  
6  / 15  Proton pompa inhibitörleri, özellikle yüksek dozlarda ve uzun süre (>1 yıl) kullanıldığında, 
özellikle yaşlılarda veya bilinen diğer risk faktörlerinin varlığında kalça, el bileği ve omurga kırığı riskini arttırabilir.  
Gözlemsel  çalışmalar,  proton pompası  inhibitörlerinin  genel  kırık  riskini  %10-40 oranında 
artırabileceğini göstermektedir. Bu artışların  bazıları  diğer  risk faktörlerine  bağlı  olabilir. 
Osteoporoz riski taşıyan hastaların güncel klinik kılavuzlara göre bakım altında olmaları  ve 
yeterli miktarda D vitamini ve kalsiyum almaları gerekmektedir.  
 
Subakut  kütanöz  lupus  eritematozus  
Proton pompa inhibitörleri çok seyrek olarak subakut kütanöz lupus eritematozus vakaları ile ilişkilendirilmiştir. Özellikle derinin güneşe maruz kalan alanlarında olmak üzere lezyonların ortaya  çıkması  ve artraljinin  eşlik  etmesi  durumlarında  hasta acilen  tıbbi yardım  almalı  ve sağlık 
mesleği  mensubu OMEPROL  tedavisinin  kesilmesini değerlendirmelidir.  Daha önce  bir proton 
pompa inhibitörü tedavisi sonrası subakut kütanöz lupus eritematozus gelişmiş olması, aynı durumun diğer proton pompa inhibitörleri ile de görülme riskini arttırır. 
 
Nöroendokrin tümörler  için yapılan  incelemelerle  etkileşimler:  
Gastrik  asit düzeyindeki  ilaç kaynaklı  azalmalara sekonder  olarak  serum  kromogranin A (CgA) 
düzeyleri artmaktadır. Artmış CgA düzeyi nöroendokrin tümörler için yapılan tanı 
incelemelerinde yanlış pozitif sonuçlara yol açabilir. Uygulayıcılar CgA düzeylerini 
değerlendirmeden önce geçici olarak PPİ tedavisine ara vermeli ve eğer başlangıçtaki CgA düzeyleri  yüksek ise testi tekrar  etmelidirler.  Eğer  seri testler  yapılıyorsa  (örn.  monitorizasyon 
için) testler arasındaki referans aralıkları değişebileceği için testler aynı laboratuvarda yapılmalıdır. İlk ölçümden sonra CgA ve gastrin düzeyleri referans aralığa dönmemiş ise, ölçümler PPİ tedavisine ara verdikten 14 gün sonra tekrarlanmalıdır (Bkz. Bölüm 5.1). 
 
Kronik hastalığı olan bazı çocukların, her ne kadar önerilmese de uzun süreli tedaviye ihtiyaçları olabilir.  
 
PPİ’ler ile tedavi, Salmonella ve Campylobacter ve hastanede yatan hastalarda muhtemelen 
Clostridium  difficile  gibi gastrointestinal enfeksiyon riskinde  az da olsa bir artışa  neden  olabilir 
(Bkz. Bölüm 5.1). 
 
Özellikle  bir yıldan fazla olanlar  olmak  üzere  tüm uzun süreli  tüm tedavilerde olduğu gibi 
hastalar  düzenli  olarak  kontrol  altında  tutulmalıdır.  
 
OMEPROL laktoz içermektedir. Nadir kalıtımsal galaktoz intoleransı, Lapp laktaz yetmezliği ya da glukoz -galaktoz malabsorpsiyon problemi olan hastaların bu ilacı kullanmamaları 
gerekir.  
 
4.5. Diğer tıbbi  ürünler  ile etkileşimler  ve diğer etkileşim  şekilleri  
Omeprazolün  diğer  ilaçların  farmakokinetiğine  etkisi 
pH’ya bağımlı absorpsiyona sahip ilaçlar  
Omeprazol  ile tedavi  süresince intragastrik  asiditedeki  azalma pH’ya  bağımlı absorpsiyona 
sahip ilaçların emilimini arttırabilir veya azaltabilir.  
 
Nelfinavir,  atazanavir  
Nelfinavir ve atazanavirin plazma seviyeleri, omeprazol ile eşzamanlı kullanımla azalır. Omeprazolün  nelfinavir  ile eşzamanlı  kullanımı  kontrendikedir  (Bkz.  Bölüm  4.3). 
Omeprazolün  (günde  bir defa 40 mg) eşzamanlı  kullanımı,  ortalama  nelfinavir  maruziyetini  
7  / 15  yaklaşık %40 oranında azaltmış  ve farmakolojik olarak aktif metaboliti olan M8’in ortalama 
maruziyeti  ise yaklaşık  %75-90 oranında  azalmıştır.  Etkileşim ayrıca CYP2C19 inhibisyonunu 
da içerebilir.  
 
Omeprazolün  atazanavir  ile eşzamanlı  kullanımı önerilmez  (Bkz.  Bölüm  4.4). Sağlıklı  kişilerde 
omeprazolün (günde bir defa 40 mg) 300 mg atazanavir/100 mg ritonavir ile eşzamanlı 
kullanımı, atazanavir maruziyetinin %75 oranında azalmasına neden olmuştur. Atazanavir dozunu 400 mg’a arttırmak da omeprazolün atazanavir maruziyeti üzerindeki etkisini ortadan kaldırmamıştır. Sağlıklı kişilerde omeprazolün (günde bir defa 20 mg) 400 mg atazanavir/100 mg ritonavir ile eşzamanlı kullanımı, günde bir kez 300 mg atazanavir/100 mg ritonavir ile karşılaştırıldığında, atazanavir maruziyetinde yaklaşık %30’luk bir azalma ile sonuçlanmıştır. 
 
Digoksin  
Sağlıklı kişilerde omeprazol (günlük 20 mg) ile digoksinin birlikte kullanılması digoksinin 
biyoyararlanımını  %10  oranında  artırmıştır.  Digoksin toksisitesi nadiren  raporlanmıştır.  Fakat, 
yaşlı hastalara yüksek dozda omeprazol verileceği zaman dikkat edilmelidir. Digoksinin 
terapötik ilaç izlemesi bu nedenle desteklenmelidir.  
 
 
Klopidogrel  
Sağlıklı kişilerde yapılan  çalışma sonuçları, klopidogrel (300 mg yükleme  dozu/75 mg günlü k 
idame dozu) ile omeprazol (günlük ağızdan alınan 80 mg) arasında bir farmakokinetik/farmakodinamik etkileşim göstermiştir ve bu, klopidogrelin aktif metabolitine maruziyette  ortalama %46’lık  bir azalma ve maksimum  trombosit  agregasyonu inhibisyonunda 
(ADP ile uyarılan) ortalama %16’lık bir azalma ile sonuçlanmıştır. 
 
Önemli kardiyovasküler olaylar bakımından omeprazolün farmakokinetik/farmakodinamik etkileşiminin klinik uygulamaları ile ilgili tutarsız veriler, hem gözlemsel hem de klinik araştırmalarda raporlanmıştır. Bir önlem olarak, omeprazolün klopidogrel ile eşzamanlı kullanımından kaçınılmalıdır (Bkz. Bölüm 4.4). 
 
Diğer  ilaçlar  
Posakonazol, erlotinib, ketokonazol ve itrakonazol emilimi önemli ölçüde azalmıştır, bu nedenle klinik etkililik bozulabilir. Posakonazol ve erlotinibin eşzamanlı kullanımından kaçınılmalıdır.  
 
CYP2C19 ile metabolize  olan ilaçlar  
Omeprazol,  omeprazolü  metabolize  eden  ana enzim  CYP2C19’nin orta dereceli  inhibitörüdür. 
Bu nedenle  CYP2C19 ile de metabolize  olan eşzamanlı  alınan etkin  maddelerin  metabolizması 
azalabilir  ve bu ilaçlara  olan sistemik  maruziyet  artar.  Bu gibi ilaçlara örnek  R-varfarin  ve diğer 
K vitamini antagonistleri, silostazol, diazepam ve fenitoindir.  
 
Silostazol  
Omeprazolün, 40 mg dozda sağlıklı gönüllülere verildiği çapraz geçişli bir çalışmada, 
silostazolün  Cmaks  ve plazma- konsantrasyon zaman  eğrisi  altında  kalan  alan (EAA)  seviyelerini 
sırasıyla  %18 ve %26 ve aktif metabolitlerinden  birinin  Cmaks  ve EAA seviyelerini  sırasıyla  
%29 ve %69  arttırdığı görülmüştür.  
 
Fenitoin  
8  / 15  Omeprazol tedavisine başladıktan sonra ilk iki hafta fenitoin plazma konsantrasyonunun 
izlenmesi önerilmektedir ve eğer fenitoin doz ayarlaması yapılmış ise, omeprazol tedavisi izlenmeli ve sonunda bir kez daha doz ayarlaması gereklidir.  
 
Bilinmeyen  mekanizma  
Sakinavir  
Omeprazolün sakinavir/ritonavir ile eşzamanlı kullanımı, sakinavir plazma seviyelerinde yaklaşık  %70’lik  bir artışa  neden  olmuştur. HIV enfekte  hastalarda bu durum  iyi tolerabilite  ile 
ilişkilidir.  
 
Takrolimus  
Omeprazolün eşzamanlı kullanımı, takrolimusun serum seviyelerini artırdığı raporlanmıştır. Böbrek fonksiyonu (kreatinin klirensi) ile birlikte takrolimus konsantrasyonlarını da yakından izlenmeli, gerekirse takrolimus dozu ayarlanmalıdır. 
 
Metotreksat  
PPİ’ler ile beraber verildiği zaman metotreksat seviyelerinin bazı hastalarda arttığı raporlanmıştır. Yüksek dozda metotreksat uygulamasında geçici olarak omeprazole ara verilmesi düşünülmelidir.  
 
Diğer  ilaçların  omeprazol  farmakokinetiği  üzerine  etkisi 
CYP2C19 ve/veya  CYP3A4  inhibitörleri  
Omeprazol CYP2C19 ve CYP3A4 ile metabolize olduğundan CYP2C19 veya CYP3A4’ü inhibe ettikleri bilinen ilaçlar (klaritromisin ve vorikonazol gibi) omeprazolün metabolizma hızını azaltarak omeprazol serum seviyelerinde artışa neden olabilir. Eşzamanlı vorikonazol tedavisi, omeprazol etkisini iki kattan  fazla arttırmıştır. Omeprazolün yüksek dozları  iyi tolere 
edildiğinden genellikle omeprazol dozunun ayarlanması gerekmemektedir. Fakat şiddetli karaciğer yetmezliği olan hastalarda ve uzun süreli tedavi durumunda doz ayarlanması değerlendirilmelidir.  
 
CYP2C19 ve/veya  CYP3A4  indükleyicileri  
CYP2C19 veya CYP3A4 veya her ikisini indüklediği bilinen ilaçlar (rifampisin ve St John’s wort gibi), omeprazolün metabolizmasını artırarak omeprazolün serum düzeylerinin azalmasına neden olabilir.  
 
4.6. Gebelik  ve laktasyon 
Genel tavsiye  
Gebelik  kategorisi  C’dir.  
 
Çocuk  doğurma potansiyeli  bulunan kadınlar/Doğum  kontrolü  (Kontrasepsiyon)  
Çocuk doğurma  potansiyeli  bulunan kadınlarda  ve doğum  kontrolü uygulayanlarda  ilacın 
kullanımı yönünden özel bir öneri bulunmamaktadır. 
 
Gebelik  dönemi  
Üç prospektif epidemiyolojik çalışma (1000’den fazla maruz kalma) sonuçları omeprazolün gebelik ya da fetüs/yeni doğanın sağlığı üzerinde zararlı bir etkisinin olmadığını göstermektedir.  
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum ve/veya doğum sonrası gelişim üzerindeki etkiler bakımından yetersizdir (Bkz. Bölüm 5.3). İnsanlara yönelik potansiyel risk bilinmemektedir. 
9  / 15  OMEPROL gebelikte ancak anneye sağlayacağı faydalar fetüs için potansiyel risklere üstünse 
kullanılmalıdır.  
 
Laktasyon  dönemi  
Omeprazol anne sütüne geçer, ancak terapötik dozlarda kullanıldığında çocuk üzerine etkisi olması beklenmez.  
 
Üreme yeteneği/Fertilite  
Rasemik karışımla yapılan hayvan çalışmalarında oral olarak verilen omeprazolün fertilite üzerinde bir etkisi olmadığı belirtmiştir.  
 
4.7. Araç ve makine  kullanımı  üzerindeki  etkiler  
OMEPROL’ün araç ve makine kullanma üzerinde herhangi bir etkisinin olması beklenmemektedir. Sersemleme ve görme bozuklukları gibi yan etkiler olabilir (Bkz. Bölüm 4.8). Bu etkilerin görüldüğü hastalar araç ve makine kullanmamalıdır. 
 
4.8. İstenmeyen  etkiler  
En yaygın yan etkiler  (hastaların  %1-10’unda), baş ağrısı,  abdominal  ağrı, konstipasyon, diyare, 
şişkinlik ve bulantı/kusmadır. Omeprazol tedavisi ile iliş kili olarak, Stevens -Johnson sendromu (SJS), toksik epidermal 
nekroliz (TEN), eozinofili ve sistemik semptomların eşlik ettiği ilaç reaksiyonu (DRESS) ve akut jeneralize ekzantematöz, püstülozis (AGEP) dahil ciddi kutanöz advers reaksiyonlar 
(SCAR'lar) rapor edilmiştir. (bakınız bölüm 4.4)  
 
Omeprazol  ile yapılan  klinik  araştırmalarda ve pazarlama sonrası  çalışmalarda aşağıdaki  advers 
ilaç reaksiyonlarının görülebildiği bildirilmiş veya bunlardan şüphelenilmiştir. Ancak hiçbiri 
doz ile  bağlantılı bulunmamıştır. İstenmeyen etkiler, görülme sıklığı ve  Sistem Organ Sınıfına 
göre sınıflandırılmıştır. Sıklıklar şu şekilde tanımlanmaktadır:  
Çok yaygın (≥1/10); yaygın ( ≥1/100 ila <1/10); yaygın olmayan ( ≥1/1.000 ila <1/100);  seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor.)  
 
Kan ve lenf  sistemi hastalıkları  
Seyrek:  Lökopeni, trombositopeni  
Çok seyrek:  Agranülositoz, pansitopeni  
 
Bağışıklık  sistemi  hastalıkları  
Seyrek:  Hipersensitivite  reaksiyonları  örn. ateş, anjiyoödem, anafilaktik  reaksiyon/şok  
 
Metabolizma  ve beslenme hastalıkları  
Seyrek:  Hiponatremi  
Bilinmiyor:  Hipomagnezemi;  şiddetli  hipomagnezemi  hipokalsemiye  neden  olabilir.  
Hipomagnezemi  ayrıca hipokalemiyle  de ilgili olabilir.  
 
Psikiyatrik  hastalıklar  
Yaygın olmayan:  Uykusuzluk  
Seyrek:  Ajitasyon, konfüzyon, depresyon, indispozisyon  
Çok seyrek:  Agresyon, halüsinasyonlar, yorgunluk 
   
 
10  / 15  Sinir  sistemi  hastalıkları  
Yaygın:  Baş ağrısı  
Yaygın olmayan:  Sersemleme,  parestezi,  somnolans  
Seyrek:  Tat alma  bozukluğu 
Çok seyrek:  Geri dönüşümlü oryantasyon bozukluğu 
 
Göz hastalıkları  
Seyrek:  Bulanık görme  
Çok seyrek: Geri dönüşümü olmayan görme bozukluğu (intravenöz omepraz ol enjeksiyonu 
uygulanan kritik hastaların izole olgularında görülmüş olup nedensellik ilişkisi 
belirlenmemiştir)  
 
Kulak  ve iç kulak hastalıkları  
Yaygın olmayan:  Vertigo  
 
Kardiyak  hastalıklar  
Çok seyrek:  Göğüs  ağrısı  (anjina  pektorise  benzeyebilir)  
 
Solunum,  göğüs  bozuklukları  ve mediastinal  hastalıklar  
Seyrek:  Bronkospazm  
 
Gastrointestinal  hastalıklar  
Yaygın:  Abdominal  ağrı, konstipasyon, diyare,  şişkinlik,  bulantı/kusma, fundik bez polipleri  
(benign)  
Seyrek: Ağız kuruluğu, stomatit, gastrointestinal kandidiyazis  
Çok seyrek: Gastrik mukoz membranın çok kromozomlu hipertrofisi, çoğu olguda histolojik olarak, benign ve geri dönüşümlü olan beze benzeri kistler olarak adlandırılmıştır.  
Bilinmiyor:  Mikroskopik kolit,  omeprazol  ile tedavinin ilk iki haftasında  serum  gastrin
 
düzeyleri artmış olup tedavinin sonlandırılmasında sonra normal değerlere dönmüştür. 
 
Hepatobiliyer  hastalıklar  
Yaygın olmayan:  Karaciğer  enzimlerinde  yükselme 
Seyrek: Sarılık eşlik eden veya etmeyen hepatit  
Çok seyrek:  Karaciğer  yetmezliği,  daha  önce  karaciğer  hastalığı olan hastalarda ensefalopati  
 
Deri  ve deri altı doku hastalıkları  
Yaygın olmayan:  Dermatit,  kaşıntı,  döküntü, ürtiker  
Seyrek:  Alopesi, fotosensitivite , akut jeneralize ekzantematöz püstüloz (AGEP), eozinofili ve 
sistemik semptomların eşlik ettiği ilaç reaksiyonu (DRESS)  
Çok seyrek:  Eritema  multiforme,  Stevens -Johnson sendromu, toksik epidermal  nekroliz  (TEN) 
Bilinmiyor: Subakut kütanöz lupus eritematozus (Bkz. Bölüm 4.4)  
 
Kas, iskelet  bozuklukları,  bağ doku ve kemik  hastalıkları  
Yaygın olmayan:  Kalça,  bilek  veya  omurga  kırığı 
Seyrek: Artralji, miyalji Çok seyrek:  Kas zayıflığı,  rabdomiyoliz  
 
Böbrek  ve idrar yolu  hastalıkları  
Seyrek:  Tübülointerstisyel nefrit  (böbrek yetmezliğine  ilerleme  olasılığı ile birlikte)  
   
11  / 15  Üreme sistemi  ve meme  hastalıkları  
Çok seyrek:  Jinekomasti  
Bilinmiyor:  Cinsel  güçte  yaşanan  rahatsızlıklar  
 
Genel  bozukluklar  ve uygulama bölgesine  ilişkin  hastalıklar  
Yaygın olmayan:  Halsizlik,  periferal  ödem  
Seyrek:  Aşırı  terleme  
 
Özel  popülasyonlara ilişkin  ek bilgiler:  
Pediyatrik  popülasyon:  
Omeprazolün güvenliliği, 0 ila 16 yaşlarındaki asitle ilişkili hastalığı olan toplam 310  çocukta 
değerlendirilmiştir. 749 güne kadar şiddetli erozif özofajit için yapılan bir klinik araştırmada 
omeprazolün idame tedavisini alan 46 çocuktan elde edilen uzun süreli güvenlilik verileri kısıtlıdır. Advers etki profili genel olarak kısa ve uzun süreli tedavideki yetişkinlerde olduğu gibidir. Ergenlik ve gelişme döneminde omeprazol tedavisinin etkileri hakkında uzun süreli veriler bulunmamaktadır.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans  Merkezi  (TÜFAM)’ne  bildirmeleri gerekmektedir  (www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99). 
 
 
4.9. Doz aşımı  ve tedavisi  
İnsanlarda  omeprazolün  doz aşımı etkileri hakkında  bilgi kısıtlıdır.  Literatürde,  560 mg’a  kadar 
olan dozlar tarif edilmiş ve 2.400 mg omeprazole (önerilen klinik dozun 120 katı) varan tek oral dozlarla ilgili nadir bildirimler bulunmaktadır. Bulantı, kusma, sersemleme, abdominal ağrı, diyare  ve baş ağrısı  bildirilmiştir.  Ayrıca apati,  depresyon  ve konfüzyonun tek başına  tarif 
edildiği vakalar da vardır. 
 
Tanımlanan semptomlar geçicidir ve ciddi bir sonlanım bildirilmemiştir. Eliminasyon hızı (birinci derece kinetiği) doz artışı ile değişmemiştir. Tedavi gerekirse semptomatiktir.  
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup:  Proton pompası  inhibitörleri 
ATC kodu: A02BC01  
 
Etki mekanizması  
İki enantiyomerin rasemik  bir karışımı  olan omeprazol,  mide  asidi  sekresyonunu yüksek oranda 
hedeflenmiş  bir etki mekanizması  yoluyla  azaltır.  Pariyetal  hücredeki  asit pompasının spesifik 
bir inhibitörüdür, hızlı bir şekilde etki gösterir ve günde bir defa alınan doz ile mide asit sekresyonunun tersinebilir inhibisyonu üzerinden kontrol sağlar.  
 
Omeprazol, zayıf bir baz olup pariyetal hücre içerisinde intrasellüler kanaliküllerin yüksek oranda asidik olan ortamında aktif formuna çevrilir ve H
+K+-ATPaz enzimini (asit pompası) 
inhibe  eder.  Mide  asidi  oluşum  prosesinin son basamağındaki  bu etki doza  bağımlıdır  ve 
12  / 15  uyarıdan bağımsız  olarak  hem bazal  asit sekresyonu hem de uyarılmış  asit sekresyonunun 
inhibisyonunu oldukça etkin biçimde sağlamaktadır. 
 
Farmakodinamik  etkiler  
Gözlenen  tüm farmakodinamik  etkiler,  omeprazolün asit sekresyonu üzerindeki  etkisi ile 
açıklanabilir.  
 
Mide  asidi  sekresyonuna  etkisi  
Günde  bir defa oral yoldan alınan  omeprazol  ile 4 günlük tedaviyle  maksimum etkisine  ulaşarak 
gündüz ve gece gerçekleş en mide asidi sekresyonunun hızlı ve etkin inhibisyonu sağlanır. 20 
mg omeprazol  ile duodenum  ülserli hastalarda 24 saatlik  intragastrik  asiditesinde  en az %80’lik 
ortalama bir azalma korunur ve pentagastrin stimülasyonundan sonra asit tepe değerindeki 
ortalama azalma, uygulanan dozdan 24 saat sonra yaklaşık % 70’dir.  
 
Oral olarak  alınan  20 mg omeprazol  duodenum  ülserli hastalarda 24 saatlik  sürede  ortalama  17 
saat süreyle intragastrik pH’ı ≥  3’de tutar.  
 
Omeprazol azalan asit sekresyonu ve intragastrik asiditenin bir sonucu olarak GÖRH olan hastalarda yemek borusunun asit maruziyetini doza bağlı olarak azaltır/normalize eder.  
 
Asit sekresyonunun inhibisyonu, omeprazolün EAA’sı ile ilişkilidir ve belirtilen zamanda gerçek plazma konsantrasyonu değildir. 
 
Omeprazol  ile tedavi  sırasında  taşifilaksi gözlenmemiştir.  
 
H. pylori  üzerindeki  etkisi  
H. pylori duodenum ve mide ülser hastalığı dahil peptik ülser hastalığı ile ilişkilidir. H. pylori 
gastritin gelişmesinde en önemli faktördü r. Gastrik asit ile birlikte H. pylori peptik ülser 
hastalığının gelişmesindeki en önemli faktörlerdir. H. pylori , mide kanserinin gelişmesinde 
artan bir riskle ilişkili olan atrofik gastritin gelişmesinde en önemli faktördür. 
 
Omeprazol ve antimikrobiyaller ile H. pylori eradikasyonu, peptik ülserlerinin iyileşmesinde yüksek hız ve uzun süreli gerileme ile ilişkilidir. 
 
İkili tedaviler test edilmiş ve üçlü tedavilere göre daha az etkin bulunmuştur. Fakat bilinen hipersensitivitenin herhangi bir üçlü kombinasyonun kullanımını imkansız kıldığı durumlarda ikili tedavilerin kullanımı düşünülebilir. 
 
Asit inhibisyonu ile ilişkili diğer  etkiler  
Uzun süreli tedaviler sırasında gastrik glandüler kistlerin görülme sıklığında bir miktar artış raporlanmıştır. Bunlar asit sekresyonunun inhibisyonu sonucu ortaya çıkan selim ve geri dönüşlü değişikliklerdir. 
 
PPİ’ler dahil, herhangi bir sebepten dolayı azalan gastrik asidite, gastrointestinal sistemde normal  olarak  var olan bakterilerin  sayısında  artışa  neden  olur. PPİ’ler  ile tedavi  Salmonella ve 
Campylobacter ve muhtemelen ayrıca hastanede yatan hastalarda Clostridium difficile gibi 
gastrointestinal enfeksiyonların riskini az da olsa artırabilir.  
 
Asit sekresyonunu inhibe  eden  ilaçlarla  tedavi  sırasında, asit sekresyonunun azalmasına bağlı  
olarak  serum  gastrin  düzeyi  yükselir. Aynı  zamanda azalan  gastrik  asiditeden  dolayı  CgA  artar.  
13  / 15  Artan CgA düzeyi, nöroendokrin tümörler için araştırmaları engelleyebilir. Mevcut 
yayınlanmış kanıtlar, PPİ tedavisinin CgA ölçümlerinden önce 5 gün ila 2 hafta arasında durdurulması gerektiğini belirtmektedir. Böylece PPİ tedavisinden sonra yüzeyel olarak artan CgA seviyelerinin referans aralığına geri dönmesine olanak sağlanır.  
 
Omeprazol ile uzun süreli tedavide, muhtemelen serum gastrin düzeylerindeki artışa bağlı olarak  bazı hastalarda (çocuklar  ve yetişkinler)  enterokromafin- benzeri  hücrelerde  (ECL) artış 
görülmüştür. Bu bulguların klinik önemi olmadığı düşünülmektedir. 
 
Pediyatrik  kullanım  
Şiddetli reflü özofajiti olan çocuklarda (1- 16 yaş) yapılmış kontrollü olmayan bir çalışmada, 
0,7 ila 1,4 mg/kg arasındaki dozlarda omeprazol, olguların %90’nında özofajit düzeyini iyileştirmiş ve önemli oranda reflü semptomlarını azaltmıştır. Tek -kör bir çalışmada, klinik 
açıdan GÖRH tanılı 0 -24 ay arasındaki çocuklar, 0,5 mg, 1,0 mg ve 1,5 mg omeprazol/kg ile 
tedavi edilmiştir. Kusma/regürjitasyon epizodlarının sıklığı 8 haftalık tedavinin ardından dozdan bağımsız olarak %50 oranında azalmıştır.  
 
Çocuklarda H. pylori  eradikasyonu  
Randomize, çift -kör bir klinik çalışma (Héliot çalışması), iki antibiyotik (amoksisilin ve 
klaritromisin) ile omeprazol kombinasyonunun, gastritli, 4 yaş ve üzerindeki çocuklardaki H. 
pylori enfeksiyonunun tedavisinde güvenilir ve etkin olduğu sonucuna varmıştır: H. pylori 
eradikasyon oranı,  omeprazol + amoksisilin  + klaritromisin  ile %74,2 (23/31  hasta),  amoksisilin  
+ klaritromisin ile de %9,4’dür (3/32 hasta). Fakat dispeptik semptomlara göre herhangi kliniksel bir yarara dair kanıt bulunmamaktadır. Bu çalışma 4 yaşından küçük çocuklar için herhangi bir bilgiyi desteklememektedir.  
 
5.2. Farmakokinetik  özellikler 
Genel özellikler  
Emilim:  
Omeprazol ve omeprazol magnezyum aside dayanıksızdır ve bu nedenle ağız yolundan kapsüller ve tabletlerde enterik kaplı granüller halinde alınır. Omeprazolün emilimi hızlı olup doz alındıktan sonra pik plazma seviyelerine yaklaşık 1- 2 saat sonra ulaşılır. Omeprazolün 
emilimi ince bağırsakta  olur ve genellikle  3-6 saat içerisinde  tamamlanır.  Yiyeceklerle birlikte 
alınmasının biyoyararlanım üzerinde bir etkisi yoktur. Omeprazolün oral olarak tek doz verilmesinden sonra sistemik yararlanım (biyoyararlanım) yaklaşık %40’dır. Günde tek doz olarak düzenli kullanıldığında biyoyararlanımı yaklaşık %60’a yükselir.  
 
Dağılım:  
Sağlıklı gönüllülerdeki  görünür  dağılım hacmi,  yaklaşık  0.3 L/kg  vücut  ağırlığıdır.  Omeprazol  
plazma proteinlerine  %97 oranında  bağlanır.  
 
Biyotransformasyon:  
Omeprazol sitokrom P450 sistemi (CYP) ile tamamen metabolize olur. Omeprazol metabolizmasının büyük bir bölümü polimorfik CYP2C19’a bağlıdır ve CYP2C19 hidroksi - 
omeprazolün oluşumundan sorumlu olup plazmadaki en önemli metabolittir. Omeprazolün metabolizmasının geri kalanı başka bir spesifik izoform olan CYP3A4’e bağlıdır ve CYP3A4 plazmadaki temel metabolit olan omeprazol sülfon oluşumundan sorumludur. Omeprazolün CYP2C19’a olan yüksek eğiliminin bir sonucu olarak, CYP2C19 için diğer substratlar ile kompetitif  bir inhibisyon  ve metabolik  ilaç-ilaç etkileşim olasılığı vardır.  Fakat  CYP3A4’e  olan 
düşük eğilim nedeniyle, omeprazolün diğer  CYP3A4  substratlarının  metabolizmasını inhibe  
14  / 15  etme potansiyeli yoktur. Buna ek olarak omeprazolün ana CYP enzimleri üzerinde inhibitör 
etkisi yoktur. 
 
Beyaz ırk popülasyonunun yaklaşık %3’ü ve Asyalı popülasyonun ise %15- 20’sinde 
fonksiyonel  CYP2C19 enzimi  eksiktir,  bunlara  yavaş  metabolize  ediciler  denir.  Bu tür kişilerde 
omeprazol metabolizması muhtemelen temel olarak CYP3A4 ile katalize olur. Günde tek doz tekrarlayan 20 mg omeprazol alımından sonra, ortalama EAA, yavaş metabolize edicilerde fonksiyonel CYP2C19 enzimine sahip olanlardan (hızlı metabolize ediciler) 5 ila 10 kat daha yüksektir. Ortalama pik plazma konsantrasyonları da 3 ila 5 kat daha fazladır. Bu bulguların omeprazolün dozajına etkisi yoktur. 
 
Eliminasyon:  
Omeprazolün plazma eliminasyonu yarı ömrü, hem tek doz hem günde bir defa oral olarak 
alınan  tekrarlayan  doz için genellikle  bir saatten  kısadır. Omeprazol,  doz aralıklarında  tamamen 
plazmadan uzaklaştırılır ve günde tek doz uygulamasında birikim eğilimi göstermez. 
Omeprazolün oral dozunun neredeyse %80’i metabolitleri halinde idrarla atılır ve kalanı esas olarak safra salgısından dolayı feçesle atılmaktadır. 
 
Doğrusallık/doğrusal  olmayan  durum:  
Omeprazolün tekrarlanan kullanımı ile EAA artar. Bu artış doz ile bağlantılıdır ve tekrarlanan dozlardan sonra EAA’da daha çok doz orantılı bir artış a neden olmaktadır. Zaman ve doz 
bağımlılığı,  omeprazol  ve/veya  metabolitlerinin  (örn. sülfon)  CYP2C19 enzimini inhibe  etmesi 
nedeni ile ilk geçiş metabolizması ve sistemik klirensteki azalmaya bağlı olabilir.  
Omeprazolün  metabolitlerinden  hiçbirinin  mide  asidi  sekresyonuna  etkisi yoktur.  
 
Hastalardaki  karakteristik  özellikler  
Karaciğer  yetmezliği:  
Karaciğer  yetmezliği olan hastalarda omeprazolün  metabolizması bozulmuştur  ve bunun 
sonucu olarak  EAA artmıştır.  Günde  tek doz kullanım ile omeprazol  birikim eğilimi göstermez.  
 
Böbrek yetmezliği:  
Böbrek fonksiyonu azalmış  hastalarda,  sistemik  biyoyararlanım  eliminasyon  hızı dahil 
omeprazolün farmakokinetiği değişmemiştir.  
 
Yaşlı  hastalar:  
Omeprazolün  metabolizma  hızı, yaşlı  hastalarda (75-79 yaş) kısmen  azalmıştır.  
 
Pediyatrik  hastalar:  
1 yaşından büyük çocukların önerilen dozlar ile tedavisi sırasında, yetişkinlerle karşılaştırıldığında benzer plazma konsantrasyonları elde edilmiştir. 6 aydan daha küçük çocuklarda,  omeprazol  klirensi  omeprazolün metabolize  edilmesi için kapasitenin  düşük olması 
nedeniyle azdır.  
 
5.3. Klinik  öncesi  güvenlilik  verileri  
Omeprazol ile ömür boyu tedavi edilen sıçanlarda gastrik ECL -hücre hiperplazisi ve 
karsinoidler gözlenmiştir. Bu değişimlere  asit salgısının  uzun  süreli baskılanmasına bağlı olarak 
gelişen hipergastrinemi neden olur. H
2-reseptör antagonistleri ve PPİ’ler ile tedavi ve kısmi 
fundektomiden sonra da benzer bulgulara rastlanmıştır. Bu nedenle bu değişimler kullanılan ilaçlardan hiçbirinin tek başına direkt etkisine bağlı değildir. 
15  / 15  6. FARMASÖTİK  ÖZELLİKLER  
6.1. Yardımcı  maddelerin  listesi  
Şeker pelleti 
Hipromelloz Sodyum  lauril sülfat 
Magnezyum oksit Magnezyum stearat Povidon K25 
Talk 
Metakrilik  asit kopolimer 
Trietil sitrat 
Kapsül:  
Jelatin (sığır kaynaklı) Titanyum  dioksit  (E171)  
 
6.2. Geçimsizlikler  
Mevcut  değil.  
 
6.3. Raf ömrü  
24 ay  
 
6.4. Saklamaya yönelik  özel tedbirler  
25°C  altındaki  oda sıcaklığında, kuru bir yerde  saklanmalıdır.  
 
6.5. Ambalajın  niteliği ve içeriği  
Alu-Alu blister  ambalajda 14 ve 28 kapsül.  
 
6.6. Beşeri  tıbbi  üründen  arta kalan  maddelerin  imhası  ve diğer özel önlemler  
Son kullanma tarihi geçmiş veya kullanılmayan ilaçları çöpe atmayınız! Türkiye Cumhuriyeti Çevre, Ş ehircilik ve İklim Değişikliği Bakanlığınca belirlenen toplama sistemine veriniz.  
 
7. RUHSAT  SAHİBİ  
Sandoz  İlaç San. ve Tic. A.Ş. 
Suryapı & Akel İş Merkezi  
Rüzgarlıbahçe  Mah.  Şehit  Sinan  Eroğlu Cad. 
No: 6 34805 Kavacık/Beykoz/İstanbul  
 
8. RUHSAT  NUMARASI  
156/50  
 
9. İLK RUHSAT  TARİHİ  / RUHSAT  YENİLEME TARİHİ  
İlk ruhsat  tarihi: 11.09.1991 
Ruhsat yenileme tarihi: -  
 
10. KÜB’ÜN YENİLENME  TARİHİ  
