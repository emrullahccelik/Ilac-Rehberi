KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEXOJECT® 8 mg/2 ml IM/IV enjeksiyonluk çözelti
Steril
2. KALİTATİF VE KANTİTATİF BİLEŞİM
Her bir ampulde;
Etkin madde:
Deksametazon-21-fosfat 8,00 mg
(Deksametazon-21-disodyum fosfat olarak)
Yardımcı maddeler:
Sodyum sitrat 20 mg
Kreatinin 16 mg
Sodyum metabisülfit 2 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Steril, renksiz ve berrak çözelti
4. KLİNİK ÖZELLİKLER
4.1. Terapötik endikasyonlar
DEXOJECT, kortikosteroidlerle tedaviye cevap veren enflamatuar, romatizmal ve alerjik
vakalarda kullanılır.
DEXOJECT’in endike olduğu hastalıkların başlıcaları şunlardır:
Alerjik hastalıklar: Anafilaktik şok, ilaç veya transfüzyondan ileri gelen alerjik reaksiyonlar,
akut astma, serum hastalığı, anjionörotik ödem, larinks ödemi, akut dermatozlar,
(Transfüzyon reaksiyonlarının meydana gelmesinden şüphe edilen durumlarda
transfüzyondan önce DEXOJECT tatbik edilmelidir).
Romatizmal hastalıklar: Evolutif kronik poliartrit, akut eklem romatizması, romatoid artrit
(juvenil romatoid artrit dahil), psoriatik artrit, osteoartrit, spondilit, sinovit, tendosinovit,
bursit.
1Endokrin bozukluklar: Bilinen tedaviye cevap vermeyen şoklar (Adrenal yetmezlikten şüphe
ediliyorsa). Addison hastalığı, sürrenalektomi gibi akut adrenal yetmezlikler; konjenital
adrenal hiperplazi, non-suppuratif tiroid, kanser ile birlikte görülen hiperkalsemi.
Akut adreno kortikal yetmezlikte, uygulanan serum fizyolojik’e DEXOJECT ilave edilebilir.
Dermatolojik hastalıklar: Psoriasis, seboreik dermatit, eksfoliatif dermatit, pemphigus,
dermatomyositis, skleroderma.
Kollagen hastalıkları: Sistemik lupus erythematosus, akut romatizmal kardit.
Solunum sistemi hastalıkları: Akut, ağır ve dissemine pulmoner tüberküloz (Antitüberküloz
ilaçlarla beraber), aspirasyon pnömonisi, amfizem, akciğer granulomatozu, semptomatik
sarcoidosis, Loeffler sendromu, berylliosis.
Oftalmik hastalıklar: Konjonktivit, keratit, kerato-konjonktivit, sklerit, episklerit, uveit,
korioretinit, sempatik oftalmi, iritis, iridosiklit, herpes zoster oftalmikus (Herpes simpleks
değil), optik nevrit.
Hematolojik bozukluklar: İdiopatik trombositopenik purpura (IM yolla uygulanması
kontrendikedir), trombositopeni, hemolitik anemi, eritroblastopeni, konjenital hipoplastik
anemi.
Neoplastik hastalıklar: Lösemi ve lenfomalar, Hodgkin hastalığı, lenfosarkom.
Ödeme yol açan hastalıklar: İdiopatik veya lupus erythematosus’un neden olduğu nefrotik
sendrom.
Gastrointestinal sistem hastalıkları: Ülseratif kolit, terminal ileit.
Beyin ödemi: Primer veya metastatik beyin tümörlerinin, kraniotominin veya sadmelerin yol
açtığı beyin ödemleri (operasyon veya diğer spesifik tedavilerde uygulanmak kaydıyla).
İntralezyonel tatbik gerektiren durumlar: Keloidler; lokalize inflamatuar lichen planus,
granuloma annulare, lichen simplex chronicus lezyonları; psoriatik lekeler, discoid lupus
erythematosus, Necrobiosis lipoidica diabeticorum, alopecia areata.
Diğer hastalıklar: Nörolojik veya myokarda ait semptomlara yol açan trichinosis.
Subaraknoid bloka yol açan veya açma ihtimali güçlü olan menenjit tüberküloz
(Antitüberküloz ilaçlarla beraber), periarteritis nodosa, Chauffard-Still sendromu.
4.2. Pozoloji ve uygulama şekli
Pozoloji/uygulama sıklığı ve süresi:
4 mg deksametazon 21-fosfat, 100 mg hidrokortison’unkine eşdeğer bir terapötik etki temin
eder. Genellikle 4-20 mg’lık dozlarda verilirse de günde 80 mg hiçbir zaman aşılmamalıdır.
2Doz genellikle hastalığın türü ve şiddeti ve hastanın reaksiyonuna göre ayarlanır. İntravenöz
ve intramusküler enjeksiyonlar akut hastalıklar için tavsiye edilir. Akut devre geçer geçmez 4-
5 saat sonra verilmelidir.
Akut alerjik hastalıklarda aşağıdaki uygulama şekli tavsiye edilir.
Birinci gün: 1-2 ml DEXOJECT 8 mg/2 ml IM/IV enjeksiyonluk çözelti (intramusküler
olarak)
İkinci gün: Günde 2 defa 2 deksametazon tablet 0,75 mg
Üçüncü gün: Günde 2 defa 2 deksametazon tablet 0,75 mg
Dördüncü gün: Günde 2 defa 1 deksametazon tablet 0,75 mg
Beşinci gün: Günde 1 defa 1 deksametazon tablet 0,75 mg
Altıncı gün: Günde 1 defa 1 deksametazon tablet 0,75 mg
Yedinci gün: Tedavi kesilir.
Sekizinci gün: Hekim ziyaret edilir.
Bu suretle sürdozaj tehlikesi önlenmiş olur.
Genellikle, glukokortikoid dozu durumun (ciddiyetine) ve hasta yanıtına bağlıdır. Belirli
durumlarda, örneğin stres halinde, ekstra doz ayarlamaları gerekli olabilir. Eğer birkaç gün
içinde istenen yanıt alınmadıysa, glukokortikoid tedavisi sonlandırılmalıdır.
Yetişkinlerde/Yaşlılarda:
Hastalık kontrol altına alındığında, hasta sürekli izleme ve gözetim altında tutularak doz
azaltılmalı veya uygun olan en düşük seviyeye kadar, gittikçe azaltılarak sonlandırılmalıdır
(Bkz. Bölüm 4.4.).
Yaşamı tehdit eden akut durumlarda (örn. anafilaksi, şiddetli akut astım), büyük ölçüde daha
yüksek dozlara ihtiyaç duyulabilir.
Serebral ödem (yetişkinler): Tatmin edici bir sonuç alınana kadar ilk doz 8-16 mg IV’nin
ardından 6 saatte bir 5 mg IV veya IM. Beyin ameliyatında, operasyonun üstünden birkaç gün
geçene kadar bu dozlar gerekli olabilir. Sonrasında, dozların kademeli olarak azaltılarak
sonlandırılması gerekir. Beyin tümörleriyle ilişkili intrakraniyal basıncın artışı, sürekli tedavi
ile etkisiz hale getirilebilir.
Lokal tedavi için aşağıdaki dozlar önerilmiştir:
• İntra-artiküler: 1,6-3 mg büyük eklemler
0,6-0,8 mg küçük eklemler
• İntrabursal: 1,6-3 mg
• Tendon kılıflarında: 0,3-0,8 mg
Bu enjeksiyonların sıklığı 3-5 günden 2-3 haftada bire kadar değişebilir.
Ülseratif kolit vakalarında rektal damla (drip): 120 ml salin içinde seyreltilmiş 4 mg.
3Uygulama şekli:
Enjeksiyon için anatomik yapı çok iyi bilinmelidir. İntervertebral mafsallara katiyen
enjeksiyon yapılmamalıdır.
Enjeksiyona başlamadan önce iğnenin istenen yere ulaşıp ulaşmadığını anlamak için sinovyal
sıvı çekilmelidir.
Lokal anesteziye ihtiyaç yok ise de çok hassas şahıslarda intraartiküler kortikosteroid
tatbikinden önce, yumuşak dokuya anestezik madde enjekte edilebilir. Enjeksiyondan sonra
hasta mafsalını çok oynatmamalıdır.
Gonokoksik, tüberkülotik menşeli spesifik artritlerde, intraartiküler enjeksiyon
yapılmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliği olan hastalar için özel bir doz ayarlaması bulunmamaktadır.
Pediyatrik popülasyon:
Pediyatrik popülasyonda, deksametazon başlangıç dozu hastalığın durumuna göre değişebilir.
Başlangıç dozu aralığı 0,02-0,3 mg/kg/gün’dür ve 3 ya da 4 doza bölünmüş olarak verilir.
Doz gereklilikleri değişkendir ve bireysel ihtiyaçlara göre değiştirilmesi gerekebilir.
Genellikle vücut ağırlığına göre günlük 0,2 mg/kg’ı ila 0,4 mg/kg’ı.
Geriyatrik popülasyon:
Yapılan klinik çalışmalar, 65 yaş ve üstündeki hastaların genç deneklerden farklı yanıt verip
vermediğinin belirlenmesi için bu gruptan yeterli sayıda hasta içermemiştir. Bildirilen diğer
klinik deneyimlerde yaşlı ve genç denekler arasında yanıtta farklılık tanımlanmamıştır. Genel
anlamda yaşlı bir hasta için doz seçimi dikkatli yapılmalı ve daima doz aralığının en düşük
dozu ile tedaviye başlanmalı ve bu grupta daha yüksek olan azalan karaciğer, böbrek veya
kalp fonksiyonu frekansı ve eş zamanlı hastalık veya diğer ilaçlarla tedavi göz önüne
alınmalıdır. Özellikle kortikosteroid tedavisi gören yaşlı hastalarda artan diabetes mellitus,
sıvı tutulumu ve hipertansiyon riski göz önüne alınmalıdır.
4.3. Kontrendikasyonlar
İlacın etkin maddesine karşı aşırı hassasiyeti olduğu bilinen şahıslarda, akut enfeksiyonlarda,
sistemik fungal enfeksiyonlarda, herpes zoster’de ve gözünde ülserli herpes simpleks
olanlarda immünolojik cevap ve enflamatuar reaksiyonlara karıştığı için kontrendikendir.
Canlı aşı uygulaması kontrendikedir.
44.4. Özel kullanım uyarıları ve önlemleri
Tedavi dozlarında yan etkiler meydana gelebilir. Bu yüzden doz kademeli olarak yavaş yavaş
arttırılmalıdır. Kortikosteroid kullanımı bazı oluşmakta olan hastalıkların belirtilerini
maskeleyebilir. Bakteriyel enfeksiyonlar için kullanılan nitromavi - tetrazolin testinin (-)
çıkmasına yol açabilir.
Kortikosteroidler latent amibiyazisi aktive edebilirler. Bu yüzden kortikosteroid tedavisine
başlanmadan önce latent veya aktif bir amibiyazisin olup olmadığı kontrol edilmeli ayrıca
nedeni bilinmeyen diyarelere karşı dikkatli olunmalıdır.
Uzun süreli kortikosteroid kullanımı optik sinirlerde hasara yol açabilir. Buna bağlı olarak
subkapsüler katarakt ve glokom görülebilir. Oral kortikosteroid optik nörit kullanımında
önerilmez ve yeni riskli olayların artmasına yol açabilir.
Kortikosteroidlerin aktif oküler herpes simpleksde kullanılmaması gerekir. Bazı kişilerde
intraoküler baskı artabilir. Steroid tedavisi 6 haftadan fazla devam ederse, intraoküler baskının
takip edilmesi gerekir.
Normal ve yüksek doz hidrokortizon veya kortizon kullanımı kan basıncında yükselmeye, su
ve tuz retansiyonuna ve potasyum atılımının artmasına neden olabilir. Bu etkiler yüksek
dozda kullanım hariç sentetik türevlerde daha az görülebilir. Diyette tuz kısıtlaması ve
potasyum suplementasyonu gerekli olabilir. Kortikosteroidlerin hepsi kalsiyum atılımını
arttırır. Ödem sonucu oluşan su retansiyonu ve potasyum kaybı, kortikosteroid kullanımı ile
oluşurken, bu ajanlar konjestif kalp yetmezliği, hipertansiyon ya da böbrek yetmezliği olan
hastalarda dikkatli kullanılmalıdır.
Canlı virüs aşıları kortikosteroidlerin immünosupresif dozlarındaki kullanımında
kontrendikedir. Yine bu dozlardaki kortikosteroid kullanımı ile inaktif bakteri ve virüs
aşılarının uygulanmasından sonra beklenen serum antikor cevabı oluşmayabilir. Addison
hastalığında olduğu gibi kortikosteroid replasman tedavisi gören hastalarda immünizasyon
prosedürü uygulanabilir.
Su çiçeği ve kızamık, kortikosteroid kullanan pediyatrik ve yetişkin hastalarda görüldüğünde
çok ciddi hatta ölümcül bile olabilir. Su çiçeği ve kızamık olan pediyatrik ve yetişkin
hastalarda özellikle dikkatli olunması gerekir. Hastalığın temelini oluşturan ve/veya
öncesindeki kortikosteroid tedavisinin riske katkısı bilinmemektedir. Su çiçeğine
yakalanılırsa, profilaksi ile varicella zoster immun globulin (VZIG) endike olabilir. Kızamığa
yakalanılırsa profilaksi ile immunglobulin (IG), su çiçeği gelişirse, antiviral ajanlar ile
tedavinin dikkate alınması gerekir.
Strongyloides enfeksiyonlarından şüphe edilen hastalarda kortikosteroidler çok dikkatli
kullanılmalıdır. Kortikosteroid kullanan bazı immünsüpresif hastalarda strongyloides
hiperenfeksiyonları ile yaygın lavral hareket görülmektedir. Buna ciddi enterokolitler ve
potansiyel fatal gram (-) septisemi eşlik eder.
5Aktif tüberkülozu olan bireylerde uygun bir antitüberküloz ajanla birlikte kortikosteroid
kullanılabilir. Latent tüberkülozu veya tüberküloz reaktivasyonu olan kortikosteroid
endikasyonundaki hastalara hastalığın reaktive olması ile ilgili ciddi bir inceleme
yapılması gerekir. Bu tip hastalara; uzun süreli kortikosteroid tedavisi uygulanacak ise
kemoproflaktik takviye yapılmalıdır.
Kortikosteroidler birden kesilmemeli aşamalı olarak doz azaltılarak tedavi sonlandırılmalıdır.
Aksi takdirde adrenal korteks yetmezliğinin de eşlik ettiği ateş, miyalji, artralji ve malasi gibi
semptomlar görülebilir.
Hipotiroidi ve sirozu olan hastalarda kortikosteroidlerin etkisi daha da artmış olarak görülür.
Oküler herpes simpleksi olan hastalarda korneal perforasyon olasılığı nedeniyle
kortikosteroidlerin kullanımı konusunda ihtiyatlı olunmalıdır.
Kortikosteroid kullanımı ile fiziksel düzensizlikler görülebilir. Ayrıca öfori, insomni, karakter
değişimi, şiddetli depresyon ve gözle görülür psikotik manifestasyonlar olabilir.
Kortikosteroid kullanımı ile duygusal küntlük veya psikotik eğilim tablosu ağırlaşabilir.
Hipoprotrombinemisi olan hastalarda kortikosteroid ile birlikte aspirin kullanılması
konusunda ihtiyatlı olunmalıdır.
Nonspesifik ülseratif kolit, piyojenik inflamasyonlar, divertikulit, yeni barsak anastomozu,
aktif veya latent peptik ülser, diabetes mellitus, renal yetmezlik, hipertansiyon, osteoporoz ve
miyastenia gravis vakalarında steroidler dikkatli kullanılmalıdır. Yüksek dozlarda peritoneal
ve gastrointestinal irritasyona rastlanmıştır. Hiperkortikonizmin bir komplikasyonu olarak da
yağ embolisi rapor edilmiştir.
Yüksek doz kortikosteroid kullanıldığında ilacın yemeklerden sonra alınmasının daha uygun
olacağını hatta yemek aralarında antasit alınmasının peptik ülsere karşı bir koruma
oluşturacağı bildirilmektedir. Steroidler bazı hastalarda motiliteyi ve spermatoz sayısını
artırabilir veya azaltabilir. Sistemik fungal enfeksiyonların şiddetlenmesine neden olabilir.
Ancak spesifik antifungal tedavi uygulanacak ise glukokortikoid tedavisine başlanabilir.
Çocuklarda kortikosteroidlerin etkinlik ve güvenliği, çocuklarda ve yetişkinlerde benzer
olan kortikosteroidlerin etkisinin gidişine bağlıdır. Yayınlanan çalışmalar, nefrotik sendrom
(2 yaşından büyük hastalar), agresif lenfoma ve lösemi (1 aylıktan büyük hastalar) tedavisi
gören pediyatrik hastalarda kanıtlanmıştır.
Çocuklardaki kortikosteroid kullanımı için şiddetli astım ve hırıltı gibi diğer endikasyonlar
için; yetişkinlerde yapılan yeterli ve iyi kontrollü çalışmalar baz alınır. Sonuç olarak,
hastalığın ve onun patofizyolojisinin yönünün, her iki popülasyonda aynı olduğu düşünülür.
Yetişkinlerdeki gibi çocuklarda da; kan basıncı, kilo, boy, intraoküler basınç ve enfeksiyon
varlığının klinik değerlendirmesi, psikososyal bozukluk, tromboembolizm, peptik ülser,
katarakt ve osteoporozun sıklığının dikkatle gözlenmesi gerekir. Sistemik dolaşıma katılan
kortikosteroidler dahil kortikosteroid kullanan çocuklarda büyüme hızında yavaşlama
gözlenebilir.
6Kortikosteroid kullanan çocukların doğrusal büyümesinin izlenmesi gerekir. Devamlı
tedavinin olası büyüme etkisi, elde edilen klinik yarar ve tedavi alternatiflerinin
kullanılabilirliğine karşı değerlendirilmelidir. Kortikosteroidlerin olası büyüme etkisini
minimalize etmek için çocuklarda, en az etkili doz kullanılmalıdır.
65 yaşında ve üzerindeki yaşlılarda, yetişkinlerdeki yanıta göre farklılık olup olmadığı ile
ilgili klinik çalışma yapılmamıştır. Diğer bildirilen klinik çalışmalarda ise, yaşlılar ve
yetişkinler arasında farklılıklar görülmemiştir. Böbrek, karaciğer veya kalp fonksiyonu
azalmasının ve eşlik eden hastalığın veya diğer ilaç tedavisinin aşırı sıklığı dikkate alınarak,
genellikle dozaj aralığının düşüğünden başlayıp, geriyatrik popülasyonda doz seçiminde
dikkatli olunmalıdır. Özellikle kortikosteroidler ile tedavi edilen yaşlı hastalarda diyabet, sıvı
retansiyonu ve hipertansiyon riski göz önünde bulundurulmalıdır.
Bu tıbbi ürün her dozunda 1 mmol (23 mg)’ dan daha az sodyum ihtiva eder; yani esasında
sodyum içermediği kabul edilmektedir.
4.5. Diğer tıbbi ürünler ile etkileşimler ve diğer etkileşim şekilleri
Rifampisin, rifabutin, efedrin, karbamazepin, fenilbutazon, fenobarbital, fenitoin, primidon ve
aminoglutetimid kortikosteroidlerin metabolizmasını geliştirir terapötik etkileri azalabilir.
Antikolinesterazların etkileri, miyastenya gravisteki kortikosteroidler ile antagonize olur.
Hipoglisemik ajanlar (insülin de dahil olmak üzere), anti-hipertansifler, kardiyak glikozitler
ve diüretiklerin istenen etkileri kortikosteroidlerle antagonize olur ve asetazolamit, kıvrım
diüretikler, tiazid diüretikler ve karbenoksolonun hipokalemik etkileri artar.
Kumarin antikoagülanların etkisi, eşzamanlı kortikosteroid tedavisi ile artabilir ve spontane
kanamadan kaçınmak için INR veya protrombin zamanının yakından izlenmesi gerekebilir.
Salisilatların renal klerensi, kortikosteroidlerle artar ve steroidin kesilmesi, salisilat
intoksikasyonuyla sonuçlanabilir. Hipoprotrombinemi olan hastalarda salisilatlarla etkileşim
olabilir.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin etkileşim çalışmaları yürütülmemiştir.
4.6. Gebelik ve laktasyon
Genel tavsiye
Gebelik kategorisi: C’dir.
7Çocuk doğurma potansiyeli bulunan kadınlar / Doğum kontrolü (Kontrasepsiyon)
Deksametazonun gebe kadınlarda kullanımına ilişkin yeterli veri bulunmadığından çocuk
doğurma potansiyeli bulunan kadınların uygun doğum kontrolü yöntemi uygulamaları
önerilir.
Gebelik dönemi
Kortikosteroidlerin hamile kadınlarda kullanımı sonucunda teratojen etki ile ilgili kontrollü ve
yeterli çalışma bulunmamaktadır. Ancak DEXOJECT gerekli olmadıkça gebelik döneminde
kullanılmamalıdır. Kortikosteroidler sadece doktor kontrolünde ve annenin alacağı faydanın
fetüse verilecek zarardan daha fazla olması halinde kullanılabilir.
Hamilelik sırasında yüksek miktarda kortikosteroid alındığında çıkabilecek hipoadrenalizm
belirtileri dikkatle takip edilmelidir.
Deksametazon 21-fosfat için, gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalısmalar, gebelik / ve-veya / embriyonal / fetal gelişim / ve-
veya/ doğum / ve-veya / doğum sonrası gelişim üzerindeki etkiler bakımından yetersizdir.
DEXOJECT gerekli olmadıkça gebelik döneminde kullanılmamalıdır. İnsanlara yönelik
potansiyel risk bilinmemektedir.
Laktasyon dönemi
Kortikosteroidler anne sütüne geçebilir. Bu durumda çocukta büyümenin baskılanması ve
endojen kortikosteroid yapımının zarar görmesi gibi istenmeyen etkilere neden olur. Bu
nedenle farmakolojik dozda kortikosteroid alan annelerin emzirmemesi tavsiye edilir.
Üreme yeteneği/Fertilite
Steroidler, bazı hastalarda sperm sayısını ve hareket edebilme yeteneğini artırabilir veya
düşürebilir.
4.7. Araç ve makine kullanımı üzerindeki etkiler
DEXOJECT’in araç ve makine kullanımı üzerine bilinen bir etkisi yoktur.
4.8. İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/1.00);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Aşağıdaki yan etkiler DEXOJECT için bildirilmiştir ve sıklık derecesi bilinmemektedir
(eldeki verilerden hareketle tahmin edilemiyor).
8Bağışıklık sistemi bozuklukları
Bilinmiyor: Anaflaktik reaksiyonlar, yorgunluk, enfeksiyonların şiddetlenmesi veya
maskelenmesi.
Endokrin hastalıkları
Bilinmiyor: Menstrüel bozukluklar, Cushing sendromuna benzer tablo oluşumu, çocuklarda
gelişim gecikmesi, özellikle travma operasyon ve hastalık halleri gibi stres yaratan
durumlarda sekonder adrenokortikal ve pituiter cevabın kaybolması, karbonhidrat
toleransında azalma, latent diabetes mellitus’un manifest hale geçmesi, diabetiklerde insülin
veya oral hipoglisemik ihtiyacında artma, hirsutism.
Karbonhidrat ve glukoz toleransında azalma, hiperglisemi, glikozüri.
Metabolizma ve beslenme hastalıkları
Bilinmiyor: Protein katabolizmasına bağlı negatif azot dengesi.
Sinir sistemi hastalıkları
Bilinmiyor: Konvülsiyonlar, intrakraniyel basınçta artma ve buna bağlı olarak papilla ödemi.
Göz hastalıkları
Bilinmiyor: Posterior, subkapsüler katarakt, intraoküler basınçta artma, glokom, eksoftalmi.
Kardiyak hastalıklar
Bilinmiyor: Konjestif kalp yetmezliği, tromboembolizm.
Vasküler hastalıklar
Bilinmiyor: Hipertansiyon.
Gastrointestinal hastalıklar
Bilinmiyor: Kanama ve delinme riski taşıyan peptik ülser, özellikle bağırsak
enflamasyonlarında ince ve kalın bağırsak perforasyonları, pankreatit, abdominal distansiyon,
ülseratif özofajit, karaciğer enzim seviyelerinde artış, iştahta artma, bulantı.
Deri ve deri altı doku hastalıkları
Bilinmiyor: Yaraların iyileşmesinde gecikme, hassas ince cilt oluşumu, ekimozlar, eritem,
terlemede artma, perineal bölgede yanma ve kaşınma (IV uygulamadan sonra) alerjik
dermatit anjionörotik ödem.
Kas-iskelet bozukluklar, bağ doku ve kemik hastalıkları
Bilinmiyor: Adale zafiyeti, steroid miyopatisi, adale kütlesi kaybı, osteoporoz, omurgada
kompresyon kırıkları, femur ve humerus başında aseptik nekroz, uzun kemiklerde patolojik
kırıklar, tendon rüptürü.
9Böbrek ve idrar yolu hastalıkları
Bilinmiyor: Sodyum retansiyonu, sıvı retansiyonu, potasyum kaybı, hipokalemik alkaloz.
Genel bozukluklar ve uygulama bölgesine ilişkin hastalıklar
Bilinmiyor: Tromboemboli, kilo ve iştahta artma, bulantı, psişik bozukluklar.
Yalnız parenteral kortikosteroid tedavisi ile görülebilecek yan etkiler ise şunlardır:
Göz hastalıkları
Seyrek: Körlük
Deri ve deri altı doku hastalıkları
Seyrek: Atrofi, hiper veya hipo pigmentasyon, steril abse.
Kas-iskelet bozukluklar, bağ doku ve kemik hastalıkları
Bilinmiyor: İntraartiküler uygulamayı takiben Charcot tipi artropati.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Glukokortikoidlerin aşırı dozda alınması ile akut reaksiyonlara ve ölüm vakalarına pek
rastlanmaz. Kronik toksisite belirtileri de glukokortikoidlere aşırı hassasiyet gösterilmesine
yol açacak özel bir durum yoksa tedavi gerektirmez. Böyle bir özel durum mevcudiyetinde
mide yıkanmalı ve semptomatik tedavi uygulanmalıdır. Aşırı hassasiyet reaksiyonları ve
anaflaksi görüldüğünde adrenalin ve aminofilin verilmeli hasta ılık ve sessiz bir ortamda
tutulmalıdır.
Deksametazon’un özel bir antidotu yoktur. Plazma yarı ömrü yaklaşık 190 dakikadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik Kortikosteroitler
ATC kodu: H02AB02
DEXOJECT’in etkin maddesi deksametazon, anti-inflamatuar aktivitesi yüksek bir
glukokortikoid olup fluoro-prednizolon molekülünün 16 durumuna bir metil grubunun
ilavesiyle meydana getirilmiştir. Sentezi yapılmış kortikosteroidlerde rastlanan birçok yan
10tesirin deksametazonda gerek şiddet gerek oran bakımından az olması diğer kortikosteroidlere
tahammül edemeyen hastalarda kortikosteroid tedavisinin tatbikini mümkün kılar.
Anti-inflamatuar, antiromatizmal ve antialerjik etkisi bilinen kortikosteroidlerden daha
üstün olmasına rağmen elektrolit dengesi üzerindeki tesiri ihmal edilebilecek derecede azdır.
Diğer kortikosteroidlerle tedavi sırasında görülen iştahsızlık, kilo kaybı, şiddetli baş ağrısı,
baş dönmesi, adale zaafı gibi yan tesirlerin deksametazon ile tedavi edilenlerde
görülmemesi müstahzarın sodyum retansiyonuna ve potasyum kaybına yol açmaması
(yüksek dozlarda kullanılması hariç) klinik uygulamada büyük kolaylıklar sağlamaktadır. Su
ve tuz retansiyonu meydana getirmemesine ilaveten hipertansiyona da sebep olmayışı
kardiyovasküler hastalıklara yakalanmış kişilerin çoğuna etkin bir tedavi imkanı vermektedir.
5.2. Farmakokinetik özellikler
Genel özellikler
Deksametazon, beyaz yada hemen hemen beyaz kristal tozdur. Aseton, metanol, anhydrous
etanol ya da dioksan’da az çözünür. Kloroformda çok az çözünür. Eterde çok çok az çözünür,
pratik olarak suda çözünmez.
Deksametazon 21-fosfat disodyum, hidrokortizon’a nazaran suda 3000 defa daha fazla
çözündüğünden, intramusküler, intravenöz, intrasinoviyal enjeksiyonlar ve yumuşak doku
infiltrasyonu için elverişlidir.
Emilim:
Absorbsiyonu çok süratli olduğundan intramusküler uygulamalarda intravenöz
uygulamalardaki kadar seri cevap alınır. Eklem içine enjekte edildikten sonraki iki saat içinde
etkisi görülür.
Tedavi dozlarında kullanıldığında, yumuşak doku enjeksiyonları ve intrasinoviyal
uygulamalar, uzun süreli kortikosteroid tedavilerinde görülen hormonal etkilere yol açmaz.
Dağılım:
Diğer kortikosteroidlere göre plazma proteinlerine daha düşük oranda bağlanır.
Kortikosteroidler süratle vücuttaki dokulara dağılır.
Biyotransformasyon:
Kortikosteroidler çoğunlukla karaciğerde metabolize olur.
Eliminasyon:
Bir kısmı ise böbreklerden idrarla atılır.
Doğrusallık/doğrusal olmayan durum:
Veri bulunmamaktadır.
11Hastalardaki karakteristik özellikler
Geriyatrik popülasyon:
65 yaşında ve üzerindeki yaşlılarda, yetişkinlerdeki yanıta göre farklılık olup olmadığı ile
ilgili klinik çalışma yapılmamıştır. Diğer bildirilen klinik çalışmalarda, yaşlılar ve yetişkinler
arasında farklılıklar görülmemiştir. Özellikle diabetes mellitus, sıvı retansiyonu ve
hipertansiyonu olan yaşlı hastalarda kortikosteroid kullanımına dikkat edilmesi gerekir.
Pediyatrik popülasyon:
Pediyatrik popülasyonda kortikosteroidlerin etkinlik ve güvenliği, yetişkinlerde de aynı
olduğu gibi kortikosteroid etkilerinin iyi bilinen yönlerine dayandırılır.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımı ile ilgili olarak görülebilecek olumsuz etkiler ilgili
bölümlerde yer almaktadır (4.4, 4.6, 4.8, 4.9).
6. FARMASÖTİK ÖZELLİKLER
6.1. Yardımcı maddelerin listesi
Kreatinin
Sodyum metabisülfit
Metil paraben
Propil paraben
Sodyum sitrat
%10’luk NaOH (pH ayarlayıcısı olarak)
Enjeksiyonluk su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında, ışıktan koruyarak saklayınız.
6.5. Ambalajın niteliği ve içeriği
Ampul: Amber renkli, Tip I cam
Her biri 2 ml’lik tek ampullük ambalajlarda takdim edilmektedir.
126.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
TÜM EKİP İLAÇ A.Ş.
İstanbul Tuzla Kimya Organize Sanayi Bölgesi
Aromatik Cad. No: 55 – 34956 – Tuzla / İSTANBUL
Tel. no: 0216 593 24 25 (Pbx) Faks no: 0216 593 31 41
8. RUHSAT NUMARASI
31.12.2010 - 228/48
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.12.2010
Ruhsat yenileme tarihi:
10. KÜB’ÜN YENİLENME TARİHİ
13