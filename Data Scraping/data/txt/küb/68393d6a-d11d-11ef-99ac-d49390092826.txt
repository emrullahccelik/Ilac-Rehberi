KISA ÜRÜN BİLGİSİ
1. BEŞERİ TIBBİ ÜRÜNÜN ADI
Clodifen 75 mg/ 3 ml IM Enjeksiyonluk Çözelti İçeren Ampul
Steril
2. KALİTATİF VE KANTİTATİF BİLEŞİM
Etkin madde:
Diklofenak sodyum 75 mg (her bir ampul: 3 ml)
Yardımcı maddeler:
Propilen glikol 200 mg/ml
Benzil alkol 40 mg/ml
Sodyum metabisülfit 3 mg/ml
Yardımcı maddeler için 6.1’e bakınız.
3. FARMASÖTİK FORM
Enjeksiyonluk Çözelti İçeren Ampul
Berrak, hafif sarı renkli, partikülsüz çözelti.
4. KLİNİK ÖZELLİKLER
4.1. Terapötik endikasyonlar
 Romatizmanın enflamatuvar ve dejeneratif şekillerinin alevlenmesi: romatoid artrit, ankilozan
spondilit, osteoartrit, spondilartrit, vertebral kolonun ağrılı sendromları, eklem dışı
romatizma,
 Akut gut atakları,
 Renal kolik ve safra koliği,
 Travma sonrası ve postoperatif ağrılı enflamasyon ve şişlik.
4.2. Pozoloji ve uygulama şekli
Pozoloji:
Genel bir öneri olarak, doz kişiye göre ayarlanmalı ve olası en kısa süreyle en düşük etkin doz
verilmelidir.
1Doz, genellikle günde 75 mg’lık bir ampuldür, üst dış kadrana intragluteal enjeksiyon olarak
derine uygulanır. Ciddi durumlarda (örneğin; kolik) günlük doz istisnai olarak birkaç saat ara ile
75 mg’lık iki enjeksiyona (her bir kalçaya birer tane) çıkarılabilir. Alternatif olarak, günde en
fazla 150 mg vermek koşuluyla, günde 75 mg’lık 1 ampul, diklofenak sodyumun diğer
formlarıyla (tablet, süpozituvar) kombine edilebilir.
Uygulama sıklığı ve süresi:
CLODİFEN ampul, 2 günden daha uzun süre uygulanmamalıdır. Gerekirse, tedaviye diklofenak
sodyum tablet veya CLODİFEN süpozituvar ile devam edilebilir.
Uygulama şekli:
İntramüsküler enjeksiyon, üst dış kadrana intragluteal enjeksiyon olarak derine uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Ciddi karaciğer ve böbrek yetmezliğinde (Bkz. Bölüm 4.3 Kontrendikasyonlar)
kullanılmamalıdır.
Pediyatrik popülasyon:
Doz gücünden dolayı, CLODİFEN ampul çocuklar için uygun değildir (Bkz. Bölüm 5.2).
CLODİFEN prematüre bebeklere ve yeni doğanlara verilmemelidir. Benzil alkol bebekler ve 3
yaşa kadar olan çocuklarda toksik ve anafilaktoid reaksiyonlara neden olabilir.
Geriyatrik popülasyon:
İlacın emilimi, metabolizması veya atılmasında yaşa bağlı farklılık gözlenmemiştir. Bu nedenle
yaşlı hastalarda doz ayarlanması gerekli değildir.
4.3. Kontrendikasyonlar
 Etkin maddeye, sodyum metabisülfit ya da yardımcı maddelerden herhangi birine karşı
bilinen aşırı duyarlığı olan kişilerde,
 Aktif gastrit veya intestinal ülser, kanama ya da perforasyonda,
 Gebeliğin son trimesterinde (Bkz. Bölüm 4.6. Gebelik ve laktasyon)
 Ciddi karaciğer, böbrek ve kalp yetmezliğinde (Bkz. Bölüm 4.4 Özel kullanım uyarıları ve
önlemleri) kontrendikedir.
 CLODİFEN, aspirin ve diğer NSAİİ kullanımı sonrası astım, ürtiker veya alerjik tip
2reaksiyon gelişim hikâyesi bulunan hastalarda kullanılmamalıdır. Bu hastalarda NSAİİ’lere
karşı şiddetli, nadiren ölümcül, anafilaksi benzeri reaksiyonlar gelişebildiği bildirilmiştir.
 Koroner arter bypass greft (CABG) ameliyatı durumunda perioperatif ağrı tedavisinde
kontrendikedir (UYARILAR bölümüne bakınız).
 İskemik kalp hastalığı, periferal arter hastalığı, serebrovasküler hastalık ve konjestif kalp
yetmezliği (NYHA sınıflandırması II-IV) durumlarında kontrendikedir.
4.4. Özel kullanım uyarıları ve önlemleri
Kardiyovasküler (KV) risk
NSAİİ'ler ölümcül olabilecek KV trombotik olaylar, miyokard infarktüsü ve inme riskinde
artışa neden olabilir. Bu risk kullanım süresine bağlı olarak artabilir. KV hastalığı olan veya
KV hastalık risk faktörlerini taşıyan hastalarda risk daha yüksek olabilir.
CLODİFEN koroner arter by-pass greft cerrahisi öncesi ağrı tedavisinde kontrendikedir.
Gastrointestinal (Gİ) riskler
NSAİİ'ler kanama, ülserasyon, mide veya bağırsak perforasyonu gibi ölümcül olabilecek
ciddi Gİ advers etkilere yol açarlar. Bu advers olaylar herhangi bir zamanda, önceden uyarıcı
bir semptom vererek veya vermeksizin ortaya çıkabilirler.
Yaşlı hastalar ciddi Gİ etkiler bakımından daha yüksek risk taşımaktadırlar.
Uyarılar
Kardiyovasküler trombotik olaylar:
Çok sayıda selektif ve non-selektif COX-2 inhibitörü ile yapılan, 3 yıla varan klinik çalışmalarda
ölümcül olabilen, ciddi kardiyovasküler (CV) trombotik olay, miyokard infarktüsü ve inme
riskinde artma gösterilmiştir. COX-2 selektif ve non-selektif tüm NSAİİ’ler benzer risk
taşıyabilir. Kardiyovasküler hastalığı olduğu veya kardiyovasküler hastalık riski taşıdığı bilinen
hastalar daha yüksek bir risk altında olabilir. NSAİİ tedavisi gören hastalarda advers
kardiyovasküler olay görülme riski olasılığını azaltmak için en düşük etkili doz mümkün olan en
kısa süreyle kullanılmalıdır. Önceden görülmüş bir kardiyovasküler semptom olmasa bile hekim
ve hasta böyle olay gelişimlerine karşı tetikte olmalıdır. Hasta, ciddi kardiyovasküler olayların
semptom ve/veya belirtileri ile bunların görülmesi halinde yapması gerekenler konusunda
bilgilendirilmelidir.
3Eş zamanlı olarak aspirin kullanımının, NSAİİ kullanımına bağlı artmış ciddi kardiyovasküler
trombotik olay riskini azalttığı yönünde tutarlı bir kanıt bulunmamaktadır. NSAİİ’nin aspirinle eş
zamanlı olarak kullanımı ciddi Gİ olay görülme riskini artırmaktadır (Bkz. Bölüm 4.4 Özel
kullanım uyarıları ve önlemleri).
CABG ameliyatını takip eden ilk 10-14 günlük dönemde ağrı tedavisi için verilen COX-2 selektif
bir NSAİİ üzerinde gerçekleştirilen iki büyük, kontrollü klinik çalışmada miyokard infarktüsü ve
inme insidansında artış görülmüştür (Bkz. Bölüm 4.3 Kontrendikasyonlar).
Diklofenak tedavisine, kardiyovasküler olaylar için önemli risk faktörlerini (örneğin,
hipertansiyon, hiperlipidemi, diyabetes mellitus, sigara gibi) taşıyan hastalarda, ancak dikkatli bir
değerlendirme sonrasında başlanmalıdır. Özellikle yüksek dozda kullanımında (günlük 150 mg)
ve uzun süreli tedavilerde bu riskin arttığı görülmüştür. Bu yüzden, diklofenak tedavisinde
mümkün olan en kısa tedavi süresi ve en düşük etkili doz tercih edilmelidir. Sağlık mesleği
mensuplarının hastaların diklofenak tedavisine devam etme gerekliliğini düzenli olarak tekrar
değerlendirmelidir.
Hipertansiyon:
Diğer tüm NSAİİ'lerde olduğu gibi, diklofenak sodyum da hipertansiyon oluşumuna veya daha
önce mevcut hipertansiyonun kötüleşmesine ve bu iki durum da kardiyovasküler olaylar riskinin
artmasına neden olabilir. Tiazid grubu diüretikler ya da loop diüretikler ile tedavi edilen
hastaların NSAİİ’leri kullanırlarken diüretik tedavi yanıtları bozulabilir. Diklofenak sodyum da
dahil NSAİİ'ler hipertansiyonlu hastalarda dikkatli kullanılmalıdır. Diklofenak sodyum tedavisi
başlangıcında ve tedavi seyri boyunca kan basıncı yakından izlenmelidir.
Konjestif kalp yetmezliği ve ödem:
Diklofenak sodyum dahil NSAİİ’ler ile tedavi edilen bazı hastalarda sıvı retansiyonu ve ödem
gözlenmiştir. Bu nedenle, CLODİFEN sıvı retansiyonu veya kalp yetmezliği olan hastalarda
dikkatle kullanılmalıdır.
Gastrointestinal etkiler-Gİ ülserasyon, kanama veya perforasyon riski:
Diklofenak dahil NSAİİ’ler, mide, ince bağırsak veya kalın bağırsakta inflamasyon, kanama,
ülserasyon veya perforasyon gibi fatal olabilen ciddi Gİ advers etkilere neden olabilir. Bu ciddi
advers etkiler NSAİİ’ler ile tedavi edilen hastalarda uyarıcı bir belirti ile veya belirti olmadan,
tedavi sırasında herhangi bir zamanda oluşabilir. Bir NSAİİ ile tedavi sırasında ciddi bir Gİ
4advers olay geliştiren her beş hastadan yalnızca biri semptomatiktir. NSAİİ’ler nedeniyle üst Gİ
ülser, büyük kanama veya perforasyonların, 3 ila 6 ay süreyle tedavi edilen hastaların yaklaşık
%1'inde, bir yıl tedavi gören hastaların ise yaklaşık %2 ila %4'ü arasında meydana geldiği
görülmektedir. Bu eğilimlerin zaman içinde sürmesi, hastanın tedavisinin herhangi bir safhasında
ciddi bir Gİ olay geliştirme olasılığını arttırmaktadır. Ne var ki, kısa süreli tedavi dahi risksiz
değildir.
NSAİİ’ler, önceden ülser hastalığı veya Gİ kanama hikayesi olan hastalara reçetelenirken son
derece dikkatli olunmalıdır. Yapılan çalışmalar, NSAİİ kullanan, önceden peptik ülser ve/veya Gİ
kanama hikayesi olan hastaların, bu risk faktörlerine sahip olmayan hastalara kıyasla Gİ kanama
geliştirme riskinin 10 kat fazla olduğunu göstermiştir. Ülser hikayesine ek olarak yapılan
çalışmalarda, Gİ kanama riskini arttırabilecek aşağıdakiler gibi birlikte uygulanan bir çok tedavi
ve komorbiditeye yol açabilecek bir çok durum tanımlanmıştır: oral kortikosteroidlerle tedavi,
antikoagülanlarla tedavi, NSAİİ’ler ile tedavinin uzaması, sigara kullanımı, alkol bağımlılığı,
ilerlemiş yaş ve genel sağlık durumunun kötü olması. Fatal Gİ olaylar hakkındaki spontan
raporların çoğu yaşlı ve zayıf bünyeli hastalar tarafından bildirilmiştir; bu nedenle bu
popülasyonda tedavi uygulanırken özellikle dikkatli olmak gerekmektedir.
Advers bir Gİ olayın potansiyel riskini en aza indirmek için, hastalar mümkün olan en kısa
süreyle ve en düşük etkili NSAİİ dozu ile tedavi edilmelidir. Hastalar ve doktorlar NSAİİ tedavisi
sırasında Gİ ülserasyon ve kanama belirti ve semptomları açısından dikkatli olmalıdırlar ve eğer
ciddi Gİ olaylardan şüphelenilirse hemen ek bir değerlendirme yapılmalı ve ek bir tedaviye
başlanmalıdır. Eğer ciddi advers olay ortadan kalkmazsa, NSAİİ tedavisi durdurulmalıdır.
Yüksek risk grubundaki hastalarda, NSAİİ’leri içermeyen alternatif tedaviler dikkate alınmalıdır.
Renal etkiler:
Uzun süreli NSAİİ kullanımı renal papiler nekroz ve diğer renal hasarlara yol açmaktadır. Ayrıca,
renal prostaglandinlerin renal perfüzyonun idamesinde kompanse edici bir rol oynadığı hastalarda
renal toksisite de görülmüştür. Böyle hastalarda nonsteroidal antienflamatuar ilaç uygulanması
prostaglandin formasyonunda ve ikincil olarak da renal kan akışında doza bağlı bir azalmaya
sebep olabilmekte, bu da aşikar renal dekompansasyonu hızlandırabilmektedir. Böyle bir
reaksiyon verme riski en yüksek olan hastalar böbrek fonksiyonlarında bozulma, kalp yetmezliği,
karaciğer disfonksiyonu olanlar, diüretik ve ADE inhibitörü kullananlar ve yaşlılardır. NSAİİ
tedavisinin durdurulmasının ardından genellikle tedavi öncesi duruma geri dönülmektedir.
5İlerlemiş böbrek hastalıkları:
Diklofenakın ilerlemiş böbrek hastalığı olan hastalarda kullanımına ilişkin kontrollü çalışmalarda
elde edilmiş bir bilgi bulunmamaktadır. Bu nedenle, ilerlemiş böbrek hastalığı olan hastalarda
CLODİFEN tedavisi önerilmemektedir. Eğer CLODİFEN tedavisi başlatılmışsa hastanın renal
fonksiyonlarının yakından takip edilmesi önerilir.
Anafilaktoid reaksiyonlar:
Diğer NSAİİ’ler ile olduğu gibi, diklofenak ile ender vakalarda, ilaca daha önce maruz
kalmaksızın, anafilaktik/anaflaktoid reaksiyonlar dahil alerjik reaksiyonlar görülebilir.
CLODİFEN aspirin triadı olan hastalara verilmemelidir. Bu semptom kompleksi, tipik olarak,
nazal polipli veya polipsiz riniti olan veya aspirin ya da NSAİİ kullanmalarının ardından şiddetli
ve ölümcül olabilen bronkospazm gösteren astımlı hastalarda oluşmaktadır (Bkz. Bölüm 4.3
Kontrendikasyonlar ve Bölüm 4.4 Önlemler – Astım). Anafilaktoid reaksiyon görüldüğünde acil
servise başvurulmalıdır. Sodyum metabisülfitin varlığı, izole aşırı duyarlık reaksiyonlarına ve
bronkospazma neden olabilir.
Diğer NSAİ ilaçlar gibi, CLODİFEN de farmakodinamik özelliklerinden dolayı, enfeksiyonun
semptom ve belirtilerini maskeleyebilir.
Deri reaksiyonları:
Diklofenak da dahil olmak üzere NSAİ ilaçların kullanımıyla ilişkili olarak çok nadir eksfolyatif
dermatit, Stevens-Johnson sendromu (SJS) ve toksik epidermal nekrolizi (TEN) de içeren ve
bazıları öldürücü olan ciddi cilt reaksiyonları bildirilmiştir (Bkz. Bölüm 4.8 İstenmeyen etkiler).
Bu ciddi olaylar uyarı olmaksızın oluşabilir. Hastalar ciddi deri reaksiyonlarının işaret ve
semptomları konusunda bilgilendirilmelidirler ve deri kızarıklığı ya da herhangi bir aşırı
duyarlılık belirtisi ilk meydana geldiğinde diklofenak sodyum kullanımı durdurulmalıdır.
Hastalar en çok tedavinin erken döneminde bu reaksiyonlar açısından risk altında gibi
görünmektedir ve vakaların çoğunda reaksiyon tedavinin ilk ayında ortaya çıkmaktadır.
Hamilelik:
Gebeliğin geç dönemlerinde duktus arteriozusun erken kapanmasına neden olabileceğinden diğer
NSAİİ’ler gibi CLODİFEN kullanımından kaçınılmalıdır.
Önlemler
Genel:
6Sinerjistik yararları ortaya koyan herhangi bir kanıtın olmaması ve ilave istenmeyen etki
potansiyeli nedeniyle CLODİFEN’in, siklooksijenaz-2 selektif inhibitörler de dahil olmak üzere
NSAİ ilaçlarla birlikte kullanılmasından kaçınılmalıdır.
Yaşlı hastalarda, temel tıbbi esaslara dikkat edilmelidir. Özellikle, zayıf veya vücut ağırlığı düşük
olan yaşlı hastalara etkili en düşük doz verilmesi tavsiye edilir.
CLODİFEN’in kortikosteroid yerine geçmesi veya kortikosteroid eksikliğini tedavi etmesi
beklenmemelidir. Kortikosterodin aniden durdurulması hastalığın alevlenmesine sebep olabilir.
Uzun süreli kortikosteroid tedavisi görmekte olan hastalar, kortikosteroid tedavisinin
durdurulmasına karar verilmesi halinde, tedavilerini yavaş ve kademeli olarak azaltmalıdır.
CLODİFEN’in [ateş ve] enflamasyonu azaltmadaki farmakolojik aktivitesi, infeksiyoz olmadığı
düşünülen ağrılı durumların komplikasyonlarını tanıda kullanılan bu tanısal belirtilerin faydasını
azaltabilir.
Hepatik etkiler:
Durumları şiddetlenebileceği için karaciğer fonksiyonu bozuk olan hastalarda CLODİFEN
reçetelendiğinde yakın medikal takip yapılmalıdır.
Diklofenak sodyum da dâhil olmak üzere NSAİİ alan hastaların %15 kadarında bir veya daha
fazla karaciğer testinde sınır seviyede yükselmeler meydana gelebilir. Bu laboratuvar anomalileri
ilerleyebilir, değişmeden kalabilir veya tedaviye devam edildiğinde kendiliğinden geçebilir.
NSAİİ’ler ile gerçekleştirilen klinik çalışmalarda hastaların yaklaşık %1’inde ALT ve AST
seviyelerinde dikkate değer artışlar (normal düzeyin üst limitinin üç katı veya daha fazla)
bildirilmiştir. Ayrıca, seyrek olarak, sarılık ve ölümcül fulminan hepatit, karaciğer nekrozu ve
karaciğer yetmezliği gibi, bazıları ölümle sonuçlanmış şiddetli hepatik reaksiyon vakaları da
bildirilmiştir.
CLODİFEN ile uzun süreli tedavi sırasında, bir ihtiyat tedbiri olarak, hepatik fonksiyonun
düzenli olarak izlenmesi gerekir. Anormal karaciğer fonksiyon testleri sürer veya kötüleşirse,
karaciğer hastalığına uygun klinik belirtiler veya semptomlar gelişirse veya diğer belirtiler
(örneğin eozinofili, deri döküntüleri vs.) görülürse CLODİFEN ile tedavi kesilmelidir. Prodromal
semptomlar olmaksızın diklofenak kullanımı ile hepatit görülebilir.
7Hepatik porfirisi olan hastalarda CLODİFEN kullanılırken dikkatli olunmalıdır, çünkü bir atağı
tetikleyebilir.
Hematolojik etkiler:
CLODİFEN de dâhil NSAİİ kullanan hastalarda zaman zaman anemi görülebilmektedir. Bu
durum sıvı tutulumu, gizli veya belirgin Gİ kan kaybı veya eritropoez sonrası etkinin tam olarak
tanımlanmamasına bağlı olabilir. CLODİFEN de dâhil olmak üzere NSAİİ’ler ile uzun süreli
tedavi gören hastalar, herhangi bir anemi belirti veya semptomu göstermeseler bile hemoglobin
ve hematokrit seviyelerini düzenli olarak kontrol ettirmelidirler.
NSAİİ’lerin bazı hastalarda trombosit agregasyonunu inhibe eden kanama süresini uzattıkları
gösterilmiştir. Aspirinin tersine, bunların trombosit fonksiyonu üzerindeki etkileri kalitatif açıdan
daha az, daha kısa süreli ve geri dönüşümlüdür. Önceden koagülasyon bozukluğu olan ya da
antikoagülan kullanan ve trombosit fonksiyon değişikliklerinden advers şekilde etkilenebilecek
hastalar CLODİFEN kullanımı sırasında dikkatle izlenmelidir.
Önceden var olan astım:
Astım hastalarında, mevsimsel alerjik rinit, nazal mukozada şişme (örn. nazal polipler), kronik
obstrüktif akciğer hastalıkları ya da solunum sisteminin kronik enfeksiyonları (özellikle alerjik
rinit benzeri semptomlarla bağlantılı olarak), astım alevlenmeleri gibi NSAİ ilaçlarla reaksiyonlar
(analjeziklere tahammülsüzlük/analjezik astımı olarak da adlandırılır), Quincke ödemi ya da
ürtiker diğer hastalardan daha sıktır. Bu nedenle, bu hastalara özel dikkat gösterilmesi önerilir
(acil durum için hazır olma). Bu durum, başka maddelere alerjik olan, örneğin cilt reaksiyonları,
kaşıntı ya da ürtiker bulunan hastalar için de geçerlidir.
Astımlı hastalarda aspirine duyarlı astım söz konusu olabilir. Aspirine duyarlı astımı olan
hastalarda aspirin kullanımı, ölümle sonuçlanabilen şiddetli bronkospazmla ilişkilendirilmiştir.
Aspirin duyarlılığı olan bu hastalarda aspirin ile diğer nonsteroidal antienflamatuar ilaçlar
arasında bronkospazm da dâhil olmak üzere çapraz reaktiflik bildirildiğinden, aspirin
duyarlılığının bu formunun söz konusu olduğu hastalara CLODİFEN verilmemeli ve önceden
astımı olan hastalarda dikkatli kullanılmalıdır.
8Bronşiyal astımı olan hastalarda semptomları alevlendirebileceğinden, CLODİFEN’in parenteral
yolla kullanılması sırasında özel bir dikkat gereklidir.
Gastrointestinal etkiler:
Diklofenak dahil tüm diğer NSAİ ilaçlarla olduğu gibi gastrointestinal (Gİ) hastalık belirtileri
gösteren veya geçmişinde gastrik veya intestinal ülserasyon, kanama ya da perforasyonu
düşündüren bir hikayesi olan hastalarda yakın medikal takip zorunludur ve CLODİFEN
reçetelenirken özel dikkat gösterilmelidir (Bkz. Bölüm 4.8 İstenmeyen etkiler). Özellikle kanama
ya da perforasyon ile komplike olmuş ülser öyküsü olan hastalarda ve yaşlılarda NSAİİ dozu
arttıkça Gİ kanama riski artar.
Kanama ya da perforasyon ile komplike olmuş ülser öyküsü olan hastalarda ve yaşlılarda Gİ
kanama riskini azaltmak için, tedaviye başlanmalı ve etkili en düşük dozda tutulmalıdır.
Bu hastalarda ve beraberinde düşük dozda asetilsalisilik asit (ASA)/aspirin ya da gastrointestinal
riski arttırabilecek başka tıbbi ürünler kullanılması gereken hastalarda koruyucu ajanlarla (örn.
proton pompa inhibitörleri ya da misoprostol) kombine tedavi düşünülmelidir.
Başta yaşlılar olmak üzere Gİ toksisite öyküsü olan hastalar, her türlü alışılmadık abdominal
semptomu (özellikle Gİ kanama) bildirmelidir. Beraberinde, sistemik kortikosteroidler,
antikoagülanlar, anti-trombosit ajanlar ya da selektif serotonin geri alım inhibitörleri gibi
ülserasyon ya da kanama riskini arttırabilecek ilaçlar alan hastalarda dikkatli olunması önerilir
(Bkz. Bölüm 4.5 Diğer tıbbi ürünler ile etkileşimler ve diğer etkileşim şekilleri).
Durumları şiddetlenebileceği için ülseratif kolit veya Crohn hastalığı olan hastalarda yakın
medikal takip yapılmalıdır (Bkz. Bölüm 4.8 İstenmeyen etkiler).
Renal etkiler:
Diklofenak dâhil NSAİ ilaç tedavisiyle sıvı retansiyonu ve ödem bildirildiği için, kardiyak ya da
böbrek fonksiyon bozukluğu ve/veya hipertansiyon öyküsü olan hastalarda, yaşlılarda, diüretikler
ya da böbrek fonksiyonunu anlamlı ölçüde etkileyen tıbbi ürünler ile birlikte tedavi edilen
hastalarda, örnek olarak pre ve postoperatif dönemlerde veya herhangi bir nedenle gelişebilen
önemli ekstraselüler hacim eksikliği olan hastalarda özel bir dikkat gereklidir (Bkz. Bölüm 4.3
Kontrendikasyonlar). Böyle vakalarda CLODİFEN kullanıldığında, ihtiyat tedbiri olarak, renal
9fonksiyonun izlenmesi tavsiye edilir. Genellikle tedavi kesildikten sonra tedavi öncesi duruma
dönülür.
Hastalar için bilgi
Hastalar tedaviye başlamadan önce ve tedavi sırasında aşağıda belirtilen noktalar ile ilgili
bilgilendirilmelidir.
 Diğer NSAİ ilaçlar gibi, CLODİFEN, hastanede yatmaya hatta ölüme neden olabilecek
miyokard infarktüsü veya inme gibi ciddi KV yan etkilere neden olabilir. Ciddi KV yan
etkiler herhangi bir uyarı semptomu olmadan oluşabilmesine rağmen, hastalar göğüs
ağrısı, nefes darlığı, zayıflık, konuşmada bozulma gibi semptom ve bulgular açısından
dikkatli olmalı ve hastalığın göstergesi herhangi bir semptom veya bulgu gözlemlediğinde
hekimine danışmalıdır. Bu izlemin önemi açısından hastalar bilgilendirilmelidir. (Bkz.
Bölüm 4.4 Özel kullanım uyarıları ve önlemleri-Kardiyovasküler etkiler)
 Diğer NSAİ ilaçlar gibi, CLODİFEN, Gİ rahatsızlığa ve nadiren de hastanede yatmaya
hatta ölüme neden olabilecek ülser ve kanama gibi ciddi Gİ yan etkilere neden olabilir.
Ciddi Gİ sistem ülserasyonu ve kanaması herhangi bir uyarı semptomu olmadan
oluşabilmesine rağmen, hastalar ülserasyon ve kanamanın semptom ve bulguları açısından
dikkatli olmalı ve epigastrik ağrı, dispepsi, melena ve hematemez gibi hastalığın
göstergesi herhangi bir semptom veya bulgu gözlemlediğinde hekimine danışmalıdır. Bu
izlemin önemi açısından hastalar bilgilendirilmelidir. (Bkz. Bölüm 4.4 Özel kullanım
uyarıları ve önlemleri-Gastrointestinal etkiler-Ülserasyon, kanama ve perforasyon riski)
 Diğer NSAİ ilaçlar gibi, CLODİFEN, hastanede yatmaya hatta ölüme neden olabilecek
eksfoliyatif dermatit, SJS ve TEN gibi ciddi dermatolojik yan etkilere neden olabilir.
Ciddi deri reaksiyonları herhangi bir uyarı olmadan oluşabilmesine rağmen, hastalar deri
döküntüsü ve kabarcık, ateş semptom ve bulguları veya kaşıntı gibi hipersensitivitenin
diğer bulguları açısından dikkatli olmalı ve hastalığın göstergesi herhangi bir semptom
veya bulgu gözlemlediğinde hekimine danışmalıdır. Hastalarda herhangi bir döküntü
gelişirse hemen ilacı kesmeleri ve mümkün olduğunca çabuk hekimine danışması tavsiye
edilmelidir.
 Açıklanamayan bir kilo artışı veya ödeme ait semptom ve bulguyu hastalar hızlıca
hekimlerine bildirmelidir.
 Hastalar hepatotoksisitenin semptom ve bulguları açısından bilgilendirilmelidir (bulantı,
yorgunluk, letarji, pruritus, sarılık, sağ üst kadranda hassasiyet ve soğuk algınlığı benzeri
10semptomlar). Bunlar oluştuğu takdirde, hastalar tedaviyi sonlandırmalı ve hızlı medikal
tedavi almalıdır.
 Hastalar anafilaktik reaksiyonun bulguları açısından bilgilendirilmelidir (nefes almada
güçlük, yüz ve boğazın şişmesi). Bunlar oluştuğunda, hastalar hızlıca acil servise
gitmeleri konusunda uyarılmalıdır (Bkz. Bölüm 4.4 Özel kullanım uyarıları ve önlemleri).
 Gebeliğin son döneminde, diğer NSAİ ilaçlar gibi, diklofenak alınmamalıdır çünkü duktus
arteriosusun erken kapanmasına neden olabilir.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya çıkabildiğinden,
hekimler Gİ kanamanın belirti ya da semptomları açısından hastaları izlemelidirler. Uzun
dönemli NSAİİ tedavisi gören hastaların tam kan sayımı ve biyokimya profilleri periyodik olarak
kontrol edilmelidir. Eğer karaciğer ya da renal rahatsızlıkla uyumlu klinik belirti ve semptomlar
gelişirse ya da sistemik belirtiler (ör. eozinofili, döküntü, vb.) ortaya çıkarsa ya da karaciğer test
sonuçları anormal çıkarsa ya da kötüleşirse CLODİFEN alımı durdurulmalıdır.
CLODİFEN benzil alkol içerdiğinden prematüre bebekler ve yeni doğanlara uygulanmaması
gerekir. Bebeklerde ve 3 yaşına kadar olan çocuklarda toksik reaksiyonlara ve anafilaktoid
reaksiyonlara sebebiyet verebilir.
CLODİFEN sodyum metabisülfit içerdiğinden, nadir olarak şiddetli aşırı duyarlılık reaksiyonları
ve bronkospazma neden olabilir.
CLODİFEN propilen glikol içerdiğinden alkol benzeri semptomlara neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki etkileşimler, CLODİFEN ampul’ü ve/veya diklofenak’ın diğer farmasötik formları ile
gözlemlenenleri içermektedir.
ADE-inhibitörleri:
Mevcut raporlarda, NSAİİ’lerin ADE-inhibitörlerinin antihipertansif etkisini azaltabileceği
belirtilmektedir. Bu etkileşim, NSAİİ’leri ADE inhibitörleriyle birlikte kullanan hastalarda
dikkate alınmalıdır.
11Lityum:
NSAİİ’ler plazma lityum düzeylerinde artışa ve renal lityum klerensinde azalmaya yol
açmaktadır. Ortalama minimum lityum konsantrasyonu %15 artmış ve renal klerens yaklaşık
%20 azalmıştır. Bu etkiler renal prostaglandin sentezinin NSAİİ tarafından inhibe edilmesine
bağlanmaktadır. Dolayısıyla, NSAİİ’ler ve lityum eş zamanlı olarak verildiğinde hasta lityum
toksisitesi yönünden dikkatle izlenmelidir.
Diüretikler ve antihipertansif ajanlar:
Diğer NSAİ ilaçlar gibi, diklofenak’ın diüretikler ya da antihipertansif ajanlarla (örn. beta-
blokörler, anjiyotensin dönüştürücü enzim (ADE) inhibitörleri) birlikte kullanılması
antihipertansif etkilerinde bir azalmaya neden olabilir. Bu nedenle, kombinasyon dikkatli
uygulanmalıdır ve özellikle yaşlılarda olmak üzere hastaların kan basınçları periyodik olarak
takip edilmelidir. Hastalar uygun bir şekilde hidrate edilmeli ve yüksek nefrotoksisite nedeniyle
özellikle diüretikler ve ADE inhibitörleri ile eşzamanlı olarak başladıktan sonra ve daha sonra da
periyodik olarak böbrek fonksiyonunun takibine önem verilmelidir. Potasyum tutucu ilaçlarla
birlikte kullanıldığında, serum potasyum düzeylerinde artış olabilir. Bu nedenle, serum potasyum
düzeyleri sık sık izlenmelidir (Bkz. Bölüm 4.4 Özel kullanım uyarıları ve önlemleri).
Furosemid:
Klinik çalışmalar ve pazarlama sonrası gözlemler, diklofenak kullanımının bazı hastalarda
furosemid ve tiyazidlerin natriüretik etkisini azaltabildiğini göstermektedir. Bu yanıt, renal
prostaglandin sentezinin inhibe edilmesine bağlanmaktadır. NSAİİ’lerle eş zamanlı olarak tedavi
uygulandığında hasta, böbrek yetmezliği belirtileri yönünden (Önlemler, Renal Etkileri bölümüne
bakınız) ve diüretik etkinliğinden emin olmak için yakından izlenmelidir.
Kardiyak glikozidler:
NSAİ ilaçlar ve kardiyak glikozidlerin birlikte kullanılması kalp yetmezliğini şiddetlendirebilir,
GFR’yi azaltabilir ve plazma glikozid seviyesini arttırabilir.
Digoksin:
Digoksin ile birlikte kullanıldığında diklofenak, digoksinin plazma konsantrasyonlarını
yükseltebilir. Serum digoksin düzeyinin takibi önerilir.
12Diğer NSAİ İlaçlar ve kortikosteroidler:
Diğer NSAİ ilaçlar ve kortikosteroidler ile diklofenakın birlikte uygulanması gastrointestinal
istenmeyen etkilerin sıklığını arttırabilir (Bkz. Bölüm 4.4 Özel kullanım uyarıları ve önlemleri).
Antikoagülanlar ve anti-trombosit ajanlar:
Antikoagülanlar ve anti-trombosit ajanlar ile birlikte uygulandığında kanama riskini arttırdığı için
dikkatli olunması önerilir (Bkz. Bölüm 4.4 Özel kullanım uyarıları ve önlemleri). Klinik
çalışmalarda diklofenak’ın antikoagülanların etkisi üzerinde bir tesiri olmadığı gösterilmiş
olmasına rağmen, CLODİFEN ve antikoagülanları birlikte alan hastalarda, çok ender durumlarda
kanama riskinin arttığı bildirilmiştir. Bu nedenle böyle hastaların dikkatle izlenmesi tavsiye
edilir.
Varfarin:
Varfarin ve NSAİİ’lerın Gİ kanamalar üzerindeki etkisi sinerjistik özelliktedir; yani bu iki ilacı
birlikte kullanan hastaların ciddi Gİ kanama geçirme riski bu iki ilacı tek başlarına kullanan
hastalara göre daha yüksektir.
Aspirin:
CLODİFEN aspirinle birlikte verildiğinde, serbest CLODİFEN klerensi değişmese de protein
bağlama oranı azalmaktadır. Bu etkileşimin klinik açıdan önemi bilinmiyor olmakla birlikte,
diğer NSAİİ’lerde olduğu gibi, diklofenak ve aspirinin eş zamanlı olarak verilmesi, advers etki
görülme olasılığını arttırdığından, genellikle önerilmemektedir.
Selektif serotonin geri alım inhibitörler (SSRI):
Diklofenak dâhil sistemik NSAİ ilaçların SSRI’larla birlikte uygulanmaları gastrointestinal
kanama riskini arttırabilir (Bkz. Bölüm 4.4 Özel kullanım uyarıları ve önlemleri).
Antidiyabetikler:
Klinik çalışmalar diklofenak sodyumun oral antidiyabetik ilaçlarla birlikte, onların klinik
etkilerini etkilemeksizin verilebileceğini göstermiştir. Ancak, çok ender olarak diklofenak ile
tedavi sırasında antidiyabetik ilaçların dozunu ayarlamayı gerektirecek hipoglisemik ve
hiperglisemik etkiler bildirilmiştir. Bu nedenle birlikte uygulanmaları sırasında önlem olarak kan
glukozu düzeyinin takibi önerilir.
13Metotreksat:
NSAİİ’lerin tavşan böbrek kesitlerinde metotreksat akümülasyonunu rekabete dayalı olarak
inhibe ettiği bildirilmiştir. Bu durum, bunların metotreksat toksisitesini arttırabileceğini gösterir.
NSAİİ’ler metotreksat ile eş zamanlı uygulanıyorsa dikkati olunmalıdır.
NSAİ ilaçların metotreksat ile tedaviden 24 saatten daha az bir zaman önce veya sonra
verilmesine dikkat edilmesi önerilir. Çünkü metotreksatın kandaki konsantrasyonları yükselebilir
ve toksisitesi artabilir.
Siklosporin ve Takrolimus:
Diklofenak diğer NSAİİ ilaçlar gibi renal prostaglandinler üzerine etkisiyle siklosporinin
nefrotoksisitesini arttırabilir. Bu nedenle, siklosporin almayanlara göre daha düşük dozlarda
verilmelidir. NSAİ ilaçların takrolimus ile birlikte kullanılması nefrotoksisitenin olası risk
artışına neden olabilir. Bu, kalsineurin ve NSAİ ilaçların her ikisinin renal antiprostaglandin
etkileri aracığıyla olabilir.
Kinolon türevi antibakteriyel ilaçlar:
NSAİ ilaçlarla kinolonların birlikte kullanılmalarından dolayı çok ender olarak konvülsiyonlar
bildirilmiştir.
Mifepriston:
NSAİ ilaçlar mifepristonun etkisini azalttığından, mifepriston kullanımından sonra 8-12 gün
NSAİ ilaçlar kullanılmamalıdır.
Güçlü CYP2C9 inhibitörleri:
Diklofenak ile aktif CYP2C9 inhibitörleri (sülfinpirazon ve vorikonazol gibi) birlikte reçete
edildiğinde dikkat edilmesi önerilir, bu pik plazma konsantrasyonunda önemli bir artışa neden
olabilir ve diklofenak metabolizmasının inhibisyonu nedeniyle diklofenak maruziyeti ile
sonuçlanabilir.
14Fenitoin:
Diklofenak ile eş zamanlı fenitoin kullanımında, fenitoine maruziyetteki beklenen artış nedeniyle,
fenitoin plazma konsantrasyonu takip edilmelidir.
4.6. Gebelik ve laktasyon
Genel tavsiye:
Gebelik kategorisi: C/D (3.trimesterde)
Çocuk doğurma potansiyeli bulunan kadınlar / Doğum kontrolü(Kontrasepsiyon)
Gebe kalmakta zorlanan ya da kısırlık açısından inceleme altında olan kadınlarda CLODİFEN
tedavisine son verilmesi düşünülmelidir.
Gebelik dönemi
Diklofenak sodyum için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkileri olduğunu göstermemektedir
(Bkz. Bölüm 5.3 Klinik öncesi güvenilirlik verileri).
Bu nedenle CLODİFEN, gerekli olmadıkça (anneye potansiyel yararları fetus için riskleri
aşmadığı sürece) gebeliğin ilk iki trimesteri sırasında kullanılmamalıdır.
Diğer NSAİİ’lerle olduğu gibi diklofenak sodyumun, gebelik ve/veya fetus/yeni doğan üzerinde
zararlı farmakolojik etkileri (örn. uterus tembelliği ve/veya duktus arteriyosusun erken kapanma
olasılığı) bulunmaktadır.
Bu nedenle CLODİFEN, gerekli olmadıkça üçüncü trimesterinde kullanılmamalıdır (Bkz. Bölüm
4.3 Kontrendikasyonlar).
NSAİİ’lerin fötal kardiyovasküler sistem üzerindeki bilinen etkilerine (duktus arteriosusun
kapanması) bakıldığında, diklofenakın gebelik sırasında (özelliklede hamileliğin son
dönemlerinde) kullanımından kaçınılmalıdır.
Laktasyon dönemi
Diğer NSAİ ilaçlar gibi diklofenak anne sütüne az miktarda geçer. Bu nedenle, bebekteki
istenmeyen etkileri önlemek için laktasyon sırasında CLODİFEN uygulanmamalıdır.
15Üreme yeteneği / Fertilite
Diğer NSAİ ilaçlar gibi CLODİFEN kullanımı dişi doğurganlığını bozabilir. Gebe kalmaya
çalışan kadınlarda önerilmez.
4.7. Araç ve makine kullanımı üzerindeki etkiler
CLODİFEN alırken görme bozuklukları, baş dönmesi, baş ağrısı, uyku hali ya da diğer santral
sinir sistemi bozuklukları yaşayan hastalar araç veya makine kullanmamalıdırlar.
4.8. İstenmeyen etkiler
Advers reaksiyonlar, sıklık sırasına göre su şekilde sıralanmıştır: Çok yaygın (≥ 1/10); yaygın
(≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila
< 1/1.000); çok seyrek (<1/10.000), izole bildirimler dâhil.
Aşağıda belirtilen istenmeyen etkiler, diklofenak enjeksiyonluk solüsyon ve kısa ya da uzun
vadeli kullanılan diğer diklofenak farmasötik formları için bildirilenleri içermektedir.
Enfeksiyonlar ve enfestasyonlar
Çok seyrek: Enjeksiyon yerinde apse
Kan ve lenf sistemi hastalıkları
Çok seyrek: Trombositopeni, lökopeni, anemi (hemolitik ve aplastik anemi dahil), agranülositoz
Bağışıklık sistemi hastalıkları
Seyrek: Aşırı duyarlılık, anafilaktik ve anafilaktoid reaksiyonlar (hipotansiyon ve şok dâhil)
Çok seyrek: Anjiyonörotik ödem (yüz ödemi dâhil)
Psikiyatrik hastalıklar
Çok seyrek: Çevreye uyumsuzluk, depresyon, uykusuzluk, kabuslar, irritabilite, psikotik
bozukluk
Sinir sistemi hastalıkları
Yaygın: Baş ağrısı, baş dönmesi
Seyrek: Sersemlik
Çok seyrek: Parestezi, hafıza bozukluğu, anksiyete, titreme, aseptik menenjit, tat alma
bozuklukları, serebrovasküler olay
16Göz hastalıkları
Çok seyrek: Görme bozukluğu, bulanık görme, çift görme
Kulak ve iç kulak hastalıkları
Yaygın: Vertigo
Çok seyrek: Kulak çınlaması, işitmede zayıflama
Kardiyak hastalıklar
Çok seyrek: Palpitasyonlar, göğüs ağrısı, kalp yetmezliği, miyokard infarktüsü
Vasküler hastalıklar
Çok seyrek: Hipertansiyon, vaskülit
Solunum, göğüs bozuklukları ve mediastinal hastalıklar
Seyrek: Astım (dispne dahil)
Çok seyrek: Pnömoni
Gastrointestinal hastalıklar
Yaygın: Bulantı, kusma, diyare, dispepsi, abdominal ağrı, meteorizm, anoreksi
Seyrek: Gastrit, gastrointestinal kanama, hematemez, melena, kanlı diyare, gastrointestinal ülser
(kanamalı veya kanamasız - perforasyon ile veya perforasyon olmaksızın), proktit
Çok seyrek: Kolit (hemorajik kolit ve ülseratif kolit veya Crohn hastalığının alevlenmesi dahil),
kabızlık, stomatit, glossit, özofagus bozukluğu, diyafram benzeri intestinal daralmalar, pankreatit,
hemoroidlerin alevlenmesi
Hepato-bilier hastalıklar
Yaygın: Transaminazlarda artış
Seyrek: Hepatit, sarılık, karaciğer bozukluğu
Çok seyrek: Fulminan hepatit, karaciğer nekrozu, karaciğer bozukluğu
Deri ve deri altı doku hastalıkları
Yaygın: Döküntü
Seyrek: Ürtiker
Çok seyrek: Büllöz erüpsiyonlar, egzama, eritem, multiform eritem, Stevens-Johnson sendromu,
toksik epidermal nekroliz (Lyell sendromu), eksfolyatif dermatit, saç dökülmesi, ışığa duyarlılık
reaksiyonu, purpura, alerjik purpura, kaşıntı
17Böbrek ve idrar yolu hastalıkları
Çok seyrek: Akut böbrek yetmezliği, hematüri, proteinüri, nefrotik sendrom, interstisiyel nefrit,
renal papiller nekroz.
Genel bozukluklar ve uygulama bölgesine ilişkin hastalıklar
Yaygın: Uygulama yerinde irritasyon, ağrı, sertleşme
Seyrek: Ödem, uygulama yerinde nekroz
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Diklofenak doz aşımına bağlı tipik bir klinik tablo yoktur. Doz aşımı, kusma, gastrointestinal
kanama, diyare, baş dönmesi, kulak çınlaması ya da konvülsiyon gibi semptomlara neden
olabilir. Ciddi zehirlenme durumunda, akut böbrek yetmezliği ve karaciğer hasarı mümkündür.
Terapötik önlemler
Diklofenak dâhil NSAİ ilaçlarla akut zehirlenmenin tedavisi, esas olarak destekleyici önlemler ve
semptomatik tedaviden ibarettir. Hipotansiyon, böbrek yetmezliği, konvülsiyon, gastrointestinal
bozukluk ve solunum depresyonu gibi komplikasyonlara karşı destekleyici önlemler ve
semptomatik tedavi uygulanır.
Proteinlere yüksek oranda bağlanmaları ve yaygın metabolizmaları nedeniyle diklofenak dahil
NSAİ ilaçların eliminasyonunda muhtemelen zorlu diürez, diyaliz veya hemoperfüzyon gibi özel
önlemler yardımcı değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antienflamatuvar ve anti-romatizmal ürünler, non-steroidler, asetik asit
türevleri ve ilişkili maddeler
18ATC kodu: M01A B05
Etki mekanizması
CLODİFEN belirgin antiromatizmal, antienflamatuvar, analjezik ve antipiretik özelliklere sahip,
nonsteroidal yapıda bir bileşim olan diklofenak sodyum içerir. Deneysel olarak da gösterildiği
üzere, prostaglandin biyosentezinin inhibisyonu diklofenakın etki mekanizması için esas kabul
edilmektedir. Prostaglandinler enflamasyon, ağrı ve ateş oluşumunda majör rol oynarlar.
Diklofenak sodyum, in vitro olarak, insan vücudunda erişilenlere eşdeğer konsantrasyonlarda,
kıkırdakta proteoglikan biyosentezini baskılamaz.
Farmakodinamik etkiler
CLODİFEN, romatizmal hastalıklarda kullanıldığında, antienflamatuvar ve analjezik
özellikleriyle dinlenme sırasında ve hareket halinde ortaya çıkan ağrı, sabah sertliği ve
eklemlerde şişlik gibi semptom ve belirtileri belirgin bir şekilde ortadan kaldırır ve aynı zamanda
fonksiyonda düzelme sağlar.
Diklofenak sodyumun romatizmal kökenli olmayan orta dereceli ve şiddetli ağrılarda da 15-30
dakika içinde başlayan analjezik etkisinin olduğu saptanmıştır.
Diklofenak sodyumun migren atakları üzerinde de yararlı etkileri olduğu gösterilmiştir.
Travma sonrası ve postoperatif enflamasyon durumlarında, CLODİFEN hem spontan hem de
harekete bağlı ağrıyı hızla giderir ve enflamasyona bağlı şişlik ve yarada gelişen ödemi azaltır.
Postoperatif ağrı tedavisinde opioidlerle birlikte kullanıldığında CLODİFEN opioidlere olan
gereksinimi belirgin derecede azaltır.
CLODİFEN ampul, özellikle enflamatuvar ve dejeneratif romatizmal hastalıkların ve romatizmal
olmayan enflamasyona bağlı ağrılı durumların başlangıç tedavisinde uygundur.
5.2. Farmakokinetik özellikler
Genel özellikler
Emilim:
75 mg diklofenak‘ın intramüsküler enjeksiyonundan sonra, emilim hemen başlar ve yaklaşık 20
dakika sonra 2.5 μg/ml’lik (8 μmol/l) ortalama plazma doruk konsantrasyonuna ulaşılır. Emilen
19miktar uygulanan dozla doğrusal orantılıdır. İntramüsküler enjeksiyon, uygulamayı takiben
doruğa ulaşır ulaşmaz, plazma konsantrasyonları hızla düşer.
İntramüsküler uygulamadan sonra konsantrasyon eğrisinin altında kalan alan (EAA), oral veya
rektal olarak uygulamayı takiben saptanan değerin iki katıdır, çünkü oral veya rektal olarak
uygulandığında karaciğerden ilk geçiş esnasında (“ilk geçiş” etkisi) aktif maddenin yaklaşık
yarısı metabolize olmaktadır.
Tekrar eden dozlarda verildikten sonra farmakokinetik davranışı değişmez. Önerilen doz
aralıklarıyla uygulandığında ilaç birikmez.
Dağılım:
Diklofenak’ın %99.7’si başlıca serum albümini (%99.4) olmak üzere serum proteinlerine
bağlanır. Hesaplanan sanal dağılım hacmi 0.12 ila 0.17 l/kg’dır.
Diklofenak sinovyal sıvıya geçer. Plazmada doruk konsantrasyona ulaştıktan 2-4 saat sonra
sinovyal sıvıda maksimum konsantrasyonlara erişir. Sinovyal sıvıdan eliminasyon yarı ömrü 3 ila
6 saattir. Doruk plazma düzeylerine eriştikten 2 saat sonra, sinovyal sıvıda etkin madde
konsantrasyonları plazmadakinden daha yüksek düzeye ulaşır ve 12 saat boyunca
plazmadakinden daha yüksek kalır.
Biyotransformasyon:
Diklofenakın biyotransformasyonu esas molekülün kısmen glukuronidasyonu, fakat esas olarak
tek veya multipl hidroksilasyon ve metoksilasyonu ile olur; sonuçta çoğu glukuronid
konjugatlarına dönüştürülen, çeşitli fenolik metabolitler (3’-hidroksi-, 4’-hidroksi-, 5- hidroksi-,
4’,5-dihidroksi- ve 3’-hidroksi-4’-metoksi-diklofenak) oluşur. Bu fenolik metabolitlerin ikisi
biyolojik olarak aktiftirler. Ancak etkileri diklofenaktan çok daha azdır.
Eliminasyon:
Diklofenak’ın total sistemik klerensi 263±56 ml/dk’dır. Plazmadaki terminal yarı ömrü 1 ila 2
saattir. Metabolitlerin 4’ü (2 tane aktif olanı da dahil) 1-3 saat olan kısa plazma yarı ömrüne
sahiptir. Bir metabolitin (3’-hidroksi-4’-metoksi-diklofenak) plazma yarı ömrü çok daha uzundur.
Ancak bu metabolit hemen hemen etkisizdir.
20Verilen dozun yaklaşık % 60’ı esas molekülün glukuronid konjugatı şeklinde ve çoğu glukuronid
konjugatlarına dönüşen metabolitleri halinde idrarla atılır. % 1’inden daha azı değişmemiş ilaç
şeklinde atılır. Dozun geri kalan kısmı metabolitler şeklinde safra yoluyla feçese atılır.
Doğrusallık/Doğrusal olmayan durum:
Emilen miktar uygulanan dozla doğrusal orantılıdır.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda, mutad dozlarda uygulandığında, tek doz kinetiğine göre
değişmemiş aktif maddenin birikmediği gösterilmiştir. Kreatinin klerensi 10 ml/dk’nın altına
düştüğünde hidroksi metabolitlerin hesaplanmış kararlı durum plazma düzeyleri normal
kişilerdekinden yaklaşık 4 kat daha fazladır.
Karaciğer yetmezliği:
Kronik hepatiti veya non-dekompanse sirozu olan hastalarda, diklofenak’ın kinetiği ve
metabolizması karaciğer hastalığı olmayan hastalardaki ile aynıdır. Bununla beraber, metabolitler
safra vasıtasıyla temizlenirler.
Pediyatrik popülasyon:
Doz gücünden dolayı, CLODİFEN ampul çocuklar için uygun değildir.
Geriyatrik popülasyon:
İlacın emilimi, metabolizması veya atılmasında yaşa bağlı farklılık gözlenmemiştir.
5.3. Klinik öncesi güvenlilik verileri
Diklofenak ile yapılan akut ve tekrarlanan doz toksisitesi çalışmaları ve genotoksisite,
mutajenisite ve karsinojenisite çalışmalarından elde edilen preklinik veriler önerilen terapötik
dozlarda insanlar için özel herhangi bir zararın olmadığını göstermiştir. Diklofenak’ın fare, sıçan
ya da tavşanlarda teratojenik bir potansiyele sahip olduğunu gösteren bir kanıt saptanmamıştır.
Diklofenak ebeveyn sıçanlarda doğurganlık üzerinde etki göstermemiştir. Aynı şekilde ceninin de
prenatal, perinatal ve postnatal gelişimini de etkilememiştir.
216. FARMASÖTİK ÖZELLİKLER
6.1. Yardımcı maddelerin listesi
Propilen glikol
Sodyum metabisülfit (E223)
Benzil alkol
Mannitol
Sodyum hidroksit
Derişik hidroklorik asit
Enjeksiyonluk su
6.2. Geçimsizlikler
Genel kural olarak, CLODİFEN ampul diğer enjeksiyon çözeltileri ile karıştırılmamalıdır.
6.3. Raf ömrü
60 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
Birbirinden seperatör ile ayrılmış 5 adet 3 ml’lik Tip I amber renkli cam ampul karton kutuda,
kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
Her bir ampul, sadece tek kullanımlıktır. Çözelti açıldıktan sonra hemen kullanılmalıdır.
Kullanılmayan çözeltiler atılmalıdır.
7. RUHSAT SAHİBİ
World Medicine İlaç Sanayi ve Ticaret A.Ş.
Bağcılar / İstanbul
8. RUHSAT NUMARASI
2016/292
229. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.03.2016
Ruhsat yenileme tarihi:
10. KÜB’ÜN YENİLENME TARİHİ
23