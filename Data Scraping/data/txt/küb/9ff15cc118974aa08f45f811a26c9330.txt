1/8KISA ÜRÜN BİLGİSİ 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Sağlık mesleği mensuplarının şüpheli advers reaksiyonları 
TÜFAM'a bildirmeleri beklenmektedir. Bakınız Bölüm 4.8 Advers reaksiyonlar nasıl 
raporlanır?
1. BEŞERİ TIBBİ ÜRÜNÜN ADI 
LASTACAFT® %0,25 göz damlası, çözelti 
Steril 
2. KALİTATİF VE KANTİTATİF BİLEŞİM 
Etkin madde: Her 1 mL’de etkin madde olarak 2,5 mg alkaftadin içerir. 
Yardımcı maddeler:  
1 mL çözeltide; 
Benzalkonyum klorür 0,05 mg 
Yardımcı maddeler için 6.1’e bakınız.  
3. FARMASÖTİK FORM 
Steril göz damlası. 
Açık sarı, berrak çözelti 
4. KLİNİK ÖZELLİKLER 
4.1. Terapötik endikasyonlar 
LASTACAFT®, alerjik konjonktivite bağlı kaşıntının önlenmesi için endike olan bir H1
histamin reseptörü antagonistidir.  
4.2. Pozoloji ve uygulama şekli 
Pozoloji/uygulama sıklığı ve süresi: 
Her bir göze günde bir kez bir damla damlatılır.  
Uygulama şekli: 
Yalnız oftalmik kullanım içindir, göze damlatılarak kullanılır. 
Hastalar damlalık ucuna dokunulmasının çözeltiyi kontamine edebileceği konusunda 
uyarılmalıdırlar (Bkz.Bölüm 4.4. Özel kullanım uyarıları ve önlemleri).
Kullanılmadığı zamanlarda şişe sıkıca kapalı tutulmalıdır. Açıldıktan sonra 25°C'nin altında 
saklanmak koşuluyla 28 gün içerisinde kullanılmalıdır. 2/8Birden fazla topikal oftalmik ilaç kullanılıyorsa, her biri en az 5 dakika arayla uygulanmalıdır.  
Özel popülasyonlara ilişkin ek bilgiler: 
Böbrek/Karaciğer yetmezliği 
LASTACAFT®’ın böbrek veya karaciğer yetmezliğinde etkinlik ve güvenliliğine ilişkin bir 
çalışma bulunmamaktadır. 
Pediatrik popülasyon: 
2 yaş altı pediatrik hastalarda etkinlik ve güvenliliğine ilişkin bir çalışma bulunmamaktadır. 
Geriyatrik popülasyon: 
Yaşlı ve genç gönüllüler arasında, güvenlilik ya da etkililik açısından herhangi bir farklılık 
gözlenmemiştir. Yaşlılar için herhangi bir doz ayarlamasına gerek yoktur. 
4.3. Kontrendikasyonlar   
LASTACAFT®, alkaftadine ya da ürün içeriğindeki herhangi bir maddeye aşırı duyarlılığı 
olan hastalarda kontrendikedir.  
4.4. Özel kullanım uyarıları ve önlemleri 
Göz Yaralanması ve Kontaminasyon Potansiyeli 
Göz yaralanmalarını ve damlalık ucunun ve çözeltinin kontaminasyonunu minimuma 
indirmek için, şişenin damlalık ucunun göz kapaklarıyla ya da çevre alanlarla temas 
ettirilmemesine dikkat edilmelidir. Kullanılmadığı zamanlarda şişe sıkıca kapalı tutulmalıdır.  
Çözelti renk değiştirir veya bulanıklaşırsa kullanmayınız. 
Kontakt Lens Kullanımı 
Hastalara gözlerinde kızarma varsa kontakt lens takmamaları konusunda uyarılmalıdır.  
LASTACAFT®, kontakt lens kullanımına bağlı gelişen irritasyonun tedavisinde 
kullanılmamalıdır.  
Göz irritasyonuna neden olabilir. 
LASTACAFT®, kontakt lens takılıyken damlatılmamalıdır. LASTACAFT® damlatılmadan 
önce kontakt lensler çıkarılmalıdır. LASTACAFT® içeriğindeki koruyucu (benzalkonyum 
klorür) kontakt lensler tarafından emilebilir. Lensler, LASTACAFT® uygulamasından 15 
dakika sonra yeniden takılabilir. Benzalkonyum klorürün, yumuşak kontakt lenslerin 
renklerinin bozulmasına neden olduğu bilinmektedir.3/84.5. Diğer tıbbi ürünler ile etkileşimler ve diğer etkileşim şekilleri 
Birden fazla topikal oftalmik ilaç kullanılıyorsa, her biri en az 5 dakika arayla uygulanmalıdır.  
Alkaftadin ile yapılan spesifik ilaç etkileşim çalışması bulunmamaktadır. 
Özel popülasyonlara ilişkin ek bilgiler 
Özel popülasyonlarda yapılan ilaç etkileşim çalışması bulunmamaktadır.  
Pediatrik popülasyon: 
Pediatrik hastalarda yapılan etkileşim çalışmaları ile ilgili bilgi bulunmamaktadır.  
4.6. Gebelik ve laktasyon  
Genel tavsiye 
Gebelik kategorisi B’dir.  
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Çocuk doğurma potansiyeli olan kadınlarda ve doğum kontrolü (kontrasepsiyon) 
uygulayanlarda ilacın kullanımı ile ilgili bir uyarı bulunmamaktadır. Alkaftadin göz 
damlasının hamile kadınlarda kullanımıyla ilgili olarak sınırlı veri bulunmaktadır. 
Gebelik dönemi 
Gebelik Kategorisi B’dir. 
Gebe kadınlarda ilaçla ilgili bir riski bildirmek için LASTACAFT® ile yapılmış yeterli ve iyi 
kontrollü bir çalışma yoktur. Gebe kadınlarda alkaftadin göz damlalarının kullanımı ile ilgili 
sınırlı veri vardır. Hayvanlar üzerinde yapılan çalışmalar, gebelik / embriyonal / fetal gelişim / 
doğum ya da doğum sonrası gelişim ile ilgili olarak doğrudan ya da dolaylı zararlı etkiler 
olduğunu göstermemektedir (bkz. kısım 5.3). 
Sıçanlarda ve tavşanlarda yapılan embriyofetal çalışmalarda, organogenez döneminde 
alkaftadinin oral uygulaması, klinik olarak ilgili dozlarda maternal veya embriyofetal toksisite 
yaratmamıştır. 
Fetüs ve anne için potansiyel risk konusunda hamile kadınlara tavsiyede bulunulmalıdır. 
LASTACAFT® hamilelik sırasında yalnızca potansiyel faydanın, fetüs ve annede potansiyel 
riskine ağır bastığı durumlarda kullanılmalıdır. Endike popülasyon için majör doğum 
kusurları ve düşük yapma riski bilinmemektedir. Bununla birlikte, A.B.D. genel 
popülasyonundaki klinik olarak bilinen gebeliklerde majör doğum kusuru riski %2 ila 4 ve 
düşük riski %15 ila 20'dir. 
Hayvan Çalışmaları 
Sıçanlarda, organogenez döneminde (gebelik günleri 6-16) 5, 20 veya 40 mg/kg/gün 
alkaftadin oral uygulaması, 40 mg/kg dozları maternal ölüme neden olmuştur. Maternal 
toksisite için hiçbir  yan etki gözlemlenmeyen seviye (AEGS) 20 mg/kg/gün’dür (EAA (Eğri 4/8altında kalan alan) esas alındığında önerilen maksimum insan oftalmik dozundan [ÖMİOD] 
230 kat daha yüksek bir maruziyet). 20 mg/kg'lık bir doza kadar  embriyofetal yan etki 
görülmemiştir. 
Tavşanlarda, organogenez dönemindeki (gebelik günleri 6-18) 10, 40 veya 80 mg/kg/gün 
alkaftadin oral uygulamasında 80 mg/kg/gün dozuna kadar maternal toksisiteye veya  
embriyofetal yan etkilere neden olmamıştır. (EAA esas alındığında  ÖMİOD 'dekinden 8819 
kat daha yüksek bir maruziyet) 
Sıçanlara gebeliğin 6. gününden  doğum sonrası 20. gününe kadar  uygulanan 20 ve 30 
mg/kg/gün alkaftadin oral dozları, daha düşük yavru ağırlıkların oluşmasına neden olmuştur. 
5 mg/kg/gün'e kadar olan dozlarda anne veya yavru sıçanlarda hiçbir yan etki gözlenmemiştir. 
(mg/m² esas alındığında  ÖMİOD'dekinden 286 kat daha yüksek bir doz) 
Laktasyon dönemi 
Bu ilacın insanlarda anne sütüne geçip geçmediği bilinmemektedir. Emzirmenin gelişimsel ve 
sağlık açısından yararlarının yanı sıra annenin LASTACAFT®’a yönelik klinik ihtiyacı ve 
LASTACAFT®’ın emzirilen bebek üzerindeki olası olumsuz etkileri de dikkate alınmalıdır.
Emziren annelere uygulanırken yarar/ risk gözetilerek dikkatli olunmalıdır.
Üreme yeteneği / Fertilite 
Alkaftadinin 20 mg/kg/gün’e kadar oral dozlarda (insanlar için tavsiye edilen oküler dozdaki 
plazma maruziyetinin yaklaşık230 katı) erkek ya da dişi sıçanların fertilitesi üzerinde 
herhangi bir etkisinin olmadığı saptanmıştır (Bkz. Bölüm 5.3 Klinik öncesi güvenlilik 
verileri).  
4.7. Araç ve makine kullanımı üzerindeki etkiler 
LASTACAFT®, uygulamayı takiben görmede geçici bulanıklığa ve /veya araç veya makine 
kullanma yeteneğini azaltan sersemliğe neden olabilir. Araç veya makine kullanmadan önce 
bu belirtiler geçinceye kadar beklenmelidir. 
4.8. İstenmeyen etkiler 
İstenmeyen etkiler, aşağıda tanımlanan sıklığa göre listelenmiştir: 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle 
tahmin edilemiyor). 
Bağışıklık sistemi hastalıkları: 
Bilinmiyor: Gözde alerji, yüzde şişme ve alerjik dermatit belirtileri ve bulguları dahil aşırı 
duyarlılık reaksiyonları. 
Sinir sistemi hastalıkları: 
Yaygın: Baş ağrısı 5/8Bilinmiyor: Somnolans 
Göz hastalıkları: 
Yaygın: Damlatma sonrasında gözde irritasyon, yanma ve/veya batma hissi, gözde kızarma ve 
gözde kaşıntı. 
Bilinmiyor: Konjonktivit, gözde akıntı, gözde şişlik, göz kapağında eritem, göz kapağında 
ödem, lakrimasyon artışı, bulanık görme, görmede değişiklikler 
Solunum, göğüs bozuklukları ve mediastinal hastalıkları: 
Yaygın: Nazofaranjit 
Şüpheli Advers Reaksiyonların Raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr;           
e-posta: tufam@titck.gov.tr; tel: 0 800 314 00 08; faks: 0 312 218 35 99)  
4.9. Doz aşımı ve tedavisi 
Herhangi bir doz aşımı vakası bildirilmemiş olmakla birlikte oküler uygulamayı takiben 
görülmesi beklenmemektedir. Doz aşımı oluşursa semptomatik ve destekleyici tedavi 
uygulanmalıdır.   
5. FARMAKOLOJİK ÖZELLİKLER 
5.1 Farmakodinamik özellikler 
Farmakoterapötik grup: Oftalmolojikler; dekonjestanlar ve antialerjikler, diğer antialerjikler 
ATC kodu: S01GX11 
Alkaftadin, bir H1 histamin reseptörü antagonistidir ve mast hücrelerinden histamin 
salıverilmesini inhibe eder. Kemotakside azalma olduğu ve eozinofil aktivasyonunu inhibe 
ettiği de gösterilmiştir.  
Klinik etkinlik, konjonktival alerjen provokasyonu (CAC) çalışmalarında değerlendirilmiştir. 
Oküler alerjen provokasyonu ile indüklenen alerjik konjonktiviti olan hastalarda 
LASTACAFT® uygulanmasından sonraki hem 3 dakika hem de 16 saat, plasebodan daha 
etkili olduğu görülmüştür.  
LASTACAFT®’ın güvenliliği, 909 gönüllüde 6 haftalık sürede gerçekleştirilen randomize bir 
klinik çalışmada değerlendirilmiştir.  
5.2 Farmakokinetik özellikler 6/8Genel özellikler
Emilim: 
%0,25’lik alkaftadin oftalmik çözeltinin, bilateral topikal oküler uygulamasını takiben 
alkaftadinin ortalama plazma C maks değeri yaklaşık 60 pg/mL olmuş ve medyan Tmaks değerine 
15 dakikada ulaşmıştır. Doz uygulamasından 3 saat sonra alkaftadinin plazma 
konsantrasyonları miktar tayin alt limitinin (10 pg/mL) altında bulunmuştur. Doz 
uygulamasından 1 saat sonra aktif metabolit karboksilik asit ortalama Cmaks değeri 3 ng/mL 
olarak bulunmuştur. Karboksilik asit metabolitinin plazma konsantrasyonları doz 
uygulamasından 12 saat sonra miktar tayin alt limitinin (100 pg/mL) altında bulunmuştur. 
Günlük topikal oküler uygulamayı takiben alkaftadinin ya da aktif metabolitin sistemik 
birikiminde ya da plazma düzeyinde değişiklik olduğuna dair herhangi bir gösterge 
saptanmamıştır.  
Dağılım: 
Alkaftadinin ve aktif metabolitin proteinlere bağlanma oranı sırasıyla %39,2 ve %62,7’dir. 
Metabolizma (Biyotransformasyon) 
Alkaftadin, CYP450 dışı sitozolik enzimler aracılığıyla aktif karboksilik asit metabolitine 
metabolize olur. İn vitro çalışmalarda ne alkaftadinin ne de karboksilik asit metabolitinin, 
majör CYP450 enzimleri tarafından katalizlenen reaksiyonları önemli ölçüde inhibe etmediği 
gösterilmiştir.  
Atılım (Eliminasyon) 
Topikal oküler uygulamayı takiben karboksilik asit metabolitinin eliminasyon yarılanma 
ömrü yaklaşık 2 saattir. Alkaftadinin oral yolla uygulanmasını takiben elde edilen verilere 
göre, karboksilik asit metaboliti büyük oranda idrarla, değişikliğe uğramadan atılmaktadır.  
Doğrusallık/Doğrusal olmayan durum:
Doğrusallık/Doğrusal olmayan durum hakkında veri bulunmamaktadır.  
Hastalardaki karakteristik özellikler 
Farklı hasta gruplarında bilinen önemli bir farmakokinetik değişiklik yoktur.
5.3. Klinik öncesi güvenlilik verileri 
Karsinojenisite, Mutajenisite, Fertilite bozukluğu 
Karsinogenez 
Alkaftadinin karsinoojenik potansiyeli uzun süreli hayvan çalışmalarında 
değerlendirilmemiştir. 
Mutagenez 7/8Ames testiyle, fare lenfoma tayiniyle ya da fare mikronukleus tayiniyle mutajenik veya 
genotoksik etki gözlenmemiştir. 
Doğurganlığın azalması 
Alkaftadinin 20 mg/kg/gün’e kadar oral dozlarda (insanlar için tavsiye edilen oküler dozdaki 
plazma maruziyetinin yaklaşık 230 katı) erkek ya da dişi sıçanların fertilitesi üzerinde 
herhangi bir etkisinin olmadığı saptanmıştır.  
6. FARMASÖTİK ÖZELLİKLER 
6.1. Yardımcı maddelerin listesi 
Sodyum fosfat monobazik monohidrat,  
Edetat disodyum dihidrat,  
Benzalkonyum klorür,  
Sodyum klorür,  
Sodyum hidroksit ve/veya hidroklorik asit, (pH ayarı için) 
Saf su. 
6.2. Geçimsizlikler 
Bilinen herhangi bir geçimsizliği yoktur. 
6.3. Raf ömrü 
24 ay 
6.4. Saklamaya yönelik özel tedbirler 
25°C’nin altındaki oda sıcaklığında saklanmalıdır. 
Açıldıktan sonra 25°C'nin altında saklanmak koşuluyla 28 gün içerisinde kullanılmalıdır. 
6.5. Ambalajın niteliği ve içeriği  
LASTACAFT®, beyaz polistiren kapaklı, 3 mL çözelti içeren 5 mL’lik beyaz renkli opak, 
düşük yoğunluklu polietilen şişede sunulmaktadır.  
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği’ne” uygun olarak imha edilmelidir. 
7. RUHSAT SAHİBİ 
AbbVie Tıbbi İlaçlar San. ve Tic. Ltd. Şti. 
Barbaros Mah. Begonya Sk. Nidakule Ataşehir 
Batı Blok No: 1 İç Kapı No: 33 8/8Ataşehir/İstanbul 
Tel: 0216 633 23 00 
Faks: 0216 425 85 39 
8.RUHSAT NUMARASI(LARI) 
2019/198 
9.İLK RUHSAT TARİHİ/RUHSAT YENİLEME TARİHİ 
İlk ruhsat tarihi: 02.04.2019 
Ruhsat yenileme tarihi: 
10.KÜB’ün YENİLENME TARİHİ 