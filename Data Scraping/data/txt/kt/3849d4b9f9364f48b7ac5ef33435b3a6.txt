 
 
 
 
 1/9 
 KULLANMA TALİMATI 
 
ÜRESAL FORTE %10 + %10 merhem 
Deri üzerine uygulanır. 
 Etkin maddeler : Her 1 g merhem, 100 mg üre (karbamid) ve 100 mg salisilik 
asit içerir. 
Yardımcı maddeler : Beyaz yumuşak vazelin, Polisorbat 80, Polioksil 40 stearat, 
Polioksietilen(40)sorbitol heptaoleat, Gliserin, Polietilen glikol 400.  
 
 
 
 
 
 
 
 
 
 
 
Bu Kullanma Talimatında:  
1. ÜRESAL FORTE nedir ve ne için kullanılır? 
2. ÜRESAL FORTE’yi kullanmadan önce dikkat edilmesi gerekenler 
3. ÜRESAL FORTE nasıl kullanılır? 
4. Olası yan etkiler nelerdir? 
5. ÜRESAL FORTE’nin saklanması 
Başlıkları yer almaktadır. 
 
 
 
 
 
 
 Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza 
bu ilacı kullandığınızı söyleyiniz. 
 Bu talimatta yazanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız. 
  
 
 
 
 2/9 
 1. ÜRESAL FORTE nedir ve ne için kullanılır? 
 ÜRESAL FORTE, deriye sürülerek kullanılan bir merhemdir. Yumuşatıcılar ve 
Koruyucular olarak adlandırılan bir ilaç grubuna dahildir. Etkin madde olarak 
100 gramında 10 g üre ve 10 g salisilik asit içerir. 
 ÜRESAL FORTE, 50 g opak, beyaz renkli merhem içeren, ağzı plastik kapakla 
kapatılmış alüminyum tüpte kullanıma sunulmaktadır. 
 ÜRESAL FORTE; kuvvetli pullanma ve nasırlaşma gösteren deri hastalıklarının 
tedavisinde kullanılan, ciltte soyucu ve yumuşatıcı etki gösteren bir üründür.  
 ÜRESAL FORTE, iktiyozis (balık pulu görünümündeki kuru cilt hastalığı), 
palmar-plantar keratoz (el içi ve ayak tabanı derisinin kalınlaşması), liken pilaris 
(bir çeşit kıl kökü hastalığı),  foliküler hiperkeratoz (keratin adlı maddenin kıl 
köklerinde aşırı birikimi ile görülen bir çeşit deri hastalığı), tilotik el egzaması 
(özellikle avuç içlerinde kuru, kalın plaklarla kendini gösteren bir deri 
hastalığı), el ve ayakta meydana gelen nasırlar, sedef hastalığı, likenleşmiş 
egzama (bir tür deri hastalığı) gibi tüylü bölgeler dahil olmak üzere görülen 
pullanmış, hiperkeratozlu (pullu ve kalınlaşmış) deri hastalıklarında kullanılır.  
 Kortikosteroid (iltihap ve kaşıntı giderici olarak kullanılan bir ilaç grubu), 
PUVA (ilaçlı fototerapi) tedavisinden önce veya tedavi arasında stratum 
korneum (derinin en üst tabakası) fazlalıklarını uzaklaştırmak ve ayrıca 
hiperkeratotik (deride pullanma ve kalınlaşma görülen) mantar hastalıklarının 
yüzeyel tedavisinde kullanılır. 
 
2. ÜRESAL FORTE’yi kullanmadan önce dikkat edilmesi gerekenler 
ÜRESAL FORTE’yi aşağıdaki durumlarda KULLANMAYINIZ 
Eğer; 
 Salisilik asit, üre veya ÜRESAL FORTE’nin herhangi bir bileşenine alerjiniz 
veya aşırı duyarlılığınız var ise, 
  Yara veya açık yara var ise,  
  Cilt iritasyonu açısından sistematik olarak araştırılmadığı için, süt çocuklarında 
kullanılmamalıdır. 
 Ciddi böbrek yetmezliğiniz var ise geniş yüzey alanlarında kullanmayınız.  
  
 
 
 
 3/9 
 ÜRESAL FORTE’yi aşağıdaki durumlarda DİKKATLİ KULLANINIZ 
 Aşırı iltihaplanma var ise, 
 Derideki pullanma sona ermiş ise, 
 Açık lezyonlar (doku hasarları) ve yeni oluşmuş egzamalar (bir tür deri 
 hastalığı)  var ise, 
 Göz ve mukozalı bölgelerde, 
 Zehirlenmeye yol açabilecek yüksek salisilat düzeylerine neden olabilen ilaçlar 
[örneğin; antikoagülanlar (kan pıhtılaşmasını önleyici ilaçlar), trombolitikler 
(kan pıhtısını eritici ilaçlar), ürikozürikler (idrarla ürik asit adlı bir maddenin 
atılımını arttıran ilaçlar), antidiyabetikler (şeker hastalığında kullanılan ilaçlar), 
kortikosteroidler (iltihap ve kaşıntı giderici olarak kullanılan bir ilaç grubu), 
metotreksat (lösemi ve bazı kanser türlerinin tedavisinde kullanılan bağışıklık 
cevabını baskılayıcı bir ilaç), nonsteroidal antienflamatuvarlar (iltihabi 
hastalıklarda kullanılan bir ilaç grubu), pH ayarlayıcı ajanlar (vücutta asit-baz 
dengesini ayarlayıcı ilaçlar), antikonvülzanlar (yüz, gövde veya ekstremitelerde 
görülen şiddetli bir kasılma veya seri ani kasılmaları önleyici ilaçlar), 
tetrasiklinler (antibiyotiklerin bir grubu), diüretikler (idrar söktürücü ilaçlar) ve 
diğer salisilat türevi ajanlar] kullanıyorsanız ÜRESAL FORTE’yi 
kullanmayınız. 
 Eğer bölgesel tahriş, deride çatlama, iltihap var ise dikkatli kullanınız, geçici 
 sızı oluşabilir. 
 Karaciğer veya böbrek yetmezliğiniz var ise dikkatli kullanınız. Uygulama 
yüzeyi ve süresi sınırlı tutulmalı ve hasta salisilat zehirlenmesi göstergeleri (baş 
dönmesi, kusma, uyuşukluk hali, işitmenin yitirilmesi, kulak çınlaması, 
halsizlik, hızlı solunum, diyare (ishal), psikolojik dengesizlik) açısından kontrol 
altında tutulmalıdır.  
 Salisilik asit zehirlenmesi göstergeleri tespit edildiği takdirde kullanıma ara 
verilmelidir. 
 Çocuklardan uzak tutunuz. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
 
 
 4/9 
 ÜRESAL FORTE’nin yiyecek ve içecek ile kullanılması: 
ÜRESAL FORTE’nin uygulama yöntemi açısından yiyecek ve içeceklerle etkileşimi 
yoktur. 
 
Hamilelik 
İlacı kullanmadan önce doktorunuza veya eczacınıza danışınız. 
 Salisilik asit ve ürenin hamilelerde kullanımının cenine (hamileliğin 10. 
haftasından doğuma kadar olan sürede anne karnındaki bebeğe)  zararlı olup 
olmadığı bilinmemektedir.  
 ÜRESAL FORTE kullanımının hastaya sağlayacağı yarar-zarar dengesi göz 
önünde bulundurularak zorunlu haller dışında kullanılmamalıdır. Gerektiği 
takdirde doktor kontrolünde kullanılmalıdır. 
Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 Salisilik asit ve ürenin insan sütüyle atılıp atılmadığı bilinmemektedir.  
 Salisilik asit ve ürenin süt ile atılımı hayvanlar üzerinde araştırılmamıştır.  
 Emzirmenin durdurulup durdurulmayacağına ya da ÜRESAL FORTE tedavisinin 
durdurulup durdurulmayacağına/tedaviden kaçınılıp kaçınılmayacağına ilişkin 
karar verilirken, emzirmenin çocuk açısından faydası ve ÜRESAL FORTE 
tedavisinin emziren anne açısından faydası dikkate alınmalıdır. 
 Emzirmeden önce meme üzerine ÜRESAL FORTE uygulamayınız. 
 
Araç ve makine kullanımı  
Deri üzerine topikal olarak uygulanan ÜRESAL FORTE ile ilgili olarak bu konuda 
yapılmış bir çalışma mevcut değildir. 
 
ÜRESAL FORTE’nin içeriğinde bulunan bazı yardımcı maddeler hakkında 
önemli bilgiler 
 Uyarı gerektiren herhangi bir yardımcı madde içermemektedir.  
 
 
 
 5/9 
 Diğer ilaçlar ile birlikte kullanımı 
 ÜRESAL FORTE; topikal kortikosteroidler (çeşitli deri problemlerinin yol açtığı 
kızarıklık ve kaşıntıyı azaltan bir ilaç grubu), 5-florourasil [bazı deri kanserleri ve 
keratozların (deri üzerinde siğil veya nasır şeklinde kendini gösteren kalınlaşma) 
tedavisinde kullanılan bir madde] ve ditranol (sedef hastalığının tedavisinde kullanılan 
bir madde) gibi deriye uygulanan diğer ilaçlarla etkileşebilir.  
 ÜRESAL FORTE’nin; geniş yüzeylere uzun süreli uygulandığında, özellikle kapalı 
bandaj altında, antikoagülanlar (kan pıhtılaşmasını önleyici ilaçlar), trombolitikler (kan 
pıhtısını eritici ilaçlar), ürikozürikler (idrarla ürik asit adlı bir maddenin atılımını 
arttıran ilaçlar), antidiyabetikler (şeker hastalığında kullanılan ilaçlar), kortikosteroidler 
(iltihap ve kaşıntı giderici olarak kullanılan bir ilaç grubu), metotreksat (lösemi ve bazı 
kanser türlerinin tedavisinde kullanılan bağışıklık cevabını baskılayıcı bir ilaç), 
nonsteroidal antienflamatuvarlar (iltihabi hastalıklarda kullanılan bir ilaç grubu), pH 
ayarlayıcı ajanlar (vücutta asit-baz dengesini ayarlayıcı ilaçlar), antikonvülzanlar (yüz, 
gövde veya ekstremitelerde görülen şiddetli bir kasılma veya seri ani kasılmaları 
önleyici ilaçlar), tetrasiklinler (antibiyotiklerin bir grubu), diüretikler (idrar söktürücü 
ilaçlar) ve diğer salisilat türevi ajanlar ile etkileşebilecek oranda deriden emilebileceği 
göz önünde tutulmalıdır. Bu nedenle, bu ilaçlar ile birlikte kullanılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz. 
 
3. ÜRESAL FORTE nasıl kullanılır? 
 Uygun kullanım ve doz/uygulama sıklığı için talimatlar: 
Doktorunuzca başka türlü önerilmediği takdirde günde 1-2 kez deriye, kıl 
köklerine sürülüp iyice ovulur veya kapalı bandaj altında kullanılabilir, ancak 
merhemin kendi örtücü özelliği nedeniyle gerek duyulmayabilir. Kapalı bandaj 
şeklinde uygulamaların kısa süreli olmasına dikkat edilmeli ve sık tekrarından 
kaçınılmalıdır. Sıcak su ile yıkanarak uzaklaştırılabilir. Eğer saça sürüldüyse 
şampuandan önce sıvı bir yağ ile saçlar artıklardan arındırılmalıdır.  
 Uygulama yolu ve metodu: 
Deri üzerine, kıl köklerine sürülerek uygulanır.  
 
 
 
 6/9 
  
 
 Değişik yaş grupları: 
Çocuklarda kullanımı:  
Çocuklarda dikkatli kullanınız. Uygulama yüzeyi ve süresi sınırlı tutulmalı ve 
hasta salisilat zehirlenmesi göstergeleri (baş dönmesi, kusma, uyuşukluk hali, 
işitmenin yitirilmesi, kulak çınlaması, halsizlik, hızlı solunum, diyare (ishal), 
psikolojik dengesizlik) açısından kontrol altında tutulmalıdır. Salisilik asit 
zehirlenmesi göstergeleri tespit edildiği takdirde kullanıma ara verilmelidir. 
 
Yaşlılarda kullanımı:  
ÜRESAL FORTE’nin yaşlılarda kullanımı incelenmemiştir. 
 
 Özel kullanım durumları: 
Böbrek ve karaciğer yetmezliği: 
Böbrek yetmezliğiniz var ise geniş yüzeylere uygulamadan önce doktorunuza 
danışınız.  
Uygulama yüzeyi ve süresi sınırlı tutulmalı ve hasta salisilat zehirlenmesi 
göstergeleri (baş dönmesi, kusma, uyuşukluk hali, işitmenin yitirilmesi, kulak 
çınlaması, halsizlik, hızlı solunum, diyare (ishal), psikolojik dengesizlik) 
açısından kontrol altında tutulmalıdır. Salisilik asit zehirlenmesi göstergeleri 
tespit edildiği takdirde kullanıma ara verilmelidir. 
 
Eğer ÜRESAL FORTE’nin etkisinin çok güçlü ya da çok zayıf olduğuna dair bir 
izleniminiz var ise doktorunuzla ya da eczacınızla konuşunuz. 
 
Kullanmanız gerekenden daha fazla ÜRESAL FORTE kullandıysanız: 
ÜRESAL FORTE’nin fazla miktarda kullanılması derinizde tahrişe (kızarıklık, yanma 
veya kaşıntı) sebep olabilir. Böyle bir durumda doktorunuza danışınız.  
ÜRESAL FORTE; sadece deriye sürülerek kullanılan bir ilaçtır. Kazara  büyük 
miktarlarda yutarsanız, bulantı ve kusma görülebilir. Su ya da süt içmeniz faydalı 
 
 
 
 
 7/9 
 olabilir. Böyle bir durumda, hemen bir doktor veya hastaneye başvurunuz. Kalan ilacı 
veya boşalan ilaç ambalajını doktorunuza gösteriniz. 
ÜRESAL FORTE; karaciğer veya böbrek yetmezliği olan kişilerde ve özellikle 
çocuklarda uzun sürelerle geniş yüzeylere uygulandığı takdirde, salisilizm olarak 
bilinen bir zehirlenme tablosuna neden olabilir. İdrarla atılımı hızlandırmak için bol 
sıvı içirilmelidir. Gerektiği takdirde, ağızdan veya intravenöz (damar içine) yolla 
sodyum bikarbonat verilmelidir. 
ÜRESAL FORTE’den kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
Eğer ÜRESAL FORTE’yi kullanmayı unutursanız: 
Unutulan dozları dengelemek için çift doz uygulamayınız. 
 
ÜRESAL FORTE ile tedavi sonlandırıldığındaki oluşabilecek etkiler: 
Bulunmamaktadır. 
 
4. Olası yan etkiler nelerdir? 
Tüm ilaçlar gibi, ÜRESAL FORTE’nin içeriğinde bulunan maddelere duyarlı olan 
kişilerde yan etkiler olabilir. 
 
Aşağıdakilerden biri olursa, ÜRESAL FORTE’yi kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz: 
 Ciddi alerjik reaksiyonlar (nefes almada zorluk, yüz, dil ve boğazda 
kaşıntı/şişme) 
 Aşırı duyarlılık (yanma ve kaşıntı ile beraber) görülebilir. 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ÜRESAL FORTE’ye karşı ciddi alerjiniz 
var demektir. Acil tıbbi müdaheleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür.  
  
 
 
 
 8/9 
 Aşağıdakilerden herhangi birini fark ederseniz, doktorunuza söyleyiniz: 
Seyrek; 
 Kızarıklık 
 Yanma  
 
Bilinmiyor: 
 Deride kuruluk 
 Tahriş 
 
Bunlar ÜRESAL FORTE’nin hafif yan etkileridir. Tedaviyi hemen kesip doktorunuza 
danışınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan “İlaç Yan Etki Bildirimi” ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri 
bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız. 
 
5. ÜRESAL FORTE’nin saklanması 
ÜRESAL FORTE’yi çocukların göremeyeceği, erişemeyeceği yerlerde ve ambalajında 
saklayınız. 
25C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
Ambalajındaki son kullanma tarihinden sonra ÜRESAL FORTE’yi kullanmayınız. 
  
 
 
 
 9/9 
 Ruhsat sahibi :  ORVA İlaç San. ve Tic. A.Ş.  
  Atatürk Organize Sanayi Bölgesi / Çiğli / İzmir 
 
Üretim yeri :  ORVA İlaç San. ve Tic. A.Ş.  
  Atatürk Organize Sanayi Bölgesi / Çiğli / İzmir 
 
 
Bu kullanma talimatı onaylanmıştır. 
(…/…/…) 