KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUBTANE %0,4 + %0,3 Lubrikant Göz Damlası, Çözelti
Steril
2. KALİTATİF VE KANTİTATİF BİLEŞİM
Her 1 ml göz damlası, çözeltide;
Etkin madde:
Polietilen glikol (Macrogols 400) 4 mg
Propilen Glikol 3 mg
Yardımcı madde(ler):
Benzalkonyum klorür 0,010 mg
Yardımcı maddeler için bölüm 6.1’e bakınız.
3. FARMASÖTİK FORM
Lubrikant oftalmik çözelti.
4. KLİNİK ÖZELLİKLER
4.1 Terapötik endikasyonlar
- Kuru göz sendromu (kerato konjunktivitis sicca)
- Ekzoftalmiye bağlı kuruluk
- Lagoftalmi
- Oküler yüzeyin yetersiz veya bozuk nemlendirilmesine bağlı olan diğer patolojik
durumlarda gözyaşı subsitüsyonunda endikedir.
4.2 Pozoloji ve uygulama şekli
Pozoloji/uygulama sıklığı ve süresi:
İhtiyaç duyulduğunda rahatsız göz veya gözlere 1-2 damla üç basamakta uygulanır.
Uygulama şekli:
 Sadece oküler kullanım içindir.
 Eğer çözeltinin rengi değişir veya bulanıklaşırsa kullanmayın.
 Eğer birden fazla topikal oftalmik ürün kullanılıyorsa, iki uygulama arasında en azından 5
dakika olmalıdır. Göz merhemleri en son uygulanmalıdır.
 Kullanmadan önce iyice çalkalayın.
 Kontakt lensleri takmadan ve kontakt lensleri çıkardıktan sonra göze damlatarak, kontakt
lenslerin yol açtığı göz kuruluğunun tedavisinde kullanılabilir. Göze damlatın ve gözünüzü
kırpın.
 Kontaminasyonu önlemek için, şişenin ucunu hiç bir yüzeye değdirmeyin.
Kullandıktan sonra kapağı tekrar kapatın.
a. Başınızı arkaya yatırın.
1 / 7b. Elinizi gözünüzün altına yerleştirin ve gözünüz ile alt göz kapağınızın arasında V
şeklindeki kese görünene kadar yavaşça aşağıya çekin.
c. Keseye bir veya iki damla damlatın.
Özel popülasyonlara ilişkin ek bilgiler:
Böbrek/ karaciğer yetmezliği:
LUBTANE lubrikant göz damlasının karaciğer/böbrek hastalarındaki güvenliliği ve etkililiği
belirlenmemiştir.
Pediyatrik popülasyon:
LUBTANE lubrikant göz damlasının çocuklarda güvenliliği ve etkililiği belirlenmemiştir.
Geriyatrik popülasyon:
Herhangi bir veri bulunmamaktadır.
4.3 Kontrendikasyonlar
İçerdiği maddelerden herhangi birine aşırı duyarlılığı olanlarda kullanılmamalıdır.
4.4 Özel kullanım uyarıları ve önlemleri
Eğer gözde sürekli rahatsızlık, aşırı yaşlanma, baş ağrısı, görmede değişiklikler veya gözde
kızarıklık meydana gelirse, ilacın kullanımı kesilerek göz doktoruna başvurulmalıdır. Eğer
solüsyon renk değiştirir ve bulanık hale gelirse ürün kullanılmamalıdır.
Kontaminasyondan sakınılmalıdır ve şişenin ucu hiçbir yere değdirilmemelidir.
Kullandıktan sonra kapağı kapatılmalıdır.
LUBTANE lubrikant göz damlası içerdiği benzalkonyum klorür göz irritasyonuna neden
olabilir. Yumuşak kontakt lenslerle temasından kaçınınız. Uygulamadan önce kontakt lensi
çıkartınız ve lensi takmak için en az 15 dakika bekleyiniz. Yumuşak kontakt lenslerin
renklerinin bozulmasına neden olduğu bilinmektedir.
4.5 Diğer tıbbi ürünler ile etkileşimler ve diğer etkileşim şekilleri
Klinik olarak anlamlı hiçbir etkileşim tanımlanmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Polietilen Glikol/ Propilen Glikol’ün gebe kadınlarda kullanımına ilişkin yeterli veri mevcut
değildir. Çocuk doğurma potansiyeli olan kadınlar tedavi süresince etkili doğum kontrolü
uygulamak zorundadır.
2 / 7Gebelik dönemi
Polietilen Glikol/ Propilen Glikol’ün gebe kadınlarda kullanımına ilişkin yeterli veri mevcut
değildir. Hayvanlar üzerinde yapılan çalışmalar, gebelik ve/veya embriyonel/fetal gelişim
ve/veya doğum ve/veya doğum soması gelişim üzerindeki etkiler bakımından yetersizdir.
Bu üründeki bileşenlerin hepsi, genel olarak toksik olmayan ve irite edici olmayan olarak
sınıflandırılan, farmakolojik olarak inert bileşenlerdir (bakınız Bölüm 5.3 Klinik öncesi
güvenlilik verileri). Dolayısıyla, gebelik esnasında herhangi bir etki öngörülmemektedir.
Laktasyon dönemi
Polietilen Glikol/ Propilen Glikol’ün emzirme üzerindeki etkilerine dair yeterli miktarda veri
yoktur. Bu üründeki bileşenlerin hepsi, genel olarak toksik olmayan ve irite edici olmayan
olarak sınıflandırılan, farmakolojik olarak inert bileşenlerdir (bakınız Bölüm 5.3 Klinik öncesi
güvenlilik verileri) Dolayısıyla, emzirme üzerinde herhangi bir etki öngörülmemektedir.
Üreme yeteneği/Fertilite
Polietilen Glikol/ Propilen Glikol’ün üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Diğer göz damlaları ile olduğu gibi görmede meydana gelen bulanıklık veya diğer görme
bozuklukları araç veya makine kullanımını etkileyebilir. Eğer damlatma sırasında görmede
bulanıklık meydana geliyorsa, hastalar araç veya makine kullanmadan önce görme
netleşinceye kadar beklemelidir.
4.8 İstenmeyen etkiler
Aşağıdaki advers reaksiyonlar Polietilen Glikol/ Propilen Glikol uygulamasını takiben rapor
edilmiştir. Reaksiyonların sıklığı mevcut verilerden tahmin edilememektedir.
Gözlemlenen istenmeyen etkiler şu şekilde sınıflandırılmıştır: çok yaygın (≥1/10); yaygın
(>1/100 ila <1/10); yaygın olmayan (>1/1.000 ila ≤1/100); seyrek (>1/10.000 ila ≤1/1.000);
çok seyrek (≤1/10.000) ya da bilinmiyor (eldeki verilerden hareketle tahmin edilemiyor).
Göz hastalıkları
Bilinmiyor: Göz ağrısı, göz kaşıntısı, gözde tahriş, gözde anormal his, oküler hiperemi,
bulanık görme.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 0312 218 35 99)
3 / 74.9 Doz aşımı ve tedavisi
Bu preparatın özellikleri dolayısıyla, bu ürünün oküler bir aşırı dozu ile veya bir şişenin
içeriğinin yanlışlıkla yutulmasının sonucunda toksik etkiler beklenilmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmik, Suni Gözyaşları ve Diğer Preparatlar
ATC Kodu: S01XA20
Vücudumuzun salgıladığı sıvılardan biri olan gözyaşının çok önemli bir görevi vardır.
Gözyaşı tam ve doğru miktarlarda içerdiği doğal komponentleri ile göz yüzeyinde gözyaşı
filmi denilen koruyucu bir tabaka oluşturur. Gözyaşı filmi, her gün gözü kaplar ve nemli
kalmasını sağlayarak, gözlerin rahat ve sağlıklı olmasını temin eder. Bazen gözyaşı azlığı ya
da komponentlerinin eksikliği nedeniyle gözyaşı filmi bozulabilir ve kornea üzerinde kuru
noktalar oluşabilir. Bu durum, kuru ve hassas göz semptomlarına, irite olmuş gözde yabancı
cisim ve rahatsızlık hissine sebep olur. Kuru göz nedeniyle bazen de gözlerde fazla yaşarma
görülebilir ki bu durumda gözyaşı miktarında değil, gözyaşı komponentlerinde eksiklik
vardır. Kuru göz rahatsızlığı ilerleyen yaşla beraber kadınlar başta olmak üzere herkesi
etkiler. Yaşlandıkça göz yaşı da dahil olmak üzere tüm vücut sıvıları daha az üretilir. Kuru
hava, sis, duman ve rüzgar gibi kötü çevre şartları da bu durumu şiddetlendirebilir. Ayrıca
alerji, vitamin eksiklikleri, artrit gibi rahatsızlıklar da gözyaşı film bozukluklarına neden
olabilir. İhtiyaç duyulan gözyaşı komponentlerini yerine koyarak irite olmuş gözü rahatlatan
LUBTANE lubrikant göz damlası ile kuru göz sendromu başarıyla tedavi edilebilir.
LUBTANE, gözlerdeki kuruluğun yol açtığı rahatsızlık hissini engellemek ve gözlerin daha
uzun süre nemli ve canlı kalmasını sağlamak amacıyla bilimsel yöntemlerle formüle
edilmiştir. LUBTANE lubrikant göz damlası nemlendirici olarak polietilen glikol ve propilen
glikol içermektedir.
Polietilen Glikol/ Propilen Glikol ile farmakodinamik çalışmalar yapılmamıştır.
5.2 Farmakokinetik özellikler
Genel özellikler
LUBTANE lubrikant göz damlasının etkisi, diğer suni gözyaşlarında olduğu gibi,
farmakolojik değil mekanik bir etkidir. Topikal kullanımda, göz damlası içeriğinde bulunan
maddelerin sistemik etkisi bulunmamaktadır. LUBTANE lubrikant göz damlasının, gözde
rahatlık ve nemlilik sağlayan, göz kuruluğunu giderici etkisi damlanın göze uygulanmasından
hemen sonra ortaya çıkar.
Emilim:
Polietilen Glikol 400:
Oküler uygulaması takiben mevcut veri bulunmadığından tüm destekleyici bilgiler sistemik
maruziyet sonucunda edinilmiştir.
4 / 7Polietilen glikolün (PEG) sindirim sisteminde emildiği kanıtlanmıştır. Emilen yüzde büyük
oranda moleküler ağırlığa bağlıdır ve düşük molekül ağırlığı (< 1000 Da) oral uygulamayı
takiben ince bağırsakta kısmi emilim göstermektedir. PEG 400’ün insanlarda oral
uygulamasının sonucunda %50-65’i emilmiştir. 4000’in üzerinde moleküler ağırlığa sahip
PEG’ler sağlıklı ciltten minimal oranda emilmektedir.
Propilen Glikol:
Oküler uygulaması takiben mevcut veri bulunmadığından tüm destekleyici bilgiler sistemik
maruziyet sonucunda edinilmiştir.
Hayvanlar üzerinde yapılan çalışmalar propilen glikolün kediler, sıçanlar ve tavşanlarda oral
uygulamayı takiben hızla emildiğini göstermiştir.
Dağılım:
Polietilen Glikol 400:
Oral, intravenöz veya topikal uygulamaları takiben PEG 400’ün sistemik dolaşımda
dağılımına dair çalışmalar yapılmıştır. PEG 400’ün köpeklerde intravenöz uygulamayı
takiben hesaplanan dağılım hacmi bazında hücre içinde dağıldığı rapor edilmiştir.
Propilen Glikol:
Oral, intravenöz veya topikal uygulamaları takiben propilenin dolaşım sisteminde dağılımına
dair çalışmalar yapılmıştır. 120-600 mg/m2 şeklindeki propilen glikol dozlarının IV
uygulamasını takiben ortalama Vd was ~0,78 L/kg olurken oral uygulamayı takiben görünür
dağılım hacmi ~0,5 L/kg olmuştur. Bu değerler yaklaşık olarak toplam vücut değerleridir ki
bu da propilen glikolün dokularda eşit olarak dağıldığını göstermektedir.
Biyotransformasyon:
Polietilen Glikol 400:
Oral uygulamayı takiben sadece düşük seviyelerde saptanabilir metabolik ürün tespit
edilmiştir. PEG’nin metabolizma çalışmalarında terminal alkol gruplarının oksidasyonundan
karboksilik asit oluşumu görülmüştür. PEG’nin diasit ve hidroksil asit metabolitleri insanlarda
plazma ve idrarda teşhis edilmiştir.
Propilen Glikol:
Sistemik propilen glikolün laktik ve pirüvik asitler ile karbon diokside oksidatif
metabolizmaya maruz kaldığı rapor edilmiştir. Fareler üzerinde yapılan çalışmalarda propilen
glikol içeren diyetleri takiben karaciğer glikojen içeriğinde artış görülmüştür.
Eliminasyon:
Polietilen Glikol 400:
Oral PEG 400 uygulamalarını takiben sistemik seviyelerin esasen idrar ve dışkıda değişmeden
atıldığı gösterilmiştir. PEG’nin idrar ile atılımı pasif glomerüler filtrasyon yoluyla olduğundan
moleküler ağırlığa bağlıdır. İnsanlarda elde edilen veriler PEG 400’ün ana atılım yolağının
idrarla klerens olduğunu göstermektedir. Köpeklerde, 400 ila 4000 arasındaki moleküler
5 / 7ağırlığa sahip PEG’ler plazmadan glomerüler filtrasyon hızına benzer bir hızda
temizlenmektedir ki bu da pasif bir filtrasyon prosesine işaret etmektedir.
Propilen Glikol:
Sistemik kandan elimine olan propilen glikol konsantrasyon ile orantılıdır. Eliminasyonun
metabolizma ve renal atılım ile olduğu ve uygulanan dozun üçte biri ila yarısının idrarda geri
kazanıldığı gösterilmiştir.
Doğrusallık / Doğrusal Olmayan Durum:
Polietilen Glikol 400:
Sistemik maruziyet ile ilgili doz aralığı çalışmaları rapor edilmemiştir.
Propilen Glikol:
Hastalarda artan intravenöz infüzyonları takiben doğrusal olmayan kinetik ile 3-15 g/m2 doz
aralığında doyurulabilir propilen glikol klerensi görülmüştür.
Farmakokinetik/farmakodinamik ilişki(ler):
Polietilen Glikol 400:
PEG 400 için herhangi bir farmakokinetik/farmakodinamik çalışması rapor edilmemiştir.
Propilen Glikol:
Propilen glikol için herhangi bir farmakokinetik/farmakodinamik çalışması rapor
edilmemiştir.
5.3 Klinik öncesi güvenlilik verileri
Klinik olmayan veriler, geleneksel güvenlilik farmakolojisi risk değerlendirmeli, yinelemeli
doz toksisitesi, genotoksisite, karsinojenik potansiyel ve üreme için toksisite çalışmalarına
dayanılarak insanlar için özel bir riske işaret etmemektedir.
6. FARMASÖTİK ÖZELLİKLER
6.1 Yardımcı maddelerin listesi
Hidroksipropil guar
Benzalkonyum klorür
Sodyum klorür
Magnezyum klorür (heksahidrat)
Çinko klorür
Potasyum klorür
Borik asit
Kalsiyum klorür (dihidrat)
Sodyum hidroksit
Hidroklorik asit
Enjeksiyonluk su
6 / 76.1 Geçimsizlikler
Bulunmamaktadır.
6.2 Raf ömrü
24 ay
6.3 Saklamaya yönelik özel tedbirler
25oC altındaki oda sıcaklığında saklayınız.
Şişe ilk kez açıldıktan sonra ilaç 1 ay (30 gün) içerisinde kullanılmalıdır. Bu süre içerisinde
ilaç 25oC altındaki oda sıcaklığında saklanabilir.
6.4 Ambalajın niteliği ve içeriği
10 ml’lik, şeffaf, düşük yoğunluklu polietilen şişe ve çevirmeli polipropilen sarı kapak
kullanılmaktadır. Şişeler karton kutular içerisine kullanma talimatı ile birlikte sunulur.
6.5 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
34303 No:1 Küçükçekmece/İstanbul
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
2017/429
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.06.2017
Ruhsat yenileme tarihi:
10. KÜB’ÜN YENİLENME TARİHİ
7 / 7