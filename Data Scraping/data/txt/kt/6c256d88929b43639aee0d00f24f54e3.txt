 1 / 8  KULLANMA TALİMATI  
 
DEKOFERİN 30 mg/5 ml  şurup 
Ağız  yolu ile  kullanılır.   
 
• Etkin madde: Her 5 m l (1 ölçek) şurup 30 mg psödoefedrin hidroklorür  içerir .   
• Yardımcı maddeler: Gliserin, propilen glikol, sitrik asit monohidrat, sodyum benzoat  
(E211) , ponso 4R ( E124), ahududu esansı, sukroz ve deiyonize su içerir . 
 
Bu ilacı kullanmaya başlamadan önce bu KULLANMA  TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu il acı    
 kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. DEKOFERİN nedir ve ne için kullanılır?  
2. DEKOFERİN ’i kullanmadan önce dikkat edi lmesi gerekenler  
3. DEKOFERİN nasıl kullanılır?  
4. Olası yan etkiler nelerdir? 
5. DEKOFERİN ’in saklanması  
 
Başlıkları yer almaktadır. 
 
1. DEKOFERİN nedir ve ne için kullanılır?  
DEKOFERİN sistemik nazal dekonjestanlar adı verilen ilaç grubunun bir üyesidir. DEKOFERİN, 
5 ml’ sinde 30 mg psödoefedrin hidroklorür içeren şuruptur.  
 
100 ml’lik amber renkli şişede, 5 ml’ lik kaşık ölçekle beraber sunulur.  
 
DEKOFERİN , alerjik burun akıntısı, vazomotor burun akıntısı (burun mukozasının devamlı 
kanlanması ve bol mukus salgılaması ile belirgin durum), nezle, grip, soğuk algınlığı gibi 
durumlarda belirtilerin iyileştirilmesi amacıyla kullanılır.  
 
2. DEKOFERİN’ i kullanmadan önce dikkat edilmesi gerekenler  
DEKOFERİN ’i aşağıdaki durumlarda KULLANMAYINIZ  
Eğer;  
• Etkin maddeye, ilacın diğer bileşenlerine veya diğer adrenerjik ilaçlara karşı alerjiniz 
varsa,  
• Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa  ve kalp çarpıntınız varsa,  
• Damar sertliği nedeni ile kalp damarlarınızda daralma varsa,  
• Diyabet hastası iseniz,  
• Fazla çalışan tiroidiniz varsa,   2 / 8  • Göz tansiyonunun artması (glokom) durumunda, 
• Şiddetli akut (âni gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa,  
• 6 yaşın altındaki çocuklarda,  
• Koroner arter (kalbi besleyen damar) hastalığınız varsa,  
• Psikiyatrik rahatsızlıkların tedavisinde kullanılan monoaminoksidaz inhibitörleri adı verilen ilaçlardan kullanıyorsanız veya bu ilaçlarla gördüğünüz tedavinin kesilmesini takiben henüz 2 hafta geçmediyse.  
• Furazolidon (bağırsak enfeksiyonu, kolera tedavisinde kullanılır) veya linezolid (bazı 
bakterilerin neden olduğu enfeksiyonların tedavisinde kullanır) adı verilen bir antibiyotik alıyorsanız.  
• Feokromositoma hastalığınız varsa (böbreküstü bezlerinde oluşan bir tümör olup, adrenalin 
miktarında artışa sebep olabilmektedir.)  
• Diğer sempatik sinir sistemi uyarıcı ilaçlar (burun mukozasındaki damarları büzerek 
mukozada kanlanmayı ve ona bağlı şişkinliği gideren dekonjestanlar olarak adlandırılan ilaçlar, trisiklik antidepresanlar (psikiyatrik rahatsızlıkların tedavisinde kullanılır), iştah bastırıcı ilaçlar ya da amfetamin benzeri merkezi sinir sistemini uyaran ilaçlar) ve sempatik sinir sisteminin bazı etkilerini bloke ederek kalbin atışını kontrol altına alan beta -blokerleri 
birlikte kullanıyorsanız. 
 
DEKOFERİN ’i aşağıdaki durumlarda DİKKATLİ KULLANINIZ  
Eğer;  
• Kalp ritim bozukluğunuz varsa,  
• Kalp hastalığınız varsa,  
• İskemik kalp hastalığınız varsa,  
• Yüksek tansiyon hastalığınız varsa,  
• Hafif veya orta şiddetli tansiyon hastalığınız varsa,  
• Prostat büyümeniz varsa,  
• Orta derecede böbrek yetmezliği hastalığınız varsa, 
• Şiddetli karaciğer hastalığınız varsa,  
• Şeker hastalığınız  (diyabet)  varsa  
• Göz tansiyonunuz (glokom) varsa,  
• Hipertiroidi (tiroid bezlerinin aşırı çalışması) hastalığınız varsa,  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa, 
• Eğer bu ilaçları kullanıyorsanız: bazı antidepresanlar, göz veya bağırsak bozukluklarının 
tedavisinde kullanılan atropin, alfa blokerler içerebilen yüksek tansiyon ilaçları, yüksek kan basıncı ve astım tedavisinde kullanılan ilaçlar, duygu durum bozuklukları tedavisinde kullanılan moklobemid, migren tedavisinde kullanılan ergotamin veya metiserjit, doğum sırasında rahim kasılmalarına yardımcı olan oksitosin. 
• Psödoefedrin ile iskemik kolit (kalın bağırsağa giden kan akımında azalmaya bağlı oluşan 
hasar) bildirimleri olmuştur. Şayet karın ağrısı, makattan kanama ya da iskemik kolitin diğer semptomları gelişirse, DEKOFERİN  derhal durdurulmalı ve doktora 
başvurulmalıdır. 
• Psödoefedrin içeren ilaçların kullanımını takiben posterior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS)  3 / 8  vakaları rapor edilmiştir. PRES ve RCVS, beyne kan akışının azaldığı nadir durumlardır. 
PRES veya RCVS belirtisi olabilecek semptomlar gelişmesi durumunda he men 
DEKOFERİN’i kullanmayı bırakın ve acil tıbbi yardım alınız (semptomlar için bkz. Bölüm “4. Olası yan etkiler nelerdir”)  
• Ergot alkaloidleri (migren tedavisinde kullanılır) gibi vazokonstriktif ajan (damar daraltan 
ilaçlar) kullanan hastalarda dikkatli olunmalıdır. 
• Ameliyat söz konusu olduğunda en az 24 saat öncesinde ilaç alımının durdurulması 
önerilmektedir.  
• Antidoping kontrol testlerinde pozitif bir reaksiyona neden olabilir  
• Bir tür ruhsal bozukluğunuz varsa,  
• 60 yaş üzerindeyseniz,  
• DEKOFERİN kullanımında optik sinire kan akışı azalabilir. Ani görme kaybı gelişirse, 
DEKOFERİN almayı bırakınız ve doktorunuzla iletişime geçiniz veya hemen tıbbi yardıma başvurunuz (bkz. Bölüm 4). 
• 5 günden daha fazla kullanmayınız.  
• Hastalık belirtilerinin 7 günden uzun sürmesi halinde doktora başvurunuz.  
• DEKOFERİN’i çocukların göremeyeceği ve erişemeyeceği yerlerde saklayınız.  
• Beta- blokerler veya diğer hipertansiyon ilaçları ile birlikte kullanımında dikkatli 
olunmalıdır.  
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız. 
 
Hamilelik  
İlacı kullanmadan önce doktorunuza veya eczacınıza danışınız.  
 
DEKOFERİN ’in hamilelik sırasında kullanımı ile ilgili bilgi bulunmamaktadır. Bu nedenle sadece 
doktorunuzun kullanmanız gerektiğine karar verdiği durumlarda kullanınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 DEKOFERİN’in anne sütüne geçtiği bilinmektedir, bu nedenle sadece doktorunuzun kullanmanız gerektiğine karar verdiği durumlarda kullanınız.  
 
Araç ve makine kullanımı  
Baş dönmesini de içeren sersemlik haliniz varsa araç ya da makine kullanmayınız. 
 
DEKOFERİN ’in içeriğinde bulunan bazı yardımcı maddeler hakkında önemli bilgiler  
DEKOFERİN bir ölçekte (5 ml) 3  g sukroz içerir. bu nedenle eğer daha önceden doktorunuz 
tarafından bazı şekerlere karşı toleransınızın olmadığı söylenmişse bu tıbbi ürünü almadan önce doktorunuzla temasa geçiniz. Diyabet hastalarında kullanılmamalıdır.  
DEKOFERİN’in içeriğindeki renklendirici ponso 4R nedeniyle alerjik reaksiyonlar görülebilir. 
 
Bu tıbbi ürün her 5 ml (1 ölçek)’sinde 1 mmol (23 mg)’ dan daha az sodyum ihtiva eder; yani 
esasında “sodyum içermez”.   4 / 8  Diğer ilaçlar ile birlikte kullanım ı 
DEKOFERİN’in burun tıkanıklığını giderici ilaçlar, trisiklik antidepresanlar (psikiyatrik 
rahatsızlıkların tedavisinde kullanılır), iştah kesici ilaçlar ve bazı sinir sistemi uyarıcı ilaçlar 
MAOİ’ler (Monoamino oksidaz inhibitörleri; psikiyatrik rahatsızlıkların tedavisinde kullanılır), sempatomimetik aminlerin metabolizmasıyla etkileşen ajanlar (örneğin; oksazolidinon sınıfı antibiyotikler - furazolidon (gastroenterit ve kolera tedavisinde kullanır) ve linezolid (bazı 
bakterilerin neden olduğu enfeksiyonların tedavisinde kullanır) dahil) ve vazokonst iktif ajanlar 
(damar daraltan ilaçlar örneğin; bromokriptin, pergolid, lisurid, kabergolin, ergotamine, dihidroergotamin ve metilserjit gibi ergot türevleri dahil) ile beraber kullanılması bazen tansiyon yükselmesine neden olabilir.  İlacın psödoefedrin içermesinden dolayı, bretilyum, betanidin, guanitidin, debrizokin, metildopa ve alfa ve beta- adrenerjik bloker ilaçlar gibi tansiyonu düşüren ilaçların etkisini kısmen tersine 
çevirebilir.  
 Moklobemid ile birlikte kullanımı hipertansif kriz (ciddi kan basıncı yükselmesi) riski  oluşturur. 
 Kardiyak glikozidlerle ( Kalp yetmezliğinde kullanılır) birlikte kullanım kalp ritmi bozukluğu 
riskini artırır.  
 Ergot alkaloidleri (E rgotamin ve metiserjit; migren tedavisinde kullanılır) ile birlikte kullanılması 
yan etki riskini artırır.  
 Doğumu kolaylaştırmak için kullanılan oksitosin ile birlikte hipertansiyon riskini artırır.  Trisiklik antidepresanların ( depresyon tedavisinde kullanılır) yan etkilerini artırır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. DEKOFERİN nasıl kullanılır?  
Uygun kullanım ve doz/ uygulama sıklığı için talimatlar : 
12 yaşından büyük çocuklar ve yetişkinlerde : Tavsiye edilen doz günde 3 -  4 kez alınan 10 
ml’dir (2 ölçek). Maksimum günlük doz 40 ml’dir (8 ölçek).  
 
Uygulama yolu ve metodu : 
DEKOFERİN ağız yolu ile  kullanılır.  5 günden fazla kullanmayınız.  
 
Değişik yaş grupları :  
6 - 11 yaş arasındaki çocuklarda kullanım ı: Tavsiye edilen doz günde 3 -  4 kez alınan 5 ml’dir 
(1 ölçek). Maksimum günlük doz 20 ml’dir (4 ölçek).  
 
6 yaşından küçük çocuklarda kullanılmaz.  
 Yaşlılarda kullanımı : 
DEKOFERİN’ in yaşlılardaki etkileri henüz bilinmemektedir. Deneyimler, normal yetişkin 
dozunun yeterli olduğunu göstermektedir; ancak böbrek ve/veya karaciğer fonksiyonunun izlenmesi tavsiye edilir. Ciddi bir bozukluğa rastlandığında dikkatli olunmalıdır.  
Özel kullanım durumları:  
Böbrek yetmezliğinde kullanım ı:   5 / 8  Orta şiddette böbrek yetmezliğinde dikkatli kullanılmalıdır. Şiddetli böbrek yetmezliğinde 
kullanılmamalıdır.  
 
Karaciğer yetmezliğinde kullanım ı:  
Şiddetli karaciğer yetmezliğiniz varsa doktorunuzu bilgilendiriniz. Tedavinizde bazı değişiklikler 
yapmak isteyebilir.  
 
Eğer DEKOFERİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden  daha  fazla DEKOFERİN kullandıysanız:  
Eğeer DEKOFERİN ’den kullanmanız gerekenden fazlasını kullanmışsanız bir doktor veya eczacı 
ile konuşunuz. 
İlacın kazara alınması halinde derhal doktorunuza söyleyiniz. 
 Doz aşımında heyecan, huzursuzluk, halüsinasyon, yüksek tansiyon ve kalp ritim bozukluğu gibi merkezi sinir sistemi ve kardiyovasküler sistem semptomları ortaya çıkabilir. Şiddetli olgularda psikoz (bir tür ruhsal bozukluk), havale, koma ve ani yükselen kan basıncı gelişebilir. Potasyumun hücre dışından hücre içine kayması nedeniyle serum potasyum düzeyi düşebilir.   
Tavsiye edilen dozlarda görülen yan etkilerle beraber gerginlik, huzursuzluk, titreme, kasılmalar, 
çarpıntı ve yüksek tansiyon görülebilir. 
 
DEKOFERİN ’i kullanmayı unutursanız : 
Unutulan dozları dengelemek için çift doz almayınız .  
 
DEKOFERİN   ile tedavi sonlandırıldığında oluşabilecek etkiler : 
DEKOFERİN  ile tedaviyi sonlandırmanın bilinen bir etkisi bulunmamaktadır. 
 
4. Olası yan etkiler nelerdir?  
Tüm ilaçlar gibi, DEKOFERİN ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa , DEKOFERİN’i kullanmayı durdurunuz  ve DERHAL 
doktorunuza bildirin iz veya size en yakın hastanenin acil bölümüne ba şvurunuz:  
- Posterior geri dönüşümlü ensefalopati sendromu (PRES) ve geri dönüşümlü serebral vazokonsrtiksiyon sendromu (RCVS) olarak bilinen, beyinde kan damarlarını etkileyen ciddi durumlar  
Posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi durumunda hemen DEKOFERİN’i kullanmayı bırakın ve acil tıbbi yardım alınız:  
. Âni başlayan şiddetli baş ağrısı  
. Hasta hissetmek  
. Kusma  
. Kafa karışıklığı 
. Nöbetler, görmede değişiklikler  
 
- Kalpte ritim bozukluğu ( aritmi)  
- Kalbi besleyen damarlarda tıkanma ( iskemik kalp hasta lığı), 
- Karaciğer işlev bozuklukları   6 / 8  - Aşırı duyarlılık reaksiyonları (kaşıntı ve/veya deri döküntüsü gibi alerjik reaksiyonlar, bazen 
solunum problemleri veya yüzün ve/veya boğazın şişmesi gibi semptomlar), 
- Deri döküntüsü, 
- Varsanı, gerçekte olmayan seyleri görmek veya duymak ( halüsinasyonlar) , 
- Kan basıncı yükselmesi ( hipertansiyon)  
 Bunlar ın hepsi çok ciddi yan etkilerdir. Acil tıbbi müdahaleye veya hastaneye yatırılmanıza gerek 
olabilir.  
 Bu çok ciddi yan etkilerin hepsi oldukça seyrek görülür.  Çok yaygın : 10 hastanın en az 1 inde görülebilir.  
Yaygın : 10 hastanın birinden az, fakat 100 hastanın birinden fazla görülebilir. Yaygın olmayan : 100 hastanın birinden az, fakat 1000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir. Çok seyrek : 10.000 hastanın birinden az görülebilir. Bilinmiyor : Eldeki veriler ile tahmin edilemiyor.  
 Yaygın  
• Sinirlilik  
• Uyku bozukluğu 
• Bulantı  
• Kusma  
• Baş dönmesini de içeren sersemlik hali, 
•  Ağız kuruluğu  
 Yaygın olmayan   
• Yorgunluk 
• Telaş hali  
• Dizüri (idrar yaparken ağrı)  
• Üriner retansiyon ( prostatik büyüme gibi mesane çıkışı obstrüksiyonu olan hastalarda 
meydana gelme olasılığı daha yüksektir .)  
• Huzursuzluk  
 Seyrek   
• Kalp atımının hızlanması (taşikardi) , 
• Yüksek tansiyon (hi pertansiyon) , 
• Diğer kardiyak ritim bozuklukları  (kalp atım bozuklukları) , 
• Çarpıntı,  
• Kan basıncı artışı, 
• Hipersensitivite reaksiyonları,  
• Diğer sempatomimetiklerle çapraz reaksiyon,  
• Halüsinasyon (özellikle çocuklarda),  
• Paranoyak düşünceler, kolay telaşa kapılma (eksitabilite), 
• İritasyonlu veya  iritasyonsuz deri döküntüler i, 
• Egzama (alerjik dermatit),  
• Kaşıntı,  
• Ani gelişen yaygın iltihaplı keseciklerin olduğu kaşıntılı deri hastalığı (Akut jeneralize 
ekzantematöz püstülozis).   7 / 8   
Bilinmiyor  
• İrritabilite (uyaranlara karşı aşırı duyarlı olma durumu) ,  
• Anksiyete (kaygı, endişe) , 
• Titreme,  
• Baş ağrısı , 
• Optik sinire kan akışında azalma (iskemik optik nöropati).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. DEKOFERİN’ in saklanması  
DEKOFERİN ’i çocukların göremeyeceği , erişemeyeceği yerlerde ve ambalajında saklayınız. 
25 °C  altında ki oda sıcaklı ğında saklayınız. 
Son kullanma tarihi ile uyumlu olarak kullanınız. 
Etiketin veya ambalajın üzerinde belirtilen son kullanma tarihinden önce DEKOFERİN ’i 
kullanınız . 
 
Eğer üründe ve/veya ambalajında bozukluklar fark ederseniz DEKOFERİN’ i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat s ahibi:  
Berko İlaç ve Kimya Sanayi  A.Ş.  
Yenişehir Mah. Özgür Sok. No: 16-18 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@berko.com.tr  
 
Üretim y eri:   
Berko İlaç ve Kimya Sanayi  A.Ş.  
Adil Mah. Yörükler Sok. No: 2 Sultanbeyli/ İstanbul  
0 216 592 33 00 (Pbx)  
0 216 592 00 62 (Faks)  
 
 
Bu kullanma talimat ı ../../… tarihinde onaylanmıştır. 
  