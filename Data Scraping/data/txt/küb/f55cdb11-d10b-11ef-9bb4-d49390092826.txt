KISA ÜRÜN BİLGİSİ
1. BEŞERİ TIBBİ ÜRÜNÜN ADI
HBVAXPRO 5 mcg/0,5 mL pediyatrik/adolesan enjeksiyonluk süspansiyon
Hepatit B aşısı (rekombinant DNA)
Steril
2. KALİTATİF VE KANTİTATİF BİLEŞİM
Etkin maddeler:
Bir doz (0.5 mL) Hepatitis B virüsü yüzey antijeni, rekombinant (HBsAg)*............5
mikrogram
(Amorf alüminyum hidroksifosfat sülfata adsorbedir (0,25 miligram Al+))
*Saccharomyces cerevisiae (suş 2150-2-3) mayasında Rekombinant DNA teknolojisiyle
üretilmiştir.
Bu aşı üretim prosesinde kullanılan formaldehit ve potasyum tiyosiyanatı eser miktarda
içerebilir.
Yardımcı maddeler:
Bir doz (0,5 mL) içeriğinde;
Sodyum klorür:........................ 4,5 mg
Sodyum borat:......................... 35 mikrogram
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyon için süspansiyon içeren flakon
Hafif opak beyaz süspansiyon
4. KLİNİK ÖZELLİKLER
4.1. Terapötik endikasyonlar
HBVAXPRO, doğumdan itibaren 15 yaşına kadar hepatit B virüsüne maruz kalma riski
bulunan bireylerde hepatit B virüsünün bilinen bütün alt tiplerinin neden olduğu
enfeksiyonlara karşı aktif bağışıklama için endikedir.
Bağışıklanacak belirli risk kategorileri resmi önerilere dayanarak belirlenmektedir.
Hepatit B enfeksiyonunun yokluğunda hepatit D (delta ajanının sebep olduğu)
oluşmadığından, HBVAXPRO ile bağışıklamanın hepatit D’yi de önlemesi beklenebilir.
4.2. Pozoloji ve uygulama şekli
Pozoloji, uygulama sıklığı ve süresi:
Doğumdan itibaren 15 yaşına kadar olan bireylerde : her enjeksiyonda 1 doz (0.5 mL)
1Primer aşılama:
Bir aşılama takvimi en az 3 enjeksiyon içermelidir.
İki primer bağışıklama takvimi önerilebilir :
0, 1, 6 ay: Bir ay ara ile iki enjeksiyon; üçüncü enjeksiyon ilk uygulamadan 6 ay sonra
0, 1, 2, 12 ay: 1 ay ara ile 3 enjeksiyon; dördüncü doz 12. ayda uygulanmalıdır.
Aşının belirtilen zamanlarda uygulanması önerilir. Hızlandırılmış aşı takvimi uygulanan
bebeklerde (0, 1, 2 ay doz takvimi), antikor titresini arttırmak için 12. ayda tekrar doz
verilmelidir.
Tekrar doz:
Aşı uygulanan immünokompetan kişiler
Tüm primer aşı dozajlarını alan sağlıklı bireylerdeki tekrar doz ihtiyacı kanıtlanmamıştır.
Ancak bazı lokal aşılama takvimleri, halihazırda bir tekrar doz önerisini kapsamaktadır ve
bunlara uyulmalıdır.
Aşı uygulanan immünokomprimize kişiler (örn. diyaliz hastaları, transplant hastaları, AIDS
hastaları)
Bağışıklık sistemi zayıf olan aşılanan bireylerde, hepatit B virüsü yüzey antijenine (anti-
HBsAg) karşı antikor seviyesi 10 IU/l’den az ise ek doz uygulaması düşünülmelidir.
Tedaviye yanıt vermeyenlerin yeniden aşılanması
Primer aşılama serisine cevap vermeyen kişiler yeniden aşılandığında, 1 ilave doz sonrası
%15-25’i ve 3 ilave doz sonrası %30-50’si yeterli antikor cevabı meydana getirir. Ancak,
önerilen doz uygulamalarına ilave ek dozlar uygulandığı zaman, hepatit B aşısının güvenliliği
ile ilgili verilerin yetersiz olması sebebiyle, primer serinin tamamlanmasını takiben
aşılamanın rutin olarak yapılması önerilmemektedir. Artan lokal ya da sistemik advers
reaksiyonlardaki potansiyel riske karşı aşılamanın yararları değerlendirildikten sonra, yüksek
riskli bireylerde yeniden aşılama düşünülmelidir.
Özel doz önerileri:
Hepatit B virüsü taşıyıcısı annelerin yenidoğan bebekleri için doz önerileri
• Doğumda, 1 doz hepatit B immunoglobulin (24 saat içerisinde).
• Aşının ilk dozu doğumdan sonraki 7 gün içerisinde verilmelidir ve farklı enjeksiyon
bölgelerine hepatit B immunoglobulini ile aynı anda uygulanabilir.
• Aşının takip eden dozları lokal olarak önerilen aşılama takvimine uygun bir şekilde
verilmelidir.
2Hepatit B virüsüne bilinen ya da tahmin edilen maruziyet söz konusu olduğunda doz
önerileri (örn. kontamine iğne batması)
• Hepatit B immunoglobulin maruziyetten sonra en kısa sürede verilmelidir (24 saat
içerisinde).
• Aşının ilk dozu maruziyetten sonraki 7 gün içerisinde verilmelidir ve hepatit B
immunoglobulini ile aynı anda fakat farklı enjeksiyon bölgesine uygulanabilir.
• Kısa ve uzun dönem koruma için gerekli görülürse (hastanın serolojik durumuna göre):
aşının tekrarlayan dozlarının uygulanması ile serolojik testlerin de uygulanması önerilir.
• Aşılanmamış ya da aşılaması tamamlanmamış bireyler için, önerilen bağışıklama
takvimi doğrultusunda ek dozlar verilebilir. 12. ay tekrar dozunu içeren hızlandırılmış
takvim önerilebilir.
Uygulama şekli:
Bu aşı intramüsküler olarak uygulanmalıdır.
Yenidoğan ve infantlarda tercih edilen enjeksiyon yeri anterolateral uyluktur. Çocuklar ve
adolesanlarda tercih edilen enjeksiyon yeri deltoid kastır.
İntravasküler olarak enjekte edilmez.
İstisnai olarak; aşı, trombositopeni veya kanama bozukluğu olan hastalara subkutan yolla
uygulanabilir.
Beşeri tıbbi üründen arta kalan maddelerin imhası ve diğer özel önlemler için bölüm 6.6’ya
bakınız.
4.3. Kontrendikasyonlar
- Etkin maddeye, yardımcı maddelerden herhangi birine veya eser miktardaki kalıntılara
(örn: formaldehit ve potasyum tiyosiyanat) karşı aşırı duyarlılık öyküsü (bkz. bölüm
6.1 ve 6.2).
- Aşılama, şiddetli ateşli hastalığı veya akut enfeksiyonu bulunan bireylerde
ertelenmelidir.
4.4. Özel kullanım uyarıları ve önlemleri
Tüm enjektabl aşılarda olduğu gibi, aşı uygulandıktan sonra ortaya çıkabilecek nadir
anaflaktik reaksiyonlar için uygun tıbbi tedavi her zaman hazır bulundurulmalıdır (bkz. bölüm
4.8).
Bu aşı, üretim prosesinde kullanılan formaldehit ve potasyum tiyosiyanatı eser miktarda
içerebilir. Bu nedenle, aşırı duyarlılık reaksiyonları gelişebilir (bkz. bölüm 2 ve 4.8).
Flakon tıpası alerjik reaksiyonlara sebep olabilen kuru doğal lateks kauçuğu içerdiğinden
lateks duyarlılığı olan kişiler aşılanırken dikkatli olunmalıdır.
3İmmünkompromize kişiler veya hepatit B virüsüne maruz kaldığı bilinen ya da şüphelenilen
kişiler için klinik veya laboratuvar izleme için, bkz. bölüm 4.2.
İleri prematüre bebeklere (doğum ≤ hamileliğin 28. haftası) ve özellikle gelişmemiş solunum
sistemi geçmişi olanlara, primer aşılama serisi uygulanırken apne için potansiyel risk ve 48
saatten 72 saate kadar solunum izleme ihtiyacı göz önünde bulundurulmalıdır (bkz. bölüm
4.8). Bu grup infantlarda aşılamanın yararı yüksek olduğundan, aşılama askıya alınmamalı ya
da ertelenmemelidir.
Hepatit B’nin uzun kuluçka dönemi nedeniyle, aşılama esnasında tanımlanmamış hepatit B
enfeksiyonunun mevcut olması mümkündür. Bu gibi durumlarda aşı hepatit B’yi
önlemeyebilir.
Aşı, hepatit A, hepatit C, hepatit E ve karaciğeri enfekte ettiği bilinen diğer patojenler gibi
diğer ajanların sebep olduğu enfeksiyonları önlemeyecektir.
Hamile ya da emziren kadınlara reçete edilirken dikkatli olunmalıdır (bkz. bölüm 4.6).
Bilinen etkili yardımcı maddeler:
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
İzlenebilirlik
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Aşı aşağıdaki koşullarda uygulanabilir:
• farklı enjeksiyon bölgesine hepatit B immunoglobulin ile
• daha önce başka bir hepatit B aşısı alan kişilerde primer bağışıklığı tamamlamak ya da
tekrar doz olarak
• farklı enjeksiyon alanları ve enjektör kullanarak diğer aşılarla eşzamanlı
0, 1 ve 6 ve 0, 1, 2 ve 12 ay takvimlerini kullanarak hepatit B aşısının pnömokok konjuge
aşısı (PREVENAR) ile eşzamanlı uygulaması yeterince çalışılmamıştır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin ilave etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi : C
4Çocuk doğurma potansiyeli bulunan kadınlar/Doğum kontrolü (Kontrasepsiyon)
HBVAXPRO fertilite çalışmalarında değerlendirilmemiştir.
Gebelik dönemi
HBVAXPRO’nun hamile kadınlarda kullanımı ile ilgili klinik veri bulunmamaktadır. Sadece
aşının potansyel yararının fetüse olan potansiyel riskine göre üstün olduğu durumlarda
gebelik döneminde kullanılabilir.
Laktasyon dönemi
Emziren kadınlarda HBVAXPRO kullanımı ile ilgili klinik veri bulunmamaktadır.
Üreme yeteneği/Fertilite
HBVAXRPO fertilite çalışmalarında değerlendirilmemiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkilerini inceleyen herhangi bir çalışma
bulunmamaktadır. Bununla birlikte, HBVAXPRO’nun araç ve makine kullanma yeteneği
üzerine hiç veya önemsiz etkisinin olması beklenir.
4.8. İstenmeyen etkiler
a. Güvenlilik profilinin özeti
Görülen en yaygın yan etkiler enjeksiyon bölgesi reaksiyonlarıdır: geçici ağrı, eritem ve
sertleşme.
b. Advers reaksiyonların özeti
Aşının yaygın kullanımını takiben aşağıdaki istenmeyen etkiler bildirilmiştir.
Diğer hepatit B aşılarında da olduğu gibi, çoğu durumda aşı ile nedensel ilişki kurulmamıştır.
İstenmeyen reaksiyonlar, sıklık gruplarına göre aşağıdaki şekilde kategorize edilmiştir.
Çok yaygın (≥ 1/10), yaygın (≥ 1/100 ve < 1/10), yaygın olmayan (≥ 1/1.000 ve < 1/100),
seyrek (≥ 1/10.000 ve < 1/1.000), çok seyrek (< 1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Çok seyrek: Trombositopeni, lenfadenopati
Bağışıklık sistemi hastalıkları
Çok seyrek: Serum hastalığı, anaflaksi, poliarteritis nodosa
Sinir sistemi hastalıkları
Çok seyrek: Parestezi, felç (Bell paralizisi dahil, yüz felci), periferik nöropatiler
(poliradikülonevrit, Guillain Barre sendromu), sinir iltihabı (optik nevriti içeren), omurilik
iltihabı (transvers miyeliti içeren), ensefalit, merkezi sinir sisteminin demiyelinizan
5hastalıkları, multiple skleroz alevlenmesi, multiple skleroz, nöbet, baş ağrıs, baş dönmesi,
senkop
Göz hastalıkları
Çok seyrek: Üveit
Vasküler hastalıkları
Çok seyrek: Hipotansiyon, vaskülit
Solunum, göğüs hastalıkları ve mediastinal hastalıklar
Çok seyrek: Bronkospazm benzeri semptomlar
Gastrointestinal hastalıklar
Çok seyrek: Kusma, bulantı, ishal, karın ağrısı
Deri ve derialtı doku hastalıkları
Çok seyrek: Döküntü, alopesi, pruritus, ürtiker, eritema multiforme, anjioödem, egzema
Kas-iskelet bozuklukları, bağ doku ve kemik hastalıkları
Çok seyrek: Artralji, artrit, myalji, ekstremitelerde ağrı
Genel bozukluklar ve uygulama bölgesine ilişkin hastalıklar
Yaygın: Lokal enjeksiyon yeri reaksiyonları (geçici ağrı, eritem, sertleşme)
Çok seyrek: Yorgunluk, ateş, kırgınlık, grip benzeri semptomlar
Araştırmalar
Çok seyrek: Karaciğer enzimlerinde yükselme
c) Diğer özel popülasyonlar
İleri prematüre bebeklerde (hamileliğin 28. haftasında ve öncesinde doğan bebekler) apne
(bkz. Bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
HBVAXPRO’nun önerilen dozdan daha yüksek seviyede uygulandığına dair raporlar
mevcuttur.
Genel olarak, advers olay bildirim profili, HBVAXPRO’nun önerilen dozda gözlenenlerle
kıyaslanabilir düzeydedir.
65. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Viral aşılar, hepatit aşıları
ATC kodu : J07BC01
Aşı hepatit B virüsü yüzey antijenine (anti-HBsAg) karşı spesifik hümoral antikoru
indüklemektedir. Antikor titresinin gelişimi Hepatit B virüsü yüzey antijenine (anti-HBsAg)
karşı eşit veya enfeksiyonu koruması ile ilişkili son enjeksiyondan sonra 1 aydan 2 aya kadar
ölçülen 10 IU/1’den büyüktür.
Klinik çalışmalarda, 1.497 sağlıklı infant, çocuk, ergen ve yetişkinlerin %96’sına verilen
Merck’in rekombinant B aşısının önceki formulasyonunun 3 dozluk planı, hepatit B virüsü
yüzey antijenine (≥ 10 IU/l) karşı koruyucu bir antikor seviyesi geliştirmiştir. Farklı doz
takvimleri ve eşzamanlı aşılar kullanılarak yapılan iki infant üzerindeki çalışmada, koruyucu
antikor seviyesine sahip infantların oranı sırasıyla 214 ve 297 IU/l geometrik ortalama titreleri
ile %97,5 ve %97,2 olmuştur.
Merck’in rekombinant hepatit B aşısının önceki formulasyonunun 3 dozunu takiben, doğum
sırasındaki Hepatit B immunoglobulin dozunun koruyucu etkinliği, Hepatit B virüsü e
antijenine (HBeAg) ve hepatit B virüsü yüzey antijenlerinin (HBsAg) ikisi için de pozitif olan
annelerin yenidoğan bebekleri için kanıtlanmamıştır. Aşılanmış 130 infant arasında, kronik
hepatit B enjeksiyonunun tahmini koruma etkinliği, aşılanmamış infantlara kıyasla %95
olmuştur.
Aşılanan sağlıklı bireylerde Merck’in rekombinant hepatit B aşısına ait önceki formulasyonun
koruyucu etkisinin süresinin biliniyor olmasına rağmen, benzer plazma türevi aşı uygulanan
yaklaşık 3.000 yüksek riskli kişinin 5-9 yıldan fazla süren takibinde klinik açıdan belirgin
hepatit B enfeksiyonu ortaya çıkmamıştır.
Buna ek olarak, hepatit B virüsü yüzey antijeni (HBsAg) için aşı ile indüklenen immünolojik
bellek sürekliliği; Merck’in rekombinant hepatit B aşısının önceki formulasyonunun tekrar
doza anamnestik cevabı ile kanıtlanmıştır. Aşılamanın yapıldığı sağlıklı kişilerde koruyucu
etkisinin süresi bilinmemektedir. HBVAXPRO tekrar dozuna ihtiyaç, 0, 1, 2 hızlandırılmış
takvim için gerekli olan 12 ay tekrar dozunun haricinde henüz tanımlanmamıştır.
Hepatosellüler Karsinoma riskinde azalma
Hepatosellüler Karsinoma, hepatit B virüs enfeksiyonunun ciddi bir komplikasyonudur.
Çalışmalar kronik hepatit B enfeksiyonu ve hepatosellüler karsinoma arasındaki bağlantıyı
kanıtlamıştır ve hepatosellüler karsinomanın %80’ine hepatit B virüs enfeksiyonu sebep
olmaktadır. Hepatit B aşısı ilk anti-kanser aşısı olarak kabul edilir çünkü primer karaciğer
kanserinden koruyabilmektedir.
5.2. Farmakokinetik özellikler
Geçerli değildir.
5.3. Klinik öncesi güvenlilik verileri
Hayvan üreme çalışmaları yapılmamıştır.
76. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum borat
Amorf alüminyum hidroksi fosfat sülfat
Enjeksiyonluk su
6.2. Geçimsizlikler
Bu aşı diğer tıbbi ürünlerle, karşılaştırma çalışmaları bulunmadığından, karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2 °C – 8 °C arası sıcaklıklarda (buzdolabında) saklayınız. Dondurmayınız. Işıktan korumak
için orijinal ambalajında saklayınız. Donmuş aşıyı çözüp kullanmayınız.
6.5. Ambalajın niteliği ve içeriği
Kutuda; klorobutil kauçuk tıpalı, alüminyum başlıklı, plastik flip-off kapaklı, süspansiyon
içeren Tip I cam flakon. 1’lik ambalajlardadır.
6.6. Beşeri tıbbi üründen arta kalan maddelerin imhası ve diğer özel önlemler
Aşı uygulama öncesinde herhangi çökelti görünümünü veya renk değişimini saptamak
amacıyla görsel olarak kontrol edilmelidir. Eğer bu durumlar söz konusu ise, ürün
uygulanmamalıdır. Kullanmadan önce flakon iyice çalkalanmalıdır. Flakon delindiğinde, aşı
hemen kullanılmalıdır ve flakon atılmalıdır.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliğine uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent/ İSTANBUL
Tel : (0212) 336 10 00
Fax : (0212) 355 02 02
8. RUHSAT NUMARASI(LARI)
2014/581
89. İLK RUHSAT TARİHİ/RUHSAT YENİLEME TARİHİ
İlk ruhsat tarihi:17/11/2014
Ruhsat yenileme tarihi:
10. KÜB’ÜN YENİLENME TARİHİ
9