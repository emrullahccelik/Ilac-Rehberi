1/21 
 KULLANMA TALİMATI  
BİEMİB 3,5 mg IV/SC enjeksiyonluk çözelti  için toz içeren flakon  
Damar içine ya da cilt altına uygulanır.  
Steril, Sitotoksik  
• Etkin madde:  Her flakonda  etkin madde olarak 3,5 mg Bortezomib (Damar içine uygulamak 
için sulandırılan çözelti 1 mg/ml bortezomib içerir. Cilt altına uygulamak için sulandırılan 
çözelti  2,5 mg/ml bortezomib içerir.).  
• Yardımcı maddeler:  Mannitol (E421)  
Bu Kullanma Talimatında:  
1. BİEMİB nedir ve ne için kullanılır?  
2. BİEMİB kullanmadan önce dikkat edilmesi gerekenler  
3. BİEMİB nasıl kullanılır?  
4. Olası yan etkiler nelerdir? 
5. BİEMİB‘ in saklanması  
Başlıkları yer almaktadır . 
1. BİEMİB nedir ve ne için kullanılır?  
• BİEMİB (bortezo mib) beyaz ya da beyazımsı  toz şeklinde, 3,5 mg bortezomib içeren 10 
ml'lik tek dozluk flakon şeklinde kullanıma sunulmaktadır. 
• BİEMİB, gri renkli bromobütil  kauçuk tıpa üzerinde , mavi  renkli Alu -PP flip -off kapak ile 
kapatılmış, bir adet renksiz 10 ml’lik tip I cam flakon içer en karton kutuda takdim 
edilmektedir.  Bu ilacı kullanmaya başlamad an önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışı nız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük  doz kullanmayınız.  2/21 
 • BİEMİB “kemoterapi”( antineoplastikler ) olarak bilinen bir ilaç grubuna dahildir. 
• BİEMİB “proteozom inhibitörü” olarak da bilinen bortezomib etkin maddesini içerir. 
Proteozomlar hücre fonksiyonu ve büyümesinin kontrolünde önemli rol oynarlar. 
Bortezomib, hücresel fonksiyonlarını engelleyerek kanser hücrelerini öldürebilmektedir. 
BİEMİB  18 yaş ından büyük erişkinler de multipl myelom(bir çeşit kemik iliği kanseri)  
tedavisinde kullanılır. 
 
− Daha önce en az bir tedavi gördükten sonra hastalığı kötüleşen (progresif) ve kan kök 
hücre nakli başarısız olan veya buna uygun olmayan hastalarda tek başına 
(monoterapi) veya pegile lipozomal doksorubisin veya deksametazon ilaçları ile 
birlikte,  
− Daha önce tedavi görmeyen ve yüksek doz kemoterapi ile kan kök hücre nakli için 
uygun olmayan hastalarda melfalan ve prednizon ile kombinasyon halinde,  
− Daha önce tedavi görmeyen hastalarda ve kan kök hücre nakliyle yüksek doz 
kemoterapiden önce başlangıç tedavisi olarak deksametazon ile veya deksametazon 
ve talidomid ile kombinasyon halinde (başlangıç tedavisi) kullanılır.  
 
• BİEMİB  daha önceden antrasiklin ve/veya alki lleyici ajan veya bu tedavilerin 
rituksimab ile kombinasyonlarını içeren tedavilerden en az birini uygun dozda ve uygun süre 
almış ve buna rağmen tekrar eden veya tedaviye dirençli mantle hücreli lenfoma (lenf 
bezlerini etkileyen bir kanser türü) hastaları nın tedavisinde kullanılır.  
Doktorunuz BİEMİB ’i damar içine (intravenöz) ya da deri altına (subkütan) uygulayabilir.  
2. BİEMİB 'i kullanmadan önce dikkat edilmesi gerekenler  
BİEMİB 'in çocuklardaki güvenliliği ve etkililiği belirlenmemiştir.  
Doktorunuz sizi muayene edecek ve tıbbi hikâyenizi alacaktır. BİEMİB ile tedaviden önce veya 
tedavi sırasında kan örnekleri vermeniz gerekecektir. 
BİEMİB 'i aşağıdaki durumlarda KULLANMAYINIZ  
Eğer:  
• Bortezomib, boron veya ilacın herhangi bir bileşenine karşı alerjik ( aşırı duyarlı) iseniz  
• Belirli bir ciddi akciğer ya da kalp hastalığınız varsa  
BİEMİB 'i  aşağıdaki durumlarda DİKKATLİ KULLANINIZ  
Eğer:  
• Kırmızı ve beyaz kan hücrelerinizin düzeyi düşükse  
• Kanama sorunlarınız varsa ve/veya trombosit (pıhtılaşma yapan hücreler) hücrelerinizin 
düzeyi düşükse  
• İshal, kabızlık, bulantı veya kusmadan şikayetçi iseniz  
• Geçmişte bayılma, baş dönmesi veya sersemlik hali gibi yakınmalarınız olmuşsa  3/21 
 • Böbreklerinizle ilgili bir sorununuz varsa  
• Orta şiddetliden ağıra kadar olan karaciğer yetmezliğiniz varsa (karaciğer sorunları)  
• Geçmişte el ve ayaklarınızda hissizlik, karıncalanma veya ağrı (nöropati) ile  ilgili herhangi 
bir sorununuz olmuşsa  
• Kalbiniz veya kan basıncınız ile ilgili herhangi bir sorununuz varsa  
• Soluk alıp verirken soluğunuz kesiliyorsa ya da öksürüğünüz varsa  
• Nöbet geçirme (sara benzeri) öykünüz varsa,  
• Zona (Herpes zoster) (göz çevresi dahil yerleşik ya da bütün vücuda yayılmış) tedavisi 
gördüyseniz veya görüyorsanız  
• Kaslarda kramp, z ayıflık, karmaşıklık, görme kay bı ya da bozukluğu ve nefes darlığı gibi 
tümör lizis sendromu (kanser tedavisi sırasında ve bazen tedavi olmaksızın, kanser hücrelerinin 
hızlı yıkımı sonucu kanda olağandışı kimyasal seviyelerinin gözlemlenmesi)  belirtileriniz varsa  
• Hafıza kaybı, düşünme v e yürümede güçlük çekme veya görüş kaybınız varsa. Bu belirtiler 
ciddi bir beyin enfeksiyonuna işaret edebilir ve doktorunuz başka testler ve takip önerebilir.  
Kan hücrelerinizin sayısının normal olup olmadığının kontrolü için BİEMİB ile tedaviniz 
öncesinde ve tedaviniz sırasında size düzenli olarak kan testleri yapılacaktır. 
Mantle hücreli lenfomanız varsa ve size BİEMİB ile birlikte rituksimab ilacı da verildiyse 
doktorunuza söyleyiniz:  
• Eğer hepatit (sarılık) enfeksiyonunuz olduğunu düşünüyorsanız veya ge çmişte 
geçirdiyseniz. Birkaç vakada, hepatit B geçirmiş hastalarda, hepatit B’nin ölümcül 
olabilen yinelenen atağı olabilmektedir. Eğer hepatit B enfeksiyonu geçmişiniz varsa, 
doktorunuz tarafından aktif hepatit B belirtileri için dikkatlice kontrol edilec eksiniz. 
BİEMİB  ile tedaviye başlamadan önce, BİEMİB  ile kombinasyon halinde alınacak tüm tıbbi 
ürünler hakkında bilgi sahibi olmak için, bu ürünlerin kullanma talimatlarını okumanız 
gerekmektedir. Talidomid kullanıldığında, gebelik testi ve gebelik önleme  gereklerine özellikle 
dikkat edilmesi gerekmektedir (bkz. Hamilelik ve emzirme).  
Çocuklar ve ergenlerde kullanım  
Çocuklar ve ergenlik dönemindeki kişiler ile ilgili deneyim sınırlıdır. Dolayısıyla, BİEMİB bu 
yaş grubunda kullanılmamalıdır. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
BİEMİB 'in yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 4/21 
 Hamilelik  
İlacı kullanmadan önce doktorunuza veya eczacınıza danışınız.  
Eğer hamile iseniz doktorunuz tarafından kesin olarak kullanmanız gerektiği söylenmemişse 
BİEMİB'i kullanmayınız . BİEMİB'i kullanırken hamile kalmamaya dikkat edin. 
BİEMİB'i kullanırken veya tedaviden 3 ay sonrasına kadar hem erkek hem de kadın hastalar 
doğum kontrolüyle ilgili tüm önlemleri aldıklarından emin olmalıdırlar. Bu önlemlere rağmen 
hamile kalırsanız hemen doktorunuza söyleyiniz. 
Talidomid doğum kusurlarına ve cenin ölümüne neden olur. BİEMİB talidomid ile birlikte 
verildiğinde, talidomid için öngörülen gebelik önleme programına uymanız gerekir (bkz. 
talidomid kullanma talimatı ). 
Tedaviniz sırasında hamile olduğunuzu fark ederseniz hemen doktorunuza danışınız.  
Emzirme  
İlacı kullanmadan önce doktorunuza veya eczacınıza danışınız.  
BİEMİB'i kullanırken bebeğinizi emzirmeyiniz. BİEMİB tedavisinden sonra tekrar emzirmeyi 
arzu ederseniz, bunu önceden doktorunuza danışmalısınız; o size emzirmeye başlamanın ne 
zaman güvenli olacağını söyleyecektir.  
Araç ve makine kullanımı  
BİEMİB yorgunluk, baş dönmesi, bayılma veya bulanık görmeye  yol açabilir. Bu gibi yan 
etkileri yaşarsanız araç sürmeyiniz ve herhangi bir araç gereci veya makineyi kullanmayınız. 
Bu yan etkileri yaşamamış olsanız bile dikkatli olunuz.  
BİEMİB'in içeriğinde bulun an bazı yardımcı maddeler hakkında önemli bilgiler  
Uyarı gerekti ren bir yardımcı madde içermemektedir. 
Diğer ilaçlar ile birlikte kullanımı 
Eğer;  
• Ketokonazol (mantar enfeksiyonları n tedavisinde kullanılan bir ilaç),  
• Ritonavir (HIV enfeksiyonunu tedavi etmede kullanılan bir ilaç),  
• Rifampisin (bakteriyel enfeksiyonların tedavisinde kullanılan bir antibiyotik), 
• Karbamazepin, fenitoin veya fenobarbital (sara hastalığını tedavi etmek için kullanılan 
ilaçlar),  
• Sarı kantaron (St. John's Wort olarak da adlandır ılan bu ilaç depresyon ya da benzer ruhsal 
hastalıklarda kullanılır),  
• Oral antidiyabetik ajanlar (ağızdan alınan kan şekerini düşüren ilaçlar)  5/21 
 kullanıyorsanız doktorunuza söyleyiniz. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. BİEMİB nasıl kullanılır? 
Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Doz boyunuz ve kilonuza göre (vücut yüzey alanı) hesaplanacaktır.  
Genel başlangıç dozu, haftada iki defa vücut yüzey alanının metre karesine uygulanacak 1,3 
miligramdır. Doktorunuz sizin tedaviye yanıtınıza, tedavi sırasında ortaya çıkan olumsuz 
etkilere ve altta yatan diğer hastalıklarınıza göre dozu ve size uygulanacak toplam tedavi 
dönemi (kür) sayısını değiştirebilir. Progresif (ilerleyen -kötüleşen) multipl miyelom  
BİEMİB  tek başına kullanıldığında, bir tedavi dönemi toplam 4 doz dan oluşur. Dozlar 1, 4, 8 ve 
11. günlerde damar içine veya cilt altına verilir, bunu 10 günlük tedavisiz bir ‘dinlenme 
dönemi’ izler. Dolayısıyla bir tedavi dönemi (döngüsü) 21 günden (3 hafta) oluşmaktadır. En 
fazla 8 dönem (24 hafta) alabilirsiniz.  
BİEM İB ile birlikte pegile lipozomal doksorubisin veya deksametazon ilaçları da verilebilir. 
BİEMİB , pegile lipozomal doksorubisin ile birlikte uygulandığında, 21 günlük tedavi döngüsü 
olarak, BİEMİB  damar içine veya cilt altına uygulanır ve 30 mg/m2 pegile lipozomal 
doksorubisin BİEMİB ’in 21 günlük tedavi döngüsünün 4. gününde, BİEMİB  enjeksiyonundan 
sonra damar içine uygulanır. En fazla 8 dönem (24 hafta) alabilirsiniz.  
BİEMİB  deksametazon ile birlikte uygulandığında, 21 günlük tedavi döngüsü olarak, BİEMİB  
damar içine veya cilt altına uygulanır ve 20 mg deksametazon  BİEMİB ’in 21 günlük tedavi 
döngüsünün 1, 2, 4, 5, 8, 9, 11 ve 12. günlerinde ağız yolundan verilir. En fazla 8 dönem (24 
hafta) alabilirsiniz.  
Önceden tedavi edilmemiş multipl miyelom  
Sizde multipl miyeloma hastalığı varsa ve bu hastalığınız için daha önceden tedavi 
görmemişseniz ve kök hücre transplantına (kemik iliği nakli) uygun değilseniz, BİEMİB size, 
melfalan ve prednizon içeren iki ilaçla birlikte verilecektir.  
Bu durumda bir tedavi döngüsünün süresi 42 gündür (6 hafta). BİEMİB , melfalan ve prednizon 
ile beraber kullanıldığında tedavi 9 döngüden (54 hafta) oluşmaktadır.  
• Döngü 1 -4’te BİEMİB  haftada iki defa uygulanır (gün 1, 4, 8, 11, 22, 25, 29 ve 32).  
• Döngü 5 -9’da BİEMİB  haftada bir defa uygulanır (gün 1, 8, 22 ve 29).  
Her ikisi de ağız yolundan verilecek olan melfalan (9 mg/m2) ve prednizon (60 mg/m2) ise her 
tedavi dönemindeki (döngü=siklus) ilk haftanın 1, 2, 3 ve 4. günleri verilir.  6/21 
 Daha önce multipl miyelom tedavisi görmediyseniz ve kan kök hücre nakline uygun iseniz, 
BİEMİB  başlangıç (indüksiyon) tedavisi olarak deksametazon veya deksametazon ve 
talidomid ilaçlarıyla birlikte damar içine veya deri altına uygulanır.  
BİEMİB  deksametazon ile birlikte uygulandığında, 21 günlük tedavi döngüsü olarak, BİEMİB  
damar içine veya cilt altına uygulanır ve 40 mg deksametazon BİEMİB ’in 21 günlük tedavi 
döngüsünün 1, 2, 3, 4, 8, 9, 10 ve 11. günlerinde ağız yolundan verilir. En fazla 4 dönem (12 
hafta) alabilirsiniz.  
BİEMİB talidomid ve deksametazon ile birlikte uygulandığında bir tedavi döngüsünün süresi 
28 gündür (4 hafta).  
Deksametazon 40 mg, BİEMİB ’in 28 günlük tedavi döngüsünün 1, 2, 3, 4, 8, 9, 10 ve 11. 
günlerinde ağız yolundan verilir ve talidomid ilk döngünün 14. gününe kada r günlük 50 mg 
doza kadar ağız yolundan verilir, eğer tolere edilebilirse talidomid dozu 15- 28. günler arasında 
100 mg’a çıkarılır ve ikinci döngüden itibaren günlük 200 mg’a kadar arttırılabilir. En fazla 6 
dönem (24 hafta) alabilirsiniz.  
Daha önceden ted avi almış ve buna rağmen nüks eden veya tedaviye dirençli mantle hücreli 
lenfoma (MCL) hastalarında pozoloji  
28 günlük bir tedavi döngüsünde iki hafta süreyle, haftada iki kez 1, 4, 8 ve 11. günlerde olmak 
üzere intravenöz veya subkütan yoldan 1,3 mg/m2 vücut yüzey alanı dozunda uygulanır.  
Doktorunuz dozajınızı tedavi sırasında değiştirebilir ve sizin için gerekli olacak toplam dönem 
sayısına karar verir. Tüm bunlar sizin tedaviye cevabınıza bağlıdır.  
Uygulama yolu ve metodu:  
Bu ilaç sulandırıldıktan sonra damar yolundan ya da cilt altından verilir. BİEMİB ile tedaviniz 
özel bir bölümde, kanser ilaçlarının kullanımı konusunda deneyimli bir sağlık profesyoneli 
gözetiminde yapılacaktır.  
BİEMİB flakonları içindeki toz madde uygulamadan önce sulandırılacaktır. Sulandırma işlemi 
bir sağlık görevlisince yapılacaktır. Sulandırıldıktan sonra oluşan çözelti size damar yolundan 
ya da cilt altından verilecektir. Damardan yapılan uygulama ancak 3 -5 saniye sürecek kadar 
hızlı olur. Cilt altına uygulama ise bacak vey a karın cildinizin altına yapılacaktır.  
Değişik yaş grupları  
Çocuklarda kullanımı:  
BİEMİB'in 18 yaş altı çocuklardaki güvenliliği v e etkililiği belirlenmemiştir . BİEMİB bu yaş 
grubunda kullanılmamalıdır. 
Yaşlılarda kullanımı: 
Multipl miyelomlu veya mantle hücre lenfomalı 65 yaşın üzerindeki  hastalarda doz 
ayarlaması nın gerekli olduğunu gösteren herhangi bir kanıt bulunmamaktadır. 
 7/21 
 Özel kullan ım durumları  
Karaciğer yetmezliği : 
Hafif şiddette karaciğer yetmezliği olan hastalarda doz ayarlamasına gerek yoktur ve önerilen 
doza göre tedavi edilmelidirler. Orta şiddette veya şiddetli karaciğer yetmezliği olan hastalarda 
doktorunuz gerekli doz ayarlamasını yapacaktır.  
Böbrek yetmezliği: 
Bortezomibin farmakokinetik özellikleri hafif ve orta dereceli böbrek yetmezliğ inden 
etkilenmez; bu nedenle, bu tür hastalarda dozun ayarlaması gerekli değildir. Bortezomibin 
farmakokinetik özelliklerinin diyaliz tedavisi görmeyen ağır böbrek yetmezliği olan hastalarda 
etkilenip etkilenmediği bilinmemektedir. Diyaliz BİEMİ B konsantra syonlarını  
azaltabileceğinden ilaç diyaliz prosedüründen sonra uygulanmalıdır . 
Eğer BİEMİB ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz . 
Kullanmanız gerekenden daha fazla BİEMİB kullandıysanız:  
BİEMİB size hastanede ve uzman sağlık personeli tarafından uygulanacağından kullanmanız 
gereken fazlasını kullanmanız ihtimali yoktur. Çok olası olmayan doz aşımı durumunda, 
doktorunuz yan etkiler için sizi gözlemleyecektir.  
 
BİEMİB ’i kullanmayı unutursanız:  
BİEMİB  size hastanede ve uzman sağlık personeli tarafından uygulanacağından kullanmayı 
unutma ihtimaliniz yoktur.  
 
BİEMİB  ile tedavi sonlandırıldığında oluşabilecek etkiler:  
Tedavinizden maksimum yararı elde etmek için, BİEMİB ’i doktorunuz size reçete ettiği sürece 
kullanmanız önemlidir. Tedavinizi sonlandırmayı düşünmeden önce doktorunuza danışınız. 
BİEMİB  kullanımına dair ilave sorularınız varsa, doktorunuza danışınız.  
4. Olası yan etkiler nelerdir? 
Tüm ilaçlar gibi, BİEMİB'in içeriğinde bulunan maddelere duyarlı olan kişilerde yan etkiler 
olabilir.  Bu etkilerden bazıları ciddi olabilir.  
BİEMİB size multipl miyelom veya mantle hücreli lenfoma için veriliyorsa, aşağıdaki 
belirtilerden herhangi birini fark ederseniz derhal doktorunuza söyleyiniz:  
− Kas krampları, kas güçsüzlüğü  
− Konfüzyon (şuur bulanıklığı), görme kaybı ya da bozuklukları, körlük, nöbetler, baş 
ağrıları  
− Nefes darlığı, ayaklarda şişlik veya kalp atışında değişiklik, yüksek kan basıncı, 
yorgunluk, bayılma  
− Öksürük ve solunum güçlükleri ya da göğüs sıkışması  
 BİEMİB ile tedavi çok yaygın olarak kanınızdaki kırmızı kan hücrelerinizin, beyaz kan 
hücrelerinizin ve trombositlerinizin (pıhtılaşma yapan hücreler) düzeylerini düşürebilir. Bu 8/21 
 nedenle BİEMİB uygulaması öncesinde ve tedaviniz sırasında kan hücrelerinizin sayısının 
normal olup olmadığının kontrolü için size düzenli olarak kan testleri yapılacaktır.  
Aşağıdakilerin sayısında düşüş yaşayabilirsiniz:  
• Trombositlerinizin (pıhtılaşma yapan hücreler) sayısında azalma: vücudunuz çürüme, 
morarma ve belli yara olmaksızın kanamalara (örneğin bağırsak, mide, ağız ve dişeti 
kanamaları, beyin kanamaları ve karaciğerden olan kanamalar) daha yatkın olur. 
• Kırmızı kan hücrelerinizin sayısında  azalma: sizde belirtileri aras ında halsizlik ve ciltte 
solukluk olan anemi (kansızlık) yapar.  
• Beyaz kan hücrelerinizin sayısında azalma: sizi enfeksiyonlara daha yatkın hale 
getirebilir ya da grip benzeri belirtilere yol açar.  
Yan etkiler aşağıdaki kategorilerde gösterildiği şekilde sı nıflandırılmıştır;  
Çok yaygın:              10 hastanın en az birinde görülebilir.  
Yaygın:                   10 hastanın birinden az, fakat 100 hastanın birinden fazla görülebilir.  
Yaygın olmayan:    100 hastanın birinden az, fakat 1.000 hastanın birinden fazla görülebilir.  
Seyrek:                      1.000 hastanın birinden az, fakat 10.000 hastanın birinden fazla görülebilir.  
Çok seyrek:            10.000 hastanın birinden az görülebilir. 
Bilinmiyor:             Eldeki verilerden hareketle tahmin edilemiyor.  
Aşağıdakilerden biri olursa BİEMİB ’i kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne başvurunuz  
Aşırı duyarlılık reaksiyonları(alerjik  reaksiyonlar): Belirtileri arasında soluk alıp vermenin 
zorlaşması, göğüs ağrısı veya göğüste sıkışma ve/veya baş dönmesi/bayılma hissi, cildin 
şiddetli kaşınması ya da ciltte kabarıklıkların oluşumu (kurdeşen), yüz, dudak, dil ve/veya 
yutmada güç lük de y apabilen boğaz şişmesi, şok durumunun yer alabildiği şiddetli alerjik 
reaksiyonlar (anafilaktik şok). 
Bunların hepsi çok ciddi yan etkilerdir. Eğer bunlardan biri sizde mevcut ise, sizin BİEMİB ’e 
karşı ciddi alerjiniz var demektir. Acil tıbbi müdahaleye ve ya hastaneye yatırılmanıza gerek 
olabilir.  
BİEMİB  size multipl miyelom tedavisi için veriliyorsa, aşağıdaki yan etkileri yaşayabilirsiniz:  
Çok yaygın  
• Sinirlerinizin zarar görmesine bağlı olarak cildinizde duyarlılık, uyuşukluk, karıncalanma 
veya yanma his si, el veya ayaklarda ağrı  
• Kırmızı ve beyaz kan hücrelerinin sayısında azalma (yukarıya bakınız)  
• Ateş 
• İyi hissetmeme (mide bulantısı) veya kusma, iştah kaybı  
• Şişkinlik ile veya şişkinlik olmadan kabızlık (şiddetli olabilir)  9/21 
 • İshal: eğer görülürse, her zamankinden daha fazla  su içmek önemlidir. Doktorunuz 
ishalinizi kontrol altına alabilmek için size bir başka ilaç da verebilir.  
• Yorgunluk (halsizlik), kendinizi zayıf hissetme  
• Kas ağrısı, kemik ağrısı  
Yaygın  
• Kan basıncının azalması, ayağa kalkıldığında bayılmaya neden olabilen kan basıncında 
ani düşme  
• Kan basıncının yükselmesi  
• Böbreklerinizin fonksiyonunda azalma  
• Baş ağrısı  
• Genel olarak hasta hissetme, ağrı, baş dönmesi, sersemlik veya güçsüzlük ya da bilincin 
yitirilmesi hissi 
• Titreme  
• Pnömoni (zatürre) dahil enfeksiyonlar, solunum yolu enfeksiyonları, bronşit, mantar 
enfeksiyonları, balgamlı öksürük, grip  benzeri hastalık  
• Zona hastalığı  (göz çevresi dahil lokalize ya da bütün vücuda yayılmış ) 
• Göğüs ağrıları veya egzersize bağlı nefes da rlığı 
• Farklı tiplerde ürtiker  
• Ciltte kaşıntı, ciltte şişlikler veya kuru cilt 
• Yüzde kızarma veya minik damar çatlamaları  
• Ciltte kızarıklık  
• Dehidratasyon (su kaybı)  
• Mide yanması, şişkinlik, geğirme, gaz çıkarma , mide ağrısı, bağırsak ya da mide 
kanamaları  
• Karaciğerinizin fonksiyonlarında değişiklik 
• Ağız veya dudaklarda yara, ağız kuruluğu, ağız ülserleri veya boğaz ağrısı  
• Kilo kaybı, tat kaybı  
• Kas krampları, kas spazmları, kaslarda zayıflık, kol ve bacaklarda veya sırtta ağrı  
• Görme bulanıklığı  10/21 
 • Gözün en dış tabakası ve göz kapaklarının iç yüzeyinin enfeksiyonu (konjonktivit)  
• Burun kanamaları  
• Uyumada güçlük, terleme, endişelenme, mizaçta oynamalar, depresif mizaç, yerinde 
duramama veya ajitasyon, ruhsal durumda değişiklikler, çevresini tanımama 
(dezoryantasyon)  
• Göz çevresi ve vücudun diğer bölümleri dahil vücutta şişlikler  
Yaygın olmayan  
• Kalp yetmezliği, k alp krizi, göğüs ağrısı, göğüste rahatsızlık hissi, kalp atım hızının  
artması veya  azalması  
• Böbrek fonksiyon bozukluğu  
• Toplardamarların iltihaplanması, topla rdamar ve akciğerlerde kan pıhtısı oluşumu 
• Kanın pıhtılaşmasıyla ilgili sorunlar  
• Yetersiz dolaşım 
• Kalbi dıştan saran zarın veya sıvının iltihaplanması 
• İdrar yolu enfeksiyonu, grip, herpes virüs enfeksiyonu, kulak enfeksiyonu, selülit dahil 
enfeksiyonlar  
• Kanlı dışkı, ağız ya da vajina mukozası gibi mukoza zarlarında kanama  
• Serebrovasküler bozukluklar  
• Paralizi (felç), nöbet, düşme, hareket bozuklukları, duyuların (hissetme, işitme, tat alma, 
koku gibi) anormalleşmesi, değişikliği ya da azalması, dikkat bozu kluğu, titreme , seyirme  
• El-ayak parmakları ve çenede iltihap dahil artrit (eklem iltihabı)  
• Vücudun yeteri kadar oksijen almasını engelleyen akciğer hastalıkları. Bu hastalıklardan 
bazıları arasında solunumun zorlaşması, soluk kesilmesi, egzersiz yapmadan s oluk 
kesilmesi, yüzeysel, zorla şan ya da duran solunum ve hırıl tılı nefes alma yer alır  
• Hıçkırık, konuşma bozukluğu  
• Alışılmışın dışında daha fazla idrar oluşturma veya alışılmışın dışında daha az idrar 
oluşturma (böbrek hasarına bağlı ), ağrılı idrar yapma veya idrarda kan/protein, vücutta 
sıvı birikimi  
• Bilinç düzeyinde değişiklikler, bilinçte bulanıklık, hafıza bozukluğu ya da kaybı  
• Aşırı duyarlılık  
• Duyma kaybı, sağırlık ya da kulaklarda çınlama, kulakta rahatsızlık hissi  11/21 
 • Su ve tuz emilimini etkileyen hormon anormallikleri  
• Tiroid bezinin aşırı çalışması 
• Yeterli insülin üretememe veya normal insülin düzeyine direnç  
• Gözlerde tahriş ya da iltihaplanma, aşırı nemli gözler, gözlerde ağrı, gözde kuruluk, göz 
enfeksiyonları, göz kapağında  kitle (şalazyon), kır mızı ve şişmiş göz kapakları, gözlerde 
akıntı, görmede anormallik, gözlerde kanama  
• Lenf bezlerinde şişme  
• Eklem veya kas sertliği, ağırlık hissi, kasıkta ağrı  
• Saç dökülmesi ve saçın yapısının değişmesi  
• Alerjik reaksiyonlar  
• Enjeksiyon yerinde kızarıklık veya ağrı  
• Ağızda ağrı  
• Ağız içi enfeksiyonlar, ağız içi yaralar, bazen ağrı ya da kanamanın da eşlik edebildiği 
yemek borusu, mide ve bağırsakların enfeksiyonu, barsak hareketlerinde azalma (tıkanma 
dahil), karında ya da yemek borusunda rahatsızlık hissi, y utmada güçlük, bağırsak 
hareketlerinin zayıflaması, kan kusma  
• Cilt enfeksiyonları  
• Bakterilere veya virüslere bağlı enfeksiyonlar  
• Diş enfeksiyonu  
• Pankreasın iltihaplanması, safra kanalının tıkanması  
• Üreme organlarında ağrı, sertleşmede sorunlar  
• Kilo artışı 
• Susama 
• Karaciğer iltihaplanması (hepatit)  
• Enjeksiyonun yapıldığı yerle ya da uygulamanın yapıldığı cihazla ilişkili hastalıklar  
• Cilt reaksiyonları ve hastalıkları (ciddi ve yaşamı tehdit edebilecek hastalıklar) , cilt 
ülserleri  
• Çürümeler , düşmeler ve yarala nmalar  
• Ciltte küçük kırmızı veya mor noktalar (genellikle bacaklar üzerinde) ya da cilt ya da cilt 
altında büyük yama tarzı morarmalar olarak görünen kan damarlarının iltihaplanması ya 
da kanaması  12/21 
 • İyi huylu kistler  
• Nöbet, yüksek kan basıncı, baş ağrısı, yorgunluk, konfüzyon, körlük ve diğer görme 
sorunlarını içeren ciddi, geri dönüşümlü beyin hastalığı  
Seyrek  
• Ölüm  
• Kalp krizi dahil kalple ilgili sorunlar, kalp anjinası  
• Yüzde ve boyunda ani kızarıklık  
• Toplardamarların renginde açılma  
• Omurilikten çıkan sinirin iltihaplanması 
• Kulakla ilgili sorunlar, kulaktan kanama  
• Tiroid bezinin normalden az çalışması  
• Budd- Chiari sendromu (karaciğerin toplardamarlarının tıkanmasına bağlı ortaya çıkan 
klinik belirtiler kümesi)  
• Bağırsak hareketlerinde değişiklikler ya da anormalleşme 
• Beyin kanaması  
• Gözlerin ve cildin sarılaşması (sarılık)  
• Belirtileri arasında soluk alıp vermenin zorlaşması, göğüs ağrısı veya göğüste sıkışma 
ve/veya baş dönmesi/bayılma hissi, cildin şiddetli kaşınması ya da ciltte kabarıklıkların 
oluşumu (kurdeşen), yüz, dudak, dil ve/veya yutmada güçlük de yapabilen boğaz şişmesi, 
şok durumunun yer alabildiği şiddetli alerjik reaksiyonlar (anafilaktik şok)  
• Meme ile ilgili hastalıklar  
• Vajina  yırtıkları  
• Genital şişkinlik  
• Alkol almaya tahammülsüzlük  
• Zayıflam a ya da vücut kütlesinin kaybı  
• İştah artışı 
• Fistüller (cilde açılan içinden sıvı gelen kanallar)  
• Eklemlerde sıvı birikmesi 
• Eklemlerin çevresinde kistleri oluşması  13/21 
 • Kırıklar  
• Diğer komplikasyonlara yol açan kas lifçiklerinin parçalanması  
• Karaciğerin şişmesi, karaciğerden kanama  
• Böbreklerin kanseri  
• Sedef hastalığına benzer cilt hastalığı  
• Cilt kanseri 
• Ciltte solgunluk  
• Kandaki plazma hücrelerinin (beyaz kan hücrelerinin bir tipi) sayısının artması  
• Küçük kan damarlarında kan pıhtısı (trombotik mikroanjiyopati)  
• Kan verildiğinde anormal reaksiyon  
• Görmenin kısmi ya da tam olarak kaybedilmesi  
• Cinsel istekte azalma  
• Salya artışı  
• Gözlerin dışarı fırlaması  
• Işığa hassasiyet  
• Hızlı solunum  
• Rektal bölgede ağrı  
• Safra taşla rı 
• Fıtık  
• Yaralanmalar  
• Kolay kırılan veya zayıf tırnaklar  
• Hayati organlarda anormal protein birikimi  
• Koma  
• Bağırsak ülseri  
• Çoklu organ yetmezliği  
 
BİEMİB size diğer ilaçlar ile birlikte mantle hücreli lenfoma tedavisi için veriliyorsa, aşağıdaki 
yan etkileri yaşayabilirsiniz:  
 14/21 
 Çok yaygın  
• Zatürre  
• İştah kaybı  
• Sinirlerinizin hasar görmesine bağlı olarak cildinizde duyarlılık, uyuşukluk, karıncalanma 
veya yanma hissi, el veya ayaklarda ağrı  
• Mide bulantısı veya kusma  
• İshal  
• Ağız ülseri  
• Kabızlık  
• Kas ağrısı, kemik ağrısı  
• Saç dökülmesi ve saçının yapısının değişmesi  
• Yorgunluk (halsizlik), kendinizi zayıf hissetme  
• Ateş  
Yaygın  
• Zona hastalığı (göz çevresi dahil lokalize ya da bütün vücuda yayılmış)  
• Herpes virüs (uçuk) enfeksiyonu  
• Bakterilere ve virüslere bağlı enfeksiyonlar  
• Solunum yolu enfeksiyonları, bronşit, balgamlı öksürük, grip benzeri hastalık 
• Mantar enfeksiyonları  
• Aşırı duyarlılık (alerjik reaksiyon)  
• Yeterli insülin üretememe veya normal insülin düzeyine direnç  
• Vücutta sıvı tutulumu  
• Uyumada güçlük veya uyku problemleri  
• Bilincin yitirilmesi hissi 
• Bilinç düzeyinde değişiklik, kafa karışıklığı  
• Baş dönmesi  
• Kalp atışında artış, yüksek kan basıncı, terleme  15/21 
 • Görmede anormallik, bulanık görme  
• Kalp yetmezliği, kalp krizi, göğüs ağrısı, göğüste rahatsızlık hissi, kalp atım hızının artması 
veya azalması  
• Yüksek veya düşük kan basıncı  
• Ayağa kalkıldığında bayılmaya neden olabilen kan basıncında ani düşme  
• Egzersiz ile soluk kesilmesi 
• Öksürük 
• Hıçkırık 
• Kulaklarda çınlama, kulaklarda rahatsızlık hissi  
• Bağırsak ya da mide kanamaları  
• Mide yanması  
• Mide ağrısı, şişkinlik  
• Yutmada güçlük  
• Mide ve bağırsaklarda enfeksiyon veya iltihaplanma  
• Mide ağrısı  
• Ağızda veya dudaklarda yara, boğaz ağrısı  
• Karaciğer fonksiyonlarında değişiklik 
• Ciltte kaşıntı  
• Ciltte kız arıklık  
• Ürtiker (döküntü)  
• Kas spazmları  
• İdrar yolu enfeksiyonu  
• Kol ve bacaklarda ağrı  
• Göz çevresi ve vücudun diğer bölümleri dahil vücutta şişlikler  
• Titreme  
• Enjeksiyon bölgesinde ağrı ve kızarıklık 
• Genel olarak hasta hissetme 
• Kilo kaybı  16/21 
 • Kilo artışı 
Yaygın olmayan  
• Karaciğer iltihaplanması (hepatit yani sarılık)  
• Belirtileri arasında soluk alıp vermenin zorlaşması, göğüs ağrısı veya göğüste sıkışma ve/veya 
baş dönmesi/bayılma hissi, cildin şiddetli kaşınması ya da ciltte kabarıklıkların  oluşumu 
(kurdeşen), yüz, dudak, dil ve/veya yutmada güçlük de yapabilen boğaz şişmesi, şok 
durumunun yer alabildiği şiddetli alerjik reaksiyonlar (anafilaktik reaksiyon)  
• Hareket bozuklukları, felç, seyirme  
• Vertigo (baş dönmesi)  
• Duyma kaybı, sağırlık  
• Vücudun yeteri kadar oksijen almasını engelleyen akciğer hastalıkları. Bu hastalıklardan 
bazıları arasında solunumun zorlaşması, soluk kesilmesi, egzersiz yapmaksızın soluk 
kesilmesi, yüzeysel, zorlaşan ya da duran solunum ve hışıltılı nefes alma yer al ır 
• Akciğerlerde kan pıhtısı  
• Gözlerin ve cildin sarılaşması (sarılık)  
• Göz kapağında kitle (şalazyon), kırmızı ve şişmiş göz kapakları  
Seyrek:  
• Küçük kan damarlarında kan pıhtısı (trombotik mikroanjiyopati)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkileri n raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz.  Ayrıca karşılaştığınız yan 
etkileri www.titck.gov.tr  sitesinde yer alan ‘ ’İlaç Yan Etki Bildirimi’’ ik onuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkez i 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. BİEMİB’in saklanması  
BİEMİB'i çocukların göremeyeceği, erişemeyeceği yerlerde ve a mbalajında saklayınız. 
Flakon etiketinin ve dış kartonun üzerinde yazan son kullanma tarihinden sonra bu ilacı 
kullanmayınız.  17/21 
 BİEMİB'i 25°C'nin altındaki oda sıcaklığında saklayınız. Işıktan korumak için dış karton 
ambalajı içinde saklayınız.  %0.9 sodyum klorür ile sulandırıldığında elde edilen çözelti 
25°C'de orijinal flakonunda ve /veya uygulamadan önce bir şırıngada 8 saat stabildir.  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra BİEMİB'i kullanmay ınız. 
Sulandırılarak elde edilen çözelti hazırlandıktan hemen sonra kullanılmalıdır. Eğer 
sulandırılarak elde edilen çözelti hemen kullanılmayacaksa , kullanım sırasındaki saklama 
zamanı ve koşulları kullanıcının sorumluluğundadır. Fakat t ozun %0.9 sodyum klorür ile 
sulandırılmasıyla elde edilen çözelti 25°C'de orijinal flakonunda ve/veya uygulamadan önce 
bir şırıngada 8 saat saklanabilir. 
Flakon sadece tek kullanımlıktır; kullanılmamış kalan veya artan çözelti yerel gerekliliklere 
uygun şekilde atılmalıdır.  
Eğer üründe ve/veya ambalajında bozukluklar fark ederseniz BİEMİB'i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Sitotoksik  ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
Ruhsat sahibi:  
 Biem İlaç San. ve Tic. A.Ş. 
 Anıttepe Mah. Turgut Reis Cad. No: 21 Tandoğan- Çankaya  / Ankara  
Üretim Yeri:  
 Onko İlaç San. ve Tic. A.Ş. 
 Gebze Organize Sanayi Bölgesi, 1700 Sokak, No:1703 Gebze - Kocaeli/ Türkiye  
 
 Bu kullanma talimatı 04/05/2020 tarihinde onaylanmıştır.  
 
 
 
 
 
 18/21 
  
YALNIZCA TIP YA DA SAĞLIK UZMANLARI İÇİN BİLGİ:  
1. İNTRAVENÖZ ENJEKSİYON İÇİN SULANDIRMA  
Not: BİEMİB, sitotoksik bir ajandır. Bu nedenle, kullanım ve hazırlama sırasında dikkat 
edilmelidir. Deriyle temasını önlemek için eldiven ve diğer önleyici giysilerin kullanılması 
önerilmektedir.  
İÇİNDE HİÇBİR KORUYUCU MADDE BULUNMADIĞINDAN, BİEMİB'İN 
KULLANIMI BOYUNCA ASEPTİK TEKNİĞE KESİNLİKLE UYULMALIDIR.  
1.1. 3,5 mg flakonun hazırlanması:  BİEMİB tozunu içeren flakona  3,5 ml  steril, 
enjeksiyonluk 9 mg/ml (%0,9) sodyum klorür çözeltisi  ekleyin . 
Elde edilen çözeltinin konsantrasyonu 1 mg/ml olacaktır. Çözelti berrak ve renksiz 
olacaktır ve nihai çözeltinin pH'ı 4 ila 7 olacaktır. Çözeltinin pH'ını kontrol etmeniz 
gerekmez.  
1.2.  Uygulamadan önce çözeltiyi partiküler madde ve renk bozukluğu bakımından görsel 
olarak inceleyin. Herhangi bir renk bozukluğu veya partiküler madde gözlenirse, çözelti 
atılmalıdır.  İntravenöz uygulama yolu  için doğru dozun verildiğinden emin olun (1 
mg/ml) . 
1.3. Sulandırılmış çözelti koruyucu madde içermez ve hazırlandıktan sonra derhal 
kullanılmalıdır. Ancak, orijinal flakon ve/veya enjektörde saklandığında 25 °C'de 8 saat 
kimyasal ve fiziksel kullanım stabilitesi gösterilmiştir. Sulandırılmış tıbbi ürün için 
toplam saklama süresi uygulamadan önce 8 saati aşmamalıdır. Sulandırılmış çözelti 
derhal kullanılmazsa, kullanımdan önceki kullanım saklama süreleri ve koşulları  
kullanıcının sorumluluğundadır. 
Sulandırılmış tıbbi ürünü ışıktan korumaya gerek yoktur.  
2. UYGULA MA 
 
• Çözündükten sonra hastanın Vücut Yüzey Alanı temelinde hesaplanmış doza göre uygun 
miktarda sulandırılmış çözeltiyi enjektöre çekin.  
• Kullanmadan önce enjektördeki, dozu ve konsantrasyonu doğrulayın (enjektörün 
intravenöz uygulama olarak işaretlendiğini  kontrol edin). 
• Çözeltiyi periferik veya merkezi intravenöz kateter yoluyla damara 3 -5 saniyelik bolus 
intravenöz enjeksiyon olarak enjekte edin.  
• Periferik veya intravenöz kateteri steril, 9 mg/ml (%0,9) sodyum klorür çözelti ile yıkayın.  
BİEMİB 3,5 mg enjeksiyonluk çözelti tozu SUBKÜTAN VEYA İNTRAVENÖZ 
KULLANIM İÇİNDİR. Diğer yollarla vermeyin. İntratekal uygulama ölümle 
sonuçlanmıştır.  
3. ATMA  
Bir flakon, yalnızca tek kullanımlıktır ve kalan çözelti atılmalıdır.  19/21 
 Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.   
20/21 
 YALNIZCA TIP YA DA SAĞLIK UZMANLARI İÇİN BİLGİ:  
Yalnızca 3,5 mg flakon aşağıda açıklandığı gibi subkütan yolla uygulanabilir. 
1. SUBKÜTAN ENJEKSİYON İÇİN SULANDIRMA  
Not: BİEMİB,  sitotoksik bir ajandır. Bu nedenle, kullanım ve hazırlama sırasında dikkat 
edilmelidir. Deriyle temasını önlemek için eldiven ve diğer önleyici giysilerin kullanılması 
önerilmektedir.  
İÇİNDE HİÇBİR KORUYUCU MADDE BULUNMADIĞINDAN, BİEMİB'İN 
KULLANIMI BOYUNCA ASEPTİK TEKNİĞE KESİNLİKLE UYULMALIDIR.  
1.1. 3,5 mg flakonun hazırlanması:  BİEMİB tozunu içeren flakona  1,4 ml  steril, 
enjeksiyonluk 9 mg/ml (%0,9) sodyum klorür çözeltisi  ekleyin.  
Elde edilen çözeltinin konsantrasyonu 2,5 mg/ml olacaktır. Çözelti berra k ve renksiz 
olacaktır ve nihai pH 4 ila 7 olacaktır. Çözeltinin pH'ını kontrol etmeniz gerekmez. 
1.2. Uygulamadan önce çözeltiyi partikülat madde ve renk bozukluğu bakımından görsel 
olarak inceleyin. Herhangi bir renk bozukluğu veya par çacık  şeklinde madd eler 
gözlenirse, çözelti atılmalıdır.  Subkütan uygulama yolu  için doğru dozun verildiğinden 
emin olun (2,5mg/ml).  
1.3. Sulandırılmış ürün koruyucu madde içermez ve hazırlandıktan sonra derhal 
kullanılmalıdır. Ancak, orijinal flakon ve/veya enjektörde sakla ndığında 25°C'de 8 saat 
kimyasal ve fiziksel kullanım stabilitesi gösterilmiştir. Sulandırılmış tıbbi ürün için 
toplam saklama süresi uygulamadan önce 8 saati aşmamalıdır. Sulandırılmış çözelti 
derhal kullanılmazsa, kullanımdan önceki kullanım saklama süre leri ve koşulla rı 
kullanıcının sorumluluğundadır. 
Sulandırılmış tıbbi ürünü ışıktan korumaya gerek yoktur.  
2. UYGULAMA  
• Çözündükten sonra hastanın Vücut Yüzey Alanı temelinde hesaplanmış doza göre uygun 
miktarda sulandırılmış çözeltiyi çekin.  
• Kullanmadan önce şırıngadaki dozu ve konsantrasyonu doğrulayın. (enjektörün subkütan 
uygulama olarak işaretlendiğini kontrol edin).  
• Çözeltiyi, 45- 90° açıyla subkütan yolla enjekte edin. 
• Sulandırılmış çözelti, uyluklara (sağ veya sol) veya karna (sağ veya s ol) subkütan yolla 
uygulanır.  
• Enjeksiyon bölgeleri, art arda enjeksiyonlar için dönüşümlü olarak kullanılmalıdır. 
• Subkütan yolla BİEMİB enjeksiyonundan sonra lokal enjeksiyon bölgesi reaksiyonları 
ortaya çıkarsa, daha az konsantre BİEMİB çözeltisi (2,5 mg/ ml/yerine 1 mg/ml) subkütan 
olarak uygulanabilir veya intravenöz enjeksiyona geçmek önerilmektedir.  
BİEMİB 3,5 mg enjeksiyonluk çözelti tozu SUBKÜTAN VEYA İNTRAVENÖZ 
KULLANIM İÇİNDİR. Diğer yollarla vermeyin. İntratekal uygulama ölümle 
sonuçlanmıştır.   
21/21 
 3. ATMA  
Bir flakon, yalnızca tek kullanımlıktır ve kalan çözelti atılmalıdır.  
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
 