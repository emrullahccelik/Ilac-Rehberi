KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
XOFIGO® 1100 kBq/ml IV enjeksiyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
Çözeltinin her mL’si referans tarihinde, 0,58 ng radyum-223’e karşılık gelen 1100 kBq (0,0297
mCi) radyum Ra 223 diklorür (radyum-223 diklorür) içerir. Radyum, çözeltide serbest iyon
halinde bulunur.
Her flakon 6 mL çözelti (referans tarihinde 6,6 MBq (0,178 mCi) radyum-223 diklorür) içerir.
Radyum-223, 11,4 günlük yarı ömre sahip bir alfa partikül yayıcıdır. Radyum-223’ün spesifik
aktivitesi 1.9 MBq (0,0514 mCi)/ng’dir.
Radyum-223’ün kurşun 207’ye altı aşamalı parçalanması, kısa ömürlü yavru nüklidleri
aracılığıyla olur ve farklı enerji ve emisyon özelliklerine sahip alfa, beta ve gamma emisyonları
buna eşlik eder. Radyum-223 ve yavru nüklidlerinden alfa partiküller olarak yayılan enerji
fraksiyonu %95,3’tür (enerji aralığı: 5 - 7,5 MeV). Beta partiküller olarak yayılan fraksiyon
%3,6 (ortalama enerjiler: 0,445 MeV ve 0,492 MeV) ve gamma radyasyon olarak yayılan
fraksiyon %1,1’dir (enerji aralığı: 0,01 - 1,27 MeV).
Şekil 1: Fiziksel yarılanma ömrü ve bozunma moduyla birlikte radyum 223 bozunma
zinciri
1/21Yardımcı maddeler:
Her mL’si 0,194 mmol (4,5 mg’a eşdeğer) sodyum içerir.
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksiz, pH değeri 6 ila 8 arasında olan steril enjeksiyonluk izotonik çözelti.
4. KLİNİK ÖZELLİKLER
4.1. Terapötik endikasyonlar
Monoterapi olarak veya lüteinizan hormon salgılatıcı hormon (LHRH) analoğu ile
kombinasyon halinde uygulanan XOFIGO, metastatik kastrasyona dirençli prostat kanseri
(mKDPK) tanılı, semptomatik 6 ve üzeri kemik metastazları bulunan ve bilinen visseral
metastazı bulunmayan, önceden mKDPK için alınan en az iki basamak sistemik tedaviden sonra
(LHRH analogları hariç) progresyon görülen veya mevcut herhangi bir sistemik mKDPK
tedavisi için uygun olmayan yetişkin hastaların tedavisinde endikedir.
4.2. Pozoloji ve uygulama şekli
XOFIGO, yalnızca radyofarmasötik kullanımı konusunda yetkili olan kişiler tarafından, özel
klinik ortamlarda (bkz. Bölüm 6.6) ve hastanın uzman bir hekim tarafından
değerlendirilmesinin ardından uygulanmalıdır.
Pozoloji/uygulama sıklığı ve süresi:
XOFIGO’nun doz rejimi, kg vücut ağırlığı başına 55 kBq (0,00149 mCi) olup, 4 haftalık
aralıklarla 6 enjeksiyon şeklinde uygulanır.
XOFIGO ile 6’dan fazla enjeksiyonun güvenliliği ve etkililiği araştırılmamıştır.
Uygulanacak hacmin hesaplanması ile ilgili ayrıntılı bilgi için bkz. Bölüm 12.
Uygulama şekli:
XOFIGO, yavaş intravenöz enjeksiyon yoluyla uygulanmalıdır (yaklaşık 1 dakika süreyle).
XOFIGO enjeksiyonundan önce ve sonra intravenöz yol veya kanül, enjeksiyon için izotonik
sodyum klorür 9 mg / mL (% 0,9) çözeltisi ile yıkanmalıdır.
Bu ürünün kullanımı ile ilgili ek talimatlar için bkz. Bölüm 12.
2/21Özel popülasyonlara ilişkin ek bilgiler:
Böbrek yetmezliği:
Faz III klinik çalışmada hafif derecede böbrek yetmezliği (kreatinin klerensi (CLCR): 50 ila 80
ml/dak) olan hastalar ile böbrek fonksiyonları normal olan hastalar arasında güvenlilik veya
etkililik açısından anlamlı farklılıklar gözlenmemiştir. Orta derecede böbrek yetmezliği
(CLCR: 30 ila 50 ml/dak) olan hastalarda sınırlı veri mevcuttur. Şiddetli böbrek yetmezliği
(CLCR < 30 ml/dk) ya da son evre böbrek hastalığı olan hastalarda bilgi mevcut değildir.
Bununla birlikte, idrar ile atılım minimum olduğundan ve başlıca eliminasyon yolu feçes
olduğundan dolayı, böbrek yetmezliğinin radyum-223 diklorürün farmakokinetiğini etkilemesi
beklenmemektedir.
Böbrek yetmezliği olan hastalarda doz ayarlaması yapılmasının gerekli olmadığı
düşünülmektedir.
Karaciğer yetmezliği:
XOFIGO’nun güvenliliği ve etkililiği, karaciğer yetmezliği olan hastalarda araştırılmamıştır.
Radyum-223 karaciğer tarafından metabolize olmadığından ya da safra ile atılmadığından
dolayı, karaciğer yetmezliğinin radyum-223 diklorürün farmakokinetiğini etkilemesi
beklenmemektedir.
Karaciğer yetmezliği olan hastalarda doz ayarlaması yapılmasının gerekli olmadığı
düşünülmektedir.
Pediyatrik popülasyon:
XOFIGO’nun, pediyatrik popülasyonda prostat kanseri endikasyonu ile ilgili kullanımı mevcut
değildir.
Geriyatrik popülasyon:
Yaşlı (≥ 65 yaş) ve daha genç (< 65 yaş) hastalar arasında güvenlilik veya etkililik açısından
herhangi bir farklılık gözlenmemiştir.
Yaşlı hastalarda doz ayarlaması yapılmasının gerekli olmadığı düşünülmektedir.
4.3. Kontrendikasyonlar
XOFIGO ile abirateron asetat ve prednizon/prednizolon kombinasyonu kontrendikedir (bkz.
Bölüm 4.4).
3/214.4. Özel kullanım uyarıları ve önlemleri
RADYOFARMASÖTİKLER SADECE NÜKLEER TIP MERKEZLERİNDE
HAZIRLANMALIDIR VE BU ALANDA UZMANLAŞMIŞ PERSONEL
TARAFINDAN UYGULANMALIDIR.
Abirateron asetat ve prednizon/prednizolon ile veya LHRH analogları dışındaki sistemik kanser
tedavileri ile kombinasyon:
Asemptomatik veya hafif semptomatik kastrasyona dirençli prostat kanseri ve kemik
metastazları ile progresif hastalık bulunan, kemoterapi almamış hastaların yer aldığı bir klinik
çalışmanın bir ara dönem analizi, abirateron asetat ve prednizon/prednizolon ile kombinasyon
halinde XOFIGO tedavisi alan hastalarda abirateron asetat ve prednizon/prednizolon ile
kombinasyon halinde plasebo uygulanan hastalara kıyasla kırık riskinin daha yüksek olduğunu
ve mortalite artış yönünde bir eğilim olduğunu göstermiştir (bkz. Bölüm 5.1). Bu nedenle,
XOFIGO ile abirateron asetat ve prednizon/prednizolon kombinasyonu kontrendikedir (bkz.
Bölüm 4.3).
LHRH analogları dışında kanser tedavileriyle kombinasyon halinde XOFIGO’nun güvenlilik
ve etkililiği henüz ortaya konmamıştır; mortalite ve kırık riskinde artış olması ihtimali vardır.
Bu nedenle, radyum-223’ün LHRH analogları dışındaki diğer sistemik kanser tedavileriyle
kombinasyonu önerilmez.
Prednizon/prednizolon ile kombinasyon halinde abirateron asetat tedavisinden sonra
XOFIGO’nun veya tam tersi sıralamayla tedavinin uygulanabileceği güvenli döneme veriler
sınırlıdır. XOFIGO ve abirateronun eliminasyon yarılanma ömrü doğrultusunda, XOFIGO’nun
abirateron asetat ve prednizon/prednizolon kombinasyonunun son uygulamasından en az 5 gün
sonra başlatılması önerilmektedir. Sonraki sistemik kanser tedavisi, son XOFIGO
uygulamasından sonraki en az 30 günlük süre içinde başlatılmamalıdır.
Asemptomatik veya hafif semptomatik kemik metastazları bulunan hastaların tedavisi:
Asemptomatik veya hafif semptomatik kastrasyona dirençli prostat kanseri hastalarında
XOFIGO’nun abirateron asetat ve prednizon/prednizolon tedavisine eklendiği bir klinik
çalışmada, ölüm ve kırık riskinde artış olduğu gözlenmiştir.
Kastrasyona dirençli prostat kanseri ve yalnızca asemptomatik kemik metastazları bulunan
yetişkinlerde XOFIGO tedavisinin yararı belirlenmemiştir. Bu nedenle, kastrasyona dirençli
prostat kanseri ve yalnızca asemptomatik kemik metastazları bulunan yetişkinlerin tedavisinde
XOFIGO kullanımı önerilmemektedir. Hafif semptomatik kemik metastazları ve kastrasyona
dirençli prostat kanseri bulunan yetişkinlerde, tedavi yararı için yüksek osteoblastik aktivite
gerekebileceği göz önüne alınarak, tedavinin yararının risklere ağır basıp basmadığı dikkatle
değerlendirilmelidir (bkz. Bölüm 5.1).
Düşük düzeyde osteoblastik kemik metastazları bulunan hastalar:
Klinik çalışmalarda, kemik metastazı sayısı 6’dan az olan hastalarda kırık riskinin artmış
olduğu ve istatistiksel olarak anlamlı sağkalım yararı elde edilmediği görülmüştür. Önceden
belirlenmiş bir alt grup analizi de total ALP <220 U/L olan hastalarda genel sağkalımın anlamlı
4/21derecede artmadığını göstermiştir. Bu nedenle, düşük düzeyde osteoblastik kemik metastazları
bulunan hastalarda radyum-223 kullanılması önerilmemektedir (bkz. Bölüm 5.1).
Kemik iliğinin baskılanması:
XOFIGO ile tedavi edilen hastalarda kemik iliğinin baskılanması, özellikle trombositopeni,
nötropeni, lökopeni ve pansitopeni bildirilmiştir (bkz. Bölüm 4.8).
Bu nedenle, tedavi başlangıcında ve her XOFIGO dozundan önce hastalarda hematolojik
değerlendirme yapılmalıdır. İlk XOFIGO uygulaması öncesinde mutlak nötrofil sayısı (ANC)
≥ 1,5 x 109/L, trombosit sayısı ≥ 100 x 109/L ve hemoglobin düzeyi ≥ 10 g/dL olmalıdır.
Sonraki uygulamalardan önce ANC ≥ 1 x 109/L ve trombosit sayısı ≥ 50 x 109/L olmalıdır.
Standart bakım alınmasına rağmen son XOFIGO uygulamasından sonraki 6 haftada bu
değerlerde düzelme olmaması durumunda, XOFIGO ile tedaviye ancak dikkatli bir yarar/risk
değerlendirmesinden sonra devam edilmelidir.
Riskli kemik iliği rezervi olan hastalar örn. sitotoksik kemoterapi ve/veya radyasyon tedavisinin
(EBRT) ardından veya kemiğin gelişmiş difüz infiltrasyonu olan prostat kanseri hastaları
(EOD4; “superscan”) dikkatlice tedavi edilmelidir. Nötropeni ve trombositopeni gibi
hematolojik advers reaksiyonların bu hastalardaki görülme sıklığında Faz III çalışması
sırasında artış gözlenmiştir (bkz. Bölüm 4.8).
XOFIGO tedavisinden sonra yapılan sitotoksik kemoterapinin etkililiği ve güvenliliği
kanıtlanmamıştır. Mevcut sınırlı veriler, XOFIGO sonrasında kemoterapi alan hastaların
plasebo sonrası kemoterapi alan hastalara kıyasla benzer hematolojik profilde olduğunu
göstermektedir (ayrıca bakınız bölüm 5.1).
Crohn hastalığı ve ülseratif kolit:
XOFIGO’nun güvenliliği ve etkililiği, Crohn hastalığı ve ülseratif koliti olan hastalarda
araştırılmamıştır. XOFIGO’nun dışkı ile atılımı nedeniyle radyasyon, akut enflamatuvar
bağırsak hastalığının kötüleşmesine yol açabilir. XOFIGO, akut enflamatuvar bağırsak hastalığı
olan hastalarda sadece dikkatli bir risk-fayda değerlendirmesinin ardından uygulanmalıdır.
Spinal kord basısı:
Tedavi edilmemiş öngörülen ya da yerleşik spinal kord basısı olan hastalarda, XOFIGO
tedavisine başlanmadan ya da tedaviye kaldığı yerden devam edilmeden önce klinik olarak
endike olma durumuna göre standart bakım ile tedavi tamamlanmalıdır.
Kemik kırıkları:
XOFIGO kemik kırıkları riskini artırmaktadır. Klinik bir çalışmada, XOFIGO’nun abirateron
asetat ve prednizon/prednizolon tedavisine eklenmesi, XOFIGO kolundaki kırık insidansının
yaklaşık üç kat artmasıyla sonuçlanmıştır (bkz. Bölüm 4.8 ve 5.1). Özellikle osteoporozla ilgili
tıbbi öyküsü bulunan hastalarda ve 6’dan az sayıda kemik metastazı bulunanlarda kırık riskinin
arttığı kaydedilmiştir. XOFIGO’nun dejeneratif kemik hastalığı (osteoporoz) bölgeleri veya
yakın zamanda (mikro)kırık gelişmiş bölgeler gibi kemik döngüsünün yüksek olduğu
bölgelerde biriktiği düşünülmektedir. Eşzamanlı steroid kullanımı gibi diğer faktörler kırık
riskinin daha da artmasına yol açabilir.
5/21Radyum-223 tedavisine başlanmadan önce, hastaların kemik durumu (örn. sintigrafi, kemik
mineral yoğunluğu ölçümü ile) ve başlangıçtaki kırık riski (örn. osteoporoz, 6’dan az sayıda
kemik metastazı, kırık riskini arttıran ilaçlar, düşük vücut kütle indeksi) dikkatle
değerlendirilmeli ve en az 24 ay süresince yakından izlenmelidir. XOFIGO ile tedaviye
başlamadan ya da tedaviye devam etmeden önce, bifosfonat veya denosumab kullanımı gibi
önleyici önlemler düşünülmelidir (bkz. Bölüm 4.8). Başlangıçtaki kırık riski yüksek olan
hastalarda tedavinin yararının risklerine ağır basıp basmadığı dikkatle değerlendirilmelidir.
Kemik kırıkları olan hastalarda, XOFIGO tedavisine başlanmadan ya da tedaviye kaldığı
yerden devam edilmeden önce kırıkların ortopedik stabilizasyonu gerçekleştirilmelidir.
Çene osteonekrozu:
XOFIGO ile birlikte bisfosfonatlar ile tedavi edilen hastalarda, çenede osteonekroz (ÇO)
gelişimi riski göz ardı edilememektedir. Faz III çalışmasında plasebo kolundaki % 0,33 hasta
(1/301) ile karşılaştırıldığında, XOFIGO kolunda % 0,67 hastada (4/600) ÇO vakası
raporlanmıştır. Bununla birlikte, tüm ÇO hastaları ön veya eşlik eden bisfosfonatlar (örn.
zoledronik asit) ve ön kemoterapiye (örn. dosetaksel) maruz bırakılmıştır.
Sekonder malign neoplazmlar:
XOFIGO, hastanın genel uzun vadeli kümülatif radyasyona maruziyetine katkıda
bulunmaktadır. Bu nedenle, uzun süreli kümülatif radyasyona maruz kalma, kanser ve kalıtsal
kusurların riski ile ilişkilendirilebilmektedir. Özellikle, osteosarkom, miyelodisplastik sendrom
ve lösemi riski artabilmektedir. Üç yıla kadar klinik takip çalışmalarında, XOFIGO’ya bağlı
hiçbir kanser vakası bildirilmemiştir.
Erkeklerde doğum kontrolü:
Radyasyonun spermatogenez üzerindeki potansiyel etkileri nedeniyle, erkeklere XOFIGO
tedavisi sırasında ve tedaviden sonraki 6 aya kadar etkili doğum kontrol yöntemleri
kullanmaları önerilmelidir (bkz. Bölüm 4.6).
Gastrointestinal toksisite:
XOFIGO diyare, bulantı ve kusma insidansını artırır (bkz. Bölüm 4.8) ve bunun sonucunda
dehidrasyon meydana gelebilir. Hastaların oral alım ve sıvı durumu dikkatle takip edilmelidir.
Hastalara ciddi veya inatçı diyare, bulantı, kusma yaşıyorlarsa, tıbbi destek istemeleri tavsiye
edilmelidir. Dehidrasyon veya hipovolemi belirti ve semptomları gösteren hastalar derhal
tedavi edilmelidir.
Sodyum:
Uygulanan hacme bağlı olarak, bu tıbbi ürün her dozda 54 mg’a (2.35 mmol’e) kadar sodyum
içerir. Bu durum, kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir klinik etkileşim çalışması gerçekleştirilmemiştir.
XOFIGO ile eşzamanlı kemoterapi, kemik iliğinin baskılanması üzerinde aditif etkilere neden
olabilir (bkz. Bölüm 4.4). XOFIGO ile eşzamanlı kemoterapinin güvenliliği ve etkililiği
belirlenmemiştir.
6/21Kalsiyum ve fosfat ile etkileşimleri göz ardı edilemediği için, XOFIGO tedavisine başlamadan
birkaç gün önce bu maddeleri ve/veya vitamin D takviyesine ara verme düşünülmelidir.
Özel popülasyonlara ilişkin ek bilgiler
Böbrek yetmezliği:
Herhangi bir etkileşim çalışması yapılmamıştır.
Karaciğer yetmezliği:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
Geriyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
XOFIGO ile hayvanlar üzerinde üreme çalışmaları gerçekleştirilmemiştir.
Erkeklerde kontrasepsiyon
Spermatogenez üzerinde radyasyon ile ilişkili potansiyel etkiler nedeniyle, XOFIGO ile tedavi
sırasında ve tedaviden sonra 6 ay süreyle erkeklere etkili kontraseptif yöntemler kullanmaları
tavsiye edilmelidir.
Gebelik dönemi
XOFIGO, kadınlarda kullanım için endike değildir. XOFIGO, gebe olan veya gebe olma
olasılığı bulunan kadınlarda KULLANILMAMALIDIR.
Laktasyon dönemi
XOFIGO, kadınlarda kullanım için endike değildir. XOFIGO, emziren kadınlarda
kullanılmamalıdır.
Üreme yeteneği/Fertilite
XOFIGO’nun fertilite üzerindeki etkisi ile ilgili insan verisi yoktur.
Hayvan çalışmalarına göre, XOFIGO’dan kaynaklanan radyasyonun potansiyel olarak
fertiliteyi olumsuz etkileme riski vardır (bkz. bölüm 5.3). Erkek hastalara tedavi öncesinde
sperm korunması üzerine tavsiyede bulunulmalıdır.
7/214.7. Araç ve makine kullanımı üzerindeki etkiler
XOFIGO araç veya makine kullanma yeteneği üzerinde etki göstermez veya ihmal edilebilir
etki gösterir.
4.8. İstenmeyen etkiler
Güvenlilik profilinin özeti
XOFIGO’nun genel güvenlilik profili, faz III çalışmasında XOFIGO ile tedavi edilen 600
hastadan elde edilen verilere dayanmaktadır.
XOFIGO kullanan hastalarda en sık (≥ %10) gözlenen advers ilaç reaksiyonları; diyare, bulantı,
kusma, trombositopeni ve kemik kırığıdır.
En ciddi advers ilaç reaksiyonları trombositopeni ve nötropenidir (bkz. Bölüm 4.4 ve Bölüm
4.8).
Advers reaksiyonların listesi
XOFIGO ile gözlenen advers ilaç reaksiyonları aşağıda yer almaktadır. Bu advers ilaç
reaksiyonları Sistem Organ Sınıfına (MedDRA versiyon 14.1) göre sınıflandırılmıştır. Belirli
bir reaksiyonu, eşanlamlı terimleri ve ilişkili durumları tanımlamak için en uygun MedDRA
terimi kullanılmıştır.
Klinik çalışmalarda bildirilen advers ilaç reaksiyonları, sıklıklarına göre sınıflandırılmıştır.
Şu terimler ve sıklık dereceleri kullanılmıştır: Çok yaygın (≥1/10); yaygın (≥1/100 ila <1/10);
yaygın olmayan (≥1/1000 ila <1/100); seyrek (≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Her bir sıklık grubunda advers ilaç reaksiyonları azalan ciddiyet derecesine göre sıralanmıştır:
Kan ve lenf sistemi hastalıkları
Çok yaygın: Trombositopeni
Yaygın: Nötropeni, pansitopeni, lökopeni
Yaygın olmayan: Lenfopeni
Gastrointestinal hastalıklar
Çok yaygın: Diyare, kusma, bulantı
Kas-iskelet bozuklukları, bağ doku ve kemik hastalıkları
Çok yaygın: Kemik kırığı
Yaygın olmayan: Osteoporoz
Genel bozukluklar ve uygulama bölgesine ilişkin hastalıklar
Yaygın: Enjeksiyon yeri reaksiyonları
8/21Seçili advers reaksiyonların tanımı:
Kemik kırıkları
XOFIGO kemik kırıkları riskini arttırmaktadır (bkz. Bölüm 5.1). Klinik çalışmalarda,
bifosfonatların veya denosumabın eşzamanlı kullanımı radyum-223 monoterapisiyle tedavi
alan hastalarda kırık insidansını azaltmıştır. Kırıklar, ilk radyum-223 dozundan sonra 24 aya
kadar olan süreçte ortaya çıkmıştır.
Trombositopeni ve Nötropeni
Trombositopeni (tüm evreleri), XOFIGO ile tedavi edilen hastaların %11,5’inde ve plasebo
uygulanan hastaların %5.6’sında görülmüştür. Evre 3 ve 4 trombositopeni, XOFIGO ile tedavi
edilen hastaların %6.3’ünde ve plasebo uygulanan hastaların %2’sinde gözlenmiştir (bkz.
Bölüm 4.4). Genel olarak, evre 3 ve 4 trombositopeni sıklığı, önceden dosetaksel kullanmış
hastalar (XOFIGO ile tedavi edilen hastalarda %8,9’a karşın plasebo alan hastalarda %2,9) ile
karşılaştırıldığında, önceden dosetaksel kullanmamış hastalarda daha düşüktür (XOFIGO ile
tedavi edilen hastalarda %2,8’e karşın plasebo alan hastalarda %0,8). EOD4 (“SuperScan”)
hastalarında trombositopeni (tüm dereceleri) XOFIGO ile tedavi edilen hastaların %19,6’sında
ve plasebo alan hastaların %6,7’sinde bildirilmiştir. Derece 3 ve 4 trombositopeni, XOFIGO ile
tedavi edilen hastaların %5,9’unda ve plasebo alan hastaların %6,7’sinde gözlenmiştir (bkz.
Bölüm 4.4).
Nötropeni (tüm evreler), XOFIGO ile tedavi edilen hastaların %5’inde ve plasebo uygulanan
hastaların %1’inde bildirilmiştir. Evre 3 ve 4 nötropeni, XOFIGO ile tedavi edilen hastaların
%2,2’sinde, plasebo uygulanan hastaların %0,7’sinde gözlenmiştir. Genel olarak, evre 3 ve 4
nötropeni sıklığı, önceden dosetaksel kullanmış hastalar (XOFIGO ile tedavi edilen hastalarda
%3,2’ye karşın plasebo alan hastalarda %0,6) ile karşılaştırıldığında, önceden dosetaksel
kullanmamış hastalarda daha düşüktür (XOFIGO ile tedavi edilen hastalarda %0,8’e karşın
plasebo alan hastalarda %0,8).
Bir faz I çalışmasında, XOFIGO’nun tek dozunun intravenöz uygulamasından 2 ila 3 hafta
sonra nötrofil ve trombosit sayısı en alt seviyelerde görülmüştür.
Enjeksiyon yeri reaksiyonları
XOFIGO ile tedavi edilen hastaların %1,2’sinde ve plasebo uygulanan hastaların %0’ında
eritem, ağrı ve şişlik gibi evre 1 ve 2 enjeksiyon yeri reaksiyonları bildirilmiştir.
İkincil malign neoplazmalar
XOFIGO, hastaların toplam uzun vadeli kümülatif radyasyon maruziyetine katkı yapmaktadır.
Uzun vadeli kümülatif radyasyon maruziyeti, kanser riskinde artış ve kalıtsal defektler ile
ilişkilendirilebilmektedir. Özellikle, osteosarkom, miyelodisplastik sendrom ve lösemi riski
artabilir. Üç yıla kadar takip süreli klinik çalışmalarda XOFIGO kaynaklı kanser vakası
bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
9/21Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klinik çalışmalar sırasında dikkatsizlik sonucu yaşanan XOFIGO doz aşımı bildirimi
olmamıştır.
Spesifik bir antidotu yoktur. Dikkatsizlik sonucu yaşanan XOFIGO doz aşımı durumunda,
potansiyel hematolojik ve gastrointestinal toksisite gözlemi dahil olmak üzere genel
destekleyici önlemler alınmalıdır.
Bir faz I klinik çalışmasında 276 kBq (0,00746 mCi)/vücut ağırlığına kadar olan XOFIGO tek
dozları değerlendirilmiş ve doz sınırlayıcı herhangi bir toksisite gözlenmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Terapötik radyofarmasötikler, diğer terapötik radyofarmasötikler,
çeşitli terapötik radyofarmasötikler
ATC kodu: V10XX03
Etki mekanizması:
XOFIGO, terapötik alfa partikül yayıcı bir farmasötik üründür.
XOFIGO’nun aktif kısmı, kalsiyumu taklit eden ve kemik minerali hidroksiapatit ile
kompleksler oluşturarak başta kemik metastaz alanları olmak üzere kemiği seçici olarak
hedefleyen izotop radyum-223’tür (radyum-223 diklorür olarak). Alfa yayıcılarının yüksek
doğrusal enerji transferi (80 keV/mikrometre) potent hücrelerde yüksek frekanslı çift sarmallı
DNA kırılmalarına yol açarak güçlü sitotoksik etkiye neden olur. Osteoblast ve osteoklastları
içeren tümör mikroortam üzerine ilave etkiler de in vivo etkinliğe katkıda bulunmaktadır.
Radyum-223 kaynaklı alfa partikül aralığı, 100 mikrometreden az olup (10 hücre çapından
küçük) bu, çevredeki normal dokuya hasarı en aza indirgemektedir.
Farmakodinamik etkiler:
Randomize bir faz II çalışmada incelenen kemik döngüsünün beş serum biyobelirteçi için de,
plasebo ile karşılaştırıldığında XOFIGO lehine anlamlı bir fark görülmüştür (kemik oluşumu
belirteçleri: kemik alkalin fosfataz [ALP], total ALP ve prokolajen I N propeptit [PINP], kemik
rezorpsiyon belirteçleri: tip I kolajenin C-terminal çapraz bağlı telopeptidi [S-CTX-I] ve tip I
kolajen çapraz bağlı C-telopeptid [ICTP]).
Kardiyak elektrofizyoloji / QT uzaması:
Faz III çalışmada (ALSYMPCA) 29 hastadan oluşan bir alt grupta Xofigo’nun intravenöz
enjeksiyonundan sonra plaseboya kıyasla anlamlı QTc anlamlı uzama gözlemlenmemiştir.
Klinik etkililik ve güvenlilik:
XOFIGO’nun klinik güvenliliği ve etkililiği, kemik metastazları olan kastrasyona dirençli
prostat kanserli hastalarla yürütülen çift kör, randomize, çoklu doz uygulanan bir faz III, çok
merkezli çalışmada (ALSYMPCA; EudraCT 2007-006195-1) değerlendirilmiştir. Viseral
metastazları bulunan ve malign lenfadenopatisi 3 cm’i aşan hastalar dahil edilmemiştir.
10/21Birincil etkililik sonlanım noktası genel sağkalım olmuştur. İkincil sonlanım noktaları
semptomatik iskelet ilişkili olaya (SSE) kadar geçen süreyi, total alkalin fosfataza (ALP)
ilerlemesine kadar geçen süreyi, prostat spesifik antijen (PSA) progresyonuna kadar geçen
süreyi, toplam ALP yanıtını ve toplam ALP’nin normalleşmesini içermektedir.
Önceden planlanmış ara analizin (doğrulayıcı analiz) veri kesme tarihinde toplam 809 hasta 6
döngü boyunca dört haftada bir intravenöz yoldan XOFIGO 55 kBq (0.00149 mCi)/kg (N=541)
ile en iyi standart bakım ya da eşdeğer plasebo ile en iyi standart bakım (N=268) almak üzere
2:1 oranında randomize edilmiştir. En iyi standart bakım örneğin şunları içermiştir: lokal harici
ışın radyoterapisi (EBRT), bifosfonatlar, kortikosteroidler, antiandrojenler, östrojenler,
estramustin veya ketokonazol.
Çapraz geçiş uygulanmadan önce (yani plasebo grubundaki hastalara XOFIGO tedavisi alma
seçeneği sunulmadan önce) 921 randomize hasta üzerinde güncellenmiş bir tanımlayıcı
güvenlilik ve genel sağkalım analizi yapılmıştır.
Demografik ve başlangıç hastalık özellikleri (ara analiz popülasyonu) XOFIGO ve plasebo
grupları arasında benzer olup, XOFIGO için aşağıda belirtilmektedir:
• Hastaların ortalama yaşı 70’tir (aralık: 49 ila 90 yaş).
• Çalışmaya alınan hastaların %87’sinin ECOG performans durumu 0-1’dir.
• %41’i bifosfonat almıştır.
• Hastaların %42’si, dosetaksel kullanımı için uygun olmadıkları kabul edildiğinden ya
da dosetaksel tedavisi almayı reddettiklerinden dolayı, daha önceden dosetaksel tedavisi
almamıştır.
• Hastaların %46’sında ağrı yoktur ya da WHO (Dünya Sağlık Örgütü) ölçeğine göre ağrı
skoru 1’dir (asemptomatik veya minimal semptomatik), %54’ünde ise WHO ölçeğine
göre ağrı skoru 2-3’tür.
• Hastaların %16’sında 6’dan az kemik metastazı, %44’ünde 6 ila 20 kemik metastazı,
%40’ında 20’den fazla kemik metastazı ya da superscan mevcuttur.
Tedavi dönemi boyunca hastaların %83’ü luteinleştirici hormon salgılama hormonu (LHRH)
agonistlerini ve %21’i anti-androjenleri eşzamanlı almıştır.
Hem ara analizin hem de güncellenen analizin sonuçları genel sağkalımın XOFIGO ile en iyi
standart bakım uygulanan hastalarda, plasebo ile en iyi standart bakım uygulanan hastalara göre
anlamlı şekilde daha uzun olduğunu ortaya koymuştur (bkz. Tablo 1, Şekil 2). Plasebo grubunda
(23/268, %8,6 plasebo kolu ile karşılaştırıldığında XOFIGO grubunda 26/541, %4,8) prostat
kanseri ile ilişkili olmayan yüksek oranda ölümler gözlenmiştir.
Tablo 1: Faz III ALSYMPCA Çalışmasından Sağkalım Sonuçları
Etkililik Parametresi XOFIGO Plasebo
Ara analiz N=541 N=268
Ölüm sayısı (%) 191 (%35,3) 123 (%45,9)
Medyan genel Sağkalım (ay) (%95 GA) 14 (12,1-15,8) 11.2 (9-13,2)
p-değeria (2-yönlü) 0,00185
Tehlike Oranıb (%95 GA) 0,695 (0,552-0,875)
Güncellenmiş analiz N=614 N=307
11/21Ölüm sayısı (%) 333 (%54,2) 195 (%63,5)
Medyan genel Sağkalım (ay) (%95 GA) 14,9 (13,9-16,1) 11.3 (10.4 – 12.8)
Tehlike Oranıb (%95 GA) 0,695 (0,581-0,832)
GA=Güven aralığı
a Faz III çalışması (ALSYMPCA) ara analizden sonra etkililik nedeniyle durdurulmuştur.
Güncellenmiş analiz sadece tanımlama amacıyla sunulduğundan, bir p-değeri
verilmemektedir.
b Tehlike oranı (Plaseboya karşı XOFIGO) < 1 XOFIGO lehinedir.
Şekil 2: Kaplan-Meier Genel Sağkalım Eğrileri (Güncellenmiş analiz)
Ara analizin ve güncellenmiş analizin sonuçları plasebo kolu ile karşılaştırıldığında XOFIGO
kolu için tüm ana ikincil sonlanım noktalarında anlamlı düzelme olduğunu da göstermiştir (bkz.
Tablo 2). 12. haftadaki ALP normalizasyonu ve ALP yanıtlarına kıyasla ALP progresyonundaki
olay verisine kadar geçen süre istatistiksel olarak anlamlı avantaj ile desteklenmiştir.
12/21Tablo 2: Faz III ALSYMPCA Çalışmasının İkincil Sonlanım Noktaları (Ara analiz):
İnsidans Olaya kadar geçen zaman analizi (%95 GA)
[hasta sayısı (%)] [medyan ay sayısı] Tehlike oranı p-değeri
XOFIGO Plasebo XOFIGO Plasebo XOFIGO lehine <1
N=541 N=268 N=541 N=268
13/21
)ESS(
yalO
ılğaB
eteleksİ
kitamotpmeS
SSE kompozit sonlanım 132 82 13,5 8,4 0,610 0,00046 (12,2-
noktalarıa (%24,4) (%30,6)
19.6) (7,2-NE)b (0,461-0,807)
SSE Ağrı giderme için 122 72 17 10,8 0,649 0,00375
bileşenleri EBRT (%22,6) (%26,9)
(12,9-NE) (7,9-NE) (0,483-0,871)
Spinal kord basısı 17 16 NE NE 0,443 0,01647
(%3,1) (%6) (0,223-0,877)
Cerrahi müdahale 9 5 NE NE 0,801 0,69041
(%1,7) (%1,9)
(0,267-2,398)
Kemik kırıkları 20 18 NE NE 0,450 0,01255
(%3,7) (%6,7)
(0,236-0,856)
Total ALP progresyonuc 79 116 NE 3.7 0,162 <0,00001
(%14,6) (%43,3)
(3,5-4,1) (0,120-0,220)
PSA progresyonud 288 141 3,6 3,4 0,671 0,00015
(%53,2) (%52,6)
(3,5-3,7) (3,3-3,5) (0,546-0,826)
ALP= Alkalin fosfataz, GA= Güven aralığı, NE= Hesaplanamaz, PSA= Prostat Spesifik Antijen, SSE= Semptomatik İskelete
Bağlı Olay
a Aşağıdakilerden herhangi birinin ortaya çıkması olarak tanımlanır: ağrıyı gidermek için harici ışın radyoterapisi veya patolojik
kırık veya spinal kord basısı veya tümör ile ilişkili ortopedik cerrahi müdahale.
b Hesaplanamaz; medyandan sonraki olayların yeterli olmaması nedeniyle
c Başlangıca/en düşük değere kıyasla ≥ %25 artış olarak tanımlanır.
d Başlangıca/en düşük değere kıyasla ≥ %25 artış ve mutlak değere göre ≥ 2 ng/mL artış olarak tanımlanır.
Alt grup sağkalım analizi:
Alt grup sağkalım analizi halihazırda bifosfonat kullanımı ve önceden dosetaksel
kullanımından bağımsız olarak XOFIGO tedavisi için tutarlı bir sağkalım faydası göstermiştir.
Faz III ALSYMPCA çalışmasında kemik metastazlarının sayısı 6’dan az olan hastaların
(radyum-223 ve plasebo için HR 0,901; %95 GA [0,553-1,466], p=0,674) veya başlangıçtaki
total alkalen fosfataz (ALP) değeri <220 U/L (HR 0,823 %95 GA [0,633 -1,068], p=0,142) olan
hastaların oluşturduğu alt gruplarda istatistiksel olarak anlamlı genel sağkalım yararı
gösterilememiştir. Bu nedenle, kemik metastazlarından kaynaklanan osteoblastik aktivitenin
düşük düzeyde olduğu hastalarda etkililik azalıyor olabilir.Yaşam kalitesi:
Sağlıkla İlişkili Yaşam Kalitesi (HRQOL) faz III ALSYMPCA çalışmasında spesifik anketler
kullanılarak değerlendirilmiştir: EQ-5D (jenerik ölçek) ve FACT-P (prostat kanserine özgü
ölçek). Her iki grupta yaşam kalitesinde düşüş gözlenmiştir. İdame tedavisi süresince EQ-5D
yarar indeks skoru (-0,040’a karşın -0,109; p=0,001), EQ-5D kişilerin bildirdiği Görsel Analog
sağlık durumu skorları (VAS) (-2,661’e karşın -5,860; p=0,018) ve FACT P total skoru (-
3,880’e karşın -7,651; p=0,006) ile ölçüldüğünde plaseboya kıyasla, XOFIGO için yaşam
kalitesinde düşüş daha yavaştır ancak yayınlanmış olan minimal önemli farklılıklara
ulaşılmamıştır. Tedavi periyodundan sonra HRQOL’deki düşüşteki gecikmenin uzadığına dair
sınırlı kanıt bulunmaktadır.
Ağrı giderme:
Faz III ALSYMPCA çalışmasının ağrı giderme amaçlı EBRT’ye kadar geçen zaman ile ilişkili
sonuçları ve XOFIGO grubunda daha az hastanın advers olay olarak kemik ağrısı bildirmiş
olması kemik ağrısı üzerinde pozitif bir etkiye işaret etmektedir.
Sonraki sitotoksik ilaç kullanımı:
2:1 randomize ALSYMPCA çalışması süresince, XOFIGO grubunda 93 (%15,5) hasta ve
plasebo grubunda 54 (%17,9) hasta son tedaviden sonra çeşitli zamanlarda sitotoksik
kemoterapi almıştır. İki grup arasında hematolojik laboratuvar değerlerinde belirgin herhangi
bir farklılık görülmemiştir.
Abirateron ve prednizon/prednizolon ile kombinasyon
XOFIGO’nun abirateron asetat ve prednizon/prednizolon ile eşzamanlı olarak başlatılmasının
klinik etkililik ve güvenliliği, asemptomatik veya hafif semptomatik kastrasyona dirençli
prostat kanseri ve kemik metastazları bulunan, kemoterapi almamış 806 hastanın yer aldığı bir
randomize, plasebo kontrollü, çok merkezli faz III çalışmasında (ERA-223 çalışması)
değerlendirilmiştir. Bağımsız Veri İzleme Komitesinin önerisi üzerine çalışmanın körlemesi
erken dönemde sonlandırılmıştır. Yapılan bir ara dönem analizinde, abirateron asetat ve
prednizon/prednizolon ile kombinasyon halinde XOFIGO uygulanan hastalarda, abirateron
asetat ve prednizon/prednizolon ile kombinasyon halinde plasebo uygulanan hastalara kıyasla
kırık insidansında artış (%28,6 ve %11,4) ve medyan genel sağkalımda azalma eğilimi (30,7 ay
ve 33,3 ay, HR 1,195, %95 GA [0,950 - 1,505], p=0,13) gözlenmiştir.
5.2. Farmakokinetik özellikler
Genel özellikler
Farmakokinetik, biyolojik dağılım ve dozimetre verileri üç tane faz I çalışmasından elde
edilmiştir. Farmakokinetik veriler 25 hastadan 51 ila 276 kBq (0,00138 ila 0,00746
mCi)/kg aralığında değişen dozlarda elde edilmiştir. Farmakokinetik, biyolojik dağılım ve
dozimetre verileri 6 haftalık aralıklarla iki kez verilen 110 kBq (0,00297 mCi)/kg dozunda 6
hastada ve 10 hastada 55 (0,00149 mCi), 110 (0,00297 mCi) veya 221 kBq (0,00597 mCi)/kg
dozunda elde edilmiştir.
Emilim:
XOFIGO intravenöz enjeksiyon yoluyla uygulanır ve dolayısıyla biyoyararlanımı %100’dür.
14/21Dağılım:
İntravenöz enjeksiyondan sonra radyum-223 kandan hızla temizlenir ve başlıca kemiğe ve
kemik metastazlarına karışır ya da bağırsağa atılır.
Enjeksiyondan on beş dakika sonra enjekte edilen aktivitenin yaklaşık %20’si kanda kalır.
Dördüncü saatte enjekte edilen aktivitenin yaklaşık %4’ü kanda kalırken, enjeksiyondan 24 saat
sonra bu miktar %1’den daha aza düşer. Dağılım hacmi kan hacminden daha yüksek olarak
periferik kompartmanlara dağılıma işaret etmektedir.
Enjeksiyondan 10 dakika sonra kemikte ve bağırsakta aktivite gözlenmiştir. Enjeksiyondan 4
saat sonra bağırsakta ve kemikte bulunan radyoaktif dozun ortalama yüzdesi, sırasıyla yaklaşık
%49 ve %61 olmuştur.
Kalp, karaciğer, böbrekler, mesane ve dalak gibi diğer organlarda enjeksiyondan 4 saat sonra
anlamlı alım görülmemiştir.
Biyotransformasyon:
Radyum-223 bozunan bir izotoptur ve metabolize olmamaktadır.
Eliminasyon:
Dışkı ile atılım vücuttan başlıca eliminasyon yoludur. Yaklaşık %5’i idrarla atılır ve hepato-
bilier atılım yönünde herhangi bir kanıt bulunmamaktadır.
Enjeksiyondan 7 gün sonraki tam vücut ölçümleri (bozunma için düzeltildikten sonra)
uygulanan aktivitenin medyan olarak %76’sının vücuttan atıldığını göstermektedir. Radyum-
223 diklorürün gastrointestinal sistemden eliminasyon oranı, günde bir kez ile haftada bir kez
bağırsak boşaltım normal aralığı ile popülasyon dahilinde bağırsak geçişindeki yüksek
değişkenlikten etkilenmektedir.
Doğrusallık/doğrusal olmayan durum:
Radyum-223 diklorürün farmakokinetiği incelenen doz aralığında (51 ila 276 kBq (0,00138 ila
0,00746 mCi)/kg doğrusal olmuştur.
Hastalardaki karekteristik özellikler
Pediyatrik hastalar:
XOFIGO’nun çocuklarda ve 18 yaşın altındaki ergenlerde güvenliliği ve etkililiği
araştırılmamıştır.
Böbrek yetmezliği olan hastalar:
Böbrek yetmezliği olan hastalarda herhangi bir farmakokinetik çalışma gerçekleştirilmemiştir.
Bununla birlikte, idrar ile atılım minimum olduğundan ve başlıca eliminasyon yolu feçes
olduğundan dolayı, böbrek yetmezliğinin radyum-223 diklorürün farmakokinetiğini etkilemesi
beklenmemektedir (bkz. Bölüm 4.2).
Karaciğer yetmezliği olan hastalar:
Karaciğer yetmezliği olan hastalarda herhangi bir farmakokinetik çalışma
gerçekleştirilmemiştir. Bununla birlikte, radyum-223 metabolize olmayan bir izotop
olduğundan dolayı, karaciğer yetmezliğinin radyum-223 diklorürün farmakokinetiğini
etkilemesi beklenmemektedir (bkz. Bölüm 4.2).
15/215.3. Klinik öncesi güvenlilik verileri
Sistemik toksisite
Sıçanlar üzerinde gerçekleştirilen tek doz ve tekrarlı doz toksisitesi çalışmalarında başlıca
bulgular vücut ağırlığı artışında azalma, hematolojik değişiklikler, serum alkalin fosfataz
düzeyinde azalma ve kemik iliğinde (hematopoetik hücrelerin deplesyonu, fibröz), dalakta
(sekonder ekstramedüller hematopoez) ve kemikte (osteosit deplesyonu, osteoblast, osteoklast,
fibroosseöz lezyonlar, epifizyal plak/büyüme dizinde bozulma/deorganizasyon) mikroskobik
bulgular olmuştur. Bu bulgular hematopoezde radyasyon kaynaklı bozulma ve osteojenezde
azalma ile ilişkili olmuştur ve en düşük aktivite 22 kBq/kg vücut ağırlığı ile başlamıştır (klinik
olarak tavsiye edilen dozun 0,4 katı).
Köpeklerde, önerilen klinik doz olan en düşük aktivite 55 kBq/kg ile hematolojik değişimler
gözlenmiştir. Köpeklerde 497 kBq (0,0134 mCi) radyum-223 diklorür/kg vücut ağırlığı
(önerilen klinik dozun 9 katı) dozunun tek doz uygulamasından sonra doz sınırlayıcı
miyelotoksisite görülmüştür.
6 ay boyunca 4 haftada bir, klinik olarak tavsiye edilen 55 kBq/kg vücut ağırlığı aktivitesinin
tekrarlanan uygulamasından sonra, iki köpekte yeri değiştirilmeyen pelvik kırıklar gelişmiştir.
Tedavi edilen hayvanlarda değişen derecelerde diğer kemik yerlerinde trabeküler kemiğin
osteoliz varlığına bağlı olarak, osteoliz bağlamında kendiliğinden oluşan kırık göz ardı
edilememektedir. Bu bulguların klinik ilişkisi bilinmemektedir.
166 ve 497 kBq (0,00449 ve 0,0134 mCi)/kg vücut ağırlığı (önerilen klinik dozun 3 ve 9 katı)
dozlarının tek enjeksiyonundan sonra köpeklerde retina dekolmanı gözlenmiş; ancak aynı etki
önerilen klinik doz olan 55 kBq (0,00149 mCi)/kg vücut ağırlığı dozunun 6 ay süreyle 4 haftada
bir uygulanmasından sonra görülmemiştir. Retina dekolmanı uyarılması için tam mekanizma
bilinmemektedir, ancak literatür verileri radyumun özellikle köpek gözündeki tapetum lucidum
içine alındığını göstermektedir. İnsanlarda tapetum lucidum bulunmadığından, bu bulguların
insanlardaki klinik anlamı belirsizdir. Klinik çalışmalarda herhangi bir retina dekolmanı
bildirilmemiştir.
Radyum-223 diklorür atılımında rol alan organlarda herhangi bir histolojik değişiklik
gözlenmemiştir.
Sıçanlarda tedaviye başlandıktan 7 ila 12 ay sonra klinik olarak ilgili dozlarda kemiği hedef
alan radyonüklidlerin bilinen bir etkisi olan osteosarkomlar gözlenmiştir. Köpekler üzerinde
yapılan çalışmalarda osteosarkomlar gözlenmemiştir. XOFIGO ile yürütülen klinik
çalışmalarda herhangi bir osteosarkom vakası bildirilmemiştir. Halihazırda radyum-223
maruziyeti ile birlikte hastalarda osteosarkom gelişme riski bilinmemektedir. Daha uzun süreli
(12 ila 15 ay) sıçanlar üzerinde gerçekleştirilen toksisite çalışmalarında osteosarkomlar dışında
neoplastik değişikliklerin varlığı da bildirilmiştir (bkz. Bölüm 4.8).
Embriyotoksisite/Üreme toksisitesi
Üreme toksisitesi ve gelişimsel toksisite üzerine çalışmalar gerçekleştirilmemiştir. Genel olarak
radyonüklidler, üreme ve gelişimsel etkilere neden olmaktadır.
16/21≥ 2270 kBq/kg vücut ağırlığı radyum-223 diklorürün (klinik önerilen aktivitenin ≥ 41 katı) tek
doz uygulanmasından sonra erkek sıçanların testislerinde birkaç seminiferöz tübüllerde
minimum sayıda anormal spermatositler görülmüştür. Bunun dışında, testisler normal çalışır
durumdaydı ve epididimis spermatositlerin normal içeriğini ortaya çıkarmıştır. ≥ 359 kBq/kg
vücut ağırlığı radyum-223 diklorürün (klinik olarak tavsiye edilen aktivitenin ≥ 6,5 katı) tek
veya tekrarlı olarak uygulanmasından sonra dişi farelerde uterin polipler (endometriyal stroma)
gözlemlenmiştir.
Radyum-223 esas olarak kemiğe dağıldığından dolayı, kastrasyona dirençli prostat kanserli
hastalarda erkek gonadları üzerinde toksik etki potansiyel riski çok düşüktür; ancak göz ardı
edilememektedir (bkz. Bölüm 4.6).
Genotoksisite/Karsinojenisite
XOFIGO’nun mutajenik ve karsinojenik potansiyeline ilişkin çalışmalar gerçekleştirilmemiştir.
Genel olarak, radyasyon üreme ve gelişimsel etkilere neden olma potansiyeline sahiptir.
Güvenlilik farmakolojisi
Hayati organ sistemlerinde, yani kardiyovasküler (köpek), solunum veya santral sinir sistem
(sıçan) üzerinde 497 ila 1100 kBq (0,0134 ila 0,0297 mCi)/kg vücut ağırlığı (önerilen klinik
dozun 9 [köpek] ila 20 [sıçan] katı) dozlarının tek doz uygulanmasından sonra anlamlı etkiler
görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit
Sodyum klorür
Sodyum sitrat
Enjeksiyonluk su
6.2. Geçimsizlikler
Geçimlilik çalışmaları yapılmadığından, bu tıbbi ürün başka tıbbi ürünler ile
karıştırılmamalıdır.
6.3. Raf ömrü
28 gün
6.4. Saklamaya yönelik özel tedbirler
40°C’nin altındaki oda sıcaklığında saklayınız. Radyofarmasötikler, radyoaktif materyallere
ilişkin ulusal yönetmeliklere göre muhafaza edilmelidir.
6.5. Ambalajın niteliği ve içeriği
6 mL dolum hacimli flakon.
17/21Gri, bromobütil kauçuk tıpa ve alüminyum kılıftan mamul flanşlı bir kapak ile kapatılan bir
adet 10 mL renksiz, Tip I cam flakon. Her bir kap kapak sistemi, plastik alt ve üst kapak
tarafından desteklenen transparan, yapışkan bir film ile sarılmaktadır.
Sarılan flakon, kurşun konteynerda saklanır ve sevk edilir.
6.6. Beşeri tıbbi üründen arta kalan maddelerin imhası ve diğer özel önlemler
Genel talimatlar
XOFIGO (alfa partikül yayıcı bir farmasötik ürün), sadece radyofarmasötik ürünleri kullanma
yetkisine sahip kişilerce, tahsis edilmiş bir klinik ortamda teslim alınmalı, kullanılmalı ve
uygulanmalıdır. XOFIGO’nun teslim alınması, saklanması, kullanılması, sevkiyatı ve imhası,
yönetmeliklere ve/veya resmi yetkili kurumun lisansına tabidir.
Radyofarmasötikler, kullanıcı tarafından, gerek radyasyon güvenliği gerekse farmasötik kalite
gerekliliklerine uygun şekilde kullanılmalıdır. Uygun aseptik önlemler alınmalıdır.
Radyasyondan korunma
Radyum-223 ve yavru nüklidlerin bozunması ile ilişkili gamma radyasyonu, standart cihazlar
ile XOFIGO’nun radyoaktivite ölçümüne ve kontaminasyonların tespitine olanak tanımaktadır.
XOFIGO uygulanması, diğer kişiler için (örn., tıbbi personel, bakımdan sorumlu kişiler ve
hastanın aile fertleri), radyasyondan ya da idrar, feçes ve kusma döküntüleri gibi vücut
sıvılarının kontaminasyonundan kaynaklanan potansiyel riskler ile ilişkilendirilmektedir. Bu
nedenle, ulusal ve yerel yönetmelikler doğrultusunda radyasyondan korunma önlemleri
alınmalıdır. Bu tür vücut sıvılarıyla temas eden, yatak çarşafları gibi malzemelerle çalışırken
dikkatli olunmalıdır. Radyum-223 büyük oranda alfa yayıcı olmakla birlikte gamma ve beta
radyasyon, radyum-223 ve radyoaktif yavru nüklid izotoplarının bozunması ile ilişkilidir.
Hastanın dozlarının hazırlanması/uygulanması vb. ile ilişkili harici radyasyon maruziyeti,
uygulanan radyoaktivite genellikle 8 MBq’in (0,216 mCi) altında olacağından, terapötik amaçlı
diğer radyofarmasötik ürünler ile karşılaştırıldığında çok düşüktür. Bununla birlikte, ALARA
(“Makul Seviyede Elde Edilebilecek En Düşük”) prensibine uygun olarak, radyasyon
maruziyetinin en aza indirilmesi için, radyasyon alanlarında geçirilen zamanın en aza
indirilmesi, radyasyon kaynaklarına mesafenin en yüksek düzeye getirilmesi ve uygun
korunmanın kullanılması önerilmektedir.
Kullanılmayan radyofarmasötikler veya atık materyaller yerel kurallar doğrultusunda
atılmalıdır. XOFIGO hazırlanması veya uygulaması ile bağlantılı olarak kullanılan herhangi bir
malzeme, radyoaktif atık olarak muamele edilecektir.
Atıklar, Türkiye Atom Enerjisi Kurumu’nun (TAEK) “Radyoaktif Madde Kullanımından
Oluşan Atıklara İlişkin Yönetmelik”, “Tıbbi Atıkların Kontrolü Yönetmeliği” ve “Ambalaj
Atıklarının Kontrolü Yönetmeliği” kurallarına uygun olarak bertaraf edilmelidir.
18/217. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No: 53
34770 Ümraniye-İstanbul
Tel: 0216 528 36 00
Faks: 0216 645 39 50
8. RUHSAT NUMARASI
2016/473
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.06.2016
Ruhsat yenileme tarihi:
10. KÜB’ÜN YENİLENME TARİHİ
11. DOZİMETRE
Absorbe edilen radyasyon dozu hesaplaması, klinik biyolojik dağılım verilerine dayanılarak
yapılmıştır. Absorbe edilen dozlar, bilinen beta ve gamma yayan radyonüklidler için yaygın
olarak kullanılan Medikal Dahili Radyasyon Dozu (MIRD) algoritmasına dayalı bir yazılım
olan OLINDA/EXM (Organ Level INternal Dose Assessment/EXponential Modeling)
kullanılarak hesaplanmıştır. Esasen alfa yayıcı olduğundan, gözlenen biyolojik dağılım ve
spesifik karakteristikler göz önünde bulundurularak ve XOFIGO için en iyi olası absorbe olacak
doz hesaplamalarını yapabilmek üzere radyum-223 için bağırsak, kırmızı kemik iliği ve
kemik/osteojenik hücrelerine yönelik olarak ek varsayımlar yapılmıştır (bkz. Tablo 3)
19/21Tablo 3: Organlara absorbe olan hesaplanan radyasyon dozları
Hedef Organ Alfa1 Beta Gamma Toplam Varyasyon
emisyon emisyon emisyon doz (Gy / katsayısı
(Gy / MBq) (Gy / MBq) (Gy / MBq) MBq) (%)
Adrenaller 0,00000 0,00002 0,00009 0,00012 56
Beyin 0,00000 0,00002 0,00008 0,00010 80
Meme 0,00000 0,00002 0,00003 0,00005 120
Safra kesesi duvarı 0,00000 0,00002 0,00021 0,00023 14
LLI2 Duvarı 0,00000 0,04560 0,00085 0,04645 83
İnce bağırsak duvarı 0,00319 0,00360 0,00047 0,00726 45
Mide duvarı 0,00000 0,00002 0,00011 0,00014 22
ULI3 duvarı 0,00000 0,03149 0,00082 0,03232 50
Kalp duvarı 0,00161 0,00007 0,00005 0,00173 42
Böbrekler 0,00299 0,00011 0,00011 0,00321 36
Karaciğer 0,00279 0,00010 0,00008 0,00298 36
Akciğerler 0,00109 0,00007 0,00005 0,00121 --4
Kas 0,00000 0,00002 0,00010 0,00012 41
Yumurtalıklar 0,00000 0,00002 0,00046 0,00049 40
Pankreas 0,00000 0,00002 0,00009 0,00011 43
Kırmızı kemik iliği 0,13217 0,00642 0,00020 0,13879 41
Osteojenik hücreler 1,13689 0,01487 0,00030 1,15206 41
Cilt 0,00000 0,00002 0,00005 0,00007 79
Dalak 0,00000 0,00002 0,00007 0,00009 54
Testisler 0,00000 0,00002 0,00006 0,00008 59
Timus 0,00000 0,00002 0,00003 0,00006 109
Tiroid 0,00000 0,00002 0,00005 0,00007 96
Mesane duvarı 0,00371 0,00016 0,00016 0,00403 63
Rahim 0,00000 0,00002 0,00023 0,00026 28
Tüm vücut 0,02220 0,00081 0,00012 0,02312 16
1 Gözlenen yumuşak dokuların çoğunda herhangi bir radyum-223 alımı olmadığı için, toplam
organ dozuna alfa katkısı bu organlar için sıfıra ayarlanmıştır.
2LLI: Alt kalın bağırsak
3ULI: Üst kalın bağırsak
4Akciğere emilen doz verileri, tüm deneklerden alınan havuzlanmış kan süresi-aktivite verileri
kullanılarak modelden türetilmiş hesaplamaya dayalıdır.
XOFIGO ile yürütülen klinik çalışmalarda gözlenen hematolojik advers ilaç reaksiyonları,
kırmızı kemik iliğine absorbe olan hesaplanan dozdan beklenenlerin sıklık ve şiddet olarak çok
altındadır. Bu durum, alfa partikülün boyutsal dağılımı ve bunun neticesinde kırmızı kemik
iliğine ulaşan radyasyon dozunun tek biçim olmaması ile ilişkili olabilir.
12. RADYOFARMASÖTİKLERİN HAZIRLANMASINA YÖNELİK TALİMATLAR
Hazırlama talimatları
Bu tıbbi ürün, kullanılmadan önce görsel olarak incelenmelidir. XOFIGO, berrak ve renksiz bir
çözeltidir ve renk bozukluğu, partiküler madde veya ambalajında kusur varsa
kullanılmamalıdır.
20/21XOFIGO, kullanıma hazır bir çözeltidir ve başka herhangi bir çözelti ile seyreltilmemeli veya
karıştırılmamalıdır.
Her flakon sadece tek kullanımlıktır.
Hastaya verilecek hacim, aşağıdaki faktörler kullanılarak hesaplanmalıdır:
• Hastanın vücut ağırlığı (kg)
• Doz düzeyi (55 kBq (0,00149 mCi/kg vücut ağırlığı)
• Radyofarmasötiklerin referans tarihte radyoaktivite konsantrasyonu (1100 kBq/mL;
0,0297 mCi/mL). Referans tarih, flakonun ve kurşun kabın etiketinde belirtilmektedir.
• Radyum-223’ün fiziksel bozunmasını düzeltmek için bozunma düzeltme (BD) faktörü.
Her bir flakon için BD faktörlerini gösteren bir tablo sağlanmaktadır.
Her bir flakon için BD faktörlerini gösteren bir tablo ürün kutusunun içerisinde bulunmaktadır.
Hastaya uygulanacak toplam hacim aşağıdaki şekilde hesaplanır:
Uygulanacak hacim (mL) = Vücut ağırlığı (kg) x doz (55 kBq (0,00149 mCi)/kg vücut ağırlığı)
BD faktörü x 1100 kBq (0,0297 mCi)/mL
Kullanılmayan radyofarmasötikler veya atık materyal yerel gereklilikler doğrultusunda
atılmalıdır.
21/21