KISA ÜRÜN BİLGİSİ
1- BEŞERİ TIBBİ ÜRÜNÜN ADI
MERİOFERT 150 IU enjeksiyonluk çözelti için liyofilize toz
Steril
2- KALİTATİF VE KANTİTATİF BİLEŞİM
Etkin madde:
Menotropin 150 IU
Her bir liyofilize toz içeren flakon 150 IU insan folikül stimülan hormonu (FSH) ve 150 IU
luteinizan hormona (LH) tekabül eden insan menopozal gonadotropini (HMG) içermektedir.
Doğal olarak gebe kadın idrarında bulunan insan koriyonik gonadotropini (hCG) toplam LH
(luteinizan hormon) aktivitesine katkıda bulunmak için eklenmiştir.
Yardımcı maddeler:
Laktoz monohidrat 10 mg
Sodyum klorür % 0,9
Laktoz monohidrat sığır sütünden elde edilmektedir.
Yardımcı maddeler için 6.1’e bakınız.
3- FARMASÖTİK FORM
Enjeksiyonluk çözelti için toz ve çözücü
Toz: Beyaz renkte liyofilize toz
Çözücü: Berrak renksiz çözelti
4- KLİNİK ÖZELLİKLER
4.1- Terapötik endikasyonlar
MERİOFERT,
• Adet görmeyen ya da düzensiz adet gören kadınlar dahil, klomifen sitrat ile tedaviye yanıt
alınamayan kadınlarda anovulasyon (polikistik over sendromu (PKOS) dahil) durumunda,
1• Kadınlarda, in vitro fertilizasyon (IVF), intrasitoplazmik sperm enjeksiyonu (ICSI),
gametlerin fallop tüplerine transferi (GIFT) ve zigotların fallop tüplerine transferi (ZIFT)
gibi yardımcı üreme tekniklerinde, çoklu folikül gelişimini uyarmak için, kontrollü over
stimülasyonunda,
• Doğuştan veya sonradan edinilmiş hipogonadotropik hipogonadizmli erkek hastalarda
spermatogenezin uyarılması için insan koriyonik gonadotropini (hCG) tedavisiyle birlikte,
endikedir.
4.2- Pozoloji ve uygulama şekli,
Pozoloji/uygulama sıklığı ve süresi
Anovulasyonlu kadınlarda (PKOS dahil):
Anovulasyon (PKOS dahil) durumunda, MERİOFERT tedavisinin amacı hCG uygulandıktan
sonra yumurtanın salıverileceği olgun tek bir Graaf folikülü geliştirmektir. MERİOFERT
günlük enjeksiyonlar halinde uygulanabilir. Adet gören hastalarda tedaviye adet siklusunun ilk
7 günü içerisinde başlanmalıdır.
Doz, ultrason ve/veya serumdaki östradiol düzeyi ile folikül büyüklüğünün ölçülmesi ve
hastanın tedaviye verdiği yanıta göre bireysel olarak belirlenmelidir. Yaygın olan uygulama
tedaviye 75-150 IU dozda MERİOFERT ile başlanması ve hasta yanıtına göre dozun
artırılmasıdır. Önerilen en yüksek günlük doz, genellikle 225 IU’den yüksek olmamalıdır. 4
haftalık tedavi sonrasında hastadan yeterli yanıt alınamamışsa bu tedavi kürü kesilmeli ve
tedaviye bir önceki küre göre daha yüksek doz ile başlanmalıdır.
Yeterli yanıt elde edildiğinde, en son uygulanan MERİOFERT dozunu takiben 24-48 saat sonra
5000-10.000 IU hCG uygulanmalıdır. Hastaya hCG enjeksiyonunun yapıldığı gün ve takip eden
günde cinsel ilişkide bulunması önerilir. Alternatif olarak intrauterin inseminasyon (IUI)
gerçekleştirilebilir.
Tedaviye aşırı yanıt alındığında, tedavi durdurulmalı ve hCG uygulaması yapılmamalıdır (bkz.
4.5). Tedaviye diğer adet döneminde, bir önceki kürde uygulanandan daha düşük dozda
başlanmalıdır.
Ciddi LH ve FSH yetmezliğine bağlı anovülasyonlu kadınlarda
Bu kadınlarda (hipogonadotropik hipogonadizm) MERİOFERT tedavisinin amacı hCG
uygulandıktan sonra yumurtanın salıverileceği tek bir olgun Graaf folikülü geliştirmektir. Bu
kadınlar adet göremediğinden ve düşük endojen östrojen salgılanımı düşük olduğundan, tedavi
herhangi bir zamanda başlatılabilir.
2Doz, ultrason ve/veya östrojen düzeyi ile folikül büyüklüğünün ölçülmesi ile değerlendirilen
bireysel yanıta göre bireysel olarak ayarlanmalıdır. Yaygın olan uygulama, tedaviye 75-150
IU dozda MERİOFERT ile başlanması ve hasta yanıtına göre dozun arttırılmasıdır.
MERİOFERT dozunun arttırılması gerektiğinde, doz 7-14 gün arayla ve tercihen 150 IU’lik
artışlarla gerçekleştirilmelidir. Bir kürdeki stimülasyon süresi 5 haftaya kadar uzatılabilir.
Yeterli yanıt elde edildiğinde, en son uygulanan MERİOFERT dozunu takiben 24-48 saat sonra
hastaya tek bir 5000-10.000 IU hCG enjeksiyonu yapılmalıdır. Hastaya hCG enjeksiyonunun
yapıldığı gün ve takip eden günde cinsel ilişkide bulunması önerilir. Alternatif olarak intrauterin
inseminasyon (IUI) gerçekleştirilebilir.
Ovülasyon sonrası luteotrofik etkinliğe sahip maddelerin (LH/hCG) eksikliği korpus luteumun
prematür kaybına neden olabileceğinden, luteal destek düşünülmelidir.
Tedaviye aşırı yanıt alındığında, tedavi durdurulmalı ve hCG uygulaması yapılmamalıdır (bkz.
4.5). Tedaviye diğer adet döneminde, bir önceki kürde uygulanandan daha düşük dozda
başlanmalıdır.
Çoklu folikül gelişimi için yardımcı üreme teknikleri uygulanan kadınlarda kontrollü
over stimülasyonu:
Süper ovulasyon için yaygın uygulamaya göre tedaviye siklusun 2. veya 3. gününde günlük
150-225 IU dozda başlanır ve serum östrojen düzeylerinin ölçümü ve/veya ultrason
değerlendirmesi ile belirlenen yeterli foliküler gelişim sağlanana kadar hasta yanıtına göre
belirlenen dozda (genellikle günlük 450 IU’den fazla olmayan dozlarda), tedaviye devam
edilir. Yeterli foliküler gelişim, ortalama olarak tedavinin 10. gününde (5-20 gün arasında)
sağlanır.
Foliküler olgunlaşmayı başlatmak için, son MERİOFERT uygulamasından 24-48 saat sonra
hastaya tek bir 5000-10.000 IU hCG enjeksiyonu yapılır.
Endojen lüteinizan hormon (LH) akışını baskılamak ve LH tonik düzeylerini kontrol etmek
amacıyla hipofiz down- regülasyonu, yaygın olarak gonadotropin salgılayıcı hormon (GnRH)
agonisti kullanılarak sağlanmaktadır. Yaygın uygulamaya göre MERİOFERT tedavisine agonist
tedaviye başladıktan yaklaşık iki hafta sonra başlanır ve her iki tedaviye yeterli foliküler gelişim
sağlanıncaya kadar devam edilir. Örnek olarak; iki hafta agonist ile hipofiz down- regülasyonunu
takiben, ilk yedi gün için 150-225 IU dozda MERİOFERT uygulanır. Doz daha sonra hastanın
yumurtalığındaki gelişime göre ayarlanır.
Yardımcı üreme teknikleri ile elde edilen deneyimler genel olarak ilk 4 denemede başarı
oranının sabit kaldığını ancak daha sonraki denemelerde başarı oranının gittikçe azaldığını
göstermektedir.
3Hipogonadotropik hipogonadizmli erkek hastalarda spermatogenezin uyarılması için:
Spermatogenez tedavisine hastaya haftada iki ya da üç kez i.m. veya s.c. yoldan 1000 IU-
2000 IU hCG uygulaması ile başlanır. Daha sonra bu tedaviye haftada iki ya da üç kez i.m. veya
s.c uygulanan 75 IU-150 IU MERİOFERT ilavesi ile devam edilir. Bu tedavi, spermatogenezde
bir düzelme beklenmeksizin en az üç ay boyunca sürdürülmelidir. Klinik deneyimler
spermatogenez için en az 18 ay süreyle tedaviye devam edilmesi gerektiğini göstermektedir.
Uygulama şekli
MERİOFERT subkutan veya intramusküler uygulama içindir. İntravenöz yoldan
uygulanmamalıdır.
Enjeksiyonluk çözelti, karton kutu içerisinde yer alan çözücü ampul yardımıyla, flakondaki
tozun çözülmesi ile elde edilir (bkz 6.6). 1 ml’lik çözücü ampul ile 5 flakona kadar
MERİOFERT ürününün çözülmesi mümkündür. Toz genellikle hemen çözünür. Birden fazla
flakon durumunda 1 ml çözücü içinde köpük olmaması için gerekirse yavaşça çevirilerek
karıştırılır. Hazırlanan çözelti berrak ve renksizdir.
Hazırlanan çözelti bekletilmeden hemen kullanılmalıdır.
Özel popülasyonlara ilişkin ek bilgiler
Böbrek / Karaciğer yetmezliği
MERİOFERT’in böbrek/karaciğer yetmezliği olan hastalarda kullanımı ile ilgili bilgi yoktur.
Pediyatrik popülasyon
MERİOFERT’in çocuklara yönelik bir endikasyonu bulunmamaktadır. Bu nedenle bu yaş
grubunda güvenilirlik ve etkinliği değerlendirilmemiştir.
Geriyatrik popülasyon
Menotropin üzerine yapılan klinik çalışmalar 65 yaş üzeri hastaları içermemektedir.
4.3- Kontrendikasyonlar
MERİOFERT aşağıdaki durumlarda kontrendikedir.
• Etkin madde olan menotropine ya da toz veya çözücü ampul bileşiminde yer alan
yardımcı maddelerden herhangi birine karşı aşırı duyarlılık durumunda,
• Hipofiz ya da hipotalamus tümörleri,
Kadınlarda,
• Over büyümesi ya da polikistik over sendromundan kaynaklanmayan kist,
• Nedeni bilinmeyen jinekolojik kanamalar,
• Over, uterus ve meme karsinomu,
• Gebelik ve laktasyonda,
• Primer over yetmezliği,
4• Üreme organlarının gebeliğe uygun olmayan malformasyonu,
• Uterusta gebeliğe uygun olmayan fibroid tümörler,
• Tubal oklüzyon (IVF’in indüklenmesi için süperovulasyon yapılmadıkça), over
disgenezi, rahmin olmaması veya prematüre menopoz gibi yeterli sonucun
beklenemediği yapısal anormallikler
Erkeklerde,
• Primer testis yetmezliğinde
4.4- Özel kullanım uyarıları ve önlemleri
Gonadotropin tedavisi, hastanın uygun zamanlarda takip edilmesi açısından, doktorlar ve
yardımcı sağlık mesleği mensupları tarafından belirli bir zaman ayırılması gereken bir
tedavidir.
İlk uygulama uygun destekleyici ekipmana sahip merkezlerde yapılmalıdır. Over
hiperstimülasyonu sendromu ve çoğul gebelik riskinin önlenmesi için ultrason taramasının
yanı sıra hastaların serum östrojen düzeylerinin de düzenli olarak ölçülmesi tavsiye edilir.
Kadın infertilite tedavisinde, MERİOFERT uygulamasından önce overlerin aktivitesi kontrol
edilmelidir (ultrason ve plazma 17 beta-östradiol ölçümüyle). Tedavi sırasında, bu testler ve
üriner östrojen ölçümü stimülasyon meydana gelene kadar düzenli aralıklarla yapılmalıdır.
Tedavi sırasında yakın takip gerekmektedir. Üriner östrojen ve plazma 17 betaöstradiol
optimum yanıt düzeyleri için bkz.“4.2- Pozoloji ve uygulama şekli”. Bu aralıkların altındaki
değerler yetersiz foliküler gelişimi işaret edebilir.
Hastaların hMG uygulamasına verdikleri yanıt hastalar arasında değişkenlik gösterir ve bazı
vakalarda tedaviye alınan yanıt beklenenden az olabilir. Kadın ve erkek hastalarda tedaviye
yanıt alınabilecek en düşük etkin dozun kullanılması amaçlanmalıdır.
Tedaviye başlamadan önce eşlerin kısırlık durumu ve gebelik üzerine olumsuz etki
yaratabilecek durumlar belirlenmelidir. Hastalar özellikle hipotiroidizm, adrenokortikal
yetmezlik, hiperprolaktinemi, hipofiz ve hipotalamik tümörler açısından değerlendirilmeli ve
bu tip durumların belirlenmesi durumunda hastalar, uygun tedaviye başlatılmalıdır.
İster anovulatuar infertilite tedavisi isterse de yardımla üreme teknolojileri (ART) prosedürleri
olsun, foliküler büyümenin stimüle edildiği hastalar over büyümesi yaşayabilir ya da
hiperstimülasyon geliştirebilir. Önerilen MERİOFERT dozajına ve uygulama rejimine bağlı
olarak, tedavinin dikkatli şekilde takip edilmesi bu tür vakaların insidansını en aza indirecektir.
Folikül gelişimi ve olgunlaşma indekslerinin hızlı bir şekilde yorumlanması, ilgili testlerin
yorumlanmasında tecrübeli bir hekimi gerektirmektedir.
5Kadınlarda tedavi
Over hiperstimülasyonu
OHSS (over hiperstimülasyon sendromu) komplike olmayan over büyümesinden farklı tıbbi bir
olaydır. Ciddiyet derecesi artıkça kendini belli eden bir semptomdur. Belirgin over büyümesi,
plazma seks steroidlerinde yükselme, vasküler geçirgenlik, plöral ve nadiren perikardial
boşluklarda artışa neden olur.
Şiddetli OHSS yaşamı tehdit edebilir ve büyük over kistleri (ruptüre eğilimli), akut abdominal
ağrı, assit, çok sık hidrotoraks ve nadiren tromboembolik olaylarla karakterizedir. Ciddi OHSS
durumunda karın ağrısı, karında gerginlik, ciddi over büyümesi, kilo alımı, dispne, oligüri ve
bulantı, kusma ve ishal gibi gastrointestinal semptomlar görülebilir. Klinik değerlendirmede,
hipovolemi, hemokonsantrasyon, elektrolit dengesizliği, asit, hemoperitonum, plevral efüzyon,
hidrotoraks, akut pulmoner distres ve tromboembolik olaylar ortaya çıkabilir.
Gonadotropin tedavisinde aşırı over yanıtı, ovülasyonu tetiklemek üzere hCG uygulanmadığı
sürece, nadiren OHSS’e neden olur. Bu nedenle OHSS durumunda hCG uygulanmamalıdır.
Böyle bir durumda tedavi gören çifte, en az 4 gün süreyle cinsel birleşmede bulunmamaları ya
da prezervatif kullanmaları konusunda bilgi verilmelidir. OHSS hızla ilerleyebilir (24 saat ile
birkaç gün arasında) ve ciddi bir olay haline gelebilir. Bu nedenle hCG uygulamasından sonra
hastalar en az iki hafta süreyle takip edilmelidirler.
OHSS ve çoğul gebelik riskini en aza indirmek için, serumdaki östradiol seviyesinin ölçülmesi
ve ultrason taramasının yapılması önerilmektedir. Anovülasyon durumunda OHSS ve çoğul
gebelik riski, serum östradiolü > 900 pg/ml (3300pmol/L) ve 14 mm veya daha büyük çapta
üçden fazla folikül bulunduğunda artar. Yardımcı üreme teknikleri kullanıldığında OHSS riski
serum östradiolü > 3000 pg/ml (11000 pmol/L) ve 12 mm veya daha büyük çapta 20 veya daha
fazla sayıda folikül bulunduğunda, artar. Östradiol seviyesi >5500 pg/ml (20200 pmol/L)
olduğunda ve toplamda 40 ya da daha fazla sayıda folikül bulunduğunda, hCG tedavisine son
vermek gerekebilir. Ultrason, aşırı foliküler gelişimi ve istenmeyen hiperstimülasyonu ortaya
çıkaracaktır. Hiperstimülasyon durumunda, hasta en az 4 gün süreyle cinsel ilişkiye girmekten
kaçınmalı veya bariyer kontrasepsiyon yöntemleri kullanmalıdır. OHSS hızlı bir şekilde
gelişerek (24 saat ila birkaç gün içinde) ciddi bir tıbbi olay haline gelebilir; bundan dolayı hasta
hCG uygulamasından sonra en az iki hafta boyunca takip edilmelidir.
Ultrason sırasında, birkaç olgun folikül görülürse, çoklu ovulasyon ve hiperstimülasyon
sendromu oluşma riskine karşı insan koriyonik gonadotropin uygulanmamalıdır.
Önerilen MERİOFERT dozu ve uygulama şekline uyum, tedavi süresince hastanın dikkatli takibi
over hiperstimülasyonunun ve ayrıca çoğul gebeliğin oluşma insidansını azaltacaktır.
Yardımcı üreme tekniklerinde, ovülasyon öncesi tüm foliküllerin aspirasyonu hipersitimülasyon
oluşumunu azaltacaktır.
6OHSS gebelik oluşursa daha ciddi ve uzun süreli olabilir. OHSS sıklıkla hormonal tedavinin
sonlandırılmasından sonra ortaya çıkar ve tedaviyi takiben 7-10 gün içinde en yüksek seviyeye
ulaşır. Genellikle adetin başlaması ile OHSS kendiliğinden sonlanır.
Ciddi OHSS gelişirse, halen devam ediliyorsa gonadotropin ile tedaviye son verilmeli, hasta
hastaneye sevk edilmeli ve OHSS için özel bir tedaviye başlanmalıdır.
Bu sendrom polikistik over sendromu olan hastalarda daha yüksek oranda ortaya çıkar.
Çoğul gebelik
Çoğul gebelik, özellikle ikizden fazla sayıda çoğul gebelik durumunda, advers maternal ve
perinatal sonuçları açısından yüksek risk taşımaktadır.
MERİOFERT ile ovulasyon indüksiyonu yapılan hastalarda doğal döllenmeye göre çoğul gebelik
ve doğum insidansı artmaktadır. Çoğul gebelik çoklukla ikiz doğum ile sonuçlanır.
Çoğul gebelik olasılığının en aza indirilmesi için hastanın over yanıtının sürekli olarak izlenmesi
önerilmektedir.
Yardımcı üreme teknikleri uygulanan hastalarda çoğul gebelik riski çoklukla yerleştirilen
embriyo sayısı, embriyo kalitesi ve hastanın yaşı ile ilintilidir.
Tedaviye başlamadan önce, hastaya olası çoğul gebelik riski üzerine bilgi verilmelidir.
Ektopik gebelik
Tubal hastalık geçmişi olan kadınlarda gebelik ister doğal yollardan ister yardımcı üreme
teknikleri ile gerçekleşsin, ektopik gebelik riski yüksektir. İn-vitro fertilizasyon uygulanımı
sonrası oluşan dış gebelik oranı % 2-5’dir. Bu oran doğal yolla %1-1.5’tir.
Düşük
Ovülasyon için foliküler gelişimin başlatıldığı veya yardımcı üreme teknikleri (YÜT) uygulanan
hastalarda spontan düşük insidansı normal popülasyona göre yüksektir.
Üreme sistemi neoplazmaları
Kısırlığın tedavisi için çoklu ilaç rejimleri uygulanan kadınlarda over ve diğer üreme
sistemlerine ait iyi ya da kötü huylu neoplazm oluşabileceği bildirilmiştir. Kısır kadınlarda
tümör oluşma riskini gonadotropinlerle tedavinin artırıp artırmadığı henüz belirlenememiştir.
Konjenital malformasyon
Yardımcı üreme teknikleri kullanıldıktan sonra konjenital malformasyonların oluşma
derecesi, doğal yollardan hamile kalan hastalardan yüksek olabilir. Bunun ebeveyne ait
7karakteristik farklılıklara (örn: anne yaşı, sperm karakteristikleri) ve çoğul gebeliğe bağlı
olabileceği düşünülmektedir.
Tromboembolik olaylar
Tromboembolik olaylar için risk faktörü taşıyan kadınlarda örn: kendisinde ya da ailesinde
tromboembolik vaka hikayesi varsa, gonadotropinler ile yapılan tedavi bu riski daha da
artırmaktadır. Bu kadınlarda gonadotropin uygulanımının yararlılığı, olası risklere karşı
değerlendirilmelidir. Bununla beraber gebeliğinde tromboembolik olaylar için artan risk
faktörü içerdiği unutulmamalıdır.
Erkeklerde tedavi
Erkeklerde, yükselmiş endojen FSH düzeyleri, primer testiküler yetmezliğin göstergesidir. Bu
tip hastalar MERİOFERT /hCG tedavisine cevap vermezler. Erkeklerde tedavi yanıtını
değerlendirmek amacı ile tedavi başlangıcından itibaren 4-6 ay süre ile semen analizinin
yapılması önerilmektedir.
Bu tıbbi ürünün çözücüsünde yer alan sodyum miktarı 1mmol’dan (23 mg) azdır; yani
esasında sodyum içermez.
Bu tıbbi ürün laktoz içerir. Nadir kalıtımsal galaktoz intoleransı, Lapp laktoz yetmezliği ya da
glukoz-galaktoz malabsorbsiyon problemi olan hastaların bu ilaci kullanmamaları gerekir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5- Diğer tıbbi ürünler ile etkileşimler ve diğer etkileşim şekilleri
MERİOFERT ve diğer tıbbi ürünler arasında klinik açıdan önemli bir etkileşim bildirilmemiştir.
MERİOFERT’in ovulasyon uyarıcı diğer ilaçlarla (örn: hCG, klomifen sitrat) birlikte kullanımı
foliküler yanıtta artışa neden olur. Bununla beraber GnRH agonistleri ile birlikte kullanılması
durumunda, yeterli over yanıtının elde edilmesi için gereken MERİOFERT dozunun artırılması
gerekebilir.
MERİOFERT aynı enjektörde diğer ilaçlarla karıştırılarak uygulanmamalıdır.
4.6- Gebelik ve Laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Menotropin gebelik döneminde uygulandığı takdirde ciddi doğum kusurlarına yol açmaktadır.
MERİOFERT gebelik döneminde kontrendikedir.
8Gebelik dönemi
MERİOFERT gebelik döneminde kullanılmamalıdır.
Laktasyon dönemi
MERİOFERT emzirme döneminde kullanılmamalıdır.
Üreme yeteneği/Fertilite
Gonadotropinlerle klinik kullanımda kontrollü over stimülasyonunu takiben bildirilen
teratojenik etki bulunmamaktadır.
4.7- Araç ve makine kullanımı üzerindeki etkiler
Araç ve makine kullanma yeteneği üzerine bilinen bir etkisi yoktur.
4.8- İstenmeyen etkiler
MERİOFERT’e bağlı istenmeyen etkiler sıklık sıralamasına göre aşağıda yer almaktadır:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Kadınlarda kullanımına bağlı olarak;
Bağışıklık sistemi hastalıkları
Çok seyrek: Hafif sistemik alerjik reaksiyonlar (örn: kızartı, döküntü, yüzde şişme)
Sinir sistemi hastalıkları
Çok yaygın: Başağrısı
Vasküler hastalıkları
Çok seyrek: Tromboembolizm (genellikle ciddi over hiperstimülasyon sendromu’nun
eşlik ettiği)
Yaygın olmayan: Derin ven trombozu
Gastrointestinal hastalıkları
Yaygın: Bulantı, kusma, ishal, karın ağrısı, karın şişkinliği
9Deri ve deri altı doku hastalıkları
Çok seyrek: Eritem, kaşıntı
Üreme sistemi ve meme hastalıkları
Çok yaygın: Over kistleri
Yaygın: Hafif ve orta ciddiyette over hiperstimülasyon sendromu
Yaygın olmayan: Ciddi over hiperstimülasyon sendromu
Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesi reaksiyonları (ağrı, kızarıklık, şişme, morarma, iritasyon),
Erkeklerde kullanımına bağlı olarak;
Metabolizma ve beslenme hastalıkları
Yaygın: Kilo alımı
Deri ve deri altı doku hastalıkları
Yaygın: Akne
Üreme sistemi ve meme hastalıkları
Yaygın: Jinekomasti
Çok nadir vakalarda, uzun süreli menotropin içeren ilaçların kullanımı tedaviyi etkisiz kılan
antikorların oluşumuna yol açabilir.
Çok nadir olarak gonadotropin içeren ürünlerin kullanımından sonra lokalize ve genel alerjik
reaksiyonlar ve gecikmiş tip aşırı duyarlılık bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam:@titck.gov.tr; tel: 0 800 314 00 08; faks: 0 312 218 35 99).
4.9- Doz aşımı ve tedavisi
MERİOFERT ile aşırı dozun etkileri bilinmemektedir. Bununla birlikte OHSS’nun (over
hiperstimulasyonu sendromu) gelişmesi olasılığı göz ardı edilmemelidir.
10Menotropin akut toksisitesinin çok düşük olduğu gösterilmiştir. Diğer yandan, bir günden
fazla süre boyunca uygulanan çok yüksek dozaj hafif, orta ya da şiddetli olarak kategorize
edilen hiperstimülasyona yol açabilir. Doz aşımı semptomları, genellikle insan koriyonik
gonadotropin ile tedaviden 3 – 6 gün sonra ortaya çıkmaktadır.
Hafif şiddette hiperstimülasyon semptomları, abdominal şişkinlik ve ağrı, overler yaklaşık
olarak 5 cm çapına kadar büyümektedir. Tedavi-dinlenme; dikkatli gözlem ve semptomatik
rahatlama. Overlerin büyümesi hızlı bir şekilde azalır.
Orta şiddette hiperstimülasyon semptomları, daha belirgin abdominal distansiyon ve ağrı,
bulantı, kusma, nadiren ishal, 12 cm çapa kadar over büyümesidir. Tedavi – yatakta dinlenme;
özellikle konsepsiyon oluşma durumunda şiddetli hiperstimülasyonun ilerleme durumunu
tespit için yakın takip gereklidir.
Büyümüş overlerin pelvis muayenesi, kistlerin ruptürünü engellemek için nazikçe
yapılmalıdır. Semptomlar 2-3 hafta içinde kendiliğinden geçmektedir.
Şiddetli hiperstimülasyon, nadir görülen fakat ciddi bir komplikasyondur. Semptomları,
belirgin abdominal distansiyon ve ağrı, assit, plevral efüzyon, azalmış kan hacmi, azalmış
idrar çıkışı, elektrolit dengesizliği, bazen şok ve 12 cm’den fazla olan over büyümesidir.
Tedavi – hospitalizasyon; tedavi konservatif olmalı, kan hacminin geri kazanılması ve şokun
önlenmesine odaklanmalıdır. Akut semptomlar birkaç gün içinde hafifler ve konsepsiyon
meydana gelmezse overler 20 – 40 gün içinde normal haline döner. Konsepsiyon meydana
gelirse semptomlar daha uzun sürebilir.
5. FARMAKOLOJİK ÖZELLİKLER
5.1- Farmakodinamik özellikler
Farmakoterapötik grup: Gonadotropinler ve diğer ovülasyon stimülanları
ATC kodu: G03GA02
MERİOFERT menopoz sonrası kadınların idrarından elde edilen insan menopozal
gonadotropin (HMG) karışımıdır. Kadınlarda HMG’nin parenteral uygulamadan kaynaklanan
en önemli etkisi, olgun Graf foliküllerinin gelişimidir.
FSH eksikliği olan erkeklerde, spermatogenez oluşturmak için MERİOFERT dört ay süreyle
hCG ile birlikte uygulanmalıdır.
115.2- Farmokokinetik özellikler
Genel Özellikler
Emilim:
Gonadotropinler sadece intramusküler veya subkutan uygulandıklarında etkilidirler.
Dağılım:
FSH ve LH’ın insan doku ve organlarına dağılımı çalışılmamıştır.
Eliminasyon:
FSH ve LH’in eliminasyonu iki fazda gerçekleşir. Her iki fazda da FSH yarı ömrü LH’ın yarı
ömründen uzundur. Aşağıdaki değerler hipofizektomi yapılmış 5 hastadan elde edilmiştir.
Birinci faz: FSH yarı ömrü yaklaşık 4 saat, LH yarı ömrü yaklaşık 20 dakika
İkinci faz: FSH yarı ömrü yaklaşık 70 saat, LH yarı ömrü yaklaşık 4 saat
Çalışmalar LH ve FSH’ın plazmadan sırasıyla 2.2 ve 2.9 saatlik yarılanma ömrü ile
uzaklaştığını göstermektedir. hCG'nin gerçek yarı ömrü iki gündür. Klerensi glomerüler
filtrasyonu takiben böbrek prosimal tübülde yıkım veya idrarla atılım yoluyladır.
Tekrarlayan intramusküler uygulamaların, LH etkinliğinde birikime neden olmadığı
bildirilmiştir. Bunun nedeni kullanılan hCG miktarının çok az olması ile açıklanmıştır.
5.3- Klinik öncesi güvenlilik verileri
KÜB’de yer alan verilen dışında başka bir toksikolojik veri bulunmamaktadır.
Menopoz sonrası kadınların idrarından elde edilen gonadotropinler erkek ve kadınların kısırlık
tedavisinde ve kadınların yardımla üreme teknikleriyle tedavisinde uzun yıllar boyunca
kullanılmaktadır. Düşük toksititeye sahip oldukları bilinmekle beraber MERİOFERT 150
IU’e ait özel bir çalışma yürütülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilmektedir)
Çözücü bileşimi: Sodyum klorür
Enjeksiyonluk su
126.2. Geçimsizlikler
Bilinen herhangi bir geçimsizliği yoktur. Ancak geçimlik çalışmalarının olmadığı durumlarda,
bu tıbbi ürün sadece sodyum klorür çözeltisi ile çözülmeli ve aynı enjektör içinde diğer tıbbi
ürünler ile birlikte karıştırılmamalıdır.
6.3. Raf ömrü
24 ay.
Tek kullanım içindir. Flakondaki toz çözüldükten sonra hemen kullanılmalı ve kullanılmayan
kısmı atılmalıdır.
6.4. Saklamaya yönelik özel uyarılar
25oC’nin altındaki oda sıcaklığında saklanmalıdır.
Ürün ışıktan korumak için orijinal ambalajında saklanmalıdır.
6.5. Ambalajın niteliği ve içeriği
MERİOFERT 150 IU enjeksiyonluk çözelti için liyofilize toz, kauçuk butil tıpası ve
aluminyum mührü olan 5 ml’lik Tip I cam flakonda ve çözücü ampul 1 ml’lik Tip I cam
ampulde yer almaktadır.
6.6. Beşeri tıbbi üründen arta kalan maddelerin imhası ve diğer özel önlemler
MERİOFERT yanında verilen çözücü (steril sodyum klorür çözeltisi %0.9) ile sulandırılarak
hazırlanmalıdır. Oluşan çözelti berrak olmalı ve gözle görülür partikül içermemelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
IBSA İlaç San. ve Tic. Ltd. Şti.
Fulya Mah. Büyükdere Caddesi Torun Center
D Blok Apt. No: 74 D/5 Şişli / İstanbul
8. RUHSAT NUMARASI: 133/23
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 11.06.2012
Son yenileme tarihi: -
10. KÜB’ÜN YENİLENME TARİHİ
13