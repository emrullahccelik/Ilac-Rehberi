1 / 11 
 KULLANMA TALİMATI  
 
INBROXA 150 mcg inhalasyon tozu, sert kapsül  
Yutulmaz. Kutudan çıkan cihaz  aracılığıyla ağızdan solunarak kullanılır.  
 
 Etkin madde:  Her bir sert kapsül 150 mcg  indakaterole eşdeğer miktarda 195 mcg 
indakaterol maleat içerir. Her inhalasyonda ağızlıktan iletilen inda katerol maleat dozu ; 
0,12 mg (120 mcg) inda katerol e eşdeğerdir.  
 Yardımcı maddeler:  Laktoz monohidrat (Inhalac 230)  (sığır sütü kaynaklı) , laktoz 
monohidrat (Inhalac 400)  (sığır sütü kaynaklı) , Jelatin kapsül bileşimi : jelatin  (sığır 
jelatini) , brilliant blue FCF -FD&C blue 1, kırmızı demir oksit  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatı nı saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı doktorunuza 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. INBROXA  nedir ve ne için kullanılır?  
2. INBROXA’yı  kullanmadan önce dikkat edilmesi gerekenler  
3. INBROXA  nasıl kullanılır?  
4. Olası yan etkiler nelerdir?  
5. INBROXA’nın  saklanması  
Başlıkları yer almaktadır . 
 
1. INBROXA  nedir ve ne için kullanılır?  
INBROXA, etkin madde olarak bronkodilatör ilaç grubun a ait olan indakaterol ’ü içerir. 
Soluduğunuzda  akciğerlerinizdeki küçük hava yollarının duvarlarındaki kasları gevşetir. 
Böylece solunum  yollarınız açılır ve havanın girip çıkması kolaylaşır.  
 
INBROXA , Kronik Obstrüktif ( tıkayıcı ) Akciğer Hastalığı (KOAH) olarak adlandırılan bir 
akciğer hastalığı nedeniyle solunum güçlüğü yaşayan yetişkinlerde kullanılmaktadır. KOAH 
hastalarında  solunum  yollarının etrafındaki kaslar gerilir.  Bu nefes almayı zorlaştırır. Bu ilaç 
akciğerlerdeki bu kasları rahatlatır ve havanın akciğerlere girip çıkmasını kolaylaştırır.  
 
INBROXA  150 mikrogram kapsüller;  beyaz veya beyazımsı toz içeren şeffaf açık mavidir.  
Her bir karton kutu da 30 adet veya 60 ad et kapsül ile plastik seperatör içerisinde 1 adet cihaz 
(Monodoz kuru toz inhaler) ile beraber sunulmaktadır .  
 2 / 11 
 Her kutunun içinde, ilacı içinize çekmenizi sağlayan cihaz ile blisterler  içinde bu cihaza 
yerleştirerek kullanacağınız, ilacı toz olarak içeren sert kapsüller bulunmaktadır.  
 
Bu ilacı, ürünümüze ait kutunun içinden çıkan  cihaz (inhaler) ile  kullanınız.  
 
2. INBROXA’yı  kullanmadan önce dikkat edilmesi gerekenler  
INBROXA’yı  aşağıdaki durumlarda KULLANMAYINIZ:  
Eğer;  
• İndakaterole  ya da bu ilacın diğer bileşenlerine (yardımcı maddeler bölümüne bakınız) 
karşı alerjiniz varsa . 
 
INBROXA’yı  aşağıdaki durumlarda DİKKATLİ KULLANINIZ:  
INBROXA’yı kullanmadan önce doktorunuzla ya da eczacınızla konuşunuz.  
 
• Astımınız varsa (bu durumda INBROXA’yı kullanmayınız.),  
• Kalp problemleriniz varsa,  
• Epile psi (sara)  hastalığınız varsa,  
• Tiroid bezi problemleriniz varsa (tirotoksikoz),  
• Diyabet  (şeker)  hastalığınız varsa , 
• Kan potasyum düzeyiniz düşük ise . 
 
INBROXA ile t edavi sırasında ; 
• Eğer ilacı kullandıktan hemen sonra göğüste sıkışma, öksürük, hırıltı veya nefes darlığı 
varsa derhal ilacı kullanmayı bırakın ve doktorunuza bildirin . Bunlar bronkospazm 
adı verilen bir durumun belirtileri olabilir.  
• KOAH belirtilerinizde (nefes darlığı, hırıltı, öksürük) iyileşme yoksa ya da durumunuz 
daha kötüye gidiyorsa derhal doktorunuza söyleyiniz.  
 
Bu uyarılar geçmişteki herhangi bir dönemde dahil olsa sizin için geçerliyse lütfen  
doktorunuza danışınız.  
 
INBROXA ’nın yiyecek ve içecek ile kullanılması:  
INBROXA’yı yiyecek ya da içecek tüketiminden önce veya sonra inhalasyon  yoluyla 
kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olma ihtimaliniz varsa ya da bebek sahibi olmayı planlıyorsanız 
INBROXA’yı kullanmadan önce doktorunuza ya da eczacınıza sorunuz.  
 
Doktorunuz size söylemedikçe INBROXA’yı kullanmamalısınız.  
 
Doktorunuza ya da eczacınıza danışmadan herhangi bir ilaç almayınız.  3 / 11 
 Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.   
 
Emziriyorsanız INBROXA’yı  kullanmadan önce doktorunuza ya da eczacınıza sorunuz.  
 
Araç ve makine kullanımı  
INBROXA’nın  araç ve makine kullanma yeteneği ni etkileme si muhtemel değildir.  
 
INBROXA’nın içeriğinde bulunan bazı yardımcı maddeler hakkında  önemli bilgiler  
INBROXA , laktoz içermektedir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
 
Diğer ilaçlar ile birlikte kullanımı  
Eğer alıyor olduğunuz, kısa zaman önce almış  olduğunuz ya da alabileceğiniz başka ilaçlar 
varsa doktorunuza ya da eczacınıza söyleyiniz.  
 
Özellikle aşağıdaki ilaçları alıyorsanız lütfen doktorunuza söyleyiniz:  
 INBROXA’ya  benzeyen, solunum problemleri için kullanılan ilaçlar ( salmeterol ve 
formoterol  gibi). Daha fazla yan etki ortaya çıkabilir.  
 Yüksek kan basıncı ya da diğer kalp problemlerinin tedavisinde kullan ılan beta blokerler 
olarak adlandırılan ilaçlar (örn., propranolol) ya da glokom (göz  tansiyonu) (örn. timolol ) 
olarak adlandırılan göz probleminin tedavisinde kullanılan  ilaçlar , 
 Doktorunuzu daima kullanmakta olduğunuz diğer ilaçlar konusunda, özellikle beta agonist  
alıyorsanız (asebutalol, karteolol, timolol, karvedilol vs.) bilgilendiriniz. Bu ilaçlar 
INBROXA ile eş zamanlı kullanıl dığında, INBROXA’nın etkisini azaltabilir veya 
engelleyebilir.  
 Kanınızdaki potasyum düzeyini düşüren ilaçlar. Bunlar aşağıdakileri kapsamaktadır:  
 Steroidler (örn. prednizolon)  
 Yüksek kan basıncının tedavisinde kullanılan hidroklorotiyazid gibi diüretikler  (idrar 
söktürücüler ) 
 Teofilin gibi solunum problemlerinde kullanılan ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandı nızsa  lütfen doktorunuza veya eczacınıza bunlar hakkında bilgi veriniz . 
 
3. INBROXA  nasıl kullanılır?  
Bu ilacı her zaman doktorunuzun size söylediği gibi kullanınız. Emin değilseniz doktorunuza 
ya da eczacınıza danışınız.  
  
 4 / 11 
 Uygun kullanım ve doz/uygulama sıklığı için talimatlar:  
 Olağan doz her gün bir kapsül içeriğinin inhale  edilmesidir . Doktorunuz, durumunuza ve 
ilaca nasıl yanıt verdiğinize bağlı olarak tedaviniz için 150 mikrogram ya da 300 
mikrogram kapsül ü kullanacağınızı söyleyecektir.  Doktorunuzun söylediğinden daha fazla 
ilaç kullanmayınız.  
 
 İnhalasyon cihazını zın etk isi 24 saat süreceğinden  her gün aynı saatte kullanın. Bu 
uygulama, vücudunuzda gündüz ve gece  boyunca daha kolay nefes almanıza yardımcı 
olacak yeterli miktarda ilacın mevcut olmasını  sağlayacaktır. Ayrıca ilacı kullanmayı 
hatırlamanıza da yardımcı olacaktır.  
 
 Bu kutuda bir inhalasyon cihazı ve inhalasyon tozu formunda ilaç içeren sert kapsüller 
(blisterler  içinde) bulacaksınız. INBROXA i nhalasyon cihazı , sert kapsül içinde bulunan 
ilacı inhale  etmenizi (içinize çekmenizi) sağlamaktadır.  
 
 Kapsülleri sadece bu kutu içinde bulunan inhalasyon cihazı ile birlikte kullanın . 
Kapsüllerin kullanılacağı zamana kadar blisterin içinde kalması gerekmektedir.  
 
 Yeni bir kutuya başladığınızda, kutu içinde bulunan yeni inhalasyon cihazı nızı kullanın.  
 
 Her bir inhaleri, tüm kapsülleri kullan dıktan sonra atınız.  
 
 INBROXA kapsüllerini yutmayınız.  
 
 İnhalerinizi nasıl kullanacağınıza dair talimatlar için lütfen “Uygulama yolu ve 
metodu” başlığını  okuyunuz.  
 
INBROXA ile tedavi süresi : 
• Doktorunuzun belirttiği süre boyunca INBROXA’yı kullanınız.  
• KOAH uzun süreli bir hastalıktır ve sadece solunum problemleriniz veya diğer KOAH 
belirtileriniz olduğunda değil, INBROXA’yı her gün  kullanmalısınız  
 
INBROXA ile tedaviye ne kadar süre ile devam edeceğiniz hakkında sorularınız varsa 
doktorunuz ya da eczacınızla konuşunuz.  
 
Bu inhalerin kullanımıyla ilgili başka sorunuz varsa doktorunuz ya da eczacınızla konuşunuz.  
 
Uygulama yolu ve metodu:  
Kullanma talimatının bu bölümünde, INBROXA’yı  nasıl kullan acağınız ve cihaz bakımı 
konusunda bilgi verilmektedir. Lütfen dikkatlice okuyunuz ve talimatları takip ediniz.  
- Yalnızca bu kutu içinde bulunan INBROXA inhalasyon cihazını kullanın. INBROXA 
kapsüllerini başka bir inhalasyon cihazı ile birlikte kullanmayın ya da INBROXA 
inhalasyon cihazını başka bir kapsül ilacı almak için kullanmayın.  5 / 11 
 - Yeni bir kutuya başladığınızda, paket içinde bulunan yeni inhalasyon cihazınızı kullanın.  
- Her bir inhaleri, tüm kapsülleri  kullan dıktan sonra atınız.  
- Eczacınıza artık gerekli olmayan ilaçları ve inhalerleri nasıl atacağınızı sorun.  
- Kapsülleri yutmayın.  Kapsüllerin içinde bulunan toz, inhalasyon yoluyla almanız içindir.  
 
INBROXA paketi:  
Her bir INBROXA  paketi şunları içermektedir:  
- Bir adet INBROXA inhalasyon cihazı  
- İnhalasyon cihazında kullanılacak INBROXA kapsülleri içeren bir ya da daha fazla 
blister şerit 
 
İnhalasyon cihazı, INBROXA kapsüllerinin içerisinde yer alan ilacı inhalasyon yoluyla 
almanızı sağlamaktadır.  
  
 
 
1. Kapak  
2. Ağızlık parçası  
3. Kapsül haznesi  
4. Delme düğmesi  
 
 
Kullanıma ilişkin talimatlar:   
  
 
 
 
1. Kapağı çekerek çıkarın.  
  
 
 
2. Cihazın alt kısmını sıkıca tutarken ağız parçasını ok 
yönünde çevirerek açın.  
 
6 / 11 
   
 
3. Kapsülü, ambalajından kullanmadan hemen önce çıkarın. 
Cihazın tabanındaki kapsül şeklindeki hazneye bir kapsülü 
yerleştirin.  
  
 
 
4. Ağız parçasını kapalı konuma getirmek için çevirin.  
 5. Cihazı dik tutun (ağız parçası yukarıda olacak şekilde) ve 
kenardaki çıkıntılara eş zamanlı olarak SADECE BİR KEZ 
basın. Bu şekilde kapsül delindikten sonra kenar çıkıntılarını 
bırakın. Lütfen dikkat: Bu işlemi yaparken jelatin kapsül 
parçalanabilir ve soluma sırasında küçük jelatin parçalarının 
ağız ve boğaza kaçma olasılığı vardır. Jelatin parçaları 
zararsızdır ve yutulduktan sonra hazmedil ir. Kapsülün 
kullanımdan hemen önce ambalajından çıkarılması ve kapsülü 
patlatmak için kenar çıkıntılarına sadece bir kez basılması 
jelatin kapsülün parçalanma riskini en aza indirir (bkz. 3. 
basamak).  
  
 
 
 
6. Nefesinizi kuvvetlice dışarı verin.  
7 / 11 
  7. Ağız parçasını ağzınıza yerleştirin ve başınızı hafifçe geriye 
eğin. Ağız parçası etrafında dudaklarınızı sıkıca kapatın ve 
olabildiğince hızlı ve derin bir nefes alın. Toz dağılırken 
kapsülün bölmesinde dönmesinden kaynaklanan bir ‘‘vızıltı’’ 
sesi duyacak sınız. Bu sesi duymadıysanız kapsül bölmesinde 
sıkışmış olabilir. Bu durumda cihazı açınız ve kapsülü 
bölmesinde oynatarak gevşetiniz. Kapsülü gevşetmek için 
düğmelere birden fazla BASMAYINIZ.  
8. Nefesinizi tutun:  
İnhalasyon  cihazını ağzınızdan çıkarırken, 5 -10 saniye ya da mümkün olduğunca uzun süre 
nefesinizi tutun . Daha sonra nefesinizi verin.  
 
Kapsül içinde toz kalıp kalmadığını kontrol etmek için inhalasyon cihazını açın. Eğer 
kapsülde toz kalmışsa inhalasyon cihazını k apatın ve 7. ve 8 . adımları tekrarlayın. Hastaların 
büyük kısmı bir ya da iki inhalasyonda kapsülü boşaltabilmektedir.  
 
Bazı kişiler ilacı inhalasyon yoluyla aldıktan sonra nadiren kısa süre öksürebilmektedir. Eğer 
öksürürseniz endişelenmeyin. Kapsül boş olduğu sürece ilacınızı tam dozunda almış 
olacaksınız.  
 
9. Kullandıktan sonra boş kapsülü atın ve ağız parçasını kapatın.  
 
UNUTMAYIN:  
- INBROXA kapsüllerini yutmayın.  
- Kapsülleri yalnızca bu kutu içinde bulunan INBROXA inhalasyon cihazı ile 
kullanın.  
- INBROXA kapsülleri blister içinde saklanmalı ve yalnızca kullanımdan hemen önce 
çıkarılmalıdır.  
- Bir INBROXA kapsülünü kesinlikle doğrudan INBROXA inhalasyon cihazının 
ağızlığına yerleştirmeyin.  
- Yandaki düğmelere birden fazla defa basmayın . 
- INBROXA inhalasy on cihazının ağızlığının içine üflemeyin.  
- İnhalasyondan önce yandaki düğmeleri serbest bırakın.  
- INBROXA inhalasyon cihazını su ile yıkamayın. Cihazı kuru tutun. Bkz. “İnhalasyon 
cihazı nasıl temizlenir!”  
- INBROXA inhalasyon cihazını parçalara ayırmayın.  
- Her yeni INBROXA ilaç kutusundan çıkan yeni INBROXA inhalasyon cihazını 
kullanın. Her bir inhaleri, tüm kapsülleri kullan dıktan sonra atınız.  
- Kapsülleri INBROXA inhalasyon cihazı içinde saklamayın.  
- INBROXA inhalasyon cihazını ve INBROXA kapsüllerini kuru bir yerde saklayın.  
 
 
8 / 11 
 İnhalasyon cihazı nasıl temizlenir?  
İnhalasyon cihazını haftada bir kere temizleyin.  
- Geriye kalan tozları uzaklaştırmak için ağızlığın içini ve dışını, temiz, kuru ve havsız 
bir bezle silin.  
- İnhalasyon cihazını su ile yıkamayın. Kuru tutun.  
- İnhalasyon cihazını parçalara ayırmayın . 
 
Değişik yaş grupları  
• Çocuklarda kullanım:  
18 yaş altındaki çocuklarda ve ergenlerde INBROXA  kullanılmamalıdır.  
 
• Yaşlılarda kullanım:  
Yaşlı hastalarda doz ayarlamasına gerek bulunmamaktadır . 
 
Özel kullanım durumları:  
Böbrek /Karaciğer yetmezliği : 
Hafif ila orta şiddette karaciğer yetmezliği olan hastalarda ve böbrek yetmezliğinde doz 
ayarlamasına gerek yoktur . 
 
Eğer INBROXA ’nın etkisinin çok güçlü veya zayı f olduğuna dair bir izle niminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla INBROXA  kullandıysanız:  
INBROXA’ dan kullanmanız gerekenden fazlasını kullanmışsanız bir doktor  veya eczacı ile 
konuşunuz.  
 
Eğer çok fazla INBROXA inhale  ederseniz ya da başka birisi kapsüllerinizi kullanırsa derhal 
doktorunuza söyleyiniz ya da en yakın hastanenin acil bölümüne gidiniz. INBROXA  inhaler 
kutusunu gösteriniz. Tıbbi yardım gerekebilir.  Kalbinizin normalden daha hızlı attığını fark 
edebilirsiniz ya da baş ağrısı,  uyuşuk hisse tme, mide bulan tısı olabilir  veya kusuyor 
olabilirsiniz . 
 
INBROXA  kullanmayı unutursanız:  
Eğer INBROXA’yı  almayı unutursanız , bir sonraki  dozu ertesi gün olağan saatinde alınız.  
 
Unutulan dozları dengelemek için çift doz almayınız.  
 
INBROXA  ile tedavi sonlandırıldığındaki oluşabilecek etkiler:  
INBROXA  ile tedavinizi durdurmak hastalığınızın kötüleşmesine neden  olabilir. Doktorunuz 
size söylemedikçe ilacınızı almayı bırakmayın.  
 
4. Olası yan etkiler nelerdir?  
Tüm ilaçlar gibi, INBROXA  herkeste olmasa da bazı  kişilerde yan etkiler e sebep  olabilir.  
 9 / 11 
  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın 1’inden  az, fakat 100 hastanın 1’inden  fazla görülebilir.  
Yaygın olmayan  :100 hastanın 1’inden  az, fakat 1.000 hastanın 1’inden  fazla görülebilir.  
Seyrek  :1.000 hastanın 1’inden  az, fakat 10.000 hastanın 1’inden  fazla  
görülebilir.  
Çok seyre k  :10.000 hastanın 1’inden  az görülebilir.  
Bilinmiyor   :Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, INBROXA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümü ne ba şvurunuz:  
 Eğer  ezilme hissine benzer göğüs ağrınız varsa (yaygın),  
 Kanınızda yüksek seviyede şeker varsa  (diyabet). Yorgun olma, çok susama, acıkma (kilo 
alımı olmadan) hissi yaşayabilir ve normalden fazla idrar yapabilirsiniz (yaygın).  
 Düzensiz kalp atışlarınız varsa (yaygın olmayan),  
 Döküntü, kaşıntı, kurdeşen, nefes alma veya yutma güçlüğü, baş dönmesi gibi alerjik 
reaksiyon belirtileri alırsanız,  
 Zor nefes almanız, hırıltınız veya öksürmeniz varsa (yaygın olmayan).  
 
Bunlar ın hepsi çok c iddi yan etkilerdir.  
 
Eğer bun lardan biri sizde mevcut ise, sizin INBROXA’ya karş ı ciddi alerjiniz var demektir. 
Acil tıbbi mü dahaleye veya hastaneye yat ırılman ıza gerek olabili r. 
 
Diğer yan etkiler aşağıdakileri içerebilir:  
 
Çok yaygın   
 Soğuk algınlığı benzeri belirtiler. Aşağıdakilerin tümünü veya çoğunu alabilirsiniz:  
 Boğaz ağrısı, burun akıntısı, burun tıkanıklığı, hapşırma, öksürük, baş ağrısı.  
 
Yaygın    
 Yanaklarda ya da alında basınç ya da ağrı hissi (sinüslerde iltihap),  
 Burun akıntısı,  
 Öksürük,  
 Boğaz ağrısı,  
 Baş ağrısı,  
 Baş dönmesi,  
 Çarpıntı,  
 Kas spazmı,  
 Eller, ayak bilekleri ya da ayaklarda şişme (ödem),  
 Kaşıntı/döküntü,  
 Göğüs ağrısı,  10 / 11 
  Kaslarda, kemiklerde ya da eklemlerde ağrı (kas-iskelet ağrısı).  
 
Yaygın olmayan  
 Hızlı kalp a tışı, 
 Karıncalanma veya uyuşma,  
 Kas ağrısı.  
 
Bazı hastalarda nadiren ilacı inhale  ettikten kısa bir süre sonra öksürük gözlenir. Öksürük  
KOAH’ ta gözlenen yaygın bir belirtidir . Eğer ilaç inhalasyonundan kısa süre sonra  
öksürürseniz endişelenmeyin. Kapsülün boş olup olmadığını ve tam doz alıp almadığınızı  
görm ek için inhalasyon cihazını kontrol edin. Eğer kapsül boşsa endişelenmenize gerek  
yoktur . Eğer kapsül boş değilse, talimatlara uygun olarak  yeniden inhalasyon yapın ız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan “İlaç Yan Etki Bildir imi” ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne  bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 
5. INBROXA’nın  saklanması  
INBROXA ’yı çocukların göremeyeceği, erişemeyeceği yerlerde ve ambalajında  saklayınız.  
 
30°C  altındaki oda sıcaklığında saklanmalıdır.  
 
Sert kapsüller  nemden koru nmak için blister içinde saklanmalı ve yalnızca kullanımdan 
hemen önce çıkarılmalıdır.  
 
Son kullanma tarihiyle uyumlu olarak kullanınız.  
 
Ambalajın üzerinde belirtilen son kullanma t arihinden sonra INBROXA’yı  kullanmayınız . 
 
Eğer üründe ve/veya ambalajında bozukluklar fark ederseniz INBROXA’yı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 11 / 11 
 Ruhsat sahibi:  
Deva Holding A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-mail: deva@devaholding.com.tr  
 
Üretim yeri:  
Deva Holding A.Ş.  
Kapaklı/Tekirdağ  
 
Bu kullanma talimatı 02/06/2020  tarihinde onaylanmıştır.  