1/10 
 KULLANMA TALİMATI  
XIVUBEL 120 mg/ mL enjeksiyonluk çözelti  
Steril  
Göz içine uygulanır.  
• Etkin madde:  Her bir flakon (0,23 mL), 27,6 mg brolucizumab ( rekombinant DNA 
teknolojisi ile Escherichia coli hücrelerinde üretilmiş, insanlaştırılmış  bir monoklonal tek 
zincir Fv (scFv) antikor fragmanıdır ) içerir.  
• Yardımcı maddeler:  Sodyum sitrat, sodyum hidroksit, sükroz, polisorbat 80, 
enjeksiyonluk su.  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma Talimatında:  
1. XIVUBEL nedir ve ne için kullanılır?  
2. XIVUBEL’i kullanmadan önce dikkat edilmesi gerekenler  
3. XIVUBEL nasıl kullanılır?  
4. Olası yan etkiler nelerdir?  
5. XIVUBEL’in saklanması  
Başlıkları yer almaktadır.  
1.  XIVUBEL  nedir ve ne için kullanılır?  
XIVUBEL , bir cam flakonda sunulan berrak ile hafif opalesan arası, renksiz ila hafif 
kahverengimsi sarı sulu bir enjeksiyonluk çözeltidir. XIVUBEL , antineovaskülarizasyon 
ajanları adlı bir ilaç grubuna ait olan etkin madde brolucizumabı içerir. XIVUBEL , görüşünüzü 
etkileyebilecek bir göz rahatsızlığını tedavi etmek için doktorunuz tarafından göze enjekte 
edilir. 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
2/10 
   
 
Makulaya sıvı 
veya kan 
sızdıran 
anormal kan 
damarları  
XIVUBEL , makula altında anormal kan damarları oluştuğunda ve büyüdüğünde meydana gelen  
göz rahatsızlıklarını tedavi etmek için kullanılır. Gözün  arkasında bulun an makula  net görüşten 
sorumludur. Bu anormal kan damarları göz içine sıvı veya kan sızdırabilir ve makulanın işlevine 
müdahale ederek görmenin azalmasına neden olabilecek aşağıdaki gibi hastalıklara yol açabilir:  
• yaş tip yaşa bağlı makula dejenerasyonu (yaş tip  YBMD )  
• diyabetik maküler ödem (DMÖ)  
XIVUBEL  hastalığın ilerlemesini yavaşlatabilir ve dolayısıyla görmenizi koruyabilir ve hatta 
iyileştirebilir.  
2. XIVUBEL’i kullanmadan önce dikkat edilmesi gerekenler  
XIVUBEL’i aşağıdaki durumlarda KULLANMAYINIZ  
Eğer;  
- Brolucizumaba veya bu i lacın içinde bulunan maddelerin  herhangi birine karşı alerjik 
iseniz.  
- Göz içinde veya çevresinde aktif veya şüpheli bir enfeksiyonu nuz varsa.  
- Gözünüzde ağrı veya kızarıklık (enflamasyon) yaşıyorsanız.  
Bunlardan herhangi biri sizin için geçerliyse, doktorunuza söyleyiniz. Böyle bir durumda 
XIVUBEL kullanmamalısınız.  
XIVUBEL ’i aşağıdaki durumlarda DİKKATLİ KULLANINIZ  
Eğer aşağıdakilerden herhangi biri sizin için geçerli ise, size XIVUBEL  enjekte edilmeden önce 
doktorunuza söyleyiniz:  
- Glokomunuz varsa  (göz içinde yüksek basıncın neden olduğu bir göz hastalığı)  
- Geçmişinizde ışık patlamaları veya yüzen cisimcikler (karanlık yüzer noktalar) varsa ya da 
uçan  cisimciklerin boyut ve sayısında ani bir artış olduysa.  
- Son dört hafta  içinde bir göz ameliyatı  yapıldıysa veya sonraki dört hafta için ameliyat 
planlanmışsa.  
- Geçmişinizde göz hastalıkları veya göz tedavileri söz konusu olduysa.  
- Son bir yıl içinde gözün arkasındaki kan damarlarının tıkanması (retinal vasküler oklüzyon) 
veya gözün arkasındaki kan damarlarının enflamasyonu (retinal vaskülit) nedeniyle ani 
görme kaybı öykünüz varsa.  
Aşağıdakiler olursa , derhal doktorunuza söyleyiniz:  
- Gözde kızarıklık, göz ağrısı, gözde rahatsızlık, bulanık veya azalmış görme, görüşünüzde 
artan sayıda küçük parçacık, ışığa karşı duyarlılık artışı - geliştirirseniz.  
- Retina l vasküler tıkanıklığının bir işareti olabilen ani görme kaybının gelişmesi.  
3/10 
 Yukarıdaki belirtilerden herhangi biri, doktorunuzun XIVUBEL ile tedavinizi kesmesine neden 
olabilir.  
Ayrıca şunları bilmeniz de önemlidir:  
- Her iki göze aynı anda uygulanan XIVUBEL’in  güvenliliği ve etkililiği araştırılmamıştır 
ve bu şekilde kullanılması , yan etkiler yaşama riskini artırabilir.  
- XIVUBEL  ile yapılan enjeksiyonlar, bazı hastalarda enjeksiyondan sonraki 30 dakika 
içinde göz basıncında (göz içi basıncı) artışa neden olabilir. Doktorunuz her enjeksiyondan 
sonra bunu izleyecektir.  
- Doktorunuz, gözün arkasındaki katmanlardan birinin yırtılma veya ayrılma (retina 
dekolmanı veya yırtılması ve retina pigment epitelyal dekolmanı veya yırtılması) 
olasılığını artırabilecek başka risk faktörlerine sahip olup olmadığınızı kontrol edecektir. 
Bu gibi durumlarda XIVUBEL  dikkatle verilmelidir.  
- Görme alanınızda, enjeksiyon işlemi için kullanılan enjektör ve/veya iğnelerle ilgili 
olabilecek küçük parçacıklar veya noktalar (uçuşan cisimler) görebilirsiniz.  
XIVUBEL’de  bulunanlara benzer maddeler olan VEGF inhibitörlerinin sistemik kullanımı, 
potansiyel olarak, kalp krizine veya felce yol açabilecek bir etki olan, kan damarlarını n kan 
pıhtısıyla tıkanma  (arteriyel tromboembolik olay) riski ile ilişkilidir. XIVUBEL’in  göze 
enjeksiyonunu takiben bu tür olaylara ilişkin teorik bir risk vardır.  
Bu  uyarılar,  geçmişteki  herhangi    bir    dönemde    dahi  olsa  sizin  için  geçerliyse  lütfen 
doktorunuza danışınız.  
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
XIVUBEL’in yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danışınız.   
Hamileyseniz, hamile kalmış olabileceğinizi düşünüyorsanız ya da bebek sahibi olmayı 
planlıyorsanız, size bu ilaç uygulanmadan önce doktorunuzdan tavsiye alınız.  
Hamile kalabilen kadınlar, XIVUBEL ile tedavi sırasında ve tedavi durdurulurken son 
enjeksiyondan sonra en az bir ay süreyle etkin bir doğum kontrol yöntemi kullanmalıdır. Tedavi 
sırasında hamile kalırsanız veya hamile olduğunuzu düşünüyorsanız, derhal doktorunuzla 
konuşunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız . 
Emziriyorsanız, size bu ilaç uygulanmadan önce doktorunuzun tavsiyesini alınız.  
XIVUBEL ile tedavi sırasında ve XIVUBEL ile tedavi durdurulurken son enjeksiyondan sonra 
en az bir ay boyunca emzirme önerilmez çünkü XIVUBEL’in anne sütüne geçip geçmediği 
bilinmemektedir.  
Araç ve makine kullanımı  
4/10 
 XIVUBEL enjeksiyonunuzdan sonra, bazı geçici görme sorunları yaşayabilirsiniz (örneğin 
bulanık görme). Bu etkiler devam ettiği sürece araç veya makine kullanmayınız.  
XIVUBEL’in içeriğinde bulunan bazı yardımcı maddeler hakkında önemli bilgiler  
XIVUBEL içeriğinde bulunan yardımcı maddelere karşı bir aşırı duyarlılığınız yoksa, bu 
maddelere bağlı olumsuz bir etki beklenmez.  
Diğer ilaçlar ile birlikte kullanımı  
Başka bir ilaç kullanıyorsanız, yakın zamanda kullandıysanız veya kullanma ihtimaliniz varsa 
doktorunuza söyleyiniz.  
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
3.    XIVUBEL nasıl kullanılır ?  
Uygun kullanım ve doz/uygulama sıklığı için talimatlar:  
XIVUBEL’in  önerilen dozu 6 mg brolucizumabdır.  
Yaş tip YBMD  
- İlk üç ay , ayda bir enjeksiyonla tedavi edileceksiniz.  
- Bundan sonra, her on iki haftada bir (3 ay) size bir enjeksiyon yapılabilir. Doktorunuz 
tedavi aralığınızı gözünüzün durumuna göre belirleyecektir; bazı hastalar her sekiz 
haftada bir (2 ay) tedaviye ihtiyaç duyabilir.  XIVUBEL’in iki dozu arasındaki tedavi 
aralığı 2 aydan az olmamalıdır.  
 
  İlk 3 ay        Sonra,  
 
Ayda 1 enjeksiyon  3 ayda 1 enjeksiyon veya 
doktorunuzun önerdiği gibi  
DMÖ  
- İlk beş enjeksiyon için her altı haftada bir, bir enjeksiyonla tedavi edileceksiniz.  
- Bundan sonra, her 3 ayda bir, bir enjeksiyon yaptırabilirsiniz. Doktorunuz tedavi 
aralığınızı gözünüzün durumuna göre belirleyecektir; bazı hastaların 2 ayda bir tedaviye 
ihtiyacı olabilir.  
 
 
 
 
 
 
 
 
 
 
 
 
İlk 5 doz, her  
 
haftada bir  
 
İlk 5 doz için, 1 
enjeksiyon, her  
6 haftada bir  
 
 
Bundan sonra 
her 
 
haftada bir  
 
Ardından, 1 enjeksiyon, her  
12 haftada bir (3  ay) veya 
doktorunuzun önerdiği 
şekilde  
 
5/10 
 Uygulama yolu ve metodu:  
XIVUBEL  gözünüze bir göz doktoru tarafından enjeksiyon (intravitreal enjeksiyon) şeklinde 
uygulanır.  
Enjeksiyondan önce doktorunuz, gözü dikkatlice temizlemek ve enfeksiyonu önlemek için 
dezenfektanlı bir göz banyosu kullanacaktır. Doktorunuz ayrıca, enjeksiyon dan 
kaynaklanabilecek bir ağrıyı azaltma veya önleme amacıyla gözü uyuşturmak için bir göz 
damlası (lokal anestezik) verecektir.  
XIVUBEL, muhtemelen aylar veya yıllar boyunca devam edecek olan uzun süreli bir tedavi  
gerektiren kronik göz hastalıklarının tedavisinde kullanılır . Doktorunuz düzenli olarak 
planlanmış ziyaretleriniz sırasında tedavinin istenen etkiye sahip olup olmadığını kontrol 
edecektir. Doktorunuz enjeksiyonlar arasında da gözlerinizi kontrol edebilir. Ne kadar süreyle 
XIVUBEL  alacağınız ile ilgili sorularınız varsa, doktorunuzla konuşunuz.  
Değişik yaş grupları : 
Çocuklarda kullanımı:  
XIVUBEL çocuklarda ve ergenlerde kullanılmaz.  
Yaşlılarda kullanımı:  
XIVUBEL , doz ayarlanmadan yaşlı kişilere  (65 yaş ve üzeri)  verilebilir.  
Özel kullanım durumları:  
Böbrek/Karaciğer yetmezliği:  
Böbrek ve karaciğer yetmezliği olan hastalarda doz ayarlaması gerekmemektedir.  
Eğer XIVUBEL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla XIVUBEL kullandıysanız:  
XIVUBEL’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
XIVUBEL’i kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygulama zamanı için doktorunuzun talimatlarına uymanız önemlidir.  
Unutulan dozları dengelemek için çift doz almayınız.  
XIVUBEL ile tedavi sonlandırıldığındaki oluşabilecek etkiler  
Tedaviyi kesmeden önce doktorunuzla konuşunuz. Tedaviyi bırakmak, görme kaybı riskinizi 
artırabilir ve görmenizde elde etmiş olabileceğiniz düzelmeyi tersine çevirebilir.  
Bu ilacın kullanımı hakkında başka sorunuz olursa, doktorunuza sorunuz.  
4.   Olası yan etkiler nelerdir?  
Tüm ilaçlar gibi XIVUBEL’in içeriğinde bulunan maddelere duyarlı olan kişilerde yan etkiler 
olabilir , ancak herkes bu yan etkileri yaşamaz. XIVUBEL  uygulamasına bağlı yan etkiler, ilacın 
kendisinden veya enjeksiyon prosedüründen kaynaklanır ve çoğunlukla gözü etkiler.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
6/10 
 Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
Aşağıdakilerden biri olursa, XIVUBEL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Alerjik  reaksiyon , enflamasyon veya enfeksiyon belirtileri olan aşağıdakilerden herhangi birini 
yaşarsanız derhal tıbbi yardım için başvurunuz:  
• görmede ani azalma veya değişiklik  
• gözde ağrı, rahatsızlık, kızarıklık  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin XIVUBEL’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Herhangi bir ciddi yan etki yaşarsanız, derhal doktorunuza söyleyiniz . 
Aşağıdakilerden herhangi birini fark ederseniz, doktorunuza söyleyiniz:  
XIVUBEL  tedavisinden sonra oluşabilecek diğer yan etkiler aşağıda tarif edilmektedir.  
Yan etkilerin çoğu hafif ila orta derecelidir ve genellikle her enjeksiyondan sonraki birkaç gün 
ila bir hafta içinde kaybolacaktır.  
Eğer bu yan etkiler ağırlaşırsa, lütfen doktorunuza söyleyiniz.  
Yaygın:   
• Göz duvarı dokusunun orta tabakasının iltihaplanması (üveit)  
• Gözün arkasındaki tabakalardan birinin yerinden ayrılması (vitreus dekolmanı)  
• Retinanın (gözün arkasında ışığı algılayan kısım) veya tabakalarından birinin yırtılması 
(retina pigment epitel yırtığı)  
• Görme keskinliğinde azalma (azalmış görme keskinliği)  
• Retinada kanama (retinal hemoraji)  
• Gözün renkli kısmı olan iris iltihabı (iritis)  
• Göz merceği bulutlanması (katarakt)  
• Göz akındaki küçük kan damarlarından kanama (konjonktival kanama)  
• Görüş alanınızda hareketli noktalar (vitr eusta uçan  cisimler)  
• Göz ağrısı  
• Göz basıncında artış (göz içi basıncı artışı)  
• Göz akında kızarıklık (konjonktivit)  
• Gözün arkasındaki tabakalardan birinin yırtılması (retina pigment epitelinin yırtılması)  
7/10 
 • Bulanık veya net olmayan görüş  
• Çizik kornea, irisi kaplayan göz küresinin şeffaf tabakasında hasar (kornea aşınması)  
• İrisi saran göz küresinin şeffaf tabakasın da hasar (noktalı keratit)  
• Alerjik reaksiyonlar (aşırı duyarlılık)  
Yaygın olmayan:   
• Göz içinde aşırı iltihaplanma (endoftalmi)  
• Körlük  
• Gözdeki arter tıkanmasına bağlı ani görme kaybı (retinal arter tıkanması)  
• Retinanın yerinden ayrılması (retina dekolmanı)  
• Gözde kızarıklık (konjonktival hiperemi ) 
• Gözyaşı üretiminde artış (lakrimasyon artışı)  
• Gözde anormal his  
• Gözün arkasındaki tabakalardan birinin yerinden ayrılması (retina pigment epiteli 
dekolmanı)  
• Göz içindeki jel benzeri madden in iltihabı (vitrit)  
• Gözün ön kısmının iltihabı (ön kamara iltihabı veya parlama)  
• İriste ve gözdeki bitişik dokusunda iltihaplanma (iridosiklit)  
• Göz küresinin şeffaf tabakası olan korneanın şişmesi (kornea ödemi)  
• Gözde kanama (vitreus kanaması)  
• Gözün arkasındaki kan damarlarının tıkanmasına bağlı ani görme kaybı (retinal vasküler 
oklüzyon)  
• Gözün arkasındaki kan damarlarının enflamasyonu (retinal vaskülit)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr   sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08   numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış olacaksınız.     
5.    XIVUBEL’in saklanması  
XIVUBEL’i çocukların göremeyeceği, erişemeyeceği yerlerde ve ambalajında saklayınız.  
Buzdolabında (2°C ila 8°C) saklayınız. Dondurmayınız.  
Işıktan korumak için flakonu dış karton kutusunda tutunuz.  
Kullanılmadan önce açılmamış şişe 24 saate kadar oda sıcaklığında (25°C'nin altında) 
tutulabilir.  
8/10 
 Son kullanma tarihiyle uyumlu olarak kullanınız  
Ambalajdaki veya etiketteki  son kullanma tarihinden sonra XIVUBEL’i kullanmayınız.  
Eğer üründe ve/veya ambalajında bozukluklar fark ederseniz XIVUBEL’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat Sahibi:   Farmanova Sağlık Hizmetleri Limited Şirketi  
    Barbaros Mahallesi, Mor Sümbül Sokak  
Nidakule, No:7/3f, İç Kapı No:27  
Ataşehir / İstanbul  
Üretim yeri:    Novartis Pharma Stein AG,  
Schaffhauserstrasse, 4332  Stein AG,  
    İsviçre  
Bu kullanma talimatı  27/02/2025  tarihinde onaylanmıştır.  
Aşağıdaki bilgiler yalnızca sağlık profesyonelleri içindir:  
Flakonu n kullanma talimatları  
Saklama ve inceleme  
 
 XIVUBEL’i  buzdolabında saklayınız (2°C ila 8°C). Dondurmayınız. 
Işıktan korumak için flakonu dış kutusunun içinde tutunuz.  
  
  
 Kullanım öncesinde, açılmamış XIVUBEL  flakonu, oda sıcaklığında 
(<25°C) 24 saate kadar tutulabilir. Flakon açıldıktan sonra işleme 
aseptik koşullar altında devam ediniz.  
 
 XIVUBEL  berrak ile hafif opalesan arası , renksiz ile hafif 
kahverengimsi sarı arası bir çözeltidir.  
 Çözelti, buzdolabından çıkarıldıktan sonra ve uygulama öncesinde 
gözle incelenmelidir.  Eğer partiküller veya bulanıklık görünüyorsa, 
flakon kullanılmamalı ve uygun değiştirme prosedürleri izlenmelidir.  
Flakonun içeriği ve filtre iğne steril ve sadece tek kullanımlıktır. Eğer 
ambalaj veya flakon ve/veya filtre iğne hasar görmüş veya son kullanım 
süresi dolmuşsa, kullanmayınız.  
 
XIVUBEL nasıl hazırlanır ve uygulanır?  
Flakon, önerilen 6 mg’dan dozdan daha fazlasını içerir. F lakondan çıkarılabilir hacim (0, 23  
mL) tamamen kullanılmamalıdır. Fazla hacim enjeksiyondan önce atılmalıdır. Flakonun tüm 
hacminin enjekte edilmesi, aşırı doz ile sonuçlanabilir.  
9/10 
 İntravitreal enjeksiyon prosedürü; cerrahi el dezenfeksiyonu, steril eldivenler, steril örtü ve 
steril göz kapağı spekulumunun (veya eşdeğeri) kullanımını ve (gerekirse) steril parasentez 
ekipmanının hazır bulundurulmasını içeren aseptik koşullar altında g erçekleştirilmelidir.  
Enjeksiyondan önce yeterli anestezi ve perioküler cildi dezenfekte etmek için göz kapağı ve 
oküler yüzeye geniş spektrumlu bir topikal mikrobisid uygulanmalıdır.  
Hazırlık ve intravitreal enjeksiyon için aşağıdaki tek kullanımlık tıbbi cihazlara ihtiyaç vardır:  
• 30G x ½ ”enjeksiyon iğnesi, steril.  
• 0,05 mL doz işareti olan 1 mL enjektör, steril.  
• 5 μm kü nt filtre iğnesi (18G x 1½ ”, 1, 2 mm x 40 mm), steril.  
Enjeksiyon iğnesi ve enjektör, XIVUBEL  paketine dahil değildir.  
Enjeksiyonun, dozun hazırlanmasından hemen sonra uygula ndığından emin olunuz (adım 8).  
Not: Doz, 0, 05 mL’ye ayarlanmalıdır.  
Enjeksiyon prosedürü  
 
1 
 Flakon kapağını çıkarın ve flakon septumunu 
temizleyiniz (örn. % 70 alkollü bezle)  
2  Aseptik teknik kullanarak 1 mL enjektör üzerine filtre 
iğnesi monte ediniz.  
3  İğne şişenin altına değene kadar filtre iğnesini şişe 
septumunun ortasına itiniz.  
4 
 Sıvıyı çekmek için flakonu hafifçe eğimli tutunuz ve 
tüm sıvıyı flakon ve filtre iğnesinden yavaşça çekiniz. 
Filtre iğnesini tamamen boşaltmak için flakonu 
boşaltırken piston çubuğunun yeterince geri 
çekildiğinden emin olunuz.  
5  Filtre iğnesini enjektörden aseptik teknik kullanarak 
ayırınız ve atınız. Filtre iğnesi, intravitreal enjeksiyon 
için kullanılmaz.  
6  30G x ½ “enjeksiyon iğnesini aseptik teknik kullanarak 
ve sıkıca enjektöre takınız.  
10/10 
 7 
 Hava kabarcıklarını kontrol etmek için enjektörü, 
iğnesi yukarı bakacak şekilde tutunuz. Hava kabarcığı 
varsa, kabarcıklar yukarı çıkana kadar enjektöre 
parmağınızla hafifçe vurunuz.  
 
 
8 
 Enjektörü göz hizasında tutunuz ve fazla çözelti ile 
birlikte havayı enjektörün dışına atmak üzere pistonu 
dikkatlice itini z ve dozu 0, 05 mL işaretine getiriniz. 
Enjektör enjeksiyon için hazırdır.  
9  0,05 mL hacmini uygulamak üzere kauçuk tıpayı, 
enjektörün sonuna ulaşana kadar yavaşça enjekte 
ediniz. Lastik tıpanın enjektör silindirinin sonuna 
ulaştığını kontrol ederek tam dozun verildiğini teyit 
ediniz.  
 
Not: Kullanılmayan her türlü tıbbi ürün veya atık madde yerel düzenlemelere uygun olarak 
bertaraf edilmelidir.  
Sıkça sorulan sorular ve cevapları  
S: Şişeden yeterli miktarda sıvı çekmekte zorluk çekersem ne olur?  
C: Çekme işleminden önce şişeyi sallamayınız, bunun yerine sıvının şişenin dibine çökmesini 
bekleyiniz. Şişenin dik, hafif eğimli bir konumda olduğundan emin olunuz. Pistonu yavaşça 
geri çekiniz  ve sıvının enjektör haznesinde görünmesini bekleyiniz. Şişeyi ve filtre iğnesini 
tamamen boşaltmak için yavaşça çekmeye devam ediniz . 
S: Tüm hava kabarcıklarını sıvıdan uzaklaştırmazsam ne olur?  
C: Sıvının hava içermemesi önemlidir. Bununla birlikte, tıpaya tutunmuş küçük hava 
kabarcıkları, enjeksiyon sırasında genellikle tıpadan ayrılmaz ve bu nedenle doz hacmini 
etkilemez.  
 
 
