KISA ÜRÜN BİLGİSİ
1. BEŞERİ TIBBİ ÜRÜNÜN ADI
KOLİLET 500 mg tablet
2. KALİTATİF VE KANTİTATİF BİLEŞİM
Etkin madde: Her bir tablet 500 mg sülfasalazin içerir.
Yardımcı maddeler:
Laktoz (inek sütü kaynaklı) 35 mg
Yardımcı maddeler için bölüm 6.1’e bakınız.
3. FARMASÖTİK FORM
Tablet
Sarımtrak-kahve renkli tablet.
4. KLİNİK ÖZELLİKLER
4.1 Terapötik endikasyonlar
• Steroid olmayan antiinflamatuvar ilaçlara (NSAİİ) yanıt vermeyen romatoid artritli
hastaların tedavisinde,
• Ülseratif kolitin indüksiyon ve remisyon idame tedavisinde,
• Aktif Crohn hastalığının tedavisinde kullanılmak üzere endikedir.
4.2 Pozoloji ve uygulama şekli
Pozoloji, uygulama sıklığı ve süresi:
KOLİLET dozu hastanın tedaviye vereceği cevaba ve KOLİLET’e karşı toleransına göre
ayarlanmalıdır.
Gece dozu arasındaki aralık 8 saati geçmemelidir.
Daha önce KOLİLET kullanmamış hastalarda dozun birkaç hafta içinde kademeli olarak
artırılması önerilir.
İltihaplı barsak hastalıklarında (Ülseratif Kolit) doz
Yetişkinler
Ağır atak: KOLİLET tabletler günde 4 defa 2-4 tablet olacak şekilde steroidler ile birlikte
kullanılır. Tabletlerin hızlı şekilde geçişi ilacın etkililiğini azaltır. Gece dozu arasındaki
aralık 8 saati geçmemelidir.
Ilımlı atak: Günde 4 defa 2-4 tablet olacak şekilde steroidler ile kombine veya tek başına
kullanılır.
1 / 10İdame tedavisi: Ülseratif kolitte nükslerin önlenmesi amacıyla uygulanmasında önerilen doz
günde 2-3 defa 2 tablettir. Yan etkiler görülmediği sürece bu dozla idame tedavisine devam
edilmelidir. Doz yeterli olmadığı takdirde günde 3-4 defa 2-4 tablete çıkarılmalıdır.
Çocuklar
Doz vücut ağırlığı oranında hesaplanır.
Akut atak veya nüks etme: Her 24 saatte 40- 60mg/kg olacak şekilde 3-6 doza bölünerek
İdame dozajı: Her 24 saatte 20-30mg/kg olacak şekilde 4 doza bölünerek
Crohn hastalığında
KOLİLET ülseratif kolitlerin ataklarında kullanıldığı şekilde uygulanmalıdır.
Romatoid artritte
Uzun sure NSAİİ ile tedavi gören romatoid artritli hastalarda midede hassasiyet
gözlenmektedir. Bu nedenle bu hastalığın tedavisinde enterik kaplı KOLİLET tabletler tavsiye
edilmektedir.
Hasta günlük 1 tablet kullanımıyla tedaviye başlar, toleransa ve cevaba göre dozaj günde 4
defa 1 tablet olana kadar, her hafta günlük 1 tablet arttırılır. Etkinin başlangıcı yavaştır ve 6
hafta boyunca belirgin bir etki gözlenmez. ESR ve C-reaktif protein azalması ile beraberinde
değişiklikte ilerleme gözlenir. NSAİİ ile KOLİLET eş zamanlı kullanılabilir.
Yetişkinlerde dozun aşağıdaki şemaya uygun olarak artırılması önerilir.
1. hafta 2. hafta 3. hafta 4. hafta ve sonrası
Sabah 1 tablet 1 tablet 2 tablet
Akşam 1 tablet 1 tablet 1 tablet 2 tablet
Deneyler klinik etkinin, tedavinin 6-10’uncu haftasında ortaya çıktığını göstermiştir. Uzun
süreli tedavilerde KOLİLET etkililiğini ve güvenliliğini muhafaza eder.
Uygulama şekli:
KOLİLET, ağızdan alınmalı ve yeterli miktarda su ile yutulmalıdır. Tabletler gün boyunca
düzenli aralıklarla, yemeklerden sonra ve kırılmadan alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
KOLİLET kullanımında oluşacak muhtemel yararın, ilacın kullanımına bağlı risk oranından
daha fazla olduğu durumlarda böbrek ve karaciğer yetmezliği olan hastalarda veya kan
bozuklarının görüldüğü hastalarda KOLİLET dikkatle kullanılabilir.
Pediyatrik popülasyon:
2 yaşın altında kullanımı yoktur
Sistemik juvenil romatoid artrit hastası çocuklarda kullanımı serum hastalığı benzeri
reaksiyon verir. Bu hastalarda KOLİLET kullanılmamalıdır.
2 / 10Geriyatrik popülasyon:
Dozaj ayarlamasına gerek yoktur.
4.3 Kontrendikasyonlar
Sülfasalazin ve metabolitleri, sülfonamidler, salisilatlar ve diğer NSAİİ’a karşı aşırı duyarlı
olan hastalarda intestinal ve üriner obstrüksiyonlarda, porfirialı hastalarda, iki yaşından küçük
çocuklarda kontrendikedir. Şiddetli alerji ve bronşiyal astım olgularında kullanılmamalıdır.
4.4 Özel kullanım uyarıları ve önlemleri
Sülfasalazin tabletlere başlanmadan önce ve tedavinin ilk üç ayı boyunca iki haftada bir,
diferansiyel beyaz hücre sayımı dahil tam kan sayımı ve karaciğer fonksiyon testleri
yapılmalıdır. Aynı testler, ikinci üç aylık dönem boyunca ayda bir kez ve sonrasında ise, üç
ayda bir ve klinik açıdan endike olduğunda yapılmalıdır. İdrar analizi ve böbrek fonksiyonu
değerlendirmesi de, sülfasalazin tabletler ile tedavi boyunca periyodik olarak yapılmalıdır.
Tedavinin takip eden döneminde ise, klinik olarak endike olan durumlarda hasta takip
edilmelidir.
Karaciğer yetmezliği, böbrek yetmezliği veya kan diskrazisi olan hastalarda, hastanın klinik
durumuna göre KOLİLET kullanımına karar verilmelidir.
KOLİLET tedavisi sırasında boğaz ağrısı, ateş, ciltte solukluk, purpura ya da sarılık gibi
klinik bulguların görülmesi kemik iliği baskılanmasının, hemoliz ya da hepatotoksisitenin
belirtisi olabilir. Bu durumda, kan testi sonuçları alınana kadar ilaç kesilmelidir.
Sülfasalazin kullanımıyla ilişkili olarak, eksfolyatif dermatit, Stevens-Johnson sendromu ve
toksik epidermal nekroliz dahil bazıları ölümcül olan ciddi deri reaksiyonları çok seyrek
bildirilmiştir. Hastalar, tedavinin erken döneminde bu olaylar açısından en yüksek risk altında
gibi görünmektedir; olayların çoğunda başlangıç tedavinin ilk birkaç ayı içerisindedir. Deri
döküntüsü, mukozal lezyonlar veya başka bir aşırı duyarlılık belirtisi ile ortaya çıktığında
sülfasalazin hemen sonlandırılmalıdır.
Eozinofili ve sistemik semptomların görüldüğü ilaç döküntüsü (DRESS) gibi ciddi, yaşamsal
tehlikesi bulunan sistemik aşırı duyarlılık reaksiyonları, sülfasalazin dahil çeşitli ilaçlar
kullanan hastalarda bildirilmiştir. Önemli şekilde, döküntünün belirgin olmamasına karşın
ateş veya lenfadenopati gibi aşırı duyarlılığa ilişkin erken belirtilerin görülebileceği
unutulmamalıdır. Bu tip belirti veya semptomların bulunması durumunda, hasta derhal
değerlendirmeye alınmalıdır. Bu belirti veya semptomlar için alternatif bir etiyoloji
belirlenemezse, sülfasalazin derhal sonlandırılmalıdır.
KOLİLET, folik asit emilimini ve metabolizasyonunu inhibe ettiği için folik asit eksikliği
görülebilir. Folik asit eksikliğine bağlı olarak kan sayımında makrositoz ve pansitopeni gibi
ciddi değişiklikler oluşabilir. Bu durum folik asit veya folinik asit (leucovorin) uygulanması
ile düzeltilebilir.
Glukoz-6-fosfat dehidrogenaz eksikliği olan hastalarda, KOLİLET hemolize neden
olabileceği için, bu hastalar hemolitik anemi yönünden kontrol edilmelidir.
Böbrek hasarı durumunda, kristalüri ve taş oluşumunu önlemek amacıyla hasta uygun
miktarda sıvı almalıdır.
3 / 10Bazı durumlarda, KOLİLET tedavisi sırasında oligospermi ve infertilite görüldüğü
bildirilmiştir. İlacın bırakılmasıyla 2-3 ay içinde bu etkiler ortadan kalkar.
KOLİLET laktoz içerdiğinden dolayı, nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
KOLİLET ile birlikte kullanıldığında, digoksin emiliminde azalma nedeniyle digoksinin
serum seviyelerinin tedavi edici seviyelerin altında kaldığı bildirilmiştir.
Tiyopürin 6-merkaptopürin (veya ön ilacı olan azatiyoprin) ve oral sülfasalazinin birlikte
kullanıldığı durumlarda, tiyopürin metiltransferaz enzimi inhibe edildiği için kemik iliği
baskılanması ve lökopeni geliştiği bildirilmiştir.
Sülfonamidler bazı hipoglisemik ajanlar ile kimyasal olarak benzer özelliklere sahiptir.
Sülfonamid kullanan hastalarda hipoglisemi gözlenmiştir. Eş zamanlı olarak sülfasalazin ve
hipoglisemik ajanlar kullanan hastalar yakından takip edilmelidir.
Romatoid artritli hastalarda, sülfasalazin ve metotreksat birlikte kullanıldıklarında ilaçların
farmakokinetik özelliklerinin değişmediği bilindiği halde, bulantı gibi gastrointestinal yan
etkilerin görülme sıklığının arttığı belirtilmiştir.
KOLİLET, metenamin ile etkileşime girebilir.
KOLİLET ile varfarinin birlikte kullanılması kanama riskini arttırabilir.
KOLİLET; hamileliğin ilk birkaç haftasında sinir tüp bozukluklarını (örn. Spina Bifida)
azaltmada kullanılan folat ile etkileşime girebilir.
4.6. Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar / Doğum kontrolü (Kontrasepsiyon)
KOLİLET’in, çocuk doğurma potansiyeli bulunan kadınlarda kullanılmasının potansiyel
yararı fetusa olan potansiyel risk ile karşılaştırılarak kontrasepsiyon yöntemi kullanılıp
kullanılmayacağına karar verilmelidir.
Gebelik dönemi
KOLİLET’in, gebelerde maruziyetine ilişkin klinik veri mevcut değildir. Hayvanlar üzerinde
yapılan çalışmalar, gebelik / embriyonal / fetal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Klinik araştırmalar ve bildirilen yan etkiler ilacın fetus üzerinde istenmeyen etkiler meydana
getirdiğini göstermemiştir. Bununla birlikte, oral sulfasalazin folik asit absorbsiyonunu ve
metabolizmasını inhibe ederek folik asit yetersizliğine neden olur. İlaç hamilelik sırasında
ancak çok gerekli olduğunda kullanılmalıdır. Gebelik sırasında sülfasalazine maruz kalan
kadınların bebeklerinde nöral tüp hasarları olduğuna dair bildirimler mevcuttur ancak
sülfasalazinin bu hasarlardaki rolü belirlenmemiştir. Bebekte kernikterus da görülebilir.
4 / 10Laktasyon dönemi
Sülfasalazin ve sülfapiridin, süte düşük miktarda geçer. Özellikle prematüre ya da glukoz-6-
fosfat dehidrogenaz eksikliği olan bebeklerde dikkatli olunmalıdır. Sülfasalazin kullanmakta
olan annelerin emzirdiği bebeklerde kanlı dışkı veya ishal bildirilmiştir. Bu sonucun
bildirildiği vakalarda, annenin sülfasalazini bırakmasından sonra bebeklerde kanlı dışkı veya
ishal ortadan kalkmıştır.
Emzirmenin durdurulup durdurulmayacağına ya da KOLİLET tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve KOLİLET tedavisinin emziren anne açısından
faydası dikkate alınmalıdır.
Üreme yeteneği / Fertilite
Bazı durumlarda, KOLİLET tedavisi sırasında oligospermi ve infertilite görüldüğü
bildirilmiştir. İlacın bırakılmasıyla 2-3 ay içinde bu etkiler ortadan kalkar.
4.7 Araç ve makine kullanımı üzerindeki etkiler
KOLİLET’in araç ve makine kullanma yeteneği üzerinde bilinen bir etkisi yoktur.
4.8 İstenmeyen etkiler
İstenmeyen etkilerin yaklaşık %75’i tedaviyi takip eden ilk 3 ay içerisinde, %90’ı devam eden
6 ay içerisinde gözlenir. Bazı istenmeyen etkiler doza bağımlıdır ve semptomlar genellikle
dozun azaltılmasıyla ortadan kalkar.
Sulfasalazin intestinal bakteriler tarafından sülfapiridin ve 5-aminosalisilata parçalanır, bu
nedenle sülfonamid veya salisilat bağımlı istenmeyen etkiler gözlenmesi muhtemeldir. Yavaş
asetilatör hastalarda sülfapiridine bağlı istenmeyen etkiler daha çok gözlenir. En çok
karşılaşılan istenmeyen etkiler bulantı, baş ağrısı, kızarıklık, iştah kaybı ve sıcaklık artışıdır.
KOLİLET tedavisinde görülebilen bazı yan etkiler, ülseratif kolit ve Crohn hastalığının
belirtileriyle karıştırılabilir. Bu nedenle, kesin bir ayırım yapmak güçtür.
İstenmeyen etkiler aşağıdaki kategorilere göre listelenmiştir:
Çok yaygın (≥ 1/10); yaygın (≥ 1/100 ila <1/10); yaygın olmayan ( ≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000); bilinmiyor: eldeki verilerden
hareketle tahmin edilemiyor.
Enfeksiyonlar ve enfestasyonlar
Bilinmiyor: Psödomembranöz kolit
Kan ve lenf sistemi hastalıkları
Yaygın: Lökopeni,
Yaygın olmayan: Trombositopeni
Bilinmiyor: Agranülositoz, hemolitik anemi, makrositoz, aplastik anemi, Heinz body anemisi,
hipoprotrombinemi, lenfadenopati, makrositoz, megaloblastik anemi, methemoglobinemi,
nötropeni, pansitopeni
5 / 10Bağışıklık sistemi hastalıkları:
Bilinmiyor: Anaflaksi, polyarteritis nodosa, serum hastalığı
Metabolizma ve beslenme hastalıkları
Bilinmiyor: İştah kaybı
Psikiyatrik hastalıklar:
Yaygın: Uykusuzluk
Yaygın olamayan: Depresyon Bilinmiyor: Halüsinasyon
Sinir sistemi hastalıkları
Yaygın: Baş ağrısı, sersemlik, tat alma bozuklukları
Yaygın olmayan: Konvülsiyonlar
Bilinmiyor: Periferik nöropati, aseptik menenjit, ensefalopati, ataksi, koku bozuklukları
Göz hastalıkları:
Yaygın: Konjuktival ve skleral enjeksiyon
Kulak ve iç kulak hastalıkları
Yaygın: Kulak çınlaması Yaygın olmayan: Vertigo
Kardiyak hastalıklar
Bilinmiyor: Alerjik miyokardit, siyanoz, perikardit
Vasküler hastalıklar:
Yaygın olmayan: Vaskülit
Solunum sistemi hastalıkları
Yaygın: Öksürük
Yaygın olmayan: Dispne
Bilinmiyor: Fibröz alveolit, eozinofilik infiltrasyon, interstisyel akciğer hastalığı
Gastrointestinal hastalıklar
Çok yaygın: Gastrik sorunlar, mide bulantısı Yaygın: Karın ağrısı, diyare, kusma, stomatit
Yaygın olmayan: Pankreatit, ülseratif kolitin alevlenmesi, parotit
Hepato-bilier hastalıkları
Bilinmiyor: Hepatik yetmezlik, fulminant hepatit, hepatit*
Deri ve deri altı doku hastalıkları
Yaygın: Prurit
Yaygın olmayan: Alopesi, ürtiker
Bilinmiyor: Epidermal nekroliz (Lyell sendromu), eozinofili ve sistemik semptomlar ile
birlikte ilaç döküntüsü, eritem, eksantem, eksfoliyatif dermatit, periorbital ödem,
fotosensivite, Stevens-Johnson sendromu, liken planus, toksik püstüloderma.
6 / 10Kas iskelet sistemi, bağ doku ve kemik hastalıkları
Yaygın: Artralji
Bilinmiyor: Sistemik lupus erythematosus
Böbrek ve idrar yolu hastalıkları
Yaygın: Proteinüri
Bilinmiyor: Nefrotik sendrom, interstisyel nefrit, kristalüri*, hematüri.
Genel bozukluklar ve uygulama bölgesine ilişkin hastalıklar
Yaygın: Ateş
Yaygın olmayan: Yüzde ödem
Bilinmiyor: Deri ve vücut sıvılarının sarılaşması
Üreme sistemi ve meme hastalıkları:
Bilinmiyor: Geri dönüşümlü oligospermi
Araştırmalar
Yaygın olmayan: Karaciğer enzimlerinde artış
Bilinmiyor: Oto-antikorların indüksiyonu
*Daha fazla bilgi için Bölüm 4.4 Özel kullanım uyarıları ve önlemleri’ne bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Önerilen dozların üstünde kullanıldığında, bulantı ve kusma bildirilmiştir. Doz aşımı
durumunda böbrek yetmezliği olanlarda ciddi toksisite riski artmıştır. Aşırı doz tedavisi
semptomlara yönelik destekleyici tedavidir.
Aşırı doz tedavisinde mide yıkanır, idrar alkali yapılır. Böbrek fonksiyonu normal olan
hastalarda sıvı verilir. Anüri durumunda sıvı ve tuz kısıtlamasına gidilerek uygun tedavi
yapılır.
Aşırı duyarlık reaksiyonları antihistaminiklerle kontrol edilebilir, gerekirse kortikosteroid
uygulanır. Hastalar methemoglobinemi veya sülfahemoglobinemi açısından takip edilmelidir.
Bu durumlar gelişirse uygun şekilde tedavi edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntestinal antienflamatuar ajanlar
ATC kodu: A07EC01
7 / 10Salisilazosülfapiridin (sülfasalazin), sülfapiridin ve salisilik asidin bir asit-azo
bileşiğidir.İltihaplı barsak hastalıkları ve aktif romatoid artrit tedavisinde kullanılır.
Etki mekanizması
Salisilazosülfapiridin ve metabolitlerinin antienflamatuvar, immunosupresif ve antibakteriyel
etkileri vardır. Bağ dokusuna karşı karakteristik ve spesifik bir afinitesinin bulunması
nedeniyle subepitelyal doku değişimi ile birlikte olan ülseratif kolitin tedavisinde seçkin bir
ilaçtır.
Uygulamadan sonra dozun yaklaşık %90’ı kolona ulaşır, burada bakteri tarafından
sülfapiridine (SP) ve mesalazine (ME) parçalanır. Bunlar aktif metabolitlerdir. Bakteri
tarafından parçalanmamış sülfasalazin (SASP) de çeşitli semptomlarda aktiftir. SP’nin çoğu
absorbe edilir, hidroksilasyon veya glukuronidasyonu gerçekleştirilir; idrarda hem metobolize
olmuş SP, hem de değişmemiş SP bulunur. Bir kısım ME geri emilir ve kolon duvarında
asetillenir, böbrekten eliminasyonu genellikle AC-ME şeklindedir. SASP, safra ve idrar ile
değişmeden atılır.
İlaç ve metabolitleri, immunomodulatuar ve antibakteriyel etkiler gösterirken, aynı zamanda
araşidonik asit yolağı üzerine (özellikle lökotrienler) ve bazı enzimlerin aktivitesini
değiştirerek etki gösterir. Kesin sonuç inflamatuvar barsak hastalığı aktivitesinde klinik olarak
azalmadır. Romatoid artrit hastalığında CRP seviyesinde ve inflamasyonun diğer
indikatörlerinde belirgin düşüş 1-3 ay içerisinde gözlenir. ME’nin bu etkiden sorumlu
olmadığı düşünülmektedir.
Gastrointestinal tahammülsüzlük nedeniyle ilacı düzenli bir biçimde kullanamayan hastalar
için barsaklarda çözünen tablet formu geliştirilmiştir.
5.2 Farmakokinetik özellikler
Genel Özellikler
Emilim: EN-tabletler ile yapılan çalışmalar, SASP tozun eşdeğer bir dozuna kıyasla temel
parametrelerde istatistiksel anlamlı farklılıklar göstermemektedir ve aşağıda sunulan değerler,
normal tabletlerden elde edilmiştir. Barsak hastalığında sülfasalazin kullanımı açısından,
ADR insidansı ile ilgili olanlar dışında sistemik düzeylerin önem taşıdığına dair bir kanıt elde
edilmemiştir. Burada, yaklaşık 50 µg/mL’nin üzerindeki SP düzeyleri, özellikle yavaş
asetilatörlerde belirgin bir ADRS riskiyle ilişkilidir.
Dağılım: Sulfasalazin oral yoldan 2 g dozda verildiğinde plazma doruk konsantrasyonlarına
1.5-6 saat içinde ulaşır ve konsantrasyon düzeyi ortalama 14 ug/mL kadardır. Oral yoldan
verildiğinde sülfapiridinin serum doruk konsantrasyonları 6-24 saat içinde görülür ve
ortalama serum konsantrasyonu 21 ug/mL kadardır. Ülseratif kolitli hastalarda 5
aminosalisilik asit serum konsantrasyonları 0-4 ug/ml arasında değişir
Biyotransformasyon: 3 g’lik tek oral doz şeklinde verilen SASP ile ilgili olarak; SASP’nin
doruk serum düzeyleri 3-5 saatte elde edilmiştir, eliminasyon yarılanma ömrü 5.7±0.7 saat,
etki görülene kadar geçen süre 1.5 saat olarak bulunmuştur. İdame tedavisi sırasında
SASP’nin renal klirensi 7,3±1,7 mL/dakika olmuştur, bu değerler SP için 9.9±1.9 ve AC-
ME için 100±20 olmuştur. Serbest SP plazmada ilk olarak, tek doz uygulamasından 4.3 saat
8 / 10sonra ortaya çıkmış ve absorpsiyon yarılanma ömrü 2,7 saat olmuştur. Eliminasyon yarılanma
ömrü 18 saat olarak hesaplanmıştır.
Eliminasyon: Mesalazinin dönüşümünde, idrarda yalnızca AC-ME (serbest ME değil)
gösterilebilmiştir; asetilasyon muhtemelen, büyük ölçüde kolon mukozasında sağlanmıştır. 3
g SASP dozundan sonra, etki görülene kadar geçen süre 6,1±2,3 saat olmuştur ve plazma
düzeylerinde toplam ME 2 µg/mL’den düşük bulunmuştur. İdrarla atılma yarılanma ömrü
6,0±3,1 saat olmuş ve bu değerler temelinde absorpsiyon yarılanma ömrü 3,0±1,5 saat
bulunmuştur. GFH’ye karşılık gelen renal klirens sabiti 125 mL/dakika olarak hesaplanmıştır.
5.3 Klinik öncesi güvenlilik verileri
Karsinojenite
Erkek ve dişi sıçanlar ve fareler üzerinde 337.5 mg/kg dozunda sülfasalazin ile yapılan
karsinojenik etki araştırmasında, erkek sıçanlarda mesane transizyonel hücre papillom
insidansında artış görülmüştür. Bu tümörlerin ilacın direkt genotoksik etkisi ile değil de,
idrarda taş oluşması sonucu mekanik etki ile olduğu düşünülmektedir. Farelerde,
hepatoselüler adenom ve karsinom insidansında artış gözlenmiştir. Bu etki araştırılınca,
sülfasalazinin türe özgü bir etkisi olduğu anlaşılmıştır.
Mutajenite
Ames testinde ve fare lenfoma hücre testinde mutajenik etki saptanmamıştır. Bununla birlikte,
fare ve sıçan kemik iliği mikronükleus testinde çok düşük oranda mutajenik yanıt
görülmüştür. Sülfasalazinin kardeş kromatid değişikliklerini veya kromozom bozukluklarını
Çin hamsterı ovaryum hücrelerinde indüklemediği görülmüştür ve in vivo fare kemik iliği
kromozomal bozukluk testleri negatiftir. Fakat, sülfasalazin sıçan ve fare mikronükleus
testlerinde ve insan lenfosit kardeş kromatid değişiklikleri, kromozamal bozukluk,
mikronükleus testlerinde pozitif veya şüpheli mutajenik yanıt göstermiştir. Sülfasalazinin
kromozomal hasarı indüklemesinin nedeni olarak folik asit seviyelerindeki azalma olduğu
düşünülmektedir.
Reprodüktif toksisite
Sıçanlar ve tavşanlarda yapılan araştırmalarda fertilite azalması gözlenmiştir.
Sıçan ve tavşanlarda insanlarda kullanılan dozun 6 katına kadar olan dozlarda, dişilerde
fertilite azalması ya da fetus üzerinde herhangi bir zararlı etki gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz (inek sütü kaynaklı)
Amidon
Magnezyum stearat
9 / 106.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 30 tablet içeren plastik şişelerde kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği” ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş
80670 Maslak-İSTANBUL
8. RUHSAT NUMARASI(LARI)
122/6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.07.1975
Ruhsat yenileme tarihi:
10. KÜB’ÜN YENİLENME TARİHİ
10 / 10