KISA ÜRÜN BİLGİSİ
1. BEŞERİ TIBBİ ÜRÜNÜN ADI
LAXAMOT 667 mg/ml şurup
2. KALİTATİF VE KANTİTATİF BİLEŞİM
1000 ml çözelti;
Etkin madde:
Laktüloz (inek sütünden elde edilir) 667 g
içerir.
Yardımcı maddeler:
Yardımcı maddeler için 6.1’e bakınız.
LAXAMOT, üretim yolundan gelen ve bilinen etkiye sahip olan kalıntılar içerir,
‘4.4. Özel kullanım uyarıları ve önlemleri’ bölümüne bakınız.
3. FARMASÖTİK FORMU
Oral çözelti.
Berrak, renksiz veya soluk kahverengi-sarı kıvamlı çözelti
4. KLİNİK ÖZELLİKLER
4.1. Terapötik endikasyonlar
 Konstipasyon: Kolonun normal fizyolojik ritmini kazanmasını sağlamak
 Gaita kıvamının yumuşak olmasının tıbben arzulandığı durumlarda (hemoroid, kolon
ya da anüse yönelik cerrahi girişimlerden sonra)
 Hepatik ensefalopati (HE): Hepatik koma veya prekomanın tedavi ve profilaksisinde
kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Laktüloz çözeltisi, seyreltilerek ya da seyreltilmeden alınabilir. Dozlar, gerekli durumlarda,
su, meyve suyu, süt, vs. ile birlikte alınabilir.
Laktüloz dozu bir seferde yutulmalı ve ağızda bekletilmemelidir, çünkü LAXAMOT özellikle
uzun dönem kullanıldığında, şeker içeriği diş çürümesine sebep olabilir.
Pozoloji, hastanın kişisel ihtiyaçlarına göre ayarlanmalıdır.
Günlük tek doz reçete edildiğinde, doz düzenli olarak ve günün aynı saatinde (örn. kahvaltı
sırasında) alınmalıdır. Laksatiflerle uygulanan tedavi sırasında, günlük olarak yeterli miktarda
(1,5-2 litre, 6-8 su bardağına eşdeğer) sıvı alınması tavsiye edilir.
Şişe içerisinde sunulan laktüloz için ölçü kabı kullanılabilir.
Konstipasyonda veya gaita kıvamının tıbben yumuşak olmasının istendiği durumlarda doz
uygulaması:
1 / 7Laktüloz günlük tek doz olarak ya da iki doza bölünerek alınabilir. Şişe içerisinde sunulan
laktüloz için ölçü kabı kullanılabilir.
Ürünü kullanmaya başladıktan birkaç gün sonra, tedavi yanıtına bağlı olarak idame dozuna
geçilebilir. Tedavinin etkisinin görülmesi için birkaç gün (2-3 gün) geçmesi gerekebilir.
Şişe içerisinde sunulan laktüloz oral çözeltisi:
Günlük Tedaviye Devam
Günlük Başlangıç Dozu
Dozu
Erişkinler ve ergenler 15 – 45 ml (10-30 g laktüloz) 15 – 30 ml (10-20 g laktüloz)
Çocuklar (7-14 yaş arası) 15 ml (10 g laktüloz) 10 – 15 ml (7-10 g laktüloz)
Çocuklar (1-6 yaş arası) 5 – 10 ml (3-7 g laktüloz) 5 – 10 ml (3-7 g laktüloz)
5 ml’ye kadar 5 ml’ye kadar
1 yaşın altındaki bebeklerde
(3 g laktüloz’a kadar) (3 g laktüloz’a kadar)
HE’de (Hepatik ensefalopatide) (yalnızca erişkinler için) doz uygulaması:
Başlangıç dozu: Günde 3 defa 30-50 ml
Sonrasında, günde 2-3 defa yumuşak bir defekasyon (dışkılama) sağlayabilen ve bireye göre
ayarlanması gereken doz idame dozu olarak kullanılabilir.
Gaitanın pH'ı tercihen 5.0-5.5 olmalıdır.
Uygulama şekli:
Sadece ağız yolu ile kullanım içindir.
Özel popülasyonlara ilişkin ek bilgiler
Böbrek/Karaciğer yetmezliği:
Laktüloza sistemik maruziyet ihmal edilebilir düzeyde olduğu için, özel doz önerisi
bulunmamaktadır.
Pediyatrik popülasyon:
Değişik yaş grubundaki çocuklarda kullanım dozuna ilişkin bilgiler yukarıdaki tabloda
verilmiştir.
HE’li (Hepatik ensefalopatili) çocuklarda (yenidoğandan 18 yaşına kadar) güvenliliği ve
etkililiği kanıtlanmamıştır.
Veri mevcut değildir.
Geriyatrik popülasyon:
Laktüloza sistemik maruziyet ihmal edilebilir düzeyde olduğu için, özel doz önerisi
bulunmamaktadır.
4.3. Kontrendikasyonlar
- Etkin maddeye veya bileşimindeki herhangi bir yardımcı maddeye karşı aşırı duyarlılık (bkz.
‘Bölüm 6.1 Yardımcı maddelerin listesi’)
- Galaktozemi
- Gastro-intestinal obstrüksiyon, sindirim sistemi perforasyonu veya riski (örn. ülseratif kolit,
Crohn hastalığı gibi bağırsağın akut enflamatuvar hastalıkları)
2 / 7Bu ürün laktoz, galaktoz ve küçük miktarlarda fruktoz içerir. Bu nedenle, galaktoz veya fruktoz
intoleransı, Lapp laktaz eksikliği veya glukoz-galaktoz malabsorbsiyonu gibi seyrek görülen
kalıtsal rahatsızlığı olan hastalar bu ilacı kullanmamalıdır.
4.4. Özel kullanım uyarıları ve önlemleri
Aşağıdaki durumlarda hekime danışılması tavsiye edilir:
- Tedavi başlamadan önce sebebi belli olmayan ağrılı abdominal semptomlar
- Birkaç günlük uygulama sonrası yetersiz terapötik etki
Laktozu tolere edemeyen hastalarda laktüloz dikkatli kullanılmalıdır (bkz. ‘Bölüm 6.1.
Yardımcı maddelerin listesi’). Konstipasyonda kullanılan normal doz diyabetik hastalar için
normalde bir sorun teşkil etmez. HE tedavisinde kullanılan laktüloz dozu genellikle çok daha
yüksektir ve diyabetik hastalarda kullanılırken bu dozun dikkate alınması gerekebilir.
Üretim sürecinin getirdiği ve bilinen etkiye sahip olan kalıntılar hakkında bilgi:
Bu ürün, üretim sürecinin getirdiği laktoz, galaktoz ve fruktoz içerir. Bu nedenle, nadir
kalıtımsal galaktoz veya fruktoz intoleransı, toplam laktaz eksikliği veya glukoz-galaktoz
malabsorpsiyonu olan hastalar bu tıbbi ürünü kullanmamalıdır.
Bu ürün, üretim sürecinin getirdiği sülfit kalıntıları içerir.
Gastrokardiyak sendromu (Roemheld sendromu) olan hastalar, ancak bir doktora danıştıktan
sonra laktuloz kullanmalıdır. Bu hastalarda laktuloz aldıktan sonra meteorizm veya distansiyon
gibi semptomlar ortaya çıkarsa, doz azaltılmalı veya tedavi kesilmelidir.
Ayarlanmamış dozların kronik kullanımı ve yanlış kullanımı, ishale ve elektrolit dengesinin
bozulmasına sebep olabilir.
Yaşlı veya genel durumu kötü olan ve 6 aydan fazla süredir laktuloz kullanan hastalarda
periyodik elektrolit kontrolü endikedir.
Pediyatrik popülasyon
Laksatif preparatların çocuklarda kullanımı olağan dışı durumlarda ve ancak doktor
kontrolünde olmalıdır.
Nadir görülen otozomal resesif fruktoz intoleransı olan bebeklere ve küçük çocuklara laktuloz
verirken dikkatli olunmalıdır.
Tedavi sırasında defekasyon refleksinin bozulabileceği dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır.
Laktuloz, diğer tıbbi ürünlerin (örneğin tiyazidler, diüretikler, kortikosteroidler ve amfoterisin
B) neden olduğu potasyum kaybını artırabilir. Kardiyak glikozitlerin eşzamanlı kullanımı,
potasyum eksikliğine bağlı olarak glikozitlerin etkisini artırabilir.
Özel popülasyonlara ilişkin ek bilgiler:
Bilinmemektedir.
3 / 74.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
LAXAMOT’un, çocuk doğurma potansiyeli bulunan kadınlarda kullanımına ilişkin özel bir
öneri veya tedavi sırasında veya sonrasında doğum kontrolünün gerekli olduğuna dair herhangi
bir bilgi söz konusu değildir.
Gebelik dönemi
Laktüloza sistemik maruziyet ihmal edilebilir düzeyde olduğu için, hamilelik döneminde
herhangi bir etkisi olması beklenmez.
LAXAMOT için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (bkz.
‘Bölüm 5.3. Klinik öncesi güvenlilik verileri’).
Gebe kadınlara verilirken tedbirli olunmalıdır.
Laktasyon dönemi
Laktülozun emziren kadınlardaki sistemik etkisi ihmal edilebilir düzeyde olduğundan,
emzirilen yenidoğana/bebeğe herhangi bir zararlı etkisi olması beklenmez.
LAXAMOT emzirme döneminde kullanılabilir (bkz. ‘Bölüm 5.3. Klinik öncesi güvenlilik
verileri’).
Üreme yeteneği/Fertilite
Laktüloza sistemik maruziyet ihmal edilebilir düzeyde olduğu için, herhangi bir etki
beklenmemektedir.
4.7. Araç ve makine kullanımı üzerindeki etkiler
Laktülozun araç ve makine kullanma yeteneği üzerine etkisi ihmal edilebilir düzeydedir veya
hiç yoktur.
4.8. İstenmeyen etkiler
Güvenlilik profilinin özeti
Tedavinin ilk birkaç gününde şişkinlik hissi oluşabilir. Bu etki genelde birkaç gün sonra
kaybolur. Önerilenden yüksek dozlarda kullanıldığında karın ağrısı ve diyare görülebilir. Bu
durumda doz azaltılmalıdır. ‘4.9. Doz aşımı ve tedavisi’ bölümüne de bakınız.
Uzun sürelerle yüksek dozlarda kullanılması (normalde sadece hepatik ensefalopati, HE
durumunda) sonucu, diyareye bağlı olarak hastanın elektrolit düzeylerinde dengesizlikler
görülebilir. Hepatik ensefalopati tedavisi sırasında hipernatremi de oluşabilir. Bu durumda,
dozaj günde iki veya üç şekilli dışkı elde edecek şekilde ayarlanmalıdır.
Advers reaksiyonların listesi
Plasebo kontrollü klinik çalışmalarda laktülozla tedavi edilen hastalarda, aşağıda sıklıkları ile
birlikte belirtilen istenmeyen etkiler meydana gelmiştir.
4 / 7Çok yaygın (≥ 1/10); yaygın (≥1/100,<1/10); yaygın olmayan (≥ 1/1000, < 1/100); seyrek
(≥ 1/10.000, < 1/1000); çok seyrek (< 1/100.00), bilinmiyor (eldeki verilerden hareketle tahmin
edilemiyor).
Sistem/organ Sıklık kategorisi
sınıfı Çok Yaygın Yaygın olmayan Seyrek Bilinmiyor
yaygın
Bağışıklık Hipersensitivite
sistemi
hastalıkları
Gastrointestinal Diyare Şişkinlik,
hastalıklar abdominal
ağrı,
bulantı,
kusma
Deri ve deri altı Döküntü,
doku kaşıntı, ürtiker,
hastalıkları eritem
Araştırmalar Diyarenin sonucu
olarak bozulmuş
elektrolit dengesi
Pediyatrik popülasyon:
Çocuklardaki güvenlilik profilinin yetişkinlerdekine benzer olması beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:0 800 314 00 08; faks:0 312 218 35 99).
4.9. Doz aşımı ve tedavisi
Yüksek dozda kullanılması durumunda aşağıdakiler oluşabilir:
Semptom: Diyare ve abdominal ağrı
Tedavi: Tedavinin bırakılması ya da doz azaltılması. Diyareye veya kusmaya bağlı yoğun sıvı
kaybı durumunda elektrolit bozukluklarının düzeltilmesi gerekebilir.
Spesifik bir antidotu yoktur. Semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Ozmotik etkili laksatifler
ATC kodu: A06AD11
Laktüloz, kolonda bulunan bakteriler tarafından düşük moleküler ağırlıklı organik asitlere
parçalanır. Bu organik asitler kolon lümeninin pH’sını azaltmanın yanısıra, oluşturdukları
ozmotik etki nedeniyle kolon içeriğinin hacminde artışa yol açar. Bu etkiler kolonun
peristaltizmini uyarır ve dışkı kıvamını normalleştirir. Konstipasyon durumu düzelir ve kolon
normal fizyolojik ritmine döner.
5 / 7Hepatik ensefalopati (HE) veya hepatik (pre)komada laktuloz, kanın amonyak içeriğinde
azalmaya neden olur. Bu endikasyonda kullanılan daha yüksek doz, kolondaki pH’nın
düşmesine yol açar. Sonuç olarak, proteolitik bakterilerin büyümesi engellenir, bu da amonyak
ve diğer toksinlerin üretiminin azalmasına neden olur. Bu düşen pH'da yüksek oranda amonyak
da kolon duvarından zorlukla geçen iyonize amonyağa dönüştürülür. Sonuç olarak amonyağın
emilme yeteneği azalır. Düşen pH'ın bir sonucu olarak, amonyak ayrıca kandan kolon lümenine
doğru yayılır. Etki ayrıca, kolonda genel olarak hızlandırılmış geçiş süresi ile güçlendirilir.
Amonyak metabolizmasındaki bu değişiklik ile protein toleransı artar. Bu bağlamda,
hiperamoneminin tek başına HE'nin nöropsikiyatrik belirtilerini açıklayamayacağını anlamak
önemlidir.
Laktüloz, prebiyotik bir madde olarak Bifidobakteriler ve Laktobasiller gibi sağlığa yararlı
bakterilerin çoğalmasını desteklerken, Klostridium ve Eşerişia koli gibi patojenik potansiyele
sahip bakterileri baskılayabilir. Bu durum, barsak florasında daha olumlu bir denge oluşmasını
sağlayabilir. Böylece, konstipasyonun hafiflemesine yol açabilir ve hastanın sağlık durumu
üzerinde olumlu bir etkiye sahip olabilir.
5.2. Farmakokinetik özellikler
Emilim: Laktüloz, oral uygulama sonrasında ancak çok az miktarlarda emilir.
Dağılım: Çok az miktarda emildiği için kolona hiç değişmeden ulaşır.
Metabolizma: Çok az miktarda emildiği için kolona hemen hemen hiç değişmeden ulaşan
laktüloz burada bulunan bakteriler tarafından metabolize edilir. 25-50 g ya da 40-75 ml’ye
kadar olan dozlarda tümüyle metabolize edilir.
Atılım: 25-50 g ya da 40-75 ml üzerindeki dozlarda uygulandığında bir kısım değişmeden feçes
yoluyla atılabilir. İdrarla atılımın %3 veya daha az olduğu bildirilmiştir.
5.3. Klinik öncesi güvenlilik verileri
Değişik deney hayvanlarında yapılan akut, sub-kronik ve kronik toksisite testleri ürünün çok
düşük seviyede toksisitesi olduğunu göstermiştir. Gözlenen etkiler, spesifik toksik etkiden çok
katılaşmış feçesin sindirim sistemindeki etkisinden kaynaklanmaktadır.
Tavşan, sıçan veya farelerle yapılan üreme ve teratoloji deneylerinde, herhangi bir advers olaya
rastlanmamıştır.
6. FARMASÖTİK ÖZELLİKLER
6. 1. Yardımcı maddelerin listesi
LAXAMOT formülasyonunda herhangi bir yardımcı madde içermemektedir, ancak küçük
miktarlarda sentez sırasında ortaya çıkan ve bilinen etkiye sahip olan ilgili şekerler (örn. sığır
kaynaklı laktoz, galaktoz, epilaktoz, fruktoz) ve sülfit kalıntıları içerebilir.
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay’dır (zarar görmemiş, orijinal ambalajında saklanması koşulu ile).
Ürün açıldıktan sonra raf ömrü süresince kullanılabilir.
6 / 76.4. Saklamaya yönelik özel tedbirler
25°C altındaki oda sıcaklığında saklanmalıdır.
Zarar görmemiş, orijinal ambalajında muhafaza edilmelidir.
6.5. Ambalajın niteliği ve içeriği
30 ml’lik polipropilen (PP) ölçek kabı ile birlikte, polietilen (PE) kapak ile kapatılmış 100 ml,
150 ml ve 300 ml oral çözelti içeren yüksek yoğunluklu polietilen (HDPE) şişeler halinde
kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir önlem bulunmamaktadır.
Kullanılmamış olan ürünler ya da atık malzemeler “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
2019/676
9.İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18/12/2019
Ruhsat yenileme tarihi:
10. KÜB’ÜN YENİLENME TARİHİ
7 / 7