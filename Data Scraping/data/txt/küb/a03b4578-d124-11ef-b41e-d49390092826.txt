KISA ÜRÜN BİLGİSİ
1. BEŞERİ TIBBİ ÜRÜNÜN ADI
FML LIQUIFILM %0.1 göz damlası, süspansiyon
Steril
2. KALİTATİF VE KANTİTATİF BİLEŞİM
Etkin madde:
Her ml’de 1 mg florometolon içerir.
Yardımcı maddeler:
Her ml’de 0,046 mg benzalkonyum klorür içerir.
Yardımcı maddeler için 6.1’e bakınız.
3. FARMASÖTİK FORM
Oftalmik süspansiyon
Beyaz, mikronize süspansiyon.
4. KLİNİK ÖZELLİKLER
4.1. Terapötik endikasyonlar
FML LIQUIFILM palpebral ve bulbar konjonktivanın, kornea ve göz ön segmentinin steroide
cevap veren enflamasyonlarında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Konjonktival keseye günde iki ila dört defa 1-2 damla damlatılır. İlk 24-48 saat içinde saatte
iki damla şeklinde uygulama emniyetle yapılabilir.
Tedavinin erken sonlandırılmamasına özellikle dikkat edilmelidir.
Uzun süreli kullanımdan sonra tedavi sonlandırılırken ilaç dozu yavaş yavaş azaltarak
kesilmelidir
Açıldıktan sonra 15°C – 25°C arasında saklanmak koşuluyla 15 gün içerisinde kullanılmalıdır.
Uygulama şekli:
Göze damlatılarak uygulanır.
Kullanmadan önce iyice çalkalayınız.
Göz yaralanmasını ve kontaminasyonu önlemek için damlalığın ucu gözünüze ya da başka bir
yere değdirilmemelidir. Ürünün birden fazla kişi tarafından kullanılması enfeksiyonun
yayılmasına yol açabilir.
Özel popülasyonlara ilişkin ek bilgiler:
Böbrek/Karaciğer yetmezliği
1Veri yoktur.
Pediyatrik popülasyon:
2 yaş ve altı çocuklarda FML LIQUIFILM’in etkililik ve güvenliliği belirlenmemiştir.
Süt çocuğu ve küçük çocuklarda kullanımı önerilmemektedir.
Geriyatrik popülasyon:
Güvenlilik ve etkililik bakımından yaşlı ve daha genç hastalar arasında bir farklılık
gözlenmemiştir.
4.3. Kontrendikasyonlar
FML LIQUIFILM aşağıdaki durumlarda kullanılmamalıdır:
• Etkin madde veya ilacın bileşenlerinden herhangi birine karşı aşırı duyarlılığı olanlarda
• Epitelyal herpes simpleks keratit (dendritik keratit), vaccinia ve varicella
enfeksiyonlarının da dahil oküler viral enfeksiyonlarda
• Tüberkülozun da dahil olduğu oküler mikobakteriyel ve ayrıca tedavi edilmemiş oküler
bakteriyel enfeksiyonlarda
• Oküler mantar enfeksiyonlarında
• Kornea yaralanması ve kornea ülseri tedavisinde tek başına uygulandığı durumlarda
• Bir viral enfeksiyona işaret edebileceğinden, tanısı kesinleşmemiş “göz kızarıklığında”
4.4. Özel kullanım uyarıları ve önlemleri
Kortikosteroid içeren göz damlaları bir göz hastalıkları uzmanı denetimi altında olmadan ve
bununla birlikte düzenli göz içi basıncı ölçümü yapılmadan 1 haftadan uzun süre
kullanılmamalıdır.
Uzun süreli kortikosteroid kullanımı, göz içi basıncı (GİB) artışıyla birlikte glokom ve nadiren
de optik sinir hasarına, net görmede ve görme alanlarında bozukluklara, posterior subkapsülar
katarakt oluşumuna ve gecikmiş yara iyileşmesine neden olabilir. Uzun süreli kullanım ayrıca
konak immün cevabını baskılayabilir bu da sekonder oküler enfeksiyon riskini artırabilir.
Glokom varlığında steroidler dikkatli kullanılmalıdır. Göz içi basıncı sık sık kontrol
edilmelidir.
Tanısı kesinleşmeyen ‘göz kızarıklığı’ herpes simpleks virüsüne bağlı olabilir.
Kortikosteroidler, bu durumu alevlendirerek görüşe zarar verebilen, hatta gözün kaybına neden
olabilen korneal ülsere neden olabilir.
Gözün tedavi edilmemiş akut enfeksiyonları steroid tedavisi sonucu maskelenebilir veya
artabilir.
İntraoküler steroidlerin kullanımı tedavi seyrini uzatabilir ve gözdeki birçok viral enfeksiyonun
şiddetini artırabilir (herpes simpleks de dahil).
Herpes simpleks keratiti geçirmiş hastaların (stroma dahil) steroid ile tedavisi büyük bir dikkat
gerektirmekte olup, sık aralıklarla biyomikroskop ile muayene yapılması zorunludur.
2Gözde yaralanmaları veya kontaminasyonu önlemek için damlalık ucunun göze veya diğer
yüzeylere temasından kaçınılmalıdır. Şişenin birden fazla kişi tarafından kullanılması
enfeksiyonun yayılmasına neden olabilir.
Özellikle yüzde, cilt atrofisi, çizgiler ve telenjiektazi gibi steroid tedavisinin topikal advers
etkileri görülebilir.
Eş zamanlı kullanılan diğer göz ilaçları, FML LIQUIFILM damlatılmadan 5 dakika önce
uygulanmalıdır.
Görmede bozukluk
Sistemik ve topikal kortikosteroid kullanımıyla beraber görme bozukluğu görülebilir. Eğer bir
hastada bulanık görme veya diğer görme bozuklukları gibi semptomlar varsa, sistemik ve
topikal kortikosteroid kullanımı sonrası görülen katarakt, glokom veya santral seröz
koryoretinopati (CSCR) gibi nadir hastalıklar dahil olası sebeplerin değerlendirilmesi için
hastanın bir göz hastalıkları uzmanına sevkedilmesi düşünülmelidir.
Yardımcı Maddeler
FML LIQUIFILM, gözde iritasyona ve yumuşak kontakt lenslerde renk değişikliğine neden
olan benzalkonyum klorür içermektedir. Benzalkonyum klorür gözde iritasyona neden olabilir.
Yumuşak kontakt lenslerle temasından kaçınınız. Uygulamadan önce kontakt lensi çıkartınız
ve lensi takmak için en azından 15 dakika bekleyiniz. Yumuşak kontakt lenslerin renklerinin
bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi bulunmamaktadır.
Kobisistat içeren ürünler de dahil olmak üzere CYP3A inhibitörleri ile birlikte uygulanmasının
sistemik yan etki riskini arttırması beklenmektedir. Fayda, sistemik kortikosteroid yan
etkilerinin artmış riskinden daha ağır basmadıkça, kombinasyondan kaçınılmalıdır; bu
durumda, hastalar sistemik kortikosteroid yan etkileri açısından izlenmelidir.
Eş zamanlı kullanılan diğer göz ilaçları FML LIQUIFILM damlatılmadan 5 dakika önce
uygulanmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım ile ilgili veri bulunmamaktadır.
Gebelik dönemi
Florometolonun hamile kadınlarda kullanımıyla ilgili çok kısıtlı veri mevcuttur.
Hayvanlarda yapılan çalışmalar üreme toksisitesi göstermiştir.
Hayvan çalışmalarına göre florometolon diğer kortikosteroidler gibi teratojeniktir.
Hamilelik sırasında FML LIQUIFILM’in kullanılması önerilmemektedir.
3Laktasyon dönemi
Florometolonun anne sütüne geçip geçmediği bilinmemektedir.
Emzirme döneminde FML LIQUIFILM kullanılmamalıdır.
Üreme yeteneği /Fertilite
Veri yoktur.
4.7. Araç ve makine kullanımı üzerindeki etkiler
Göz damlası uygulandığında görüşte geçici bulanıklığa neden olabilir. Bu durumda hasta, araç
ve makine kullanmaya başlamadan önce veya kendisini ve başkalarını riske atabilecek
herhangi bir aktiviteye dahil olmadan önce bulanıklığın geçmesini beklemelidir.
4.8. İstenmeyen etkiler
Her sıklık grubunda, istenmeyen etkiler azalan ciddiyete göre sıralanmıştır.
Aşağıda yer alan istenmeyen etkiler FML LIQUIFILM’in kullanıma sunulmasını takiben
bildirilmiştir.
Sıklık sınıflandırması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); Çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık
Sinir sistemi hastalıkları
Bilinmiyor: Baş ağrısı, baş dönmesi
Göz hastalıkları
Yaygın: Göz içi basıncında artış
Bilinmiyor: Optik sinir hasarı, görme keskinliğinde veya görme alanında bozukluklar ile
birlikte glokom, katarakt (subkapsüler dahil), ülseratif keratit, oküler enfeksiyon (bakteriyel,
fungal ve viral enfeksiyonlar dahil), punktat keratit, globda perforasyon, gözde iritasyon,
konjonktival/oküler hiperemi, gözde ağrı, görme bozukluğu, gözde yabancı cisim hissi, göz
kapağında ödem, görmede bulanıklık, gözde akıntı, gözde pruritus, göz yaşı akıntısında artış,
göz ödemi/göz şişmesi, midriyazis, gözde enflamasyon, korneal bozukluk.
Vasküler hastalıklar
Bilinmiyor: Hipertansiyon
Gastrointestinal hastalıklar
Bilinmiyor: Disguzi (tat alma duyusunda değişiklik)
Deri ve deri altı doku hastalıkları
Bilinmiyor: Döküntü
Fosfat içeren göz damlaları ile bildirilen istenmeyen etkiler:
4Belirgin kornea hasarı olan bazı hastalarda fosfat içeren göz damlalarının kullanımı ile ilişkili,
çok seyrek korneal kalsifikasyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakası bildirilmemiştir. Genellikle aşırı doz, akut sorunlara neden olmaz.
Yanlışlıkla göze aşırı dozda uygulandığında göz su veya serum fizyolojik ile yıkanmalıdır.
Yanlışlıkla içildiğinde seyreltmek amacıyla sıvı alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, kortikosteroidler (yalın)
ATC kodu: S01BA07
Florometolon, dezoksiprednizolon türevi olan sentetik bir kortikosteroittir (glukokortikoid).
Göz enflamasyonlarının tedavisinde kullanılan steroidler olarak bilinen grubunun bir üyesidir.
Glukokortikoidler, sitoplazmik reseptörlere bağlanarak enfeksiyon medyatörlerinin sentezini
engelleyerek enflamatuvar reaksiyonları (şişme, fibrin birikimi, kapiler dilatasyon, fagosit
göçü), kapiler proliferasyonu, kollajen birikimini ve nedbeleşmeyi baskılar.
Topikal kortikoseroidler hastaların normal olan ve intraoküler basıncı artmış olan gözlerinde
intraoküler basınç artışına sıklıkla neden olsalar da, florometolon göz içi basıncını daha az
artırır (örneğin deksametazondan). Yapılan bir çalışma florometolonun altı haftalık tedaviyi
takiben göz içi basıncını deksametazona kıyasla istatistiksel olarak anlamlı düzeyde daha az
arttırdığını (ortalama değişiklik deksametazonda 9 mmHg, florometolonda 3 mmHg)
göstermiştir.
Florometolon, kimyasal veya immünolojik kaynaklı uyarıcı ajanlara karşı oluşan enflamatuar
etkinin önlenmesinde etkilidir. Steroid etkinin genel olarak kabul edilmiş ortak bir açıklaması
olmamasına rağmen, kortikosteroidlerin, lipokortin olarak bilinen fosfolipaz A2’yi inhibe eden
proteinleri harekete geçirerek etki ettikleri tahmin edilmektedir. Bu proteinlerin prostaglandin
ve lökotrienler gibi enflamasyonunun potent mediatörlerinin biyosentezini, bunların ön
maddesi olan araşidonik asidin salınmasını durdurarak kontrol ettiği iddia edilmektedir.
Araşidonik asit, fosfolipaz A2 tarafından membran fosfolipidlerinden oluşturulur.
5.2. Farmakokinetik özellikler
Genel özellikler
Emilim:
5Topikal olarak %0,1 tritium-işaretli florometolon süspansiyonun damlatılmasından 30 dakika
sonra aköz humörde doruk radyoaktivite düzeyleri oluşmaktadır.
Dağılım:
Geçerli değildir.
Biyotransformasyon:
Aköz humörde ve kornea ekstrelerinde hızla oluşan metabolitinin yüksek konsantrasyonda
bulunması, florometolonun korneaya ve humör aköze penetre olduğunda metabolik değişikliğe
uğradığını göstermektedir.
Eliminasyon:
Geçerli değildir.
5.3. Klinik öncesi güvenlilik verileri
İnsanlara uygulanan oküler dozdan daha düşük miktarlarda tavşanlara uygulandığında
florometolonun embriyosidal ve teratojenik olduğu gösterilmiştir. Tavşanlara gebeliğin 6-18
günlerinde günlük olarak oküler yolla florometolon uygulanmıştır ve dozla ilişkili fetal
kayıplar ile yarık damak, göğüs kafesi deformitesi, bacaklarda anormallik dahil fetal
anormallikler ve ensefalosel, kranioraşişizis ve açık omurga gibi nöral anormallikler
gözlenmiştir. Hamile kadınlarda florometolon ile yapılmış yeterli ve iyi kontrollü çalışma
bulunmamakla birlikte, gebe kadınlara florometolon uygulandığında fetusta zarara yol açıp
açmadığı bilinmemektedir. Florometolon, potansiyel yararları fetus üzerindeki potansiyel riske
üstün gelmediği sürece gebelik sırasında kullanılmamalıdır.
6. FARMASÖTİK ÖZELLİKLER
6.1. Yardımcı maddelerin listesi
Polivinil alkol
Benzalkonyum klorür
Disodyum edetat
Sodyum klorür
Sodyum fosfat, dibazik heptahidrat
Sodyum fosfat, monobazik monohidrat
Polisorbat 80
Sodyum hidroksit (pH düzenlemesi için)
Saf su
6.2. Geçimsizlikler
Bildirilmemiştir.
6.3. Raf ömrü
36 ay.
Açıldıktan sonra 15°C–25°C arasında saklanmak koşuluyla 15 gün içerisinde kullanılmalıdır.
6.4. Saklamaya yönelik özel tedbirler
6Ağzı sıkıca kapalı olarak dik pozisyonda, 15°C–25°C arasında oda sıcaklığında saklayınız. Buz
dolabında saklamayınız, dondurmayınız.
Açıldıktan sonra 15°C – 25°C arasında saklanmak koşuluyla 15 gün içerisinde kullanılmalıdır.
6.5. Ambalajın niteliği ve içeriği
FML LIQUIFILM 5 ml’lik plastik kapaklı, kendinden damlalıklı beyaz plastik şişelerde
bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Allergan İlaçları Ticaret A.Ş.
Bilim Sokak No: 5
Sun Plaza Kat:21-22-23
Maslak/Sarıyer/İstanbul
Tel: 0212 365 50 00
Faks: 0212 290 72 11
8. RUHSAT NUMARASI
130/54
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.12.2010
Ruhsat yenileme tarihi:
10. KÜB’ÜN YENİLENME TARİHİ
Ağustos 2019
7