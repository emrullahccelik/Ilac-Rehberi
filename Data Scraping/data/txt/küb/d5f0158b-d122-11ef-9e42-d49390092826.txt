KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALDARA® % 5 krem
2. KALİTATİF VE KANTİTATİF BİLEŞİM
Etkin madde:
Her 100 mg krem 5 mg imikimod içerir.
Yardımcı maddeler:
Metil hidroksibenzoat (E218) 0,2 mg
Propil hidroksibenzoat (E216) 0,02 mg
Setil alkol 2,2 mg
Stearil alkol 3,1 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Krem
Beyaz - hafif sarı krem.
4. KLİNİK ÖZELLİKLER
4.1 Terapötik endikasyonlar
ALDARA aşağıdaki durumların topikal tedavisinde endikedir:
• Erişkinlerde dış genital ve perianal siğiller (kondilomata akuminata)
• Erişkinlerde küçük yüzeyel bazal hücreli karsinomlar (BHK)
• Lezyonların büyüklüğü veya sayısı kriyoterapi etkinliğini ve/veya kabul edilebilirliğini sınırladığı
durumlarda ve diğer topikal tedavi seçeneklerinin kontrendike ya da daha az uygun olduğu immun
sistemi sağlam erişkin hastalarda, yüz veya saçlı derideki klinik açıdan tipik, hiperkeratotik (dışı)
olmayan, hipertrofik (dışı) olmayan aktinik keratozlar (AK).
4.2 Pozoloji ve uygulama şekli
Pozoloji/Uygulama sıklığı ve süresi:
ALDARA’nın uygulama sıklığı ve süresi her bir endikasyonu için farklıdır.
Erişkinlerde dış genital siğiller:
ALDARA haftada 3 kez (örneğin: Pazartesi, Çarşamba ve Cuma; ya da Salı, Perşembe ve Cumartesi)
normal uyuma saatlerinden önce uygulanmalı ve 6 ila 10 saat deride kalmalıdır. İmikimod krem
tedavisi, görünürdeki genital ve/veya perianal siğiller temizleninceye kadar ya da her bir siğil
episodunda en fazla 16 hafta sürdürülmelidir.
1Erişkinlerde yüzeysel bazal hücreli karsinom:
ALDARA 6 hafta süre ile haftada 5 kez (örneğin: Pazartesi’den Cuma’ya) normal uyuma saatlerinden
önce uygulanmalı ve yaklaşık olarak 8 saat deride kalmalıdır.
Erişkinlerde aktinik keratoz:
Tedavi bir doktor tarafından başlatılmalı ve izlenmelidir. ALDARA, 4 hafta süre ile, haftada 3 kez
(örneğin: Pazartesi, Çarşamba ve Cuma) normal uyuma saatlerinden önce uygulanmalı ve yaklaşık 8
saat deride kalmalıdır. Tedavi edilecek alanı kaplayacak kadar yeterli miktarda krem uygulanmalıdır. 4
Haftalık tedavisiz dönemden sonra, aktinik keratoz temizlenmesi değerlendirilmelidir. Herhangi bir
lezyon devam ediyorsa bir diğer 4 haftalık tedavi tekrarı yapılmalıdır.
Yoğun lokal inflamatuvar reaksiyon oluşursa (bkz. Bölüm 4.4 Özel kullanım uyarıları ve önlemleri)
veya tedavi yerinde enfeksiyon gözlenirse dozlamaya ara verme düşünülmelidir. Enfeksiyon
durumunda uygun diğer tedbirler alınmalıdır. Doz atlanması ve dinlenim dönemi de dahil olmak üzere,
her bir tedavi periyodu 4 haftayı aşmamalıdır.
Son 4 haftalık tedavi küründen yaklaşık 8 hafta sonra yapılan takip incelemesinde, tedavi uygulanan
bölgede tam klirens görülmediği durumlarda ilave 4 haftalık bir kürle ALDARA tedavisi düşünülebilir.
Tedavi uygulanan lezyon/lezyonların ALDARA’ya yetersiz yanıt vermesi halinde farklı bir tedavi
uygulanması önerilmektedir.
Bir veya iki kür tedavi ardından kaybolan ve sonrasında tekrar eden aktinik keratoz lezyonları için,
tedaviye en az 12 hafta ara verilmesi ardından ilave bir veya iki kür ALDARA ile yeniden tedavi
uygulanabilir (bkz. Bölüm 5.1 Farmakodinamik özellikler).
Tüm endikasyonlar için uygulama bilgisi:
Eğer bir doz atlanırsa, hasta hatırlar hatırlamaz krem uygulamalıdır ve daha sonra düzenli tedavi
şemasına devam etmelidir. Ancak, krem günde bir kezden fazla uygulanmamalıdır.
Uygulama şekli:
Dış genital siğiller:
ALDARA ince bir tabaka şeklinde uygulanmalı ve krem uygulama yerinden kayboluncaya kadar temiz
siğil üzerinde iyice yedirilerek sürülmelidir. Sadece etkilenen alanlara uygulanmalıdır ve herhangi bir
iç yüzeye temasından kaçınılmalıdır. ALDARA normal uyuma saatlerinden önce uygulanmalıdır. 6 ila
10 saatlik tedavi periyodu sırasında duş almak veya banyo yapmaktan kaçınılmalıdır. Bu süre sonunda
krem, su ve sabunla yıkanarak uzaklaştırılmalıdır. Aşırı miktarda krem uygulaması veya cildin daha
uzun süre kremle teması, ciddi uygulama yeri reaksiyonuyla sonuçlanabilir (bkz. Bölüm 4.4 Özel
kullanım uyarıları ve önlemleri, Bölüm 4.8 İstenmeyen etkiler ve Bölüm 4.9 Doz aşımı ve tedavisi).
Tek bir saşe kullanımı, 20 cm2’lik bir alan için yeterlidir. Saşeler bir kez açılıp kullanıktan sonra tekrar
kullanılmamalıdır. Kremin sürülmesi öncesi ve sonrasında eller dikkatle yıkanmalıdır.
Sünnet derisi altındaki siğillerin tedavi edildiği sünnet olmamış erkeklerde sünnet derisi geri çekilmeli
ve bölge her gün yıkanmalıdır (bkz. Bölüm 4.4 Özel kullanım uyarıları ve önlemleri).
Yüzeyel bazal hücreli karsinom:
Krem sürülmeden önce, tedavi bölgesi sabun ve su ile yıkanmalı ve tamamen kuruyana kadar
beklenilmelidir. Tümörü çevreleyen 1 cm’lik deri de dahil olmak üzere yeterli miktarda krem tedavi
edilecek alana uygulanmalıdır. Krem tedavi bölgesine görünmez olana kadar sürülmelidir. ALDARA
normal uyuma saatlerinden önce uygulanmalıdır ve yaklaşık 8 saat süreyle deride kalmalıdır. Bu
2dönem esnasında duş almak veya banyo yapmaktan kaçınılmalıdır. Bu süre sonunda ALDARA, su ve
sabunla yıkanarak mutlaka uzaklaştırılmalıdır. Saşeler bir kez açılıp kullanıktan sonra tekrar
kullanılmamalıdır. Kremin sürülmesi öncesi ve sonrasında eller dikkatle yıkanmalıdır.
ALDARA tedavisine tedavi edilen tümör yanıtı, tedavi bitiminden 12 hafta sonra değerlendirilmelidir.
Tedavi edilen tümörlerde tam olmayan bir yanıt söz konusu ise farklı bir tedavi kullanılmalıdır (bkz.
Bölüm 4.4 Özel kullanım uyarıları ve önlemleri).
ALDARA hastayı aşırı rahatsız edecek lokal deri reaksiyonuna neden olursa veya tedavi bölgesinde
enfeksiyon gözlenirse birkaç günlük bir dinlenim süresi verilebilir ve tedaviye ara verilebilir.
Enfeksiyon durumunda uygun tedbirler alınmalıdır.
Aktinik keratoz:
Krem sürülmeden önce, tedavi bölgesi sabun ve su ile yıkanmalı ve tamamen kuruyana kadar
beklenilmelidir. Tedavi edilecek alanı kaplayacak kadar yeterli miktarda krem uygulanmalıdır. Krem
tedavi bölgesine görünmez olana kadar iyice yedirilerek sürülmelidir. İmikimod krem normal uyuma
saatlerinden önce uygulanmalıdır ve yaklaşık 8 saat süreyle deride kalmalıdır. Bu dönem esnasında duş
almak veya banyo yapmaktan kaçınılmalıdır. Bu süre sonunda ALDARA, su ve sabunla yıkanarak
mutlaka uzaklaştırılmalıdır. Saşeler bir kez açılıp kullanıldıktan sonra tekrar kullanılmamalıdır.
Kremin sürülmesi öncesi ve sonrasında eller dikkatle yıkanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
ALDARA’nın perkutanöz emilimi sınırlı olduğundan ve hem idrarla hem de feçesle atıldığı için (bkz.
Bölüm 5.2 Farmakokinetik özellikler) bu grup hastalarda doz ayarlamasına gerek yoktur.
Pediyatrik popülasyon:
Çocuklarda kullanımı önerilmemektedir. Onaylı endikasyonlarda çocuklar ve adölesanlarda imikimod
kullanımına ait mevcut veri bulunmamaktadır.
ALDARA, molluskum kontagiosumu olan çocuklarda, bu endikasyonda etkili olmadığı için
kullanılmamalıdır (bkz Bölüm 5.1 Farmakodinamik özellikler).
Geriyatrik popülasyon:
Aktinik keratoz tedavisinde, yaşlı hastalarla genç hastalar arasında güvenilirlik ya da etkinlik açısından
bir fark gözlenmemiştir. Bazı yaşlı hastalarda daha fazla gözlenen duyarlılık dışında, klinik
deneyimlerde yaşlı ve genç hastalar arasında yanıt açısından bir fark bulunamamıştır. İmikimod kremin
65 yaş üstündeki dış anogenital siğilleri bulunan hastalardaki güvenilirliğiyle ilgili veriler sınırlıdır.
4.3 Kontrendikasyonlar
ALDARA, imikimod ya da krem bileşiminde bulunan diğer maddelerden herhangi birine karşı aşırı
duyarlılığı olan kişilerde kontrendikedir. İçindeki maddelerden herhangi birine karşı hipersensitivite
reaksiyonu görüldüğünde tedavi kesilmelidir.
4.4 Özel kullanım uyarıları ve önlemleri
Genel uyarı ve önlemler:
ALDARA, sadece deri kullanımı içindir. Burun deliği, dudak ve göze temastan kaçınılması gereklidir.
İmikimod derideki inflamatuvar durumları alevlendirme potansiyeline sahiptir.
3ALDARA, otoimmün hastalık durumları olan hastalarda dikkatle kullanılmalıdır (bkz. Bölüm 4.5
Diğer tıbbi ürünler ile etkileşimler ve diğer etkileşim şekilleri). Otoimmün hastalık durumlarında olası
kötüleşme riski olan hastalarda imikimod tedavisinin yararı gözden geçirilmelidir.
ALDARA, organ transplantasyonu geçiren hastalarda dikkatli kullanılmalıdır (bkz. Bölüm 4.5 Diğer
tıbbi ürünler ile etkileşimler ve diğer etkileşim şekilleri). Organ reddi veya “graft-versus-host” hastalığı
olasılığı ile ilişkili riskleri olan hastalarda imikimod tedavisinin yararı gözden geçirilmelidir.
ALDARA tedavisi, daha önceden herhangi bir ilaç veya cerrahi tedavi görmüş deride, deri iyileşinceye
kadar önerilmemektedir. Hasarlı deriye uygulanması, advers etkilerde daha fazla risk artışına yol
açabilecek sistemik emilim artışıyla sonuçlanabilir (bkz. Bölüm 4.8 İstenmeyen etkiler ve Bölüm 4.9
Doz aşımı ve tedavisi).
ALDARA tedavisi ile oklusif etki yapacak şekilde bandajlama veya bölgenin kapatılması
önerilmemektedir.
Yardımcı maddeler metil hidroksibenzoat (E 218) ve propil hidroksibenzoat (E 216) alerjik
reaksiyonlara neden olabilir (muhtemelen gecikebilir). Setil alkol ve stearil alkol, lokal cilt
reaksiyonlarına neden olabilir (örneğin, kontakt dermatit).
Nadiren, sadece birkaç ALDARA uygulamasından sonra ciltte sulanma ve erozyon gibi yoğun lokal
inflamatuvar reaksiyonlar ortaya çıkabilir. Lokal inflamatuvar reaksiyonlar, hastalık hali, ateş, bulantı,
kas ağrısı ve titreme gibi nezle-benzeri sistemik belirti ve bulgularla birlikte de olabilir. Dozlamaya ara
verilmesi düşünülmelidir.
İmikimod, hematolojik rezervleri azalmış hastalarda dikkatli kullanılmalıdır (bkz. Bölüm 4.8
İstenmeyen etkiler – (d) Tüm endikasyonlara uygulanabilir advers olaylar).
Dış genital siğiller:
Sünnet derisi ile ilişkili siğilleri olan erkeklerin tedavisinde ALDARA kullanımına ait deneyim
sınırlıdır. Haftada üç kez ALDARA ile tedavi edilen ve günlük rutin sünnet derisi hijyenini yapan
sünnet olmamış erkeklerdeki güvenlilik veritabanı 100 hastadan azdır. Günlük rutin sünnet derisi
hijyenine uyulmamış diğer çalışmalarda, ciddi fimozis gösteren iki vaka olmuştur ve bir vakada sünnet
derisinin yapışıklığına bağlı daralmaya yol açmıştır. Bu nedenle bu hasta popülasyonundaki tedavi,
sadece günlük rutin sünnet derisi hijyenine uyabilecek erkek hastalarda önerilmektedir. Darlığın erken
belirtileri, lokal deri reaksiyonları (örneğin, erozyon, ülserasyon, ödem, endürasyon) veya sünnet
derisinin geri çekilmesinde zorluk artışı olabilir. Bu semptomlar görülürse, tedavi derhal
durdurulmalıdır. Mevcut bilgilere göre, üretral, intra-vajinal, servikal, rektal veya intra-anal siğillerin
tedavisinde önerilmemektedir. Açık yara bulunan dokularda bölge iyileşinceye kadar ALDARA
tedavisi başlatılmamalıdır.
Eritem, erozyon, ekskoriasyon, pul pul dökülme ve ödem gibi lokal deri reaksiyonları yaygındır.
Endürasyon, ülserasyon, kabuklanma ve vesikül gibi diğer deri reaksiyonları da bildirilmiştir. Tolere
edilemeyen deri reaksiyonu ortaya çıkarsa, ALDARA bölgenin su ve sabun ile yıkanmasıyla
uzaklaştırılmalıdır. İmikimod krem tedavisi deri reaksiyonu hafifledikten sonra yeniden başlatılabilir.
Ciddi lokal deri reaksiyonu riski, imikimod önerilen dozlardan (bkz. Bölüm 4.2 Pozoloji ve uygulama
şekli) daha yüksek kullanıldığında artabilir. Ancak, nadir vakalarda tedavi gerektiren ve/veya geçici
olarak iş görememeye neden olan ciddi lokal reaksiyonlar talimatlara göre imikimod kullanan
hastalarda gözlenmiştir. Üretra ağzında bu tür reaksiyonlar ortaya çıktığında bazı kadınlar, idrar yapma
güçlüğü bildirmiştir, bazen bu durum acil kateterizasyon ve etkilenen alanın tedavisini gerektirmiştir.
4Dış genital veya perianal siğillerin tedavisi için kutanöz olarak uygulanan diğer ilaçların kullanımının
hemen ardından imikimod kullanıma ait hiçbir klinik deneyim bulunmamaktadır. Cinsel aktiviteden
önce ALDARA deriden yıkanarak temizlenmelidir. İmikimod krem kondom ve diaframları
zayıflatabilir, dolayısıyla bunların imikimod ile eş zamanlı kullanımı önerilmemektedir. Alternatif
doğum kontrol yöntemleri düşünülmelidir.
İmmün sistemi zayıflamış hastalarda ALDARA ile tedavi tekrarı önerilmemektedir.
HIV pozitif hastalarda siğil azalmasının oranının arttığı sınırlı verilerle gösterilmesine rağmen, bu
hasta grubunda siğilin temizlenmesi açısından ALDARA’nın etkili olduğu gösterilmemiştir.
Yüzeyel bazal hücreli karsinom:
İmikimod, göz kapakları, burun, dudaklar ve saç çizgisinde 1 cm içerisindeki bazal hücreli karsinom
tedavisinde değerlendirilmemiştir.
Tedavi sırasında ve iyileşinceye kadar, etkilenen deri bölgesi genelde normal deriden belirgin şekilde
farklı görünecektir. Lokal deri reaksiyonları yaygındır, ancak bu reaksiyonların şiddeti genelde tedavi
sırasında azalır veya ALDARA tedavisinin kesilmesinden sonra kaybolur. Tam temizlenme ile lokal
deri reaksiyonlarının (eritem gibi) şiddeti arasında bir ilişki vardır. Bu tür deri reaksiyonları lokal
immün yanıtın uyarılmasıyla ilintili olabilir. Gerektiğinde hastanın rahatsızlığı veya lokal cilt
reaksiyonunun ciddiyeti nedeniyle birkaç günlük bir dinlenim dönemi uygulanabilir. İmikimod krem
tedavisi, deri reaksiyonu hafiflediğinde yeniden başlatılabilir.
Tedavinin klinik sonucu, tedavi edilen derinin yenilenmesinden sonra, yaklaşık olarak tedavi
sonlandırılmasından 12 hafta sonra saptanmalıdır.
İmmün sistemi zayıflamış hastalarda ALDARA kullanımına ait klinik deneyim bulunmamaktadır.
Daha önce tedavi edilmiş yüzeyel BHK’lı ve tekrarlayan BHK’lı hastalarda hiçbir klinik deneyim
mevcut değildir, dolayısıyla daha önce tedavi edilmiş tümörlerde kullanımı önerilmemektedir.
Açık tasarım bir klinik çalışmaya ait veriler, geniş tümörlerin (>7,25 cm2) imikimod tedavisine yanıt
vermesinin daha az olası olduğunu ileri sürmektedir.
Tedavi edilen deri yüzeyi alanı, güneş ışınına maruz kalmaktan korunmalıdır.
Aktinik keratoz:
AK için klinik olarak atipik olan veya malinite şüphesi olan lezyonlara uygun tedavinin belirlenmesi
için biyopsi yapılmalıdır.
İmikimod, gözkapakları üzerindeki, burun veya kulak delikleri içerisindeki ya da dudakların kenarı
alandaki aktinik keratoz tedavisinde değerlendirilmemiştir.
Yüz veya saçlı deriden başka anatomik lokalizasyonlardaki aktinik keratoz tedavisinde imikimod
kullanımına ait çok az veri bulunmaktadır. Kollardaki ve ellerdeki aktinik keratoz üzerine mevcut
veriler, bu endikasyondaki etkililiğini desteklememektedir ve dolayısıyla kullanımı önerilmemektedir.
İmikimod kutanöz boynuzsu çıkıntıların görüldüğü belirgin hiperkeratoz veya hipertrofili AK
lezyonlarının tedavisinde önerilmemektedir.
Tedavi sırasında ve iyileşinceye kadar, etkilenen deri bölgesi genelde normal deriden belirgin şekilde
farklı görünecektir. Lokal deri reaksiyonları yaygındır, ancak bu reaksiyonların şiddeti genelde tedavi
sırasında azalır veya ALDARA tedavisinin kesilmesinden sonra kaybolur. Tam temizlenme ile lokal
deri reaksiyonlarının (eritem gibi) şiddeti arasında bir ilişki vardır. Bu tür deri reaksiyonları lokal
immün yanıtın uyarılmasıyla ilintili olabilir. Gerektiğinde hastanın rahatsızlığı veya lokal deri
5reaksiyonunun ciddiyeti nedeniyle birkaç günlük bir dinlenim dönemi uygulanabilir. İmikimod krem
tedavisi, deri reaksiyonu hafiflediğinde yeniden başlatılabilir.
Doz atlanması ve dinlenim dönemi de dahil, her bir tedavi periyodu 4 haftayı aşmamalıdır.
Tedavinin klinik sonucu, tedavi edilen derinin yenilenmesinden sonra, yaklaşık olarak tedavi
sonlandırılmasından 4-8 hafta sonra saptanmalıdır.
İmmün sistemi zayıflamış hastalarda ALDARA kullanımına ait klinik deneyim bulunmamaktadır.
Bir veya iki kür tedavi ardından kaybolan ve sonrasında tekrar eden aktinik keratoz lezyonlarının
yeniden tedavisi hakkında bilgi, Bölüm 4.2 Pozoloji ve uygulama şekli ve Bölüm 5.1 Farmakodinamik
özellikler bölümlerinde sunulmaktadır.
Açık tasarımlı bir klinik çalışmaya ait veriler, 8 AK lezyonundan fazla lezyonu olan kişilerin, 8’den
daha az lezyonu olan hastalara kıyasla azalmış bir tam temizlenme oranı gösterdiğini ileri sürmektedir.
Tedavi edilen deri yüzeyi alanı, güneş ışınına maruz kalmaktan korunmalıdır.
4.5 Diğer tıbbi ürünler ile etkileşimler ve diğer etkileşim şekilleri
İmmünsüpresif ilaçların da dahil olduğu herhangi bir etkileşim çalışması yürütülmemiştir; sistemik
ilaçlarla bu tip etkileşimler ALDARA’nın minimal perkütan emilimiyle sınırlıdır.
İmmünstimülan özelliği nedeniyle, immünsupresif ilaç kullanan hastalarda dikkatli kullanılmalıdır
(bkz. Bölüm 4.4 Özel kullanım uyarıları ve önlemleri).
Özel popülasyonlara ilişkin ek bilgiler
Pediyatrik popülasyon:
Etkileşim bilinmemektedir. (bkz. Bölüm 4.2 Pozoloji ve uygulama şekli - Özel populasyona ilişkin ek
bilgiler)
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Cinsel aktiviteden önce ALDARA deriden yıkanarak temizlenmelidir. ALDARA kondom ve
diaframları zayıflatabilir, dolayısıyla bunların imikimod ile eş zamanlı kullanımı önerilmemektedir.
Alternatif doğum kontrol yöntemleri düşünülmelidir.
Gebelik dönemi
ALDARA’nın gebe kadınlarda yapılmış yeterli ve kontrollü çalışmaları yoktur. Hayvanlar uzerinde
yapılan çalışmalar, gebelik / embriyonal / fetal gelişim / doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir (bkz. Bölüm 5.3 Klinik öncesi
güvenlilik verileri).
Gebe kadınlara reçete edilirken tedbirli olunmalıdır.
Laktasyon dönemi
Topikal olarak kullanılan imikimodun anne sütüne geçip geçmediği bilinmemektedir. Tek doz veya
tekrarlayan topikal dozlardan sonra serumda ölçülebilen imikimod düzeyleri (>5 ng/ml)
6saptanamadığından, emziren annelerde kullanılıp kullanılamayacağına dair herhangi bir özel tavsiye
verilememektedir.
Üreme yeteneği/Fertilite
Bildirilmemiştir.
4.7 Araç ve makine kullanımı üzerindeki etkiler
Araç ve makine kullanımı üzerine herhangi bir çalışma yürütülmemiştir. Bölüm 4.8’de kaydedilen
istenmeyen etkilere göre, tedavinin araç ve makine kullanma yeteneği üzerine herhangi bir etkisinin
olması beklenmemektedir.
4.8 İstenmeyen etkiler
a) Genel tanım
Dış genital siğiller:
Haftada 3 kez dozlamaya ait pivot çalışmalarda, ALDARA tedavisi ile olası veya mümkün olarak
ilişkilendirilen en sık bildirilen advers ilaç reaksiyonları, siğil tedavi bölgesindeki uygulama yeri
reaksiyonlarıdır (imikimod tedavisi alan hastaların %33,7’si). Baş ağrısı (%3,7), nezle-benzeri
semptomlar (%1,1) ve miyalji (%1,5) gibi bazı sistemik advers reaksiyonlar da bildirilmiştir.
Plasebo kontrollü ve açık tasarım klinik çalışmalarda imikimod ile tedavi edilen 2292 hastaya ait
hastaların bildirdiği advers reaksiyonlar aşağıda sunulmaktadır. Bu advers olaylar, imikimod tedavisi
ile en azından olası nedensel ilişkilidir.
Yüzeyel bazal hücreli karsinom:
Haftada 5 kez dozlamalı çalışmalarda hastaların %58’i en az bir advers olay yaşamıştır. İmikimod krem
ile olası veya mümkün olarak ilişkilendirilen en sık bildirilen advers olaylar %28,1 sıklıkla uygulama
yeri rahatsızlıklarıydı. Sırt ağrısı (%1,1) ve nezle-benzeri semptomlar (%0,5) dahil bazı sistemik advers
reaksiyonlar, ALDARA ile tedavi edilen hastalar tarafından bildirilmiştir.
Yüzeyel bazal hücreli karsinomda plasebo kontrollü faz III klinik çalışmalarda imikimod ile tedavi
edilen 185 hastaya ait, hastaların bildirdiği advers reaksiyonlar aşağıda sunulmaktadır. Bu advers
olayların, imikimod tedavisi ile en azından olası nedensel ilişkili olduğu düşünülmektedir.
Aktinik keratoz:
Her biri 4 er haftalık 2 tedavi kürüne kadar olan ve haftada 3 kez dozlamalı pivot çalışmalarda
imikimod hastalarının %56’sı en az bir advers olay bildirmiştir. İmikimod krem tedavisi ile olası veya
mümkün olarak ilişkilendirilen en sık bildirilen advers olaylar uygulama yeri reaksiyonlarıydı
(imikimod tedavisi alan hastaların %22’si). Miyalji (%2) dahil bazı sistemik advers reaksiyonlar da
bildirilmiştir.
Aktinik keratozda taşıyıcı kontrollü faz III klinik çalışmalarda imikimod ile tedavi edilen 252 hastaya
ait, hastaların bildirdiği advers reaksiyonlar aşağıda sunulmaktadır. Bu advers olayların, imikimod
tedavisi ile en azından olası nedensel ilişkili olduğu düşünülmektedir.
b) Advers olay liste çizelgesi
Şu terimler ve sıklık dereceleri kullanılmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100).
7Klinik çalışmalarda gözlenen daha düşük sıklıktakiler burada bildirilmemiştir.
Dış genital siğil Yüzeyel bazal Aktinik keratoz
(3x/hf, 16 hf) hücreli karsinom (3x/hf, 4 veya 8 hf)
N = 2292 (5x/hf, 6 hf) N = 185 N = 252
Enfeksiyonlar ve
Enfestasyonlar
Enfeksiyon Yaygın Yaygın Yaygın olmayan
Püstül Yaygın Yaygın olmayan
Herpes simplex Yaygın olmayan
Genital kandidiazis Yaygın olmayan
Vajinit Yaygın olmayan
Bakteriel enfeksiyon Yaygın olmayan
Fungal enfeksiyon Yaygın olmayan
Üst solunum yolu Yaygın olmayan
enfeksiyonu
Vulvitis Yaygın olmayan
Rinit Yaygın olmayan
Influenza Yaygın olmayan
Kan ve lenf sistemi
hastalıkları
Lenfadenopati Yaygın olmayan Yaygın Yaygın olmayan
Metabolizma ve
beslenme hastalıkları
Anoreksi Yaygın olmayan Yaygın
Psikiyatrik hastalıklar
Uykusuzluk Yaygın olmayan
Depresyon Yaygın olmayan Yaygın olmayan
İritabilite Yaygın olmayan
Sinir sistemi
hastalıkları
Baş ağrısı Yaygın Yaygın
Parestezi Yaygın olmayan
Baş dönmesi Yaygın olmayan
Migren Yaygın olmayan
Somnolans Yaygın olmayan
Göz hastalıkları
Konjunktival iritasyon Yaygın olmayan
Gözkapağı ödemi Yaygın olmayan
Kulak ve iç kulak
hastalıkları
Tinnitus Yaygın olmayan
8Dış genital siğil Yüzeyel bazal Aktinik keratoz
(3x/hf, 16 hf) hücreli karsinom (3x/hf, 4 veya 8 hf)
N = 2292 (5x/hf, 6 hf) N = 185 N = 252
Vasküler hastalıklar
Flushing (sıcak basması) Yaygın olmayan
Solunum, göğüs
bozuklukları ve
mediastinal hastalıklar
Farenjit Yaygın olmayan
Rinit Yaygın olmayan
Burun tıkanıklığı Yaygın olmayan
Faringolarengeal ağrı Yaygın olmayan
Gastrointestinal
hastalıkları
Bulantı Yaygın Yaygın olmayan Yaygın
Karın ağrısı Yaygın olmayan
Diyare Yaygın olmayan Yaygın olmayan
Kusma Yaygın olmayan
Rektal bozukluk Yaygın olmayan
Rektal tenesmus Yaygın olmayan
Ağız kuruluğu Yaygın olmayan
Deri ve deri altı doku
hastalıkları
Kaşıntı Yaygın olmayan
Dermatit Yaygın olmayan Yaygın olmayan
Folikülit Yaygın olmayan
Eritematöz döküntü Yaygın olmayan
Egzema Yaygın olmayan
Deri döküntüsü Yaygın olmayan
Terleme artışı Yaygın olmayan
Ürtiker Yaygın olmayan
Aktinik keratoz Yaygın olmayan
Eritem Yaygın olmayan
Yüzde ödem Yaygın olmayan
Deri ülseri Yaygın olmayan
Kas-iskelet
bozuklukları ve bağ
dokusu ve kemik
hastalıkları
Miyalji Yaygın Yaygın
Artralji Yaygın olmayan Yaygın
Sırt ağrısı Yaygın olmayan Yaygın
Ekstremitelerde ağrı Yaygın olmayan
9Dış genital siğil Yüzeyel bazal Aktinik keratoz
(3x/hf, 16 hf) hücreli karsinom (3x/hf, 4 veya 8 hf)
N = 2292 (5x/hf, 6 hf) N = 185 N = 252
Böbrek ve idrar yolu
hastalıkları
Dizüri Yaygın olmayan
Üreme sistemi ve meme
hastalıkları
Erkek genital ağrı Yaygın olmayan
Penis rahatsızlığı Yaygın olmayan
Disparoni Yaygın olmayan
Erektil fonksiyon Yaygın olmayan
bozukluğu
Uterovajinal prolapsus Yaygın olmayan
Vajinal ağrı Yaygın olmayan
Atrofik vajinit Yaygın olmayan
Vulva rahatsızlığı Yaygın olmayan
Genel bozukluklar ve
uygulama bölgesine
ilişkin hastalıklar
Uygulama yerinde Çok yaygın Çok yaygın Çok yaygın
kaşıntı
Uygulama yerinde ağrı Çok yaygın Yaygın Yaygın
Uygulama yerinde Yaygın Yaygın Yaygın
yanma
Uygulama yerinde Yaygın Yaygın Yaygın
iritasyon
Uygulama yerinde eritem Yaygın Yaygın
Uygulama yerinde Yaygın
reaksiyon
Uygulama yerinde Yaygın Yaygın olmayan
kanama
Uygulama yerinde Yaygın Yaygın olmayan
papüller
Uygulama yerinde Yaygın Yaygın olmayan
parestezi
Uygulama yerinde Yaygın
döküntü
Halsizlik Yaygın Yaygın
Ateş Yaygın olmayan Yaygın olmayan
Nezle benzeri hastalık Yaygın olmayan Yaygın olmayan
Ağrı Yaygın olmayan
Asteni Yaygın olmayan Yaygın olmayan
Keyifsizlik Yaygın olmayan
Titreme üşüme Yaygın olmayan Yaygın olmayan
10Dış genital siğil Yüzeyel bazal Aktinik keratoz
(3x/hf, 16 hf) hücreli karsinom (3x/hf, 4 veya 8 hf)
N = 2292 (5x/hf, 6 hf) N = 185 N = 252
Uygulama yerinde Yaygın olmayan
dermatit
Uygulama yerinde akıntı Yaygın olmayan Yaygın olmayan
Uygulama yerinde Yaygın olmayan
hiperestezi
Uygulama yerinde Yaygın olmayan
inflamasyon
Uygulama yerinde ödem Yaygın olmayan Yaygın olmayan
Uygulama yerinde Yaygın olmayan Yaygın olmayan
kabuklanma
Uygulama yerinde nedbe Yaygın olmayan
Uygulama yerinde deride Yaygın olmayan
bozulma
Uygulama yerinde şişme Yaygın olmayan Yaygın olmayan
Uygulama yerinde ülser Yaygın olmayan
Uygulama yerinde Yaygın olmayan Yaygın olmayan
vesiküller
Uygulama yerinde Yaygın olmayan
sıcaklık
Letarji Yaygın olmayan
Rahatsızlık Yaygın olmayan
İnflamasyon Yaygın olmayan
c) Sıklıkla ortaya çıkan advers olaylar
Dış genital siğiller:
Plasebo kontrollü çalışmaların araştırmacılarından protokol talimatındaki klinik belirtileri (deri
reaksiyonları) değerlendirmeleri istenmiştir. Bu protokol talimatındaki klinik belirti değerlendirmeleri,
eritem (%61), erosyon (%30), ekskoriasyon/pul pul dökülme/pullanma (%23) ve ödem (%14) gibi
lokal deri reaksiyonlarının haftada 3 kez uygulanan imikimod ALDARA ile (bkz. Bölüm 4.4 Özel
kullanım uyarıları ve önlemleri) bu plasebo kontrollü klinik çalışmalarda yaygın olduğunu
göstermektedir. Eritem gibi lokal deri reaksiyonları olasılıkla ALDARA’nın farmakolojik etkilerinin
bir uzantısıdır.
Bu plasebo kontrollü çalışmalarda başlıca eritem (%44) olmak üzere uzak bölge deri reaksiyonları da,
bildirilmiştir. Bu reaksiyonlar, ALDARA ile temas etmiş olabilecek siğil içermeyen yerlerdeydi. Çoğu
deri reaksiyonu hafif ila orta derecede ciddiyetteydi ve tedavinin kesilmesinden sonra 2 hafta içinde
geçmiştir. Ancak, bazı vakalarda bu reaksiyonlar tedavi gerektirecek ve/veya kişinin iş yapmasını
engelleyecek ciddiyette olmuştur. Çok nadir vakalarda üretra ağzındaki ciddi reaksiyonlar kadınlarda
dizüri ile sonuçlanmıştır (bkz. Bölüm 4.4 Özel kullanım uyarıları ve önlemleri).
11Yüzeyel bazal hücreli karsinom:
Plasebo kontrollü çalışmaların araştırmacılarından protokol talimatındaki klinik belirtileri (deri
reaksiyonları) değerlendirmeleri istenmiştir. Bu protokol talimatındaki klinik belirti değerlendirmeleri,
ciddi eritem (%31), ciddi erosyon (%13) ve ciddi kabuk bağlama ve kabuklanma (%19) haftada 5 kez
uygulanan ALDARA ile bu çalışmalarda yaygın olduğunu göstermektedir. Eritem gibi lokal deri
reaksiyonları olasılıkla ALDARA’nın farmakolojik etkilerinin bir uzantısıdır.
İmikimod ile tedavi sırasında deri enfeksiyonları gözlenmiştir. Ciddi sekel bırakmazken, hasarlı deride
enfeksiyon olasılığı her zaman dikkate alınmalıdır.
Aktinik keratoz:
ALDARA ile 4 veya 8 hafta süreyle, haftada 3 kez uygulandığı klinik çalışmalarda en sık ortaya çıkan
uygulama yeri reaksiyonları, hedef bölgede kaşıntı (%14) ve yanma (%5) idi. Ciddi eritem (%24) ve
ciddi kabuk bağlama ve kabuklanma (%20) çok yaygındı. Eritem gibi lokal deri reaksiyonları olasılıkla
ALDARA’nın farmakolojik etkilerinin bir uzantısıdır. Dinlenim dönemine ait bilgiler için bakınız
Bölüm 4.2 Pozoloji ve uygulama şekli ve Bölüm 4.4 Özel kullanım uyarıları ve önlemleri.
İmikimod tedavisi sırasında deri enfeksiyonları gözlenmiştir. Ciddi sekel bırakmamıştır, hasarlı deride
enfeksiyon olasılığı daima düşünülmelidir.
d) Tüm endikasyonlara uygulanabilir advers olaylar
İmikimod krem kullanımını takiben lokalize hipopigmentasyon ve hiperpigmentasyon raporları
alınmıştır. Takip bilgileri, bu cilt rengi değişikliklerinin bazı hastalarda kalıcı olabileceğini öne
sürmektedir. Yüzeyel BHK tedavisinden sonra 5 yıllık 162 hastalık hasta takibinde, hastaların
%37’sinde hafif bir hipopigmentasyon ve %6’sında orta derecede hipopigmentasyon gözlenmiştir.
Hastaların %56’sında hipopigmentasyon görülmemiştir; hiperpigmentasyon bildirilmemiştir.
Aktinik keratoz tedavisinde imikimod kullanımının araştırıldığı klinik çalışmalar, tedavi yeri veya
çevresindeki alanda %0,4 (5/1214) sıklıkta bir alopesi saptamıştır. Pazarlama sonrası yüzeyel BHK ve
dış genital siğil tedavisi esnasında şüpheli alopesi bildirimleri alınmıştır.
Hemoglobin, beyaz kan hücresi, mutlak nötrofil ve trombosit sayılarında azalma, klinik çalışmalarda
gözlenmiştir. Normal hematolojik rezerve sahip hastalarda bu azalmalar klinik olarak önemli değildir.
Azalmış hematolojik rezerve sahip hastalar, klinik çalışmalarda çalışılmamıştır. Klinik girişim
gerektiren hemotolojik parametrelerdeki azalmalar, pazarlama sonrası deneyimlerde bildirilmiştir.
Yükselmiş karaciğer enzimlerine ait pazarlama sonrası bildirimler vardır.
Otoimmün hastalık durumlarının alevlenmelerine ait çok seyrek bildirimler alınmıştır.
Eritema multiforme dahil uzak bölge dermatolojik ilaç reaksiyonlarına ait nadir vakalar klinik
çalışmalarda bildirilmiştir. Pazarlama sonrası bildirilen ciddi deri reaksiyonları eritema multiforme,
Stevens Johnson sendromu ve kutanöz lupus eritematosusu içermektedir.
e) Pediyarik Hastalar
ALDARA, pediyatrik hastalarla yapılan kontrollü klinik çalışmalarda araştırılmış olup, sistemik
reaksiyonlara yönelik herhangi bir kanıt bulunmamıştır. Uygulama bölgesi reaksiyonları, taşıyıcıya
kıyasla daha sık meydana gelmiştir. Bununla birlikte, bu reaksiyonların görülme sıklığı ve yoğunluğu
yetişkinlerden farklı değildi. Pediyatrik hastalarda imikimodun neden olduğu ciddi advers reaksiyona
yönelik kanıt bulunmamıştır.
12Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta:tufam@titck.gov.tr; Tel:0800 314
00 08; Faks:0 312 218 35 99)
4.9 Doz aşımı ve tedavisi
Topikal olarak uygulandığında, perkutanöz emilimi minimal olduğundan ALDARA’nın sistemik doz
aşımı olası değildir. Tavşanlardaki çalışmalarda dermal letal dozu 5 g/kg’dan daha büyük bulunmuştur.
Sürekli dermal doz aşımı şiddetli lokal deri reaksiyonlarıyla sonuçlanabilir. Yaklaşık olarak 16 saşe
içeriğine tekabül eden 200 mg’lık imikimod tek dozun kazara ağız yolundan alınmasını takiben,
bulantı, kusma, başağrısı, miyalji ve ateş ortaya çıkmıştır. 200 mg ya da daha fazla imikimodun birden
fazla oral dozlarını takiben kaydedilen, klinik açıdan en ciddi advers olay olarak hipotansiyon
görülmüş ve bu durum oral ya da intravenöz sıvı uygulamasını takiben düzelmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanım için kemoterapötik, antiviraller
ATC Kodu: D06BB10
İmikimod bir immün yanıt düzenleyicisidir. Doygunluğa ulaşabilir bağlama çalışmaları immün
hücrelerde imikimod için membran reseptör varlığını düşündürmektedir. Imikimodun direkt bir
antiviral etkisi yoktur. Hayvan modellerinde imikimod viral enfeksiyonlara karşı etkilidir ve alfa
interferon ve diğer sitokinlerin indüksiyonuyla antitumör ajan olarak etki göstermektedir. Ayrıca
genital siğil dokusuna ALDARA uygulamasını takiben alfa interferon ve diğer sitokinlerin
indüksiyonu klinik çalışmalarda gösterilmiştir.
Topikal ALDARA uygulamasını takiben alfa interferon ve diğer sitokinlerin sistemik düzeylerindeki
artışlar bir farmakokinetik çalışmada gösterilmiştir.
Dış genital siğilller
Klinik Etkinlik
Üç adet Faz III pivot etkinlik çalışmasının sonuçları 16 haftalık imikimod tedavisinin, tedavi edilen
siğillerin tam temizlenmesi olarak ölçüldüğünde, taşıyıcı ile tedaviye kıyasla anlamlı şekilde daha
etkili olduğunu göstermiştir.
İmikimod ile tedavi edilen 119 kadında, birleşik tam temizlenme oranı %60, taşıyıcı ile tedavi edilen
105 hastada ise oran %20 olmuştur (%95 GA, oran farkı: %20 - %61, p< 0,001). Siğillerinden tam
temizlenmeye ulaşan bu imikimod hastalarında medyan temizlenme süresi 8 hafta idi.
İmikimod ile tedavi edilen 157 erkekte, birleşik tam temizlenme oranı %23 idi, taşıyıcı ile tedavi
edilenler 161 hastada ise oran %5 olmuştur (%95 GA, oran farkı: %3 - %36, p<0,001). Siğillerinden
tam temizlenmeye ulaşan bu imikimod hastalarında medyan temizlenme süresi 12 hafta idi.
13Yüzeysel bazal hücreli karsinom
Klinik Etkinlik
Altı hafta süre ile haftada 5 kez uygulanan imikimodun etkinliği iki çift-kör taşıyıcı kontrollü klinik
çalışmada değerlendirilmiştir. En az 0,5 cm2’lik büyüklükte ve en fazla 2 cm çapındaki hedef
tümörlerin, primer yüzeyel bazal hücreli karsinom oldukları histolojik olarak doğrulanmıştır. Göz,
burun, ağız, kulaklar veya saç çizgisinin 1 cm içerisinde yerleşik tümörler çalışma dışı bırakılmıştır.
Bu iki çalışmaya ait veri havuzunun analizinde, hastaların %82’sinde (152/185) histolojik
temizlenme kaydedilmiştir. Klinik değerlendirme de dahil edildiğinde, birleşik sonlanım ile
temizlenme hastaların %75’inde (139/185) kaydedilmiştir. Bu sonuçlar, sırasıyla %3 (6/179) ve %2
(3/179) taşıyıcı grubundakilere göre istatistiksel olarak anlamlıydı (p<0,001). Tedavi periyodu
sırasında görülen lokal deri reaksiyonlarının (eritem vb) şiddeti ile bazal hücreli karsinomun tam
temizlenmesi arasında anlamlı bir ilişki vardı.
Beş yıllık, uzun dönem kontrollü olmayan açık tasarımlı bir çalışmanın verileri başlangıçta tedavi
alan tüm kişilerin tahmini %77,9’unun [%95 GA (%71,9, %83,8)] klinik olarak temizlendiği ve 60
ay temiz kaldıklarını göstermektedir.
Aktinik keratoz
Klinik Etkinlik
Birbirinden 4 haftalık tedavisiz dönem ile ayrılan, bir veya iki 4 haftalık tedavi kürü ile haftada 3
kez uygulanan imikimodun etkinliği, iki çift-kör taşıyıcı kontrollü klinik çalışmada
değerlendirilmiştir. Hastalar saçlı kafa derisi ya da yüzde 25 cm2’lik bir tedavi alanında klinik olarak
tipik, görülebilir, ayrıştırılabilir, hiperkeratotik ve hipertrofik olmayan aktinik keratoz lezyonlarına
sahipti. 4 ila 8 AK lezyonu tedavi edilmiştir. Birleştirilmiş çalışmalarda tam temizlenme oranı
(imikimod eksi plasebo) %46,1 idi (GA %39, %53,1).
İki kombine gözlemsel çalışmanın 1 yıllık verileri, bir veya iki tedavi küründen sonra klinik olarak
temizlenmiş hastalarda %27’lik (35/128 hasta) bir tekrarlama oranı göstermektedir. Her bir lezyonun
tekrarlama oranı %5,6 (41/737) idi. Taşıyıcı tedavisi için tekrarlama oranları %47 (8/17 hasta) ve
%7,5 (6/80 lezyon) olmuştur.
Açık etiketli, randomize, kontrollü iki klinik çalışmada, aktinik keratoz olan hastalarda imikuimodun
uzun dönem etkileri, in situ veya invaziv skuamöz hücreli karsinoma (SCC) progresyon riski açısından
topikal diklofenak ile karşılaştırılmıştır. Tedaviler, resmi olarak önerildiği gibi uygulanmıştır. Tedavi
uygulanan AK alanında lezyonların tamamen kaybolmaması durumunda ilave tedavi döngülerine
başlanabilmiştir. Tüm hastalar, tedaviyi bırakana kadar veya randomizasyondan 3 yıl sonrasına kadar
takip edilmiştir. Bulgular, iki çalışmaya ilişkin bir meta-analizden elde edilmiştir.
Çalışmalara toplam 482 hasta dahil edilmiş olup, 481 hastaya çalışma tedavileri uygulanmıştır ve bu
hastalardan 243’ü imikuimod, 238’i topikal diklofenak tedavisi almıştır. Tedavi uygulanan AK alanı,
her iki tedavi grubunda yaklaşık 40 cm2’lik bitişik bölgenin bulunmasıyla, kelleşme olan kafa derisinde
veya yüzde yerleşim göstermiş ve başlangıçta klinik açıdan tipik AK lezyonlarının medyan sayısı 7
olarak belirlenmiştir. 3 yıllık çalışma dönemi boyunca 3 veya daha fazla imikuimod tedavi kürü alan
90 hastaya ve 5 veya daha fazla imikuimod tedavi kürü alan 80 hastaya ilişkin klinik deneyim
mevcuttur.
14Primer sonlanım noktası olan histolojik progresyon açısından, imikuimod grubundaki 13/242 hastada
(%5,4) ve diklofenak grubundaki 26/237 hastada (%11) 3 yıl içinde in situ veya invaziv SCC’ye
histolojik progresyon meydana geldiği belirlenmiş ve -%5,6’lık bir fark kaydedilmiştir (%95 GA: -
%10,7 ila -%0,7). Bu hastalardan, imikuimod grubundaki 4/242 hastada (%1,7) ve diklofenak
grubundaki 7/237 hastada (%3) 3 yıllık dönem içinde invaziv SCC’ye histolojik progresyon oluştuğu
belirlenmiştir.
İmikuimod tedavisi uygulanan toplam 126/242 hastada (%52,1) ve topikal diklofenak tedavisi
uygulanan 84/237 hastada (%35,4), tedavi uygulanan AK alanında 20. haftada (yani ilk tedavi
döngüsünün sona ermesinden yaklaşık 8 hafta sonra) tam klinik klirens gözlenmiş olup, %16,6’lık bir
fark kaydedilmiştir (%95 GA: %7,7 ila %25,1). Tedavi uygulanan AK alanında tem klinik klirens
belirlenen hastalarda, AK lezyonlarının rekürrensi değerlendirilmiştir. Bu çalışmalarda, tam klirens
elde edilen alanda en az bir AK lezyonu gözlenen hastalarda rekürrens oluştuğu kabul edilmiş ve
reküran lezyon, önceki klirens oluşan lezyonla aynı bölgede oluşan veya tedavi uygulanan AK
alanındaki herhangi bir yerde yeni belirlenen lezyon olarak tanımlanmıştır. Tedavi uygulanan alanda
AK lezyonlarının rekürrens riski (yukarıda tanımlanmıştır); 12. aya kadar -%10,3’lük bir farkla (%95
GA: -%23,6 ila %3,3), imikuimod tedavisi uygulanan hastalarda %39,7 (50/126 hasta) ve topikal
diklofenak tedavisi uygulanan hastalarda %50 (42/84 hasta), 36. aya kadar ise -%7,1’lik bir farkla
(%95 GA: -%19 ila %5,7), imikuimod tedavisi uygulanan hastalarda %66,7 (84/126 hasta) ve topikal
diklofenak tedavisi uygulanan hastalarda %73,8 (62/84 hasta) olarak belirlenmiştir.
Tam klirens sağlanan alanda reküran AK lezyonları oluşan (yukarıda tanımlanmıştır) hastanın ilave
imikuimod tedavi döngüsü ardından yeniden tam klirens elde etme olasılığı yaklaşık %80 olarak
belirlenirken, topikal diklofenak ile yeniden tedavi için söz konusu olasılık yaklaşık %50 olarak
kaydedilmiştir.
Pediyatrik hastalar:
Onaylı endikasyonları olan genital siğil, aktinik keratoz ve yüzeyel bazal hücreli karsinom genelde
pediyatrik popülasyonda görülmeyen durumlardır ve çalışılmamıştır. ALDARA dört randomize,
taşıyıcı kontrollü, çift-kör denemede molloskum kontagiosumu olan yaşları 2 ila 15 arasında değişen
çocuklarda değerlendirilmiştir (imikimod n=576, taşıyıcı n=313). Bu çalışmalar, test edilen dozaj
rejimlerinde (3x/hafta ≤16 hafta süreyle ve 7x/hafta, ≤8 hafta süreyle) imikimodun etkinliğini
gösterememiştir.
5.2 Farmakokinetik özellikler
Genel özellikler
Dış genital siğiller, yüzeyel bazal hücreli karsinom ve aktinik keratoz:
İnsanlarda, topikal olarak uygulanan tek doz radyoaktif işaretli imikimodun %0,9’undan daha azı
deriden emilmektedir. Sistemik dolaşıma geçen ilacın bu küçük miktarı yaklaşık olarak 1/3 oranında
hem idrar yolu ile hem de dışkıyla hızlı bir şekilde elimine olmaktadır. Tek doz veya birden fazla
topikal doz uygulamalarından sonra ilacın ölçülebilen düzeyleri (> 5 ng/ml) serumda saptanamamıştır.
İlaca sistemik maruziyet (perkutanöz penetrasyon) işaretli [14C] imikimodun idrar ve dışkıda
saptanmasından hesaplanmıştır.
15Aktinik keratozlu 58 hastanın derisinden imikimod %5 kremin minimal sistemik emilimi 16 hafta
süreyle haftada 3 kez verilmesiyle gözlenmiştir. Bu çalışmada deriden emilimin derecesi ilk doz ile son
doz arasında önemli ölçüde değişmemiştir. 16 haftalık çalışma sonunda serum doruk ilaç
konsantrasyonu, 9 ila 12nci saatler arasında gözlenmiştir ve yüze uygulamada (12,5 mg, 1 tek-
kullanımlık saşe), saçlı deri bölgesine uygulamada (25 mg, 2 saşe) ve eller/kollara uygulamada (75 mg,
6 saşe) sırasıyla 0,1, 0,2 ve 1,6 ng/ml olmuştur. Uygulama yüzey alanı saçlı deri ve eller/kollar
gruplarında kontrollü değildi. Doz orantısallığı gözlenmemiştir. Görünür yarılanma ömrü, daha önceki
bir çalışmadaki deri altı dozlamayı takiben gözlenen 2 saatlik yarılanma ömründen yaklaşık olarak 10
kat daha büyük olduğu hesaplanmıştır, bu da ilacın deride uzamış bir retansiyonu olduğunu
düşündürmektedir. Bu hastalarda 16. haftada idrarla atılım, uygulanan dozun %0,6’sından daha azdı.
Pediyatrik hastalar:
Mollokum kontagiosumlu (MC) pediyatrik hastalarda tek veya birden fazla topikal uygulamadan sonra
imikimodun farmakokinetik özellikleri araştırılmıştır. Sistemik maruziyet verileri, 6-12 yaşlarındaki
pediyatrik hastalarda MC lezyonlu deriye topikal uygulamayı takiben imikimodun emilim derecesinin
düşük olduğunu ve sağlıklı erişkinlerdeki ve aktinik keratoz ya da yüzeyel bazal karsinomlu
erişkinlerde gözlenenle kıyaslanabilir olduğunu göstermektedir. 2-5 yaş arasındaki daha küçük
çocuklardaki emilim, C değerlerine dayalı olarak erişkinlere kıyasla daha yüksekti.
max
5.3 Klinik öncesi güvenlilik verileri
Klinik olmayan veriler, güvenlilik, mutajenisite ve teratojenisite geleneksel çalışmalarına dayalı olarak
insanlar için özel bir zarar verici etki ile ilişkili değildi.
Dört-aylık sıçan dermal toksisite çalışmasında, 0,5 ve 2,5 mg/kg dozda anlamlı şekilde azalmış vücut
ağırlığı ve artmış dalak ağırlığı gözlenmiştir; benzer etkiler dört aylık fare dermal çalışmasında
görülmemiştir. Lokal dermal iritasyon, özellikle yüksek dozlarda her iki türde de gözlenmiştir.
İki-yıllık fare karsinojenisite çalışmasında haftada üç gün dermal uygulama, uygulama bölgesinde
tümör oluşturmamıştır. Ancak, tedavi edilen hayvanlar arasında hepatosellüler tümör insidansı
kontrollere göre daha büyüktü. Bu durumun mekanizması bilinmemektedir, ancak imikimodun insan
derisinden sistemik emilimi düşük olduğundan, sistemik maruziyet nedeniyle insanlar için risk düşük
olacaktır. Dahası sıçanlarda 2-yıllık oral uygulama sonucunda vücudun herhangi bir yerinde tümör
oluşmamıştır.
İmikimod krem, simülasyonlu solar ultraviyole radyasyona (UVR) maruz kalan tüysüz albino farelerde
yürütülen fotokarsinojenisite deneyinde değerlendirilmiştir. Hayvanlara 40 hafta süre ile haftada 3 kez
imikimod uygulanmış ve haftada 5 gün ışınlanmıştır. Fareler toplam 52 haftalık süre için ek bir 12
hafta daha izlenmiştir. Düşük UVR kontrol grubuna kıyasla taşıyıcı krem uygulanan fare grubunda
tümörler daha erken ve daha fazla sayıda ortaya çıkmıştır. Bunun insanlar için önemi bilinmemektedir.
Topikal ALDARA uygulaması, herhangi bir dozda taşıyıcı krem grubuna kıyasla tümör artışına neden
olmamıştır.
6. FARMASÖTİK ÖZELLİKLER
6.1 Yardımcı maddelerin listesi
İsostearik asit
Benzil alkol
Setil alkol
Stearil alkol
16Beyaz yumuşak parafin
Polisorbat 60
Sorbitan stearat
Gliserol
Metil hidroksibenzoat (E218)
Propil hidroksibenzoat (E216)
Ksantan zamk
Saf su
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklanmalıdır.
Saşeler açılıp bir kez kullanıldıktan sonra tekrar kullanılmamalıdır.
6.5 Ambalajın niteliği ve içeriği
250 mg krem içeren 6, 12 ve 24 tek kullanımlık Alüminyum folyo saşe/kutuda.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
7. RUHSAT SAHİBİ
Meda Pharma İlaç San. ve Tic. Ltd. Şti
Sarıyer/İstanbul
8. RUHSAT NUMARASI
129/23
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 16.10.2009
Son yenileme tarihi:
10. KÜB’ÜN YENİLENME TARİHİ
17