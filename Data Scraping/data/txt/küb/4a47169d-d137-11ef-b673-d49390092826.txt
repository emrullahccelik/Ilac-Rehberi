KISA ÜRÜN BİLGİSİ
1. BEŞERİ TIBBİ ÜRÜNÜN ADI
OCTANATE 1000 IU IV enjeksiyon için toz içeren flakon
2. KALİTATİF VE KANTİTATİF BİLEŞİM
Etkin madde:
Her bir flakonda:
1000 IU İnsan Koagülasyon Faktörü VIII
Yaklaşık olarak mL başına ≤ 60 IU von Willebrand Faktörü (VWF:RCo)
10 mL enjeksiyonluk su ile rekonstitüe edilen ürün yaklaşık 100 IU/mL İnsan Koagülasyon
Faktörü VIII içerir.
Octanate 1000 IU spesifik aktivitesi yaklaşık ≥ 100 IU/mg proteindir.
Yardımcı madde:
Bu tıbbi ürünün her bir dozunda 1.75 mmol (40 mg)’a kadar sodyum bulunur.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Toz beyaz veya soluk sarı, ayrıca ufalanabilir katı görünümünde.
Çözücü berrak, renksiz çözeltidir.
4. KLİNİK ÖZELLİKLER
4.1 Terapötik Endikasyonlar
OCTANATE 1000 IU, Hemofili A’lı (konjenital Faktör VIII yetmezliği olan) hastalarda
kanama profilaksisi ve tedavisinde kullanılır.
Preparat, farmakolojik olarak etkin miktarda von Willebrand Faktör içermediğinden von
Willebrand hastalığında endike değildir.
4.2 Pozoloji ve uygulama şekli
Tedaviye, hemofili tedavisinde uzman bir hekim gözetiminde başlanmalıdır.
Pozoloji/Uygulama sıklığı ve süresi:
Yerine koyma tedavisinin dozu ve süresi, Faktör VIII eksikliğinin şiddetine, kanamanın yeri
ve büyüklüğüne ve hastanın klinik durumuna bağlıdır.
Uygulanan Faktör VIII ünite miktarı Faktör VIII ürünleri için DSÖ standartı olan
International Units (IU) ile ifade edilir. Plazmada Faktör VIII aktivitesi ise yüzde oranı
1(normal insan plazmasına göre) veya International Units (plazmadaki Faktör VIII için
Uluslararası Standarda göre) olarak ifade edilir.
Bir International Unit (IU) Faktör VIII aktivitesi, 1 mL normal insan plazmasında bulunan
Faktör VIII miktarına eşdeğerdir. Gerekli Faktör VIII dozu, 1 IU Faktör VIII/kg vücut
ağırlığının plazma Faktör VIII aktivitesini normal aktiviteye göre %1.5 – 2 yükselttiği
şeklindeki ampirik bilgi esas alınarak hesaplanır. Gerekli doz aşağıdaki formül kullanılarak
belirlenir:
Gerekli ünite = vücut ağırlığı (kg) x istenen Faktör VIII artışı (%) (IU/dL) x 0.5
Uygulanacak miktar ve uygulama sıklığı her zaman her hastadaki klinik etkinliğe bağlı olarak
ayarlanmalıdır:
Aşağıdaki kanama durumlarında, Faktör VIII aktivitesi söz konusu sürede, tabloda verilen
plazma aktivite seviyesinin (normal %) altına düşmemelidir. Aşağıdaki tablo kanamalarda ve
cerrahide doz ayarlama rehberi olarak kullanılabilir:
Gerekli FVIII seviyesi
Kanama derecesi /
(%) Doz sıklığı (saat) / Tedavi süresi (gün)
Cerrahi işlem türü
(IU/dL)
Kanama:
Erken hemartroz, Her 12–24 saatte bir tekrarlanır. En az 1
kas kanaması veya oral gün olmak üzere, ağrı ile kendini belli
20–40
kanama eden kanama durana veya iyileşme elde
edilene kadar
Daha yoğun hemartroz, İnfüzyon, 3-4 gün veya daha uzun
kas kanaması veya 30–60 süreyle ağrı veya bozukluk geçinceye
hematom kadar her 12-24 saatte bir tekrarlanır.
Hayati tehlike taşıyan Tehlike ortadan kalkıncaya kadar her
60–100
kanamalar 8–24 saatte bir infüzyon tekrarlanır.
Cerrahi:
Minör Her 24 saatte bir, en az 1 gün olmak
30–60
Diş çekimi dahil üzere, iyileşme elde edilene kadar.
Majör Her 8–24 saatte bir yara tam iyileşene
80–100
kadar infüzyon tekrarlanır. Daha sonra
(operasyon öncesi ve
en az 7 gün daha FVIII aktivitesini %30-
sonrası)
%60’ta tutmak için tedavi uygulanır.
Bazı durumlarda, özellikle başlangıç dozunda hesaplanandan daha yüksek dozlar gerekebilir.
Tedavi süresince, uygulanacak doz ve tekrarlanacak infüzyon sıklığına rehber olması
açısından Faktör VIII seviyesinin belirlenmesi önerilir. Özellikle majör cerrahi
müdahalelerde, yerine koyma tedavisinin, koagülasyon analizi (plazma Faktör VIII aktivitesi)
ile tam olarak izlenmesi zorunludur. Her hastanın Faktör VIII’e cevabı değişik olabilir, in-
vivo iyileşme farklı derecelerde olabilir ve farklı yarılanma ömrü gösterebilir.
Ağır Hemofili A hastalarında kanamaya karşı uzun vadeli profilaksi için vücut ağırlığının
kilogramı başına 20–40 I.U. Faktör VIII dozu, 2–3 gün arayla verilmelidir.
26 yaş veya daha altındaki 15 hastada yapılan klinik çalışma, çocuklar için herhangi bir özel
doz gereksinimi saptamamıştır.
Daha önce tedavi görmemiş hastalarda (PUP), OCTANATE 1000 IU kullanımı kontrollü
klinik çalışmalarla belirlenmemiştir; bu hastalarda antikor gelişimi uygun test (Bethesda testi)
ile analiz edilmelidir. Daha önce tedavi edilmemiş hastalarda (PUP) OCTANATE 1000 IU
kullanımının önerilmesi için yeterli veri bulunmamaktadır.
Hastalar Faktör VIII inhibitörü gelişimi açısından izlenmelidir. Beklenen Faktör VIII
aktivitesi plazma seviyesi elde edilemezse veya uygun doz ile kanama kontrol altına
alınamazsa, Faktör VIII inhibitörü varlığını belirlemek için tahlil yapılmalıdır. Yüksek
seviyede inhibitör bulunan hastalarda, Faktör VIII tedavisi etkili olmayabilir; diğer terapötik
seçenekler dikkate alınmalıdır. Bu tip hastaların tedavisi, hemofili hastalarının bakımında
deneyim sahibi olan doktorlarca yapılmalıdır (Bakınız 4.4)
Uygulama şekli
Ürün ambalaj içerisinde sunulan enjeksiyonluk su (çözücü) ile 6.6 başlığı altında tarif edildiği
şekilde çözündürülür ve intravenöz olarak uygulanır. Uygulama hızının dakikada 2-3 mL’ yi
geçmemesi tavsiye edilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda minimum konsantrasyonda ve pratik olarak
mümkün en yavaş infüzyon hızıyla uygulanmalıdır.
Pediyatrik popülasyon:
Çocuklarda, doz vücut ağırlığına göre ayarlanılarak kullanılabilir. İnfüzyon hızı yavaş
olmalıdır.
Geriyatrik popülasyon:
65 yaşının üzeri yaşlı kişilerde doz ayarlaması ve minimum infüzyon hızıyla uygulama
gereklidir.
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılık durumunda
kontrendikedir.
4.4 Özel kullanım uyarıları ve önlemleri
Herhangi bir intravenöz yolla uygulanan protein ürününde olduğu gibi, alerjik tip aşırı
duyarlılık reaksiyonları görülme olasılığı vardır. Ürün Faktör VIII dışında eser miktarda insan
proteinleri içerir. Hastalar kurdeşen, genel ürtiker, göğüste daralma, hırıltılı solunum, düşük
tansiyon ve anafilaksi dahil aşırı duyarlılık reaksiyonlarının erken belirtileri konusunda
bilgilendirilmelidir. Hastalara, bu semptomlar oluştuğunda ürün kullanımını derhal
durdurmaları ve hekimi ile temasa geçmeleri öğütlenmelidir.
Şok durumunda, şok tedavisi için geçerli olan tıbbi standartlar uygulanmalıdır.
3Virüs güvenirliliği:
İnsan kanı ve plazmasından hazırlanan tıbbi ürünlerin kullanımı ile sonuçlanan
enfeksiyonları önlemek için alınan standart tedbirler: donörlerin seçimi, her bir bağışın
ve plazma havuzunun spesifik enfeksiyon ajanlarına ait belirteçler açısından taranması,
virüs inaktivasyonu/uzaklaştırılması için etkili üretim aşamalarının dahil edilmesidir.
Buna rağmen insan kan veya plazmasından hazırlanan tıbbi ürünler kullanıldığında,
bulaşıcı enfeksiyon etkenleri olasılığı tamamen saf dışı bırakılamayabilir. Bu durum
bilinmeyen veya yeni çıkan virüsler ile diğer patojenler için de geçerlidir.
Alınan önlemlerin HIV, HBV ve HCV gibi zarflı virüsler ile zarfsız virüs HAV için etkili
olduğu kabul edilirken, parvovirüs B19 gibi zarfsız virüslere karşı sınırlı etkisi olabilir.
Parvovirüs B19 enfeksiyonu hamile kadınlar (fötal enfeksiyon) ve immün yetersizliği
veya yüksek eritropoiez (örn. hemolitik anemi) olan kişilerde önemli olabilir.
Bu ürün insan kanından elde edildiğinden, virüsler gibi enfeksiyöz ajanların ve teorik
olarak Creutzfeldt-Jacob (CJD) hastalığı ajanlarının bulaşma riskini taşıyabilir. Hekim
bu ürünün riskleri ve yararları hakkında hastaya bilgi vermelidir.
Düzenli/tekrarlanan sürelerle insan plazma derivesi Faktör VIII ürünleri alan hastalara uygun
aşılamanın (hepatit A ve B) yapılması önerilmektedir.
Faktör VIII’e karşı nötralize edici antikorların (inhibitörler) oluşumu Hemofili A’lı hastaların
tedavisinin bilinen bir komplikasyondur. Bu inhibitörler genellikle, modifiye tahliller
kullanılarak Bethesda Units (BU)/mL plazma cinsinden miktarı belirlenen Faktör VIII
prokoagülan aktivitesine karşı oluşan IgG immünglobulinlerdir. İnhibitör gelişme riski
antihemofilik Faktör VIII alımı ile bağlantılıdır ve kullanımın ilk 20 gününde bu risk çok
yüksektir. Nadiren, kullanımın ilk 100 gününden sonra inhibitör gelişebilir. İnsan
Koagülasyon Faktörü VIII ile tedavi gören hastalar uygun klinik gözlem ve laboratuvar
testleri ile inhibitör gelişimi açısından dikkatlice takip edilmelidir. Bakınız 4.8. İstenmeyen
etkiler.
Literatürde, Faktör VIII inhibitörü oluşumu ve alerjik reaksiyonlar arasında bir ilişki
olduğunu gösteren raporlar mevcuttur. Bu nedenle, alerjik reaksiyonlar oluşur ise hasta
inhibitör varlığı açısından incelenmelidir. Faktör VIII inhibitörlü hastalarda, Faktör VIII ile
tedaviyi takiben anafilaksi riski artabilir. Sonuç olarak, tedavi uygulayan hekimin kararına
göre Faktör VIII’in ilk uygulaması, alerjik reaksiyonlar için uygun tıbbi bakımın
sağlanabileceği tıbbi gözetim altında yapılmalıdır.
Hastanın yararı açısından, mümkün olduğunca, hastaya her OCTANATE 1000 IU
uygulanışında ürünün adının ve seri numarasının kaydedilmesi önerilir.
Bu tıbbi ürünün her bir dozunda 1.75 mmol (40 mg)’a kadar sodyum bulunur. Bu durum,
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
OCTANATE 1000 IU’nun diğer tıbbi ürünlerle etkileşimi bilinmemektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
44.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
OCTANATE 1000 IU’nun, çocuk doğurma potansiyeli bulunan kadınlarda kullanımına
ilişkin özel bir öneri veya, tedavi sırasında veya sonrasında doğum kontrolünün gerekli
olduğuna dair herhangi bir bilgi söz konusu değildir.
Gebelik dönemi
OCTANATE 1000 IU’nun gebe kadınlarda kullanımına ilişkin klinik veri mevcut değildir.
Faktör VIII ile hayvanlarda üreme çalışmaları yapılmamıştır. Hemofili A’nın kadınlarda
görülme sıklığının çok düşük olması nedeniyle, gebelerde Faktör VIII kullanımına ait
deneyim bulunmamaktadır. Bu nedenle OCTANATE 1000 IU gebe kadınlarda kesin gerekli
ise kullanılmalıdır.
Laktasyon dönemi
OCTANATE 1000 IU’nun anne sütüyle atılıp atılmadığı bilinmemektedir. OCTANATE 1000
IU’nun süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da OCTANATE 1000 IU tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve OCTANATE 1000 IU tedavisinin emziren anne
açısından faydası dikkate alınmalıdır.
Üreme yeteneği/fertilite
Hayvan üreme çalışmaları yürütülmemiştir. İnsanlardaki üreme yeteneği/fertiliteyi etkileyip
etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanımına etkisi gözlenmemiştir.
4.8. İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonu (anjiyoödem, infüzyon bölgesinde yanma ve batma,
üşüme, sıcak basması, genel ürtiker, baş ağrısı, kurdeşen, hipotansiyon, letarji, bulantı,
huzursuzluk, taşikardi, göğüste daralma, deride yanma hissi, kusma, hırıltılı solunum)
Çok seyrek: Anafilaktik şok
Genel bozukluklar ve uygulama bölgesine ilişkin hastalıklar
Seyrek: Ateş
5İnceleme
Seyrek: Kanda Faktör VIII antikor (inhibitör) oluşumu (Bu tür inhibitörler oluşur ise, durum
yetersiz klinik cevap olarak görülür. Bu durumlarda uzmanlaşmış hemofili merkezleri ile
temasa geçilmesi önerilmektedir.)
4.9 Doz aşımı ve tedavisi
İnsan Koagülasyon Faktörü VIII ile doz aşımı semptomları bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajik, Kan Koagülasyon Faktörü VIII
ATC-Kodu: B02BD02
Etki mekanizması:
Faktör VIII / von Willebrand Faktör kompleksi farklı fizyolojik fonksiyona sahip iki
molekülden (FVIII ve vWF) oluşur. Hemofilik hastaya enjekte edildiğinde, Faktör VIII
hastanın dolaşımındaki von Willebrand Faktörüne bağlanır.
Aktif FVIII aktif Faktör IX’un kofaktörü gibi davranır, Faktör X’un aktif Faktör X’a
dönüşümünü hızlandırır. Aktif Faktör X protrombini trombine dönüştürür. Trombin
fibrinojeni fibrine dönüştürür ve pıhtı oluşur.
Hemofili A kan koagülasyonunun cinsiyete bağlı kalıtımsal bir bozukluğudur, Faktör VIII:C
seviyesinin düşmesi sonucu oluşur ve eklemlerin, kasların veya iç organların kendiliğinden
veya kazara ya da cerrahi travmalar nedeni ile çok miktarda kanaması ile sonuçlanır.
Plazmada Faktör VIII seviyesi yerine koyma tedavisi ile yükseltilir, bu suretle geçici olarak
faktör yetmezliği ve kanama eğilimi düzeltilir.
5.2. Farmakokinetik özellikler
Genel özellikler:
Emilim:
İnsan antihemofilik faktörünün infüzyonu sonrası genellikle koagülasyon düzeyinde ani
olarak bir artış, takibinde ise aktivitede hızlı bir azalma vardır. Daha sonrasında ise aktivitede
azalma daha yavaş hızda görülür.
Dağılım:
Ürünün enjekte edilmesinden sonra Faktör VIII’in yaklaşık 2/3 – 3/4’ü dolaşımda kalır.
Plazmada ulaşılan Faktör VIII aktivite seviyesi önceden tahmin edilenin %80 - %120’si
arasında olmalıdır. Plazma Faktör VIII aktivitesi iki fazlı, üssel eksilme şeklinde azalır.
Başlangıç fazında, damar içi ve diğer bölümler (vücut sıvısı) arasında dağılım söz konusudur.
Eliminasyon:
Başlangıç fazında, damar içi ve diğer bölümler (vücut sıvısı) arasında dağılım söz konusu
olup plazmadan eliminasyon yarı ömrü 3 – 6 saattir. Daha yavaş olan sonraki fazda ise
6(muhtemelen Faktör VIII tüketimini yansıtmaktadır) yarı ömür 8–20 saat arasında değişmekte
olup ortalama 12 saattir.
OCTANATE 1000 IU için sırası ile 10 ve 14 Hemofili A hastası ile yapılan farmakokinetik
çalışmalarda aşağıdaki sonuçlar elde edilmiştir:
İyileşme AUC*norm Yarılanma MRT* (h) Klirens
(% x IU-1 x (% x h x IU-1 x ömrü (h) (mL x h-1 x
kg) kg) kg)
Çalışma 1, n=10
2,4 + 0,36 45,5 + 17,2 14,3 + 4,01 19,6 + 6,05 2,6 + 1,21
Ortalama ± SD*
Çalışma 2, n=14
2,4 + 0,25 33,4 + 8,50 12,6 + 3,03 16,6 + 3,73 3,2 + 0,88
Ortalama ± SD*
AUC* = eğri altındaki alan
MRT* = ortalama rezidans süresi
SD* = standart sapma
5.3. Klinik öncesi güvenlilik verileri
OCTANATE 1000 IU’nun üretimi sırasında viral inaktivasyon SD yönteminde
solvent/deterjan reaktifi olarak kullanılan tri-n-bütilfosfat (TNBP) ve polisorbat 80’in (tween
80), ikincisi için sınırlı olmakla beraber, mevcut toksikolojik verileri advers etkilerin beklenen
vakalarda olası olmadığını gösterir.
Vücut ağırlığının her bir kilogramı için önerilenden birkaç kat daha fazla dozda bu reaktifler
laboratuvar hayvanlarında toksik etki göstermemiştir. Her iki madde için de mutajenik
potansiyel gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum sitrat
Sodyum klorür
Kalsiyum klorür
Glisin
Enjeksiyonluk su (çözücü)
6.2. Geçimsizlikler
OCTANATE 1000 IU diğer tıbbi ürünlerle karıştırılmamalıdır.
Sadece ürünle birlikte sağlanan enjeksiyon/infüzyon setleri kullanılmalıdır. Çünkü bazı
enjeksiyon/infüzyon ekipmanının iç yüzeyine İnsan Koagülasyon Faktörü VIII’in
absorpsiyonu sonucunda tedavi başarısızlığa uğrayabilir.
6.3. Raf ömrü
Raf ömrü 24 aydır.
76.4. Saklamaya yönelik özel tedbirler
+2 - +8 oC’de (buzdolabında) saklayınız. Dondurmayınız. Donmuş ürünleri çözüp
kullanmayınız. Flakonu ışıktan korumak için dış ambalajı içinde saklayınız.
Hazırlanan çözelti hemen kullanılmalıdır.
6.5. Ambalajın niteliği ve içeriği
Tıpalı (klorobütil kauçuk) flakon içerisinde (tip I cam) enjeksiyonluk çözelti için toz ve
çözücü.
OCTANATE 1000 IU ambalajı içinde;
1 toz flakonu
1 çözücü flakonu (10 mL enjeksiyonluk su )
1 tıbbi cihaz içeren ekipman paketi (1 tek kullanımlık enjektör, 1 transfer seti [1 iki uçlu iğne
ve 1 filtre iğnesi ], 1 kelebek set)
2 alkollü mendil
6.6.Beşeri tıbbi üründen arta kalan maddelerin imhası ve diğer özel önlemler
Lütfen bütün talimatları dikkatlice okuyunuz ve uygulayınız.
Aşağıda anlatılan işlem sırasında tam sterilite sağlanmalıdır.
Rekonstitüsyon hazırlama talimatları:
1. Kapalı flakonlardaki toz ve çözücüyü (enjeksiyonluk su) oda sıcaklığına getirin. Hazırlama
süresince bu sıcaklığı muhafaza edin. Isıtma için su banyosu kullanılır ise suyun flakonların
lastik stoperi ya da kapakları ile temas etmemesine dikkat edin. Su banyosunun sıcaklığı 37
o C’ yi geçmemelidir.
2. Tozun ve suyun bulunduğu flakonların koruma kapaklarını çıkarın ve her iki şişenin lastik
stoperlerini alkollü mendille temizleyin.
3. İki uçlu iğnenin kısa ucunun koruma kapağını çıkartın ve iğnenin açıkta kalan kısmının
hiçbir yere değmemesine dikkat edin.
Daha sonra suyun bulunduğu flakonun lastik stoperini tam ortadan, iğneyi dik tutarak delin.
Su flakonundan sıvıyı tamamen çekmek için iğne stoperi iyice delecek ve flakonun içinden
görülecek şekilde batırılmalıdır.
4. İki uçlu iğnenin uzun olan diğer ucunun koruma kapağını çıkartın, iğnenin açıkta kalan
kısmının hiçbir yere temas etmemesine dikkat edin.
Su flakonunu aşağıya yani tozun bulunduğu flakonun üzerine doğru çevirin ve hızlı bir
şekilde iğnenin uzun olan ucuyla toz flakonunun lastik stoperini tam ortadan delin. Toz
flakonundaki vakum suyu çekecektir.
5. İki uçlu iğneyi boş su flakonu ile birlikte tozun bulunduğu flakondan çekin. Flakonu,
konsantre tamamiyle çözünene kadar yavaşça sallayın. OCTANATE 1000 IU oda
sıcaklığında çok çabuk çözünecektir. Oda sıcaklığında hazırlama süresi 10 dakikadan daha
azdır.
Çözücü ile hazırlandıktan sonra, OCTANATE 1000 IU intravenöz olarak uygulanır. Çözelti
berrak veya hafif opalesan olmalıdır. Bulanık veya tortu bulunan çözeltileri kullanmayınız.
Hazırlanan ürün partikül ve renk kaybı için kullanımdan önce incelenmelidir.
Hazırlanan çözelti hemen kullanılmalıdır ve yalnızca tek kullanım içindir.
8Enjeksiyon için talimatlar:
Enjeksiyon öncesi ve Faktör VIII enjeksiyonu esnasında önlem olarak hastanın kalp atım hızı
ölçülmelidir. Kalp atım hızında belirgin bir artış görüldüğü takdirde enjeksiyon hızı
azaltılmalı veya uygulama kesilmelidir.
1. Toz yukarıda bahsedildiği gibi sulandırıldıktan sonra, filtre iğnesinin koruma kapağını
çıkartın ve konsantre flakonunun lastik stoperini delin.
2. Filtre iğnesinin kapağını çıkartın ve enjektöre takın.
3. Flakonu enjektörle birlikte aşağıya doğru çevirin ve çözeltiyi enjektöre çekin.
4. Enjeksiyon bölgesini alkollü mendille temizleyin.
5. Filtre iğnesini enjektörden ayırın ve kelebek infüzyon iğnesine takın.
6. Kelebek infüzyon iğnesini seçilmiş olan damarın içine sokun.
7. Çözeltiyi dakikada 2-3 mL hızla damara enjekte edin.
Bir tedavide bir flakondan fazla OCTANATE 1000 IU konsantresi kullanılacak ise, aynı
kelebek infüzyon iğnesi ve enjektör kullanılabilir. Filtre iğnesi tek kullanım içindir. Çözelti
enjektöre çekilirken her zaman yeni bir filtre iğnesi kullanılır.
Sadece ürünle birlikte sağlanan enjeksiyon seti kullanılmalıdır. Diğer enjeksiyon/infüzyon
setlerinin kullanımı ek risklere ve tedavi başarısızlığına sebep olabilir.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berk İlaç İthalat ve Pazarlama A.Ş.
Poligon Mah. Sarıyer Cad. ABC Plaza No: 117/B Kat:2 İstinye-Sarıyer- İstanbul
Telefon: 0 212 277 33 03
Faks: 0 212 277 30 36
8.RUHSAT NUMARASI(LARI)
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi:
Ruhsat yenileme tarihi:
10. KÜB’ÜN YENİLENME TARİHİ
24.08.2012
9