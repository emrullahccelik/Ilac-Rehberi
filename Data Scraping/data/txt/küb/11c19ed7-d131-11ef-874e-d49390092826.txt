KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLİFENTOL şurup
2. KALİTATİF VE KANTİTATİF BİLEŞİM
Etkin madde:
Her ölçekte (5 ml);
Fenilpropanolamin 12,5 mg
Gliseril gayakolat (guaifenesin) 100,0 mg
Yardımcı maddeler:
Sorbitol 2,380 mg
Sodyum benzoat 5,9 mg
Sodyum sitrat 8,8 mg
EDTA disodyum 5 mg
Sakarin sodyum 12,5 mg
FDC yellow (günbatımı sarısı) No:6 0,15 mg
Yardımcı maddeler için 6.1.’e bakınız
3. FARMASÖTİK FORM
Şurup
Berrak, özel renkli çözelti
4. KLİNİK ÖZELLİKLER
4.1. Terapötik endikasyonlar
Soğuk algınlığı, bronşit, larenjit, farenjit gibi hastalıkların neden olduğu öksürüklerin
giderilmesinde ve bu hastalıklarla akut ve kronik rinit, soğuk algınlığı, sinüzit, nazofarenjit,
saman nezlesi ve diğer solunum yolları alerjilerinin oluşturduğu nazal/farenjial mukoza
konjesyonlarında endikedir.
4.2. Pozoloji ve uygulama şekli
Uygulama sıklığı ve süresi
6-12 yaş çocuklar: Her 4 saatte bir 1 ölçek
12 yaş üzeri çocuklar ve erişkinlerde: Her 4 saatte bir 2 ölçek
Uygulama şekli
GLIFENTOL ağız yoluyla alınır, ölçeği kullanılarak verilmelidir.
Özel popülasyonlara ilişkin ek bilgiler
Böbrek/Karaciğer yetmezliği
Şiddetli renal ve/veya hepatik fonksiyon bozuklukları olan hastalarla ilgili spesifik bir
araştırma bulunmamaktadır. Orta şiddette renal ve/veya hepatik fonksiyon bozukluklarının
bulunması halinde dikkatli olunmalıdır. Özellikle birlikte kardiyovasküler hastalığı olanlarda
dikkatli olunmalıdır. Şiddetli böbrek yetmezliğinde kullanılmamalıdır.
Pediyatrik popülasyon
1Altı (6) yaşın altındaki çocuklarda kullanılmamalıdır.
6-12 yaş arasında kullanımı önerilmemektedir.
Geriyatrik popülasyon
GLİFENTOL’ün yaşlılardaki etkileri henüz bilinmemektedir. Deneyimler, normal erişkin
dozunun yeterli olduğunu göstermektedir; ancak renal ve/veya hepatik fonksiyonun
izlenmesi tavsiye edilir. Yaşlılarda fenilpropanolaminin yan etkilerine duyarlılık daha fazla
olabilir ve bu nedenle daha düşük doz ayarlaması gerekebilir. Ciddi bir bozukluğa
rastlanıldığında dikkatli olunmalıdır.
4.3. Kontrendikasyonlar
Aşağıdaki durumlarda GLIFENTOL kullanımı kontrendikedir.
• İçerdiği etkin maddelere veya diğer yardımcı maddelere aşırı duyarlılığı olan
vakalarda kontrendikedir.
• Şiddetli hipertansiyon veya şiddetli koroner arter hastalığı olanlarda
• Monoamin oksidaz inhibitörleri ile tedavi olanlarda (GLIFENTOL kullanımından
önceki 14 gün içinde MAOİ (bir antibakteriyel olan furazolidon dahil)/RİMA almış
ve/veya almaya devam eden hastalarda) kontrendikedir. Fenilpropanolamin ve bu tür
bir ilacın aynı zamanda kullanılması kan basıncında yükselmeye neden olabilir.
• Diğer sempatomimetik ilaçlar (dekonjestanlar, iştah bastırıcı ilaçlar veya amfetamin
benzeri psikostimülanlar) ve beta-blokörlerle birlikte kullanım.
• Diabetes mellitus
• Hipertiroidizm
• Glokom
• Şiddetli böbrek yetmezliği
• Feokromasitoma
• 6 yaş altı çocuklarda
4.4. Özel kullanım uyarıları ve önlemleri
Aşağıdaki durumlarda GLIFENTOL dikkatli kullanılmalıdır:
• Aritmisi olanlarda
• Kardiyovasküler hastalığı olanlarda
• Hipertansiyonu olanlarda
Normotansif hastalarda fenilpropanolamin görünür hiçbir presör etkisi olmamakla
beraber GLIFENTOL, antihipertansif maddeler, trisiklik antidepresanlar ve
dekonjestanlar, iştah bastırıcı ilaçlar ve amfetamin benzeri psikostimülanlar gibi diğer
sempatomimetik ilaçları alan hastalarda dikkatle kullanılmalıdır. Tekrarlayan veya
kontrol edilemeyen tedaviye başlamadan önce bu gibi hastaların tek doz verilmesinden
sonraki kan basınçları gözlenmelidir.
• Baş ağrısı, bilinç değişikliği, bulantı, kusma ve fokal nörolojik defisit ile seyreden
hemorajik inme belirtileri görüldüğünde tedavi kesilmeli ve
• Prostat hipertrofisi (hiperplazisi) olanlarda
• Böbrek yetmezliği olanlarda
• Ciddi karaciğer fonksiyon bozukluğu olanlarda
• GLIFENTOL sigara içme, astım veya amfizem ile birlikte görülen inatçı veya kronik
öksürük ya da soğuk algınlığında aşırı salgı ile birlikte öksürük görüldüğünde doktor
tavsiyesiyle kullanılmalıdır.
2• Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
• Halüsinasyonlar, huzursuzluk, uyku düzensizlikleri oluştuğunda kesilmelidir.
• Seyrek olarak fenilpropanolamin dahil olmak üzere sempatomimetik ilaçlarla geri
dönüşlü ensefalopati (PRES)/ geri dönüşlü serebral vazokonstriksiyon sendromu (RCVS)
bildirilmiştir. Bildirilen semptomlar ani başlangıçlı şiddetli başağrısı, bulantı, kusma ve
görme bozukluğudur. Olguların çoğu uygun tedavi ile birkaç günde düzelmiştir.
PRES/RCVS belirti ve bulguları gelişmesi halinde tedavi kesilmelidir.
• Önerilen dozlar aşılmamalıdır. Yedi günden uzun sürelerle kullanılmamalıdır.
• İçerdiği sorbitol nedeniyle nadir kalıtımsal fruktoz intoleransı problemi olan hastaların bu
ilacı kullanmamaları gerekir.
• Bu tıbbi ürün her ölçekte (5ml) 23 mg’ın altında sodyum ihtiva eder. Uygulama yolu
sebebiyle içerdiği sodyumun herhangi bir yan etkisi beklenmez.
• İçerdiği FDC yellow (günbatımı sarısı) No: 6 yardımcı maddesi sebebiyle alerjik
reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
GLİFENTOL’ün içerdiği fenilpropanolamin aditif etkiler ve toksisite oluşabilme olasılığı
nedeniyle diğer sempatomimetik ajanlarla birlikte kullanılmamalıdır.
Ayrıca MAO inhibitörleri ile birlikte kullanıldığında fenilpropanolaminin kan basıncını
yükseltici etkisi güçlenmektedir. Bu nedenle MAO inhibitörleri ile tedavi edilen veya iki
haftalık zaman dilimi içinde tedavi görmüş kişilerde GLİFENTOL kullanılmamalıdır.
GLİFENTOL’ün içerdiği fenilpropanolamin, aynı zamanda aşağıdaki ilaçlarla da
etkileşebilmektedir:
furazolidon;
-
guanetidin;
-
indometasin;
-
metildopa;
-
bromokriptin;
-
teofilin;
-
trisiklik antidepresanlar;
-
fenotiazinler.
-
Gliseril gayakolat
• Disülfiram, MAO inhibitörleri, metronidazol ve prokarbazinin etkisini artırabilir.
• İdrar vanil mandelik asit (VMA) testlerinde hatalı pozitif sonuçlara neden olabilir.
Olası neden idrarla VMA atılımını artırmasıdır.
• Öksürük baskılayıcı ilaçlarla birlikte kullanılmamalıdır.
4.6. Gebelik ve laktasyon
Genel tavsiye
Gebelik Kategorisi: C’dir
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri mevcut değildir.
Gebelik dönemi
GLIFENTOL için gebeliklerde maruz kalmaya ilişkin klinik veri mevcut değildir.
3Hayvanlar üzerinde yapılan çalışmalar, gebelik /embriyonal/fetal gelişim / doğum ya da
doğum sonrası gelişim üzerindeki etkiler bakımından yetersizdir (bkz. kısım 5.3). İnsanlara
yönelik potansiyel risk bilinmemektedir.
GLIFENTOL gerekli olmadıkça gebelik döneminde kullanılmamalıdır.
Laktasyon dönemi
Gliseril gayakolatın bebek üzerinde hiçbir etkisinin olmadığı tahmin edilen küçük
miktarlarda anne sütünde atılmaktadır.
Fenilpropanolaminin anne sütüne geçişi ile ilgili veriler yetersizdir. Bebekler
fenilpropanolamin etkilerine duyarlıdır. Emzirme döneminde gerekli olmadıkça
kullanılmamalıdır.
Üreme yeteneği /Fertilite
GLIFENTOL’ün insan fertilitesi üzerine etkileri ile ilgili hiçbir bilgi bulunmamaktadır.
4.7. Araç ve makine kullanımı üzerindeki etkiler
Fenilpropanolamin baş dönmesi veya sersemlik yapabilir. Baş dönmesi olan hastalar araç ve
makine kullanmamaları konusunda bilgilendirilmelidir.
4.8. İstenmeyen etkiler
GLIFENTOL’ün içerdiği etkin maddelerden gliseril gayakolat özellikle yüksek dozlarda
gastrointestinal tahrişe neden olabilmektedir.
Fenilpropanolamin, artmış hemorajik inme riski ile ilişkilendirilmiştir.
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1000 ila ≤1/100);
seyrek (≥1/10.000 ila ≤1/1000); çok seyrek (≤1/10.000), bilinmiyor (eldeki verilerden
hareketle tahmin edilemiyor).
Fenilpropanolamin için bildirilen istenmeyen etkiler:
Bağışıklık sistemi hastalıkları
Bilinmiyor: Aşırı duyarlılık reaksiyonları
Psikiyatrik hastalıklar
Seyrek: Akut mani, anksiyete, paranoya, konfüzyon, ajitasyon, halüsinasyon
Sinir sistemi hastalıkları
Seyrek: Nöbetler/konvülsiyonlar (hipertansif krizde ve doz aşımında)
Bilinmiyor: Tremor, anksiyete, insomnia, başdönmesi, sinirlilik, başağrısı
Kardiyak hastalıklar
Seyrek: Göğüs ağrısı, miyokardiyal hasar bulgusu (yüksek dozlarda)
Bilinmiyor: Taşikardi, aritmi, hipertansiyon
Vasküler hastalıklar
Seyrek: Kan basıncı artışı
Bilinmiyor: Hemorajik inme:
Gastrointestinal hastalıklar
Yaygın: Anoreksi, gastrik iritasyon
Bilinmiyor: Bulantı, kusma
4Böbrek ve idrar yolu hastalıkları
Seyrek: Akut interstisyel nefrit
Gliseril gayakolat ile ilişkili istenmeyen etkiler:
Bağışıklık sistemi hastalıkları
Bilinmiyor: Aşırı duyarlılık reaksiyonları (kaşıntı, ürtiker, döküntü)
Gastrointestinal hastalıklar
Bilinmiyor: Üst karın ağrısı, diyare, bulantı, kusma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kazaen aşırı dozda alınması halinde doktora başvurulmalıdır.
GLİFENTOL doz aşımında eksitasyon, huzursuzluk, halüsinasyon, hipertansiyon, ve aritmi
gibi merkezi sinir sistemi ve kardiyovasküler sistem semptomları ortaya çıkabilir. Şiddetli
olgularda psikoz, konvülsiyon, koma ve hipertansif kriz gelişebilir.
Yüksek doz guaifenesin alımı mide bulantısı, kusma ve böbrek taşı oluşumuna neden
olabilir.
Önerilen tedavi:Solunumu destekleyici ve koruyucu ve konvülsiyonları kontrol edici
önlemler alınmalıdır. Endike olduğunda gastrik lavaj uygulanmalıdır. Mesane
kateterizasyonu gerekebilir. Beta blokörler kardiyovasküler komplikasyonları ve
hipokalemiyi düzeltebilir. İstendiğinde fenilpropanolaminin atılımının hızlandırılması için
asidik diürez veya diyaliz yapılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Öksürük ve soğuk algınlığı preparatları
ATC Kodu: R05X
GLİFENTOL, ekspektoran (gliseril gayakolat) ve dekonjestan (fenilpropanolamin) özellikli
etkin maddeler içeren, soğuk algınlığının semptomatik tedavisine yönelik bir preparattır.
Etkin maddelerden gliseril gayakolat (guaifenesin) solunum yollarındaki sıvı miktarını
artırarak solunum sistemi sekresyonlarının viskozitesini azaltır ve bu yolla ekspektorasyon
sağlar. Guaifenesin ekspektoran etkisini 24 saat içerisinde gösterir.
Formülasyondaki diğer etkin madde fenilpropanolamin ise solunum yolları mukozasındaki
alfa-adrenerjik reseptörleri etkileyerek mukoza damarlarının vazokonstriksiyonuna, buna
bağlı olarak ta şişmiş mukoza membranlarının büzülmesine, doku hiperemisinin, ödemin ve
nazal konjesyonun azalmasına, böylece de burundan soluk almanın kolaylaşmasına neden
olmaktadır. Nazal dekonjesyon 25 mg’lık fenilpropanolamin dozundan 15-30 dakika sonra
ortaya çıkar ve yaklaşık 3 saat sürer.
5.2. Farmakokinetik özellikler
5Emilim:
Oral yoldan alındığında gliseril gayakolat ve fenilpropanolamin hidroklorür gastrointestinal
kanaldan hızla ve tama yakın olarak emilir.
Fenilpropanolamin hidroklorür maksimum plazma konsantrasyonlarına 0.5-2 saat içinde
ulaşır. Gliseril gayakolat, sağlıklı yetişkin gönüllülerde 600 mg guaifenesin uygulamasından
sonra Cmaks yaklaşık 1.4 mcg/ml olmuş ve Tmaks ilacın uygulanmasından yaklaşık 15
dakika sonra gerçekleşmiştir. Plazma yarı ömrü yaklaşık 1 saat olmuş ve 8 saat sonra kanda
tespit edilememiştir.
Dağılım:
Fenilpropanolamin, ekstravasküler alana yaygın bir şekilde dağılır. İnsanlarda plazma
proteinlere bağlanma verileri mevcut değildir.
Gliseril gayakolatın insanlarda dağılımı ile ilgili bilgi mevcut değildir.
Biyotransformasyon:
Fenilpropanolamin önemli ölçüde metabolize olmaz. Gliseril gayakolat hem oksidasyon hem
de demetilasyona uğrar
Eliminasyon:
Fenilpropanolamin eliminasyonu temel olarak böbrekler yoluyla, pH’a bağlı olarak idrarla
atılım şeklindedir. Eliminasyon yarı ömrü 4 saattir. Gliseril gayakolat idrarla atılmaktadır.
Doğrusallık /Doğrusal Olmayan Durum:
Fenilpropanolamin için nazal dekonjestan etki ile plazma konsantrasyonu arasında doğrusal
bir ilişki saptanmamıştır.
Besinlerin etkisi
Kafeinin (kola, çay, kahve vb.) plazma düzeylerini artırır.
Hastalardaki karakteristik özellikler
Çocuklarda: Fenilpropanolaminin eliminasyonu daha hızlıdır.
Yaşlılarda: GLİFENTOL ile yapılmış hiçbir spesifik çalışma yoktur.
Böbrek yetmezliği:
Böbrek yetmezliğinde dikkatli kullanılmalıdır.
Karaciğer yetmezliği:
GLİFENTOL ile yapılmış hiçbir spesifik çalışma yoktur.
5.3. Klinik öncesi güvenlilik verileri
Fenilpropanolamin ile klinik öncesi akut doz toksisite çalışmalarında farelerde ve sıçanlarda
619.6 mg/kg dozda (insanlardaki klinik dozun 1735 katı) hiçbir ölüm gözlenmemiştir
(farelerde LD =1252.8 mg/kg; sıçanlarda LD =1175.2 mg/kg).
50 50
Gliseril gayakolat ve fenilpropanolamin ile mutajenik, karsinojenik ve teratojenik
potansiyeline ait yeterli bilgi yoktur.
6. FARMASÖTİK ÖZELLİKLER
6.1 Yardımcı maddelerin listesi
FDC yellow No: 6
6Sodyum benzoat
EDTA disodyum
Sorbitol %70
Sakarin sodyum
Polietilen glikol 6000
Gliserin
Sitrik asit monohidrat
Sodyum sitrat
Cherry esansı
Deiyonize su
6.2 Geçimsizlikler
Veri bulunmamaktadır.
6.3 Raf ömrü
24 ay
6.4 Saklamaya yönelik özel uyarılar
25°C’nin altında oda ısısında, aşırı sıcaktan korunarak saklanmalıdır.
6.5 Ambalajın niteliği ve içeriği
150 ml’lik cam şişelerde.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir..
7. RUHSAT SAHİBİ
Liba laboratuarları A.Ş.
Otağtepe Cad. No:5 Kavacık, 34810, İstanbul
Tel: +90 216 465 38 85
Faks: +90 216 465 38 80
8. RUHSAT NUMARASI
166/83
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.11.1993
Ruhsat yenileme tarihi:
10. KÜB’ÜN YENİLENME TARİHİ
7