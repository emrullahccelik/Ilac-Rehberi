1 KULLANMA TALİMATI 
 
OXYGO %0,05 burun spreyi, çözelti  
Burun deliklerine püskürtülerek kullanılır.  
 
Etkin madde: Her bir 10 ml’lik çözelti etkin madde olarak 5 mg oksimetazolin hidroklorür 
içerir. 
Yardımcı maddeler: Benzalkonyum klorür, disodyum EDTA, sodyum hidroksit, sodyum 
dihidrojen fosfat 2-hidrat, disodyum hidrojen fosfat 12-hidrat, gliserin ve deiyonize su. 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. OXYGO nedir ve ne için kullanılır?  
2. OXYGO’yu kullanmadan önce dikkat edilmesi gerekenler  
3. OXYGO nasıl kullanılır?  
4. Olası yan etkiler nelerdir?  
5. OXYGO’nun saklanması  
 
Başlıkları yer almaktadır. 2 1. OXYGO nedir ve ne için kullanılır?  
OXYGO, bölgesel soğuk algınlığı ilacıdır. Oksimetazolin, kan damarlarını büzücü özellikleri 
sayesinde burun tıkanıklığının giderilmesini sağlar. Buna ek olarak, etkin maddenin antiviral 
(virüslerin etkilerini zayıflatan veya ortadan kaldıran), bağışıklık sistemini düzenleyici, yangı 
giderici ve oksidasyonu giderici etkileri olduğu da gösterilmiştir. 
OXYGO, sprey pompalı kapak ile kapatılmış 10 ml’lik HDPE plastik şişe içerisinde sunulur.  
Berrak, renksiz çözelti görünümündedir.  
OXYGO, aşağıdaki durumların tedavisinde kullanılır: 
 Soğuk algınlığı, saman nezlesi veya diğer alerjik rinitlere ve rinosinüzitlere (burun ve yüz 
kemiklerinin içindeki hava boşluklarının iltihabı) bağlı burun tıkanıklığının giderilmesi, 
 Paranazal sinüs (yüz sinüsleri; alın, burnun arka kısmı ve burnun her iki tarafında 
bulunan kemik boşlukları) hastalıklarında salgı boşaltılmasına yardımcı olarak, 
 Orta kulak iltihaplarında nazofarinks (burnun arka kısmı ile yutağın komşuluk yaptığı 
bölge) mukozasındaki şişliğin giderilmesinde yardımcı tedavi olarak,  
 Rinoskoskopiyi (burun boşluklarının incelenmesinde kullanılan yöntem) kolaylaştırmak 
için. 
 
2. OXYGO’yu kullanmadan önce dikkat edilmesi gerekenler   
OXYGO’yu aşağıdaki durumlarda KULLANMAYINIZ   
Eğer;  
 OXYGO’nun herhangi bir bileşenine veya diğer adrenerjik ilaçlara karşı aşırı 
duyarlıysanız, 
 Burun deliklerinizin derisinde veya iç yüzeyinde iltihap varsa veya burnunuzun içinde 
kabuk varsa, 
 OXYGO’nun içeriğinde koruyucu madde olarak benzalkonyum klorür bulunması 
nedeniyle, bu maddeye karşı aşırı hassasiyetiniz varsa, 
 Hipofiz beziniz burun yoluyla cerrahi olarak çıkarıldı ise (transsfenoidal hipofizektomi) 
veya meninks zarınızı (dura mater) açıkta bırakan cerrahi bir girişim geçirdiyseniz. 
OXYGO’nun içeriğindeki etkin madde konsantrasyonu yetişkinler ve okul çağındaki çocuklar 
için tasarlanmıştır; bu nedenle bebekler ve 6 yaşından küçük çocuklar için uygun değildir. Bu 
hastalar için içeriğinde daha az etkin madde bulunan preparatlar mevcuttur. 
 
OXYGO’yu aşağıdaki durumlarda DİKKATLİ KULLANINIZ 
 Göz içi basıncınız artmışsa (özellikle dar açılı glokom), 
 Böbreküstü bezi tümörünüz (feokromasitoma) varsa, 
 Tiroid fonksiyon bozukluğunuz (hipertiroidi) varsa, 
 Şeker hastalığınız (diabetes mellitus) varsa, 
 Kalp-damar hastalığınız varsa, 
 Kan basıncı yüksekliğiniz (hipertansiyon) varsa, 
 Monoamin oksidaz inhibitörleri (MAO inhibitörleri) veya trisiklik antidepresanlar (TSA) 
adı verilen ve depresyon tedavisinde kullanılan ilaçlarla tedavi altında iseniz, 
 Prostat hipertrofiniz (prostat bezinde büyüme) varsa. 3 Yukarıdaki durumlarda OXYGO’yu kullanmadan önce doktorunuza danışınız. 
7 günden uzun süreli kullanılmamalıdır. 
Burun tıkanıklığını gideren soğuk algınlığı ilaçlarının sürekli kullanımının etkilerini 
zayıflatabileceğini göz önünde bulundurunuz. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışın. 
Hamilelik  
İlacı kullanmadan önce doktorunuza veya eczacınıza danışınız. 
Hamilelik döneminde önerilen dozajı aşmayınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
Emzirme 
İlacı kullanmadan önce doktorunuza veya eczacınıza danışınız. 
Emzirme döneminde önerilen dozajı aşmayınız. 
Araç ve makine kullanımı 
OXYGO’nun uzun süreli kullanımından ya da önerilen dozdan daha yüksek dozlarda 
uygulanmasından sonra, kalp-damar ya da merkezi sinir sistemi etkileri olabilir. Böyle 
durumlarda araç ya da makine kullanma yeteneğinin olumsuz etkilenebileceğini göz önünde 
bulundurunuz. 
OXYGO’nun içeriğinde bulunan bazı yardımcı maddeler hakkında önemli bilgiler 
OXYGO’nun içeriğinde bulunan koruyucu madde benzalkonyum klorür nedeniyle tahriş 
edici olabilir ve deri reaksiyonuna sebep olabilir. 
Diğer ilaçlar ile birlikte kullanımı 
 OXYGO ve duygu durumunu uyaran belirli ilaçların (tranilsipromin tipi MAO 
inhibitörleri ya da trisiklik antidepresanlar) birlikte kullanımı, kalp-damar sistemi 
üzerindeki etkileri nedeniyle kan basıncında artışa yol açabilmektedir. OXYGO, kan 
basıncındaki artış riskinden dolayı MAO inhibitörlerini aldıktan sonra 2 haftaya kadar 
kullanılmamalıdır. 
 Duygu durumunu uyaran belirli ilaçların (trisiklik antidepresanlar ya da MAO 
inhibitörleri) eşzamanlı olarak ya da OXYGO uygulamasından hemen önce kullanımı 
veya tek başına OXYGO’nun doz aşımı veya yutulması kan basıncında artışa yol 
açabilmektedir. 
 Bromokriptin (Parkinson hastalığı tedavisinde kullanılır) adı verilen etkin maddeyi içeren 
bir ilaç alıyorsanız doktorunuzu bilgilendirin. 
 OXYGO betanidin, debrisokin ve guanetidinin (kan basıncını düşüren bazı ilaçlar) 
etkilerini azaltabilir. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz. 
 
 4 3. OXYGO  nasıl kullanılır?  
Uygun kullanım ve doz/uygulama sıklığı için talimatlar: 
OXYGO, 6 yaş ve üzerindeki çocuklar ile yetişkinlere verilebilir; küçük çocuklarda ve 
bebeklerde kullanılmamalıdır. 
6 yaş ve üzerindeki çocuklar ile yetişkinlerde: Her bir burun deliğine günde 2-3 defa 1 
püskürtme OXYGO uygulanır. 
OXYGO için belirlenmiş tek bir doz, günde 3 defadan daha fazla uygulanmamalıdır. 
Özellikle çocuklarda uzun süreli kullanımdan ve doz aşımından kaçınılmalıdır. 
Önerilenden daha yüksek dozajlar, yalnızca doktorunuzun gözetimi altında kullanılabilir. 
Yinelenen kullanımdan önce birkaç günlük tedavisiz bir dönem geçmelidir. 
Burun mukozası atrofisi riski nedeni ile ilaç, kronik rinitte yalnızca tıbbi gözetim altında 
kullanılabilir. 
 
Uygulama yolu ve metodu: 
OXYGO, burun içine uygulanır. 
 
Değişik yaş grupları: 
Çocuklarda kullanımı:   
OXYGO, sadece 6 yaş ve üzerindeki çocuklar ile yetişkinlere verilebilir; küçük çocuklarda ve 
bebeklerde kullanılmamalıdır. 
Yaşlılarda kullanımı:  
Yaşlılarda kullanımına ilişkin özel bir durum bulunmamaktadır. 
Özel kullanım durumları:   
Özel kullanım durumları bulunmamaktadır. 
Doktorunuz ayrı bir tavsiyede bulunmadıkça, bu talimatları takip ediniz. 
Eğer OXYGO’nun etkisinin çok güçlü veya zayıf olduğuna dair bir izleniminiz varsa, 
doktorunuz veya eczacınız ile konuşunuz. 
 
Kullanmanız gerekenden daha fazla OXYGO kullandıysanız  
Doz aşımına ya da kaza sonucu ağız yoluyla alımına bağlı olarak aşağıdaki etkiler ortaya 
çıkabilir: 
 Göz bebeklerinin genişlemesi (midriyazis), 
 Bulantı, 
 Kusma, 
 Dudaklarda mavimsi renk değişikliği (siyanoz), 
 Ateş, 
 Spazmlar, 
 Kalp-damar bozuklukları (kalp atım sayısının artması, kalpte ritm bozukluğu, dolaşım 
yetersizliği, kalp fonksiyonlarının durması, kan basıncında yükselme), 5  Akciğer fonksiyon bozukluğu (akciğer ödemi, solunum bozuklukları), 
 Ruhsal bozukluklar. 
Bunun yanı sıra sersemlik, vücut sıcaklığında düşme, kalp atım sayısında azalma, kan 
basıncında şok benzeri düşme, solunumun durması ve koma gelişebilir. 
Doz aşımı, özellikle çocuklarda çoğu kez nöbet ve koma gibi santral sinir sistemi etkilerine; 
bradikardi (kalp atım hızının düşmesi), apne (soluk durması) ve muhtemelen hipertansiyonu 
(kan basıncı yüksekliği) takip eden hipotansiyona (kan basıncı düşüşü) sebep olur. 
OXYGO’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
OXYGO kullanmayı unutursanız  
Unutulan dozları dengelemek için çift doz almayınız. 
Tedaviye dozaj talimatlarında tanımlandığı gibi devam ediniz. 
 
4. Olası yan etkiler nelerdir?  
Tüm ilaçlar gibi, OXYGO’nun içeriğinde bulunan maddelere duyarlı olan kişilerde yan  
etkiler olabilir. 
Yan etkiler, aşağıdaki sıklık gruplamasına dayanarak değerlendirilmektedir: 
Çok yaygın : 10’da 1’den fazla 
Yaygın : 10’da 1’den az, fakat 100’de 1’den fazla 
Yaygın olmayan : 100’de 1’den az, fakat 1.000’de 1’den fazla 
Seyrek : 1.000’de 1’den az, ancak tedavi edilen 10.000’de 1’den fazla 
Çok seyrek : İzole olgular da dahil olmak üzere 10.000’de 1 ya da daha az 
Bilinmiyor : Eldeki verilerden hareketle tahmin edilemiyor. 
 
Yaygın 
 Burun mukozası, ağız ve boğazda yanma veya kuruluk; özellikle hassas hastalarda 
aksırma oluşabilir. 
Yaygın olmayan 
 Alerji (yüz ve boğazda şişme, döküntü, kaşıntı gibi aşırı duyarlılık reaksiyonları) 
 Kan basıncında yükselme, nabızda hızlanma ve çarpıntı 
Seyrek 
 Baş ağrısı, uykusuzluk, yorgunluk, sersemlik hissi, uyku hali, endişe, rahatsızlık, 
huzursuzluk, halüsinasyon (varsanı, hayal görme) ve nöbetler (özellikle çocuklarda) 
 Etki kaybolduktan sonra mukozanın şişmesi şiddetlenebilir (reaktif hiperemi) 
 Bulantı, deri döküntüsü ve görme bozuklukları 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczanenizi bilgilendiriniz. 
 
 
 6 Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. OXYGO’nun  saklanması  
OXYGO’yu çocukların göremeyeceği, erişemeyeceği yerlerde ve ambalajında saklayınız. 
25°C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız. 
Kutu üzerinde yazılı olan son kullanma tarihinden sonra OXYGO’yu kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi : Aprimed İlaç ve Kimyasal Ürünler San. Tic. A.Ş. 
Esenyurt / İstanbul  
 
Üretim yeri : Pharma Plant İlaç San ve Tic. A.Ş. 
Kadıköy / İstanbul  
 
Bu kullanma talimatı 12.10.2023 tarihinde onaylanmıştır.  