KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEMODAL 5 mg Sert kapsül
Sitotoksik
2. KALİTATİF VE KANTİTATİF BİLEŞİM
Etkin madde:
Temozolomid .....................................5 mg
Yardımcı maddeler:
Anhidr laktoz (sığırdan elde edilir)..132,8 mg
Yardımcı maddeler için 6.1’e bakınız.
3. FARMASÖTİK FORM
Sert kapsül.
Sert kapsüller opak beyaz gövdeli ve opak yeşil kapaklı olup, siyah mürekkep ile yazılmıştır.
4. KLİNİK ÖZELLİKLER
4.1. Terapötik endikasyonlar
TEMODAL, birinci basamakta yeni tanı konmuş glioblastoma multiforme tedavisinde
radyoterapi ile birlikte ve sonrasında endikedir.
TEMODAL, standart tedaviden sonra nükseden veya progresyon gösteren glioblastoma
multiforme veya anaplastik astrositoma gibi malign glioma hastalarında endikedir.
TEMODAL, metastatik malign melanomlu hastaların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
TEMODAL sadece beyin tümörleri konusunda uzman doktorlar tarafından reçetelendirildiği
zaman kullanılmalıdır.
TEMODAL yemekten en az bir saat önce, aç karnına verilmelidir. Uygulamadan önce veya
sonra antiemetik tedavisi uygulanabilir.
TEMODAL tedavisi hastalığın ilerlemesine kadar maksimum 2 yıl sürdürülebilir.
Yeni teşhis edilen glioblastoma multiformeli erişkin hastalar:
Eşzamanlı faz:
TEMODAL, radyoterapi (30 fraksiyonda verilen 60 Gy) ile eşzamanlı olarak, 42 gün süreyle
günde 75 mg/m2 dozunda ve takibinde 6 kür adjuvan tedavi olarak oral yoldan verilir. Doz
azaltılması önerilmez; ama hastanın toleransına göre doza ara verilebilir. Aşağıdaki koşulların
tümü sağlanır ise, TEMODAL ile eş zamanlı dönem 42 günden 49 güne kadar sürdürülebilir:
− mutlak nötrofil sayısı ≥ 1,5 x 109 /l;
− trombosit sayısı ≥ 100 x 109 /l;
− genel toksisite kriterleri (CTC) hematolojik olmayan toksisite ≤evre 1 (alopesi, bulantı ve
kusma dışında).
1/16Tedavi sırasında her hafta tam kan sayımı yapılmalıdır. Eşzamanlı fazdaki TEMODAL
dozuna, Tablo 1’de belirtilen hematolojik ve hematolojik olmayan toksisite kriterlerine göre
ara verilmeli veya doz kesilmelidir.
Tablo 1 Eşzamanlı TEMODAL ve Radyoterapi Sırasında TEMODAL Dozuna Ara
Verilmesi veya Dozun Kesilmesi
Toksisite TMZ Dozuna Ara Verilira TMZ Dozu Kesilir
Mutlak Nötrofil Sayısı ≥0,5 ve <1,5 x 109/l <0,5 x 109/l
Trombosit Sayısı ≥10 ve <100 x 109/l <10 x 109/l
CTC Hematolojik-Olmayan Toksisite
CTC Evre 2 CTC Evre 3 veya 4
(alopesi, bulantı ve kusma dışında)
a Eşzamanlı TMZ tedavisi aşağıdaki durumların tümü sağlandığı takdirde sürdürülebilir:
mutlak nötrofil sayısı ≥1,5 x 109/l; trombosit sayısı ≥100 x 109/l; CTC hematolojik olmayan
toksisite ≤evre 1 (alopesi, bulantı ve kusma dışında).
TMZ = TEMODAL; CTC = Ortak Toksisite Kriterleri.
Adjuvan Faz (monoterapi)
TEMODAL + Radyoterapi fazı tamamlandıktan 4 hafta sonra, TEMODAL adjuvan tedavi
olarak 6 kür daha uygulanır. 1. kürdeki doz (adjuvan) 5 gün süreyle günde bir defa 150 mg/m2
verilmesini takiben 23 gün tedavi uygulanmamasıdır. 2. kürün başlangıcında, eğer 1. kür için
CTC hematolojik-olmayan toksisite evre ≤2 (alopesi, bulantı ve kusma dışında), mutlak
nötrofil sayısı (ANC) ≥ 1,5 x 109/l ve trombosit sayısı ≥ 100 x 109/l ise doz 200 mg/m2 ’ye
yükseltilir. 2. kürde doz yükseltilmemişse sonraki kürlerde doz yükseltilmemelidir. Toksisite
oluşmazsa, sonraki her kürün ilk 5 günü için günlük doz 200 mg/m2 olarak kalır. Adjuvan faz
sırasındaki doz azaltmaları Tablo 2 ve 3’e göre uygulanmalıdır.
Tedavi sırasında 22. günde tam kan sayımı yapılmalıdır (ilk TEMODAL dozundan 21 gün
sonra). TEMODAL dozu Tablo 3’e göre azaltılmalı veya kesilmelidir.
Tablo 2 Adjuvan Tedavi için TEMODAL Dozu Düzeyleri
Doz Düzeyi Doz (mg/m2/gün) Notlar
–1 100 Önceki toksisite için doz azaltılır
0 150 1. kürdeki doz
1 200 Toksisite yoksa 2-6. kürlerdeki doz
Tablo 3 Adjuvan Tedavi Sırasında TEMODAL Dozunun Azaltılması ve Kesilmesi
Toksisite TMZ 1 Doz Düzeyi Azaltılıra TMZ Kesilir
Mutlak Nötrofil Sayısı <1x 109/L b
Trombosit Sayısı <50 x 109/L b
CTC Hematolojik Olmayan Toksisite
(alopesi, bulantı, kusma dışında) CTC Evre 3 CTC Evre 4b
a TMZ doz düzeyleri Tablo 2’de sıralanmıştır.
b Doz 100 mg/m2’ye düşürüldüğünde halen kabul edilemeyen toksisite gerçekleşiyorsa,
veya dozun azaltılmasında sonra aynı evre 3 hematolojik olmayan toksisite (alopesi, bulantı,
kusma dışında) oluşursa TMZ kesilmelidir.
TMZ = TEMODAL; CTC = Ortak Toksisite Kriterleri.
Nükseden veya progresif glioması veya malign melanomu olan erişkin hastalar:
TEMODAL oral yoldan 28 günde bir tekrarlanan kürler halinde uygulanır. Önceden
kemoterapi uygulanmamış hastalarda 5 gün süreyle günde bir defa 200 mg/m2 dozunda
verilir. Önceden kemoterapi uygulanmış hastalarda başlangıç dozu günde bir defa 150 mg/m2
olup ikinci kürde eğer hematolojik toksisite yoksa bu doz günde 200 mg/m2’ye yükseltilir.
2/16Sonraki kürün birinci gününde mutlak nötrofil sayısının (MNS) 1,5 x 109/l’ye eşit veya
bundan büyük olması ve trombosit sayısının 100 x 109/l’ye eşit veya bundan büyük olması
gerekir. Temodal için toksisitiye bağlı doz değişikliklerinin, en düşük mutlak nötrofil ve
platelet sayılarına göre yapılması gerekmektedir.
Nükseden veya progresif glioması olan pediyatrik hastalar: Üç yaş ve daha büyük
hastalarda TEMODAL oral yoldan 28 günde bir tekrarlanan kürlerde, 5 gün süreyle 200
mg/m2 dozunda verilir. Önceden kemoterapi uygulanmış pediyatrik hastalarda başlangıç dozu
5 gün süreyle günde bir defa 150 mg/m2 olmalı ve hematolojik toksisite yoksa doz bir sonraki
kürde 5 gün süreyle günde bir defa 200 mg/m2’ye yükseltilmelidir.
Nükseden veya progresif malign glioma veya malign melanomda doz değişiklikleri için
laboratuar parametreleri: İlacın dozunu ayarlamadan önce, aşağıdaki laboratuar parametrelerinin
mevcut olması gerekir: Mutlak nötrofil sayısı (MNS) > 1,5 x 109/L ve trombosit ≥ 100 x 109/L.
22. günde (ilk dozdan 21 gün sonra) veya bu günü takiben 48 saat içinde tam kan sayımı
yapılmalıdır ve mutlak nötrofil sayısı 1,5 x 109/L ve trombosit sayısı 100 x 109/L ‘nin üzerine
çıkana dek haftada bir tekrarlanmalıdır. Eğer herhangi bir tedavi kürü sırasında mutlak nötrofil
sayısı < 1,0 x 109/L veya trombosit sayısı < 50 x 109/L altına düşerse, takip eden kürde doz
düzeyi bir basamak (50 mg/m2) azaltılmalıdır. Doz düzey basamakları,100 mg/m2,150 mg/m2 ve
200 mg/m2’dir. Önerilen en düşük doz 100 mg/m2’dir.
Uygulama şekli:
Kapsüller oral yolla alınmalıdır. TEMODAL verilmesini takiben kusma olursa, aynı gün
içinde ikinci bir doz verilmemelidir.
• TEMODAL aç karnına alınmalıdır (Yemekten en az bir saat önce).
• Kapsüller bir bardak su ile yutulmalıdır.
• Kapsüller açılmamalı veya çiğnenmemelidir.
• Doz mümkün olan minimum sayıda kapsül ile sağlanmalıdır.
• Kapsülün tahrip olması halinde, cilt ya da muköz membranların kapsülün toz içeriği ile
temasından kaçınılmalıdır. Temas olduğu takdirde bölge iyice yıkanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Normal hepatik fonksiyonu olan hastalar ve hafif ya da orta dereceli hepatik disfonksiyonu
olan hastalarda temozolomidin farmakokinetiği karşılaştırılabilir düzeydedir.
Ağır karaciğer fonksiyon bozukluğu olan (Child-Pugh Sınıflaması: Kategori C) veya böbrek
fonksiyon bozukluğu olan hastalarda TEMODAL uygulanmasına ilişkin veriler mevcut
değildir. Temozolomidin farmakokinetik özelliklerine dayanarak ağır karaciğer bozukluğu
veya herhangi derece böbrek fonksiyon bozukluğu olan hastalarda doz azaltımına gerek
duyulmamaktadır. Ancak, TEMODAL bu hastalara verilirken dikkatli olunmalıdır.
Pediyatrik popülasyon:
3 yaşın altındaki çocuklarda TEMODAL kullanımına ilişkin klinik deneyim yoktur. 3 yaş
üzerindeki çocuklarda deneyim sınırlıdır. 18 yaşın altındaki malign melanom hastalarında
kullanımına ilişkin klinik deneyim yoktur (bkz. Bölüm 4.4 ve 5.1).
3 yaşın altındaki çocuklarda etkililik ve güvenliliği kanıtlanmamıştır.
Geriyatrik popülasyon:
19-78 yaş arasındaki popülasyondaki farmakokinetik analizlere göre temozolomid klerensi
yaştan etkilenmez. Bununla birlikte, 70 yaş üstündeki yaşlı hastalarda genç hastalara göre
nötropeni ve trombositopeni riski daha fazladır (bkz. Bölüm 4.4). Bu yüzden, yaşlı hastalarda
TEMODAL kullanımında dikkatli olunmalıdır.
3/164.3. Kontrendikasyonlar
TEMODAL,
− Etkin maddeye veya Bölüm 6.1’de listelenen yardımcı maddelerden herhangi birine aşırı
duyarlılığı,
− Dakarbazine (DTIC) karşı aşırı duyarlılığı,
− Ağır miyelosupresyonu olan hastalarda kontrendikedir (bkz. Bölüm 4.4).
4.4. Özel kullanım uyarıları ve önlemleri
Fırsatçı enfeksiyonlar ve enfeksiyonların reaktivasyonu
TEMODAL ile tedavi sırasında fırsatçı enfeksiyonlar (Pneumocystis jirovecii pnömonisi gibi)
ve enfeksiyonların reaktivasyonu (hepatit B virüsü (HBV), sitomegalovirüs (CMV) gibi)
gözlenmiştir (bkz. Bölüm 4.8).
Pneumocystis jirovecii pnömonisi
Bir pilot çalışmada uzatılmış 42 günlük şemayla eş zamanlı olarak TEMODAL ve radyoterapi
alan hastaların Pneumocystis jirovecii pnömonisi (PCP) gelişimi yönünden özel bir riske sahip
oldukları gösterilmiştir. Bu nedenle, 42 günlük (maksimum 49 günlük) rejimde eş zamanlı
TEMODAL ve radyoterapi alan bütün hastalara lenfosit sayısı ne olursa olsun PCP için
profilaksi uygulanması gerekir. Lenfopeni ortaya çıkarsa, hastalar lenfopeni Evre ≤1’e
gerileyinceye kadar profilaksiye devam etmelidir.
Temozolomidin, daha uzun süreli bir dozaj rejiminde kullanılması durumunda PCP görülme
sıklığı artabilir. Ancak, temozolomid alan tüm hastalar, özellikle de steroid kullanan hastalar,
doz rejimine bakılmaksızın PCP açısından yakından izlenmelidir. Özellikle deksametazon
veya diğer steroidlerle birlikte TEMODAL kullanan hastalarda ölümcül solunum yetmezliği
vakaları rapor edilmiştir.
HBV
Ölümle sonuçlanan bazı vakalarda, hepatit B virüsü (HBV) reaktivasyonuna bağlı hepatit
rapor edilmiştir. Pozitif hepatit B serolojisi olan hastalarda (aktif hastalığı olanlar da dahil)
tedaviye başlanmadan önce karaciğer hastalığında uzmanlara danışılmalıdır. Tedavi sırasında
hastalar izlenmeli ve uygun şekilde tedavi edilmelidir.
Herpetik meningoensefalit
Pazarlama sonrası vakalarda, eş zamanlı steroid kullanan vakalar dahil, radyoterapi ile birlikte
temozolomid alan hastalarda herpetik meningoensefalit (ölümle sonuçlanan vakalar dahil)
görülmüştür.
Hepatotoksisite
TEMODAL ile tedavi edilen hastalarda ölümcül karaciğer yetmezliği dahil olmak üzere
karaciğer hasarı bildirilmiştir (bkz. Bölüm 4.8). Tedaviye başlamadan önce karaciğer
fonksiyon testleri yapılmalıdır. Bu testler anormal ise, hekimler temozolomide başlamadan
önce ölümcül karaciğer yetmezliği potansiyeli dahil risk/yarar oranını değerlendirmelidir. 42
günlük tedavi kürü alan hastalarda, karaciğer fonksiyon testleri bu kürün ortalarında
tekrarlanmalıdır. Tüm hastalarda, her bir tedavi küründen sonra karaciğer fonksiyon testleri
yapılmalıdır. Anlamlı karaciğer fonksiyon anormallikleri saptanan hastalarda hekimler
tedaviye devam edilmesinin risk/yarar oranını değerlendirmelidir. En son temozolomid
tedavisinden birkaç hafta sonra veya daha sonra karaciğer toksisitesi meydana gelebilir.
Maligniteler
Çok nadir olarak miyeloid lösemi dahil olmak üzere miyelodisplastik sendrom ve sekonder
malignite vakaları bildirilmiştir (bkz. Bölüm 4.8).
4/16Antiemetik tedavi
Bulantı ve kusma TEMODAL tedavisiyle çok yaygın şekilde görülür. TEMODAL
uygulanmadan önce veya uygulandıktan sonra antiemetik tedavi uygulanabilir.
Yeni teşhis edilen glioblastoma multiformeli erişkin hastalar için:
Eş zamanlı fazın başlangıç dozundan önce anti-emetik profilaksisi önerilir ve monoterapi
fazında anti-emetik profilaksisi kuvvetle önerilir.
Nükseden veya progresif malign glioması olan hastalar:
Önceki tedavi kürlerinde şiddetli (evre 3 veya 4) kusma yaşayan hastalarda antiemetik tedavi
gerekebilir.
Laboratuvar parametreleri
TEMODAL ile tedavi edilen hastalar uzun süren pansitopeni dahil miyelosupresyon
yaşayabilir; bu durum bazı vakalarda ölümle sonuçlanan aplastik anemiye neden olabilir. Bazı
vakalarda karbamazepin, fenitoin ve sülfametoksazol/trimetoprim gibi aplastik anemiyle
ilişkili tıbbi ürünlere eş zamanlı maruz kalım değerlendirmeyi karmaşıklaştırır. Tedaviden
önce aşağıdaki laboratuvar parametreleri karşılanmalıdır: MNS ≥ 1,5 x 109/l ve trombosit
sayısı ≥ 100 x 109/l. İlk dozdan 21 gün sonra (22. günde) veya o günden sonraki 48 saat
içinde tam kan sayımı yapılmalı ve MNS 1,5 x 109/l’nin üzerine ve trombosit sayısı 100 x
109/l’nin üzerine çıkıncaya kadar haftada bir tam kan sayımı yapılmalıdır. Herhangi bir kürde
MNS 1,0 x 109/l’nin altına veya trombosit sayısı 50 x 109/l’nin altına düşerse bir sonraki
kürde 1 doz düzeyi azaltılmalıdır (bkz. Bölüm 4.2). Doz düzeyleri 100 mg/m2, 150 mg/m2 ve
200 mg/m2’dir. Önerilen en düşük doz 100 mg/m2’dir.
Pediyatrik kullanım:
3 yaşın altındaki çocuklarda TEMODAL kullanımına ilişkin klinik deneyim yoktur. Daha
büyük yaştaki çocuklarda ve ergenlerde deneyim çok sınırlıdır (bkz. Bölüm 4.2 ve 5.1).
Yaşlı hastalarda kullanım (70 yaş üzeri):
Yaşlı hastalarda genç hastalara göre nötropeni ve trombositopeni riski daha fazladır. Bu
nedenle, yaşlı hastalarda TEMODAL kullanımında dikkatli olunmalıdır.
Kadın hastalar
Çocuk doğurma potansiyeli olan kadınlar, TEMODAL ile tedavi edilirken ve tedavinin
tamamlanmasını takiben en az 6 ay boyunca hamilelikten kaçınmak için etkili doğum
kontrolü kullanmalıdır.
Erkek hastalar:
TEMODAL ile tedavi edilen erkeklerin son dozu aldıktan sonra en az 3 ay süreyle çocuk
sahibi olmamaları ve tedaviden önce spermlerin dondurularak korunması konusunda tavsiye
almaları önerilir (bkz. Bölüm 4.6).
Laktoz:
TEMODAL her bir kapsülde 132,8 mg laktoz içerir. Nadir kalıtımsal galaktoz intoleransı,
Lapp laktaz eksikliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Sodyum:
Bu tıbbi ürün, kapsül başına 1 mmol'den daha az sodyum (23 mg) içerir, yani esasen 'sodyum
içermez'.
5/164.5. Diğer tıbbi ürünler ile etkileşim ve diğer etkileşim şekilleri
Ayrı bir faz I çalışmada, ranitidinle birlikte TEMODAL uygulaması temozolomidin emilim
derecesinde ya da onun aktif metaboliti monometil triazenoimidazol karboksamide (MTIC)
maruz kalımda değişikliklere yol açmamıştır.
TEMODAL yemekle birlikte uygulandığında C ’da % 33’lük azalma ve EAA’da % 9’luk
maks
azalma görülmüştür. C ’daki değişimin klinik anlamlılığı bertaraf edilemeyeceğinden,
maks
TEMODAL yemekle birlikte uygulanmamalıdır.
Faz II çalışmalardaki popülasyon farmakokinetiği üzerinde yapılan bir analize dayanarak
deksametazon, proklorperazin, fenitoin, karbamazepin, ondansetron, H reseptör
2
antagonistleri veya fenobarbital ile birlikte uygulanması, temozolomidin klerensini
değiştirmemektedir. Valproik asit ile birlikte uygulanması durumunda temozolomid
klerensinde küçük fakat istatistiksel olarak anlamlı bir azalma meydana gelmektedir.
Temozolomidin diğer tıbbi ürünlerin metabolizması ya da eliminasyonu üzerindeki etkilerini
belirlemek amacıyla hiçbir çalışma yapılmamıştır. Bununla beraber temozolomid karaciğerde
metabolize edilmediği ve proteinlere düşük oranda bağlandığı için, diğer tıbbi ürünlerin
farmakokinetiğini etkilemesi muhtemel değildir (bkz. Bölüm 5.2).
Temozolomid ile diğer miyelosupresif ajanların kombine kullanımı, miyelosupresyon
olasılığını artırabilir.
Pediyatrik popülasyon
Etkileşim çalışmaları yalnızca erişkinlerde yapılmıştır.
4.6. Gebelik ve laktasyon
Gebelik kategorisi: D
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli olan kadınlar, TEMODAL alırken ve tedavinin tamamlanmasını
takiben en az 6 ay boyunca hamilelikten kaçınmak için etkili doğum kontrol yöntemi
kullanmalıdır.
Gebelik dönemi
TEMODAL’in gebe kadınlarda kullanımına ilişkin veri mevcut değildir. 150 mg/m2
temozolomid alan fare ve tavşanlarda yapılan klinik öncesi çalışmalarda teratojenite ve/veya
fetal toksisite gösterilmiştir (bkz. Bölüm 5.3). TEMODAL, gebe kadınlara verilmemelidir.
Gebelikte kullanılması düşünülüyorsa, hasta fetusa yönelik potansiyel risk konusunda
bilgilendirilmelidir.
Laktasyon dönemi
TEMODAL’in anne sütüne geçip geçmediği bilinmediğinden TEMODAL emziren kadınlarda
kullanılmamalıdır.
Üreme yeteneği/ fertilite
Sıçan ve köpeklerde erkek üreme sisteminde toksisite gösterilmiştir (bkz. Bölüm 5.3).
Erkek fertilitesi
Temozolomidin genotoksik etkileri olabilir. Bu nedenle, temozolomid ile tedavi edilen
erkekler, etkili doğum kontrol önlemleri kullanmalı, son dozu aldıktan sonra en az 3 ay
süreyle çocuk sahibi olmamalılardır ve temozolomid tedavisine bağlı geri dönüşsüz infertilite
olasılığı nedeniyle tedaviden önce spermlerini dondurarak saklamaları (kriyokonservasyon)
önerilmelidir.
6/164.7. Araç ve makine kullanımı üzerindeki etkiler
TEMODAL bitkinlik ve uyku hali nedeniyle araç ve makine kullanma becerisi üzerinde hafif
bir etki gösterebilir (bkz. Bölüm 4.8).
4.8. İstenmeyen etkiler
Güvenlilik profilinin özeti
Klinik çalışma deneyimi
Klinik çalışmalarda temozolomid ile tedavi edilen hastalarda bildirilen en yaygın advers
reaksiyonlar bulantı, kusma, konstipasyon, anoreksi, baş ağrısı, yorgunluk, konvülsiyonlar ve
döküntüdür. Hematolojik advers reaksiyonların çoğu yaygın şekilde raporlanmıştır; derece 3-
4 laboratuvar bulgularının sıklığı Tablo 4’den sonra sunulmaktadır.
Rekürren ve progresif gliomalı hastalarda bulantı (%43) ve kusma (%36) genellikle derece 1
veya 2’dir (24 saatte 0 – 5 kusma episodu) ve kendini sınırlayan tarzdadır veya standart
antiemetik tedaviyle kolayca kontrol altına alınabilmiştir. Şiddetli bulantı ve kusma insidansı
%4’dür.
Advers reaksiyonların tablolaştırılmış listesi
Klinik çalışmalarda gözlenen ve temozolomid’in pazarlama sonrası kullanımı sırasında
bildirilen advers reaksiyonlar Tablo 4’de listelenmektedir.
Bu reaksiyonlar Sistem Organ Sınıfı ve sıklığa göre sınıflanmaktadır. Sıklık gruplamaları
aşağıdaki standart oranlara göre tanımlanmaktadır: Çok yaygın (≥ 1/10); yaygın (≥ 1/100 ila
< 1/10); yaygın olmayan (≥ 1/1.000 ila < 1/100); seyrek ≥ 1/10.000 ila < 1/1.000); çok seyrek
(< 1/10.000); bilinmiyor: eldeki verilerden hareketle tahmin edilemiyor. Her bir sıklık
gruplamasında istenmeyen etkiler azalan ciddiyet sırasıyla sunulmaktadır.
Tablo 4. Temozolomid ile tedavi edilen hastalarda bildirilen advers
reaksiyonlar
Enfeksiyonlar ve enfestasyonlar
Yaygın: Enfeksiyonlar, herpes zoster, farenjita, oral
kandidiyazis
Yaygın olmayan: Fırsatçı enfeksiyon (PCP dahil), sepsis†, herpetik
meningoensefalit†, CMV enfeksiyonu, CMV
†
reaktivasyonu, hepatit B virüsü , herpes simpleks,
enfeksiyon reaktivasyonu, yara enfeksiyonu,
gastroenteritb
(Kist ve polipler de dahil olmak üzere) İyi huylu ve kötü huylu neoplazmalar
Yaygın olmayan: Miyelodisplastik sendrom (MDS), sekonder
maligniteler (miyeloid lösemi dahil)
Kan ve lenf sistemi hastalıkları
Yaygın: Febril nötropeni, nötropeni, trombositopeni,
lenfopeni, lökopeni, anemi
Yaygın olmayan: Uzamış pansitopeni, aplastik anemi†, pansitopeni,
peteşi
Bağışıklık sistemi hastalıkları
Yaygın: Alerjik reaksiyon
Yaygın olmayan: Anaflaksi
7/16Endokrin hastalıklar
Yaygın: Cushingoidc
Yaygın olmayan: Diabetes insipidus
Metabolizma ve beslenme hastalıkları
Çok yaygın: Anoreksi
Yaygın: Hiperglisemi
Yaygın olmayan: Hipokalemi, alkalen fosfataz artışı
Psikiyatrik hastalıklar
Yaygın: Ajitasyon, amnezi, depresyon, anksiyete, konfüzyon,
insomni
Yaygın olmayan: Davranış bozukluğu, emosyonel labilite,
halüsinasyonlar, apati
Sinir sistemi hastalıkları
Çok yaygın: Konvülsiyonlar, hemiparezi, afazi/disfazi, baş ağrısı
Yaygın: Ataksi, denge bozukluğu, bilişsel bozukluk,
konsantrasyon bozukluğu, bilinç azalması, baş
dönmesi, hipoestezi, hafıza bozukluğu, nörolojik
bozukluk, nöropatid, parestezi, somnolans, konuşma
bozukluğu, tat duyumunda değişiklik, tremor
Yaygın olmayan: Status epileptikus, hemipleji, ekstrapiramidal
bozukluk,
parosmi, yürümede anormallik, hiperestezi, duyusal
bozukluk, anormal koordinasyon
Göz hastalıkları
Yaygın: Hemianopi, bulanık görme, görme bozukluğue,
görme alanı defekti, diplopi, göz ağrısı
Yaygın olmayan: Görme keskinliğinde azalma, gözlerde kuruluk
Kulak ve iç kulak hastalıkları
Yaygın: Sağırlıkf, vertigo, tinnitus, kulak ağrısıg
Yaygın olmayan: İşitme bozukluğu, hiperakuzi, otitis media
Kardiyak hastalıklar
Yaygın olmayan: Palpitasyon
Vasküler hastalıklar
Yaygın: Hemoraji, pulmoner emboli, derin ven trombozu,
hipertansiyon
Yaygın olmayan: Serebral hemoraji, yüzde ve boyunda kızarıklık,
sıcak basması
Solunum, göğüs bozuklukları ve mediastinal hastalıklar
Yaygın: Pnömoni, dispne, sinüzit, bronşit, öksürük, üst
solunum yolu enfeksiyonu
Yaygın olmayan: Solunum yetmezliği†, interstisyel
pnömonit/pnömonit, pulmoner fibroz, nazal
konjesyon
Gastrointestinal hastalıklar
Çok yaygın: Diyare, konstipasyon, bulantı, kusma
Yaygın: Stomatit, abdominal ağrıh, dispepsi, disfaji
8/16Yaygın olmayan: Abdominal distansiyon, fekal inkontinans,
gastrointestinal bozukluk, hemoroidler, ağız
kuruluğu
Hepato-bilier hastalıklar
Yaygın olmayan: Karaciğer yetmezliği†, karaciğer hasarı, hepatit,
kolestaz, hiperbilirübinemi
Deri ve deri altı doku hastalıkları
Çok yaygın: Döküntü, alopesi
Yaygın: Eritem, cilt kuruluğu, prurit
Yaygın olmayan: Toksik epidermal nekroliz, Stevens-Johnson
sendromu, anjiyoödem, eritema multiforme,
eritroderma, deri soyulması, fotosensitivite
reaksiyonu, ürtiker, ekzantem, dermatit, terleme
artışı, anormal pigmentasyon
Bilinmiyor: Eozinofili ve sistemik semptomların eşlik ettiği ilaç
reaksiyonu (DRESS)
Kas-iskelet bozuklukları, bağ doku ve kemik hastalıkları
Yaygın: Miyopati, kas güçsüzlüğü, artralji, sırt ağrısı, kas-
iskelet ağrısı, miyalji
Böbrek ve idrar yolu hastalıkları
Yaygın: Sık idrara çıkma, üriner inkontinans
Yaygın olmayan: Dizüri
Üreme sistemi ve meme hastalıkları
Yaygın olmayan: Vajinal hemoraji, menoraji, amenore, vajinit, meme
ağrısı, impotans
Genel bozukluklar ve uygulama bölgesine ilişkin hastalıklar
Çok yaygın: Yorgunluk
Yaygın: Ateş, grip benzeri semptomlar, asteni, halsizlik, ağrı,
ödem, periferik ödemi
Yaygın olmayan: Durumda ağırlaşma, rigor, yüzde ödem, dil renginde
değişiklik, susama, diş hastalığı
Araştırmalar
Yaygın: Karaciğer enzimlerinde yükselmej, vücut ağırlığında
azalma, vücut ağırlığında artma
Yaygın olmayan: Gama-glutamiltransferaz artışı
Yaralanma, zehirlenme ve prosedüre bağlı komplikasyonlar
Yaygın: Radyasyona bağlı hasark
a Farenjit, nazofaringeal farenjit ve Streptokokal farenjiti içerir
b Gastroenterit ve viral gastroenteriti içerir
c Cushingoid ve Cushing sendromunu içerir
d Nöropati, periferik nöropati, polinöropati, periferik duyusal nöropati ve periferik motor
nöropatiyi içerir
e Görme bozukluğu ve göz hastalığını içerir
f Sağırlık, çift taraflı sağırlık, sensorinöral sağırlık ve tek taraflı sağırlığı içerir
g Kulak ağrısı ve kulak rahatsızlığını içerir
h Abdominal ağrı, alt abdominal ağrı, üst abdominal ağrı ve abdominal rahatsızlığı içerir
i Periferik ödem ve periferik şişliği içerir
j Karaciğer fonksiyon testinde artış, alanin aminotransferaz artışı, aspartat aminotransferaz
artışı ve karaciğer enzimlerinde artışı içerir
k Radyasyon hasarını ve radyasyona bağlı cilt hasarını içerir
9/16† Ölümle sonuçlanan vakaları içerir
Yeni teşhis edilen glioblastoma multiformeli hastalar:
Laboratuvar sonuçları:
TEMODAL dahil çoğu sitotoksik ajan için doz kısıtlayıcı olduğu bilinen miyelosupresyon
(nötropeni ve trombositopeni) gözlemlenmiştir. Eş zamanlı ve monoterapi tedavi fazları için
laboratuvar anormallikleri ve advers olaylar kombine edildiğinde, nötropenik olaylar dahil
evre 3 veya evre 4 nötrofil anormallikleri hastaların %8’inde gözlenmiştir. Trombositopenik
olaylar dahil evre 3 veya evre 4 trombosit anormallikleri TEMODAL alan hastaların
%14’ünde gözlenmiştir.
Nükseden veya progresif malign gliomalı hastalar:
Laboratuvar sonuçları:
Evre 3 veya 4 trombositopeni ve nötropeni malign glioma için tedavi edilen hastaların
sırasıyla %19 ve %17’sinde görülmüştür. Bu durum hastaların sırasıyla %8 ve %4’ünde
Temozolomid tedavisinin kesilmesini ve/veya hospitalizasyonu gerektirmiştir.
Miyelosupresyon tahmin edilebilir olup (genellikle ilk birkaç kürde, en düşük noktası 21 ve
28. günler arasında görülmüş), düzelme hızlı ve genellikle 1-2 hafta içinde olmuştur.
Kümülatif miyelosupresyona ilişkin kanıtlar gözlenmemiştir. Trombositopeni varlığı kanama
riskini arttırabilir ve nötropeni veya lökopeni varlığı enfeksiyon riskini arttırabilir.
Cinsiyet:
Klinik çalışma deneyiminin popülasyon farmakokinetik analizinde 101 kadın ve 169 erkek
hastadaki en düşük mutlak nötrofil sayısı ve 110 kadın ve 174 erkek hastadaki en düşük mutlak
trombosit sayısı kaydedilmiştir. Evre 4 nötropeni, (MNS < 0.5 x 109/l)), tedavinin 1. küründe
kadınlarda %12, erkeklerde %5, trombositopeni (< 20 x 109/l) ise kadınlarda %9 erkeklerde %3
olarak saptanmıştır. 400 rekürran gliomalı hastayı içeren veri setinde, tedavinin ilk küründe Evre
4 nötropeni kadınların % 8, erkeklerin % 4’ünde gelişirken, Evre 4 trombositopeni kadınların
%8, erkeklerin ise %3’ünde gelişmiştir. Yeni glioblastoma multiforme tanısı konmuş 288 hastayı
içeren bir çalışmada, tedavinin ilk küründe Evre 4 nötropeni kadınların %3’ünde görülürken
erkeklerde bu oran %0’dır. Evre 4 trombositopeni ise kadınların % 1’inde görülürken erkeklerde
bu oran %0’dır.
Pediyatrik popülasyon
Oral temozolomid nüks eden beyin sapı glioması veya nüks eden yüksek dereceli
astrositoması olan pediyatrik hastalarda (3-18 yaş arası) 28 günde bir 5 gün boyunca
uygulanan bir rejimde çalışılmıştır. Veriler sınırlı olmakla birlikte, çocuklardaki toleransın
erişkinlerdekiler ile aynı olması beklenir. 3 yaşın altındaki çocuklarda temozolomidin
güvenliliği belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hastalarda 500, 750, 1000 ve 1250 mg/m2’lik (5 gün boyunca kür başına toplam doz) dozlar
klinik olarak incelenmiştir. Doz kısıtlayıcı toksisite hematolojik toksisitedir ve birçok dozda
bildirilmiştir, fakat yüksek dozlarda daha şiddetli olması beklenir. Bir hastada 10,000 mg’lık
10/16(5 gün boyunca tek bir kürde toplam doz) doz aşımı yaşanmıştır. Bildirilen yan etkiler
pansitopeni, pireksi, çoklu organ yetmezliği ve ölümdür. 5 günden uzun (64 güne kadar)
tedavide önerilen dozu almış hastalarda enfeksiyon ile birlikte ya da enfeksiyonsuz kemik
iliği supresyonu bildirilmiş ve bazı vakalarda şiddetli ve uzun süreli olmuş ve ölüm ile
sonuçlanmıştır. Doz aşımı durumunda hematolojik inceleme gerekmektedir. Gerektiği
takdirde destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar - Diğer alkilleyici ajanlar
ATC Kodu: L01AX03
Etki mekanizması
Temozolomid fizyolojik pH’da hızlı bir kimyasal dönüşüm göstererek aktif bileşen olan
monometil triazenoimidazol karboksamide (MTİK) dönüşen bir triazendir. MTİK’nin
sitotoksisitesinin, primer olarak guaninin O6 pozisyonunun alkilasyonundan ve ilaveten N7
pozisyonunda alkilasyonundan ileri geldiği düşünülmektedir. Bunu takiben gelişen sitotoksik
lezyonların, metil katılımının anormal onarımı ile ilgili olduğu düşünülmektedir.
Klinik etkililik ve güvenlilik
Yeni teşhis edilen glioblastoma multiforme
Toplam 573 hasta TEMODAL + RT (n=287) veya tek başına RT (n=286) almak üzere
randomize edilmiştir. TEMODAL + RT kolundaki hastalar RT’nin ilk gününden itibaren
RT’nin son gününe kadar 42 gün süreyle (maksimum 49 gün) günde bir kez eş zamanlı
TEMODAL (75 mg/m2) almıştır. Bunu RT’nin bitiminden sonraki 4 haftadan başlayarak 6
küre kadar, 28 günlük her bir kürün 1-5. günlerinde verilen TEMODAL monoterapisi (150-
200 mg/m2) izlemiştir. Kontrol kolundaki hastalar yalnızca RT almıştır. RT ve kombine
TEMODAL tedavisi süresince Pnemocytis jirovecii pnömonisine (PCP) yönelik profilaksi
gerekmiştir.
Tek başına RT kolundaki 282 hastadan 161’i (% 57) ve TEMODAL + RT kolundaki 277
hastadan 62’sine (% 22) takip döneminde kurtarıcı tedavi olarak TEMODAL uygulanmıştır.
Genel sağkalım için tehlike oranı (HR) 1,59’dur (HR için % 95 güven aralığı (GA) =1,33 -
1,91) ve log-rank p değeri TEMODAL kolunun lehine < 0,0001’dir. Hesaplanan 2 yıl veya
daha uzun süre hayatta kalma olasılığı (% 26’ya karşı % 10) RT + TEMODAL kolunda daha
yüksektir. Yeni teşhis edilmiş glioblastoma multiformeli hastaların tedavisinde RT’ye eş
zamanlı TEMODAL eklenmesi ve ardından TEMODAL monoterapisi tek başına RT’ye
kıyasla genel sağkalımda (OS) istatistiksel olarak anlamlı iyileşme göstermiştir (Şekil 1).
11/16ITT Popülasyonu: Genel Sağkalım
Şekil 1. Genel sağkalım için Kaplan-Meier eğrileri (ITT (tedavi amaçlı) popülasyon)
Çalışmanın sonuçları performans durumu kötü olan bir hasta alt grubunda (WHO PS=2,
n=70) tutarlı değildir ve bu alt grupta genel sağkalım ve progresyona kadar geçen süre her iki
kolda benzerdir. Ancak bu hasta grubunda kabul edilemez risklerin mevcut olmadığı
anlaşılmaktadır.
Nüks eden veya ilerleyen malign glioma
Cerrahiden ve RT’den sonra ilerleyen veya nüks eden glioblastoma multiformeli hastalarda
(Karnofski performans durumu [KPS] ≥ 70) klinik etkinlik verileri oral TEMODAL ile
yürütülen iki klinik çalışmaya dayanmaktadır. Bunlardan biri 138 hastada (% 29’u daha önce
kemoterapi almıştı) yürütülen karşılaştırmasız bir çalışma, diğeri ise toplam 225 hastada
(% 67’si daha önce nitrozoüreye dayalı kemoterapi almıştı) yürütülen, TEMODAL’in
prokarbazin ile karşılaştırıldığı randomize, aktif-kontrollü bir çalışmadır. Her iki çalışmada,
birincil son nokta manyetik rezonans görüntülemesi veya nörolojik kötüleşme ile tanımlanan
progresyonsuz sağkalımdır (PFS). Karşılaştırmasız çalışmada 6 ayda PFS % 19,
progresyonsuz medyan sağkalım süresi 2,1 ay ve medyan genel sağkalım 5,4 aydır. MR
görüntülemelerine dayanan objektif yanıt oranı (ORR) % 8’dir.
Randomize, aktif-kontrollü çalışmada TEMODAL ile 6 ayda PFS prokarbazine göre anlamlı
olarak daha fazladır (% 21’e karşı % 8 – ki-kare p = 0,008) ve medyan PFS sırasıyla 2,89 ay
ve 1,88 aydır (log sıra p = 0,0063). TEMODAL ve prokarbazin için medyan sağkalım süresi
sırasıyla 7,34 ay ve 5,66 aydır (log sıra p = 0,33). Altı ayda, TEMODAL kolunda hayatta
kalan hastaların oranı (% 60) prokarbazin koluna kıyasla(% 44) anlamlı olarak daha yüksektir
(ki-kare p = 0,019). Daha önce kemoterapi almış hastalarda yarar KPS ≥ 80 olan hastalarda
gösterilmiştir.
Nörolojik durumda kötüleşmeye kadar geçen süreye ilişkin veriler ve performans durumunda
kötüleşmeye kadar geçen süreye ilişkin veriler prokarbazine göre TEMODAL lehinedir
(KPS’nin < 70’e gerilemesi veya en az 30 puan azalma). Bu son noktalarda progresyona
kadar geçen medyan süreler prokarbazine kıyasla TEMODAL ile 0,7 – 2,1 ay daha uzundur
(log sıra p = < 0,01 - 0,03).
12/16Nüks eden anaplastik astrositoma
Anaplastik astrositomalı hastaların ilk relapstaki tedavisinde oral TEMODAL’in güvenliliğini
ve etkililiğini değerlendiren çok-merkezli, ileriye dönük bir faz II çalışmada, 6 ayda PFS
% 46 ve medyan PFS 5,4 aydır. Medyan genel sağkalım süresi 14,6 aydır. Merkezi gözden
geçirmeyi yapan araştırmacının değerlendirmesine dayanan yanıt oranı tedavi amaçlı
popülasyonda (ITT) (n=162) % 35’dir (13 tam yanıt ve 43 kısmi yanıt). 43 hastada stabil
hastalık bildirilmiştir. ITT popülasyonunda 6 aylık olaysız sağkalım oranı % 44 ve medyan
olaysız sağkalım süresi 4,6 aydır; bu rakamlar progresyonsuz sağkalım sonuçlarıyla benzerdir.
Uygun nitelikteki histoloji popülasyonunda etkinlik sonuçları benzerdir. Radyolojik objektif
yanıta ulaşılması veya progresyonsuz durumun korunması yaşam kalitesinin korunması veya
iyileşmesiyle güçlü biçimde ilişkili bulunmuştur.
Pediyatrik hastalar:
Oral TEMODAL, 28 günde bir 5 gün boyunca günlük olarak uygulanmış bir rejimde nüks
eden beyin sapı glioması ya da nüks eden yüksek evreli astrositomu olan pediyatrik hastalarda
(3-18 yaş arası) incelenmiştir. TEMODAL’e tolerans erişkinlerdekine benzerdir.
5.2. Farmakokinetik özellikler
Genel Özellikler
Temozolomid fizyolojik pH’de esas olarak aktif tür olan 3-metil-(triazen-1-il)imidazol-4-
karboksamide (MTİK) kendiliğinden hidrolize olur. MTİK, pürin ve nükleik asit
biyosentezinde bilinen bir ara madde olan 5-amino-imidazol-4-karboksamide (AİK) ve aktif
alkilleyici tür olduğuna inanılan metilhidrazine kendiliğinden hidrolize olur. MTİK
sitotoksisitesinin, esas olarak guaninin O6 ve N7 pozisyonlarında olmak üzere DNA
alkillenmesinden kaynaklandığı düşünülmektedir. Temozolomid EAA’sına kıyasla MTİK ve
AİK’ye maruz kalım sırasıyla ~% 2,4 ve % 23’tür. İn vivo koşullarda MTİK’in t ’si
1/2
temozolomidinkine (1,8 saat) benzerdir.
Emilim:
Erişkin hastalarda oral yoldan uygulandıktan sonra temozolomid hızla emilmekte ve dozdan
sonra 20 dakika gibi kısa bir sürede doruk konsantrasyona ulaşmaktadır (ortalama süre 0,5 ile
1,5 saat). 14C ile işaretlenmiş TEMODAL oral yolla uygulandıktan sonra 14C’nin dozdan
sonra 7 gün boyunca feçes ile ortalama atılım oranı % 0,8 bulunmuştur; bu oran tam emilimi
gösterir.
Dağılım:
Temozolomid proteinlere düşük oranda bağlanır (% 10-% 20) ve proteine yüksek oranda
bağlanan maddelerle etkileşmesi beklenmez.
Klinik öncesi veriler ve insanlarda yapılan PET çalışmaları, temozolomidin kan beyin
bariyerini hızla geçtiğini ve beyin-omurilik sıvısında (BOS) bulunduğunu düşündürmektedir.
Beyin omurilik sıvısına penetrasyonu 1 hastada doğrulanmıştır ve temozolomidin eğri altında
kalan alanına göre BOS maruz kalımı plazmadakinin yaklaşık % 30’u kadardır; bu bulgu
hayvan verileriyle paraleldir.
Biyotransformasyon:
Oral uygulamayı takiben dozun ortalama % 5-% 10’u 24 saat içinde idrarla değişmeden ve
geriye kalanı ise temozolomid asidi, 5-aminoimidazol-4-karboksamid (AİK) veya
tanımlanmamış polar metabolitler şeklinde atılmaktadır. Plazma konsantrasyonları doza-
bağımlı bir tarzda artmaktadır.
13/16Eliminasyon:
Plazma yarılanma ömrü (t ) yaklaşık 1,8 saattir. 14C’nin eliminasyonu esas olarak
1/2
böbreklerde gerçekleşir.
Doğrusallık/Doğrusal olmayan durum:
Plazma konsantrasyonları doza bağlı olarak artar. Plazma klerensi, dağılım hacmi ve
yarılanma ömrü dozdan bağımsızdır.
Özel popülasyonlara ilişkin ek bilgiler
Temozolomidin popülasyon bazlı farmakokinetik analizi sonucunda plazma temozolomid
klerensinin yaş, böbrek fonksiyonu veya tütün kullanımından bağımsız olduğu bulunmuştur.
Diğer bir farmakokinetik çalışmada hafif ilâ orta dereceli hepatik disfonksiyonu bulunan
hastaların, normal hepatik fonksiyonu olan hastalar ile benzer plazma farmakokinetik
profilleri olduğu gözlenmiştir.
Pediyatrik hastalarda eğri altında kalan alan (EAA) daha büyüktür; ancak, maksimum tolere
edilebilen doz (MTD) hem çocuklar hem de erişkinlerde kür başına 1000 mg/m2 dir.
5.3. Klinik öncesi güvenlilik verileri
Sıçanlarda ve köpeklerde tek kürlük (5 gün dozaj, 23 günlük tedavisiz dönem), üç ve altı
kürlük toksisite çalışmaları yürütülmüştür. Toksisitenin primer hedefleri kemik iliği,
lenforetiküler sistem, testisler ve gastrointestinal kanaldı ve daha yüksek dozlarda (test edilen
sıçanların ve köpeklerin % 60-100’ünde ölümcül olmuştur) retina dejenerasyonu gözlenmiştir.
Erkek üreme sistemi ve retina dejenerasyonunu içeren istenmeyen olaylar hariç, toksisitenin
büyük kısmı geri dönüşlü olma bulguları sergilemiştir. Ancak retina dejenerasyonundan
sorumlu tutulan dozlar ölümcül doz aralığında olduğundan ve klinik çalışmalarda benzer bir
etki gözlenmediğinden, bu bulgunun klinik yönden önemli olduğu düşünülmemiştir.
Temozolomid embriyotoksik, teratojenik ve genotoksik alkilleyici ajandır. Temozolomid
sıçan ve köpeklerde insanlara göre daha toksiktir ve klinik doz sıçan ve köpeklerde minimum
ölümcül doza yakındır. Lökositlerin ve trombositlerin doza bağlı olarak azalmaları,
toksisitenin duyarlı birer göstergesidir. Altı kürlük sıçan çalışmasında meme karsinomları,
deride keratoakantoma ve bazal hücreli adenomu içeren çeşitli neoplazmlar gözlenmiş ancak
köpek çalışmalarında tümörler veya preneoplastik değişiklikler gözlenmemiştir. Sıçanların
TEMODAL’in onkojenik etkilerine özellikle duyarlı olduğu anlaşılmaktadır ve ilk tümörler
dozaja başlandıktan sonra 3 ay içinde görülmüştür. Bu latent dönem bir alkilleyici ajan için
bile çok kısadır.
Ames/Salmonella ve İnsan Periferik Kan Lenfositi (HPBL) kromozom aberasyonu testlerinin
sonuçlarında pozitif bir mutajenik yanıt görülmüştür.
6. FARMASÖTİK ÖZELLİKLER
6.1. Yardımcı maddelerin listesi
5 mg Sert Kapsül
Kapsül içeriği:
Anhidr laktoz (sığırdan elde edilir)
Kolloidal silikon dioksit
Sodyum nişasta glikolat
Tartarik asit
Stearik asit (sığırdan elde edilir)
14/16Kapsül kabuğu:
Jelatin (sığırdan elde edilir)
Titanyum dioksit
Sodyum lauril sülfat
Sarı demir oksit
İndigotin
Siyah mürekkep içeriği:
Gomalak (gomalak isimli canlıdan elde edilir)
Propilen glikol (E1520)
Saf su
Amonyum hidroksit
Potasyum hidroksit
Siyah demir oksit
6.2. Geçimsizlikler
Uygulanamaz.
6.3. Raf ömrü
36 ay
6.4. Saklamaya yönelik özel tedbirler
30°C altındaki oda sıcaklığında saklayınız.
6.5. Ambalajın türü ve yapısı
Tek dozluk paket doğrusal düşük yoğunlukta polietilen, alüminyum ve polietilen tereftalat
içerir.
Her tek dozluk paket 1 sert kapsül içerir ve paketler sert karton kutu içerisinde yer alır.
Her karton kutu 5 adet tek dozluk paket içerir.
6.6 Beşeri tıbbi üründen arta kalan maddelerin imhası ve diğer özel önlemler
Kapsüller açılmamalıdır. Kapsülün tahrip olması halinde, cilt ya da muköz membranların
kapsülün toz içeriği ile temasından kaçınılmalıdır. Temas olduğu takdirde bölge su ve sabunla
hemen ve iyice yıkanmalıdır.
Herhangi bir kullanılmamış ürün ya da atık materyal, yerel düzenlemelere uygun olarak
atılmalıdır.
Hastalara kapsülleri çocukların göremeyeceği ve erişemeyeceği bir yerde, tercihen kilitli bir
dolapta saklamaları söylenmelidir. Kazara yutulmaları özellikle çocuklarda ölüme sebebiyet
verebilir.
Kullanılmamış olan ürünler yada atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü yönetmelikleri’ne uygun olarak imha edilmelidir.
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı
Resmî Gazetede yayımlanan Atık Yönetimi Yönetmeliğine göre yapılır.
15/167. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: (0212) 336 10 00
Fax: (0212) 355 02 02
8. RUHSAT NUMARASI:
113/59
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.02.2003
Ruhsat yenileme tarihi: 21.03.2016
10. KÜB’ÜN YENİLENME TARİHİ
16/16