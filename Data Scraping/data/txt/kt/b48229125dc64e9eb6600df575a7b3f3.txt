1 / 6 KULLANMA TALİMATI  
 
TİNSERC® 16 mg t ablet  
Ağız yoluyla alınır.  
 
Etkin madde: Her bir tablet 10,42 mg betahistine eşdeğer 16 mg betahistin dihidroklorür 
içerir.  
Yardımcı maddeler : Mikrokristal in selüloz, mannitol, sitrik asit monohidrat, kolloidal 
anhidrus s ilika ve talk içerir  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. TİNSERC® nedir ve ne için kullanılır?  
2 TİNSERC® kullanmadan önce dikkat edilmesi gerekenler  
3. TİNSERC® nasıl kullanılır?  
4. Olası yan etkiler nelerdir? 
5. TİNSERC®’in saklanması  
 Başlıkları yer almaktadır. 
 
1. TİNSERC
® nedir ve ne için kullanılır?  
TİNSERC  ağız yoluyla kullanılan, yuvarlak, beyaz  renkte , bikonveks, tek yüzü çentikli 
tablettir. 30 tabletlik blister ambalajlarda kullanıma sunulmuştur. 
Çentiğin amacı kullanım dozuna uyum açısından tabletin iki eşit doza bölünebilmesini 
sağlamaktır.  
TİNSERC  etkin madde olarak 16 mg betahistin dihidroklorür içerir. TİNSERC  “histamin 
(bağışıklık sistemi tarafından, vücudun savunma mekanizmasının bir parçası olarak bazı beyaz kan hücrelerinden salınan bir maddedir) benzeri” bir ilaçtır.  
Meniere hastalığının tedavisinde kullanılır. Meniere hastalığının belirtileri aşağıdakileri içerir:  
- Baş dönmesi (vertigo) ve bulantı veya kusma  
- Kulak çınlaması  
- İşitme kaybı veya işitme zorluğu  2 / 6 Baş dönmesi  (vertigo), iç kulağınızın dengenizi kontrol eden bir bölümünün uygun şekilde  
çalışmamasından kaynaklanır (“vestibular vertigo” olarak adlandırılır) . 
TİNSERC iç kulağınızdaki kan dolaşımını destekleyerek etki gösterir. Bu şekilde bu alandaki 
basınç  birikmesi azalır.  
 
2. TİNSERC®’i kullanmadan önce dikkat edilmesi gerekenler  
TİNSERC ’in 18 yaşın altındaki çocuklarda/ergenlerde kullanılması önerilmemektedir.   
TİNSERC®’i aşağıdaki durumlarda KULLANMAYINIZ   
• Betahistin dihidroklorüre veya TİNSERC ’in herhangi bir başka bileşenine karşı alerjiniz 
(aşırı duyarlılığınız) var ise, 
• Doktorunuz size (feokromositoma olarak adlandırılan) böbreküstü bezi tümörünüzün 
olduğunu söylediyse. 
Yukarıdakilerden herhangi birisi sizin için geçerliyse, bu ilacı kullanmayınız. Emin değilseniz, TİNSERC ’i kullanmadan önce doktorunuza veya eczacınıza danışınız. 
 
TİNSERC
®’i aşağıdaki durumlarda DİKKATLİ KULLANINIZ  
 
Aşağıdakiler sizin için geçerliyse TİNSERC’i kullanmadan önce doktorunuza veya eczacınıza 
danışınız:  
• mide ya da onikiparmak bağırsağı ülseriniz varsa veya geçirdiyseniz  
• bronşiyal astımınız varsa  
 
Yukardakilerden herhangi birisi geçmişteki herhangi bir dönemde dahi olsa sizin için 
geçerliyse veya emin değilseniz, TİNSERC’i kullanmadan önce lütfen doktorunuza veya 
eczacınıza danışınız. Doktorunuz TİNSERC tedavisi boyunca durumunuzu daha yakından 
izlemek isteyebilir.  
 
TİNSERC®’in yiyecek ve içecek lerle birlikte  kullanılması  
TİNSERC ’i, yemekle birlikte veya aç karnınıza alabilirsiniz. Ancak,  TİNSERC  hafif mide 
problemlerine yol açabilir (4. Bölümde listelenmiştir). 
TİNSERC ’in yemekle birlikte alınması mide problemlerinin azalmasına yardımcı olabilir.  
 
Hamilelik   
İlacı kullanmadan önce doktorunuza veya eczacınıza danışınız.  
TİNSERC ’in anne karnındaki bebeği etkileyip etkilemediği bilinmemektedir:  
• Eğer hamile kalırsanız veya hamile olabileceğinizi düşünüyorsanız TİNSERC ’i 
kullanmayı  durdurunuz ve doktorunuza söyleyiniz. 
• Hamileyseniz, doktorunuz gerekli olduğuna karar vermediği sürece TİNSERC ’i 
kullanmayınız. 
Tedaviniz sırasında hamile olduğunuzu fark ederseniz hemen doktorunuza danışınız.  
 
 3 / 6 Emzirme  
İlacı kullanmadan önce doktorunuza veya eczacınıza danışınız.  
TİNSERC ’in insan sütüne geçip geçmediği bilinmemektedir.  
• TİNSERC  kullanıyorsanız doktorunuz aksini söylemediği sürece emzirmeyiniz. 
 
Araç ve makine kullanımı  
TİNSERC ’in araç ve makine kullanma yeteneğinizi etkilemesi beklenmez.  
Ancak hatırlanmalıdır ki, TİNSERC  ile tedavi edilmenize sebep olan hastalığınız (Meniere 
Hastalığı veya iç kulaktan kaynaklanan Vertigo) başınızın dönmesine veya midenizin 
bulanmasına sebep olabilir ve böylece motorlu araç kullanma veya dikkatli konsantrasyon 
gerektiren görevleri yerine getirme yeteneğinizi zayıflatabilir. Bu görevleri yerine getirip 
getiremeyeceğinize karar vermek sizin sorumluluğunuzdadır. Emin değilseniz doktorunuz 
veya eczacınıza danışınız.  
 
TİNSERC®’in içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
 Diğer ilaçlar ile birlikte kullanımı  
Aşağıdaki ilaçlardan herhangi birini kullanıyorsanız doktor veya eczacınıza söyleyiniz:  
• Anti-histaminikler – bu ilaçlar teorik olarak TİNSERC ’in etkisini azaltabilir. Ayrıca,  
TİNSERC  de anti-histaminiklerin etk isini azaltabilir.  
• Monoamin- oksidaz inhibitörleri (MAOI’ler) – Bu ilaçlar depresyon veya Parkinson 
hastalığını tedavi etmek için kullanılır. Bunlar, TİNSERC ’in etkisini arttırabilir.  
Yukarıdakilerden herhangi birisi sizin için geçerliyse (veya emin değilseniz) TİNSERC ’i 
kullanmadan önce doktorunuza veya eczacınıza danışınız. 
Eğer reçeteli ya da reçetesiz veya bitkisel herhangi bir ilacı şu anda kullanıyorsanız veya son 
zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 
3. TİNSERC
® nasıl kullanılır?  
Uygun kullanım ve doz/uygulama sıklığı için talimatlar:  
TİNSERC ’i doktorunuzun size söylediği şekilde kullanınız. Emin olmadığınız durumlarda  
doktor veya eczacınıza danışınız. 
• Doktorunuz, iyileşmenize bağlı olarak ilacınızın dozunu ayarlayacaktır.  
• İlacı kullanmaya devam ediniz. İlacın etkisini göstermeye başlaması zaman alabilir. 
 Normal doz, günde 3 kez, yarım veya bir  adet TİNSERC 16 mg tablettir.  
Eğer günde bir tabletten daha fazla alıyorsanız, tabletlerinizi gün içine eşit olarak yayınız. 
Örneğin, sabah bir tablet ve akşam bir tablet almak gibi. 
Tabletlerinizi tercihen her gün aynı saatte almaya çalışınız. Bu, vücudunuzda sabit miktarda 
ilaç olmasını sağlayacaktır. Ayrıca aynı saatte almanız, ilacı almanızı hatırlamanıza yardımcı  
olacaktır.  4 / 6 Uygulama yolu ve metodu:  
• Tabletinizi su ile yutunuz. 
• Tabletinizi, yemekle birlikte veya aç karnınıza alabilirsiniz. Ancak,  TİNSERC  hafif mide 
problemlerine yol açabilir (4. Bölümde listelenmiştir). 
TİNSERC ’in yemekle birlikte alınması mide problemlerinin azalmasına yardımcı olabilir.  
 
Değişik yaş grupları:  
Çocuklarda kullanım:  
Etkililiği ve güvenliliği açısından yeterli düzeyde veri bulunmadığı için, TİNSERC ’in, 18 
yaşın altındaki çocuklarda kullanılması önerilmemektedir.  
Yaşlılarda kullanım:  
Bu hasta grubunda klinik çalışma verisi sınırlı olmakla birlikte, yaygın pazarlama sonrası  
deneyim bu hasta popülasyonunda doz ayarlaması gerekmediğini ileri sürmektedir.  
Özel kullanım durumları:  
Böbrek/ Karaciğer yetmezliği  
Bu hasta gruplarında klinik çalışma verisi bulunmamakla birlikte, pazarlama sonrası  
deneyime göre bu hasta popülasyonlarında doz ayarlamasına gerek olmadığı görülmektedir.  
Eğer TİNSERC ’in etkisinin çok güçlü veya zayıf olduğu dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla TİNSERC® kullandıysanız:  
TİNSERC ’den kullanmanız gerekenden fazlasını kullanmışsanız bir doktor veya eczacı ile  
konuşunuz. 
Eğer kullanmanız gerekenden daha fazla TİNSERC  kullandıysanız, bulantınız olabilir, uykulu 
hissedebilirsiniz veya mide ağrınız olabilir. Doktorunuza danışınız.  
 
TİNSERC®’i kullanmayı unutursanız:   
Eğer ilacı almayı unutursanız, unuttuğunuz dozu atlayınız. Bir sonraki dozunuzu normal 
zamanında alınız.  
Unutulan dozları dengelemek için çift doz almayınız.  
 
TİNSERC® ile tedavi sonlandırıldığında oluşabilecek etkiler:  
Kendinizi daha iyi hissetmeye başlasanız bile, doktorunuza danışmadan TİNSERC kullanmayı 
bırakmayınız.  
Eğer bu ilacın kullanımına ilişkin ilave sorularınız varsa doktor veya eczacınıza danışınız.  
 
4. Olası yan etkiler nelerdir?  Tüm ilaçlar gibi, TİNSERC ’in içeriğinde bulunan maddelere duyarlı olan kişilerde yan etkiler 
olabilir.  5 / 6  
Çalışmalarda, aşağıdaki istenmeyen etkiler, şu sıklıklarda görülmüştür:  
 
Çok yaygın:  10 hastanın en az 1’inde  görülebilir.  
Yaygın:  10 hastanın 1’inden  az, fakat 100 hastanın 1’inden  fazla görülebilir.  
Yaygın olmayan:  100 hastanın 1’inden  az, fakat 1.000 hastanın 1’inden  fazla görülebilir.  
Seyrek:  1.000 hastanın 1’inden  az, 10.000 hastanın 1’inden  fazla görülebilir  
Çok seyrek:  10.000 hastanın 1’inden az görülebilir.  
Bilinmiyor:  Mevcut  verilerden sıklığı tahmin  edilemiyor.  
 
Aşağıdakilerden biri olursa, TİNSERC®'i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
Aşağıdaki yan etkilerin görülme sıklığı bilinmemektedir:  
• Alerjik reaksiyonlar. Belirtileri aşağıdakileri içerebilir:  
− kırmızı veya yumrulu deri döküntüsü ya da iltihaplanmış kaşıntılı deri  
− yüzünüzün, dudaklarınızın, dilinizin veya boğazınızın şişmesi  
− kan basıncınızda hızlı bir düşüş  
− bilinç kaybı  
− nefes almada zorluk  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TİNSERC 'e karşı ciddi alerjiniz var  demektir. Acil 
tıbbi müdahaleye veya hastaneye yatırılmanıza gerek olabilir.  
 
Diğer yan etkiler  
Yaygın  
• hasta hissetme ( bulantı ) 
• hazımsızlık ( üst karın şikayetleri ) 
• baş ağrısı  
 Bilinmiyor   
 
• bulantı, mide ağrısı, şişkinlik ve karın şişliği gibi hafif mide şikayetleri  
• trombositopeni (kanın pıhtılaşmasını sağlayan trombositlerin sayısının düşük olduğu 
bir durumdur)  
• aşırı duyarlılık reaksiyonları, örn. anafilaksi  
• deri ve deri altı aşırı duyarlılık reaksiyonları, özellikle anjiyonörotik ödem (yumuşak 
dokuların şişmesi), kurdeşen, döküntü ve kaşıntı  
TİNSERC 'i yiyeceklerle birlikte almanız mide problemlerinin azalmasına yardımcı olabilir.  
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  6 / 6 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan "İlaç Yan Etki Bildirimi" ikonun u tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 5. TİNSERC
®’in saklanması  
TİNSERC ’i çocukların göremeyeceği, erişemeyeceği yerlerde ve ambalajında saklayınız. 
25°C altındaki oda sıcaklığında saklayınız. 
Son kullanma tarihiyle uyumlu olarak kullanınız. Ambalajındaki  son kullanma tarihinden sonra TİNSERC ’i kullanmayınız. 
Eğer üründe  ve/veya ambalajında bozukluklar fark ederseniz  TİNSERC’i  kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  Ruhsat Sahibi:   
Recordati İlaç San. ve Tic. A.Ş. Ç.O.S.B. Karaağaç Mah. Atatürk Cad.  
No:36 Kapaklı / TEKİRDAĞ   
Tel: 0 282 999 16 00 
 
Üretim Yeri:  Recordati İlaç San. ve Tic. A.Ş. Ç.O.S.B. Karaağaç Mah. Atatürk Cad.  
No:36 Kapaklı / TEKİRDAĞ   
 
Bu kullanma talimatı  ../../…. tarihinde onaylanmıştır.  