KISA ÜRÜN BİLGİSİ
1. BEŞERİ TIBBİ ÜRÜNÜN ADI
CANOLEN %1 vajinal krem
2. KALİTATİF VE KANTİTATİF BİLEŞİM
1 g vajinal krem;
Etkin madde:
Siklopiroksolamin 10 mg
Yardımcı maddeler:
Benzoik asit (E210) 2 mg
Bütil Hidroksianizol (E320) 0,06 mg
Yardımcı maddeler için 6.1’e bakınız.
3. FARMASÖTİK FORM
Vajinal Krem
Hemen hemen beyaz renkte krem
4. KLİNİK ÖZELLİKLER
4.1 Terapötik endikasyonları:
Vajinanın fungal enfeksiyonlarının (kandida enfeksiyonları) tedavisinde endikedir.
4.2 Pozoloji ve uygulama şekli
Pozoloji / uygulama sıklığı ve süresi
Birlikte verilen bir defa kullanılmaya mahsus aplikatör yardımı ile günde bir defa 5 g CANOLEN
(1 aplikatör dolusu) vajinanın derinine uygulanır.
Tedavinin süresi, vajinadaki fungal enfeksiyonun iyileşmesine bağlıdır. Genellikle ardışık 6 gün
CANOLEN uygulanmasıyla iyileşme elde edilir. Ancak, doktor tetkik sonuçlarına dayanarak
tedavinin 14 güne çıkıp çıkmayacağına karar verecektir.
1Uygulama şekli:
Bu işlem sırasında hasta sırt üstü yatmalı ve bacaklarını hafifçe karnına doğru çekmelidir.
Uygulama en iyi gece yatmadan önce yapılır. Her uygulama için yeni bir aplikatör kullanılmalıdır.
Yeni bir enfeksiyonun önlenmesi için, anal bölgeye kadar vajinanın etrafina dıştan CANOLEN
sürülmelidir. Bunun için aplikatör kullanmadan, vajinal krem bir parça pamuk üzerine sıkılıp söz
konusu bölgelere sürülür.
CANOLEN vajinal kremin aplikatör yardımıyla uygulanışı
a) Tüpün kapağını açarak yerine aplikatörü talkınız.
b) Tüpü dikkatlice sıkarak, piston dışarı çıkıncaya kadar aplikatörü doldurunuz.
c) Aplikatörü tüpten ayırıp derin olarak vajinaya yerleştiriniz.
Bunun için sırt üstü yatıp bacaklarınızı hafifçe karına doğru çekiniz.
Pistonu iterek aplikatörün içindeki kremi tamamen boşaltınız.
d) Aplikatörü çıkarıp atınız.
Özel popülasyona ilişkin ek bilgiler
Böbrek ve karaciğer yetmezliği:
Veri yoktur.
Pediyatrik popülasyon:
Yenidoğan, bebek ve küçük çocuklarda CANOLEN ile tedavi ancak zorunlu bir endikasyon
varsa yapılmalıdır.
Geriyatrik popülasyon:
65 yaş ve üstü geriyatrik hastaların genelde yetişkin hastalardan farklı şekilde yanıt verdiğini
gösterecek yeterli veri mevcut değildir.
4.3 Kontrendikasyonlar
• Siklopiroksolamin yada ilacın bileşiminde bulunan maddelere karşı aşırı duyarlılığı
olanlarda kontrendikedir.
• Göze temasından kaçınılmalıdır.
• Laktasyon sırasında kullanılmamalıdır.
4.4 Özel kullanım uyarıları ve önlemleri
Eşler birbirlerini enfekte edebilirler. Bu nedenle, enfeksiyonun tekrarlamasını önlemek için hastanın
eşi de doktora başvurmalıdır.
Bu tıbbi ürün benzoik asit (E210) içermektedir. Deriye, göze ve mukoz membranlarına hafif
derecede irritan.
2Bu tıbbi ürün bütil hidroksianizol (E320) içermektedir. Lokal deri reaksiyonlarına (örneğin, kontak
dermatite) ya da gözlerde ve mukoz membranlarda irritasyona neden olabilir.
Yenidoğan, bebek ve küçük çocuklarda kullanım zaruri endikasyonlarda sınırlandırılmıştır.
4.5 Diğer tıbbi ürünler ile etkileşim ve diğer etkileşim şekilleri
Başka ilaçlarla karşılıklı etkileşmeye şimdiye kadar rastlanmamıştır.
CANOLEN sıvı vazelin içerir bu da prezervatifin sızıntısına veya yırtılmasına neden olabilir. Bu
nedenle, prezervatiflerin koruyucu özelliği kaybolabileceğinden,CANOLEN ile prezervatifin
temasından kaçınılmalıdır (Bkz. Bölüm 4.6)
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü ( Kontrasepsiyon)
Çocuk doğurma potansiyeli bulunan kadınlarda kullanımına ilişkin bilgi bulunmamaktadır.
Gebelik Dönemi
Siklopiroksolamin için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/ fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebelik sırasında CANOLEN ile tedavi, ancak zorunlu bir endikasyon varsa yapılmalıdır.
Laktasyon dönemi
Siklopiroksolaminin anne sütüne geçip geçmediği bilinmemektedir. Anneler, CANOLEN tedavisi
sırasında emzirmeyi bırakmalıdır.
Üreme yeteneği / Fertilite
Hayvanlar üzerinde gerçekleştirilen çalışmalar siklopiroksolaminin intravajinal uygulaması
sonrasında, yüksek dozlarda bile fertilite üzerinde bir zarar göstermemiştir. Sıçanlarda 5 mg/kg/gün
dozda oral uygulamayı takiben fertilitenin bozulduğu tespit edilmiştir (Bkz. Bölüm 5.3).
4.7 Araç ve makine kullanımı üzerindeki etkiler
Araç ve makine kullanımı üzerine özel önlem alınmasını gerektiren bir etkisi yoktur.
34.8 İstenmeyen etkiler
İstenmeyen etkiler aşağıdaki sıklık kategorilerine göre tanımlanmıştır:
Çok yaygın (≥ 1/10); yaygın (≥1/100 ila <l/10); yaygın olmayan (≥1/1.000 ila <1/l00); seyrek
(≥l/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Alerjik kontakt dermatit
Deri ve deri altı doku hastalıkları
Bilinmiyor: Kaşıntı veya yanma
Şüpheli advers reaksiyon ların raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TÜFAM)'ne bildirilmesi gerekmektedir (www.titck.gov.tr; e-posta: tufam@titck.gov.tr;
tel: 0 800 314 00 08; faks: 0 312 218 35 99).
4.9 Doz aşımı ve tedavisi
Siklopiroks preparatlan ile ilgili doz aşımı vakası bulunmamaktadır. Ancak, geniş yüzeylere
sürülmüşse veya çok sık uygulanmışsa ilgili sistemik etkilerin görülmesi beklenmemektedir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grubu: Jinekolojik antiinfektifler ve antiseptikler; diğer antiinfektifler ve
antiseptikler
ATC kodu: G01AX12
CANOLEN vajinal kremin etken maddesi siklopiroksolamin geniş spektrumlu bir antifungal olup
yüksek penetrasyon gücüne sahiptir. Dermatofit, maya, küf ve diğer mantarlara karşı fungisidal
etkiye sahiptir.
Siklopiroksun, hem fungisidal hem fungistatik olduğu aynı zamanda sporisidal aktiveye sahip
olduğu in vitro olarak gösterilmiştir.
5.2 Farmakokinetik özellikleri
Emilim:
Dermal emilimi tespit etmek amacıyla gönüllülerde sağlıklı dorsal deriye, %1 krem formunda,
ortalama 36-37 mg 14C işaretli siklopiroksolamin (0,43-0,52 mg/kg/vücut ağırlığına eşdeğer) 4
4dakika boyunca masaj yapılarak uygulanmıştır.
Takip eden 6 saatlik maruziyet periyodu içerisinde (bunun 5 saati oklüzyon altındadır), 0,012
mcg/mL’ye kadar serum seviyeleri ölçülmüştür. Cilde uygulanan etkin maddenin %1,1 ve %1,6
arasındaki miktarı 4 günlük süre içerisinde idrarda tespit edilmiştir.
Oral uygulamayı takiben, dozun yaklaşık %98’i böbrekler yoluyla atılmıştır. İdrarda tespit edilen
%1,3’lük ortalama miktarlar emilimin kapsamına eşit tutulabilir.
Cinsel olgunluğa ulaşmış beagle köpeklerine, 1 mg 14C işaretli %1 siklopiroksolamin krem/kg vücut
ağırlığı intravajinal uygulamanın ardından absorpsiyonu hemen hemen tam olmuştur. Maksimum
kan seviyesine (0,2’den 0,23 mcg/mL) 1 saatte ulaşmıştır
Dağılım:
CANOLEN’in intravajinal uygulanmasından sonra belli aralıklarla yapılan florimetrik tayinlerde
maksimum serum konsantrasyonu olan 0,13-0,30 mcg/mL seviyesine, uygulamadan 3,96±0,92 saat
sonra ulaşıldığı saptanmıştır. Yarılanma ömrü 1,7 saattir.
Biyotransformasyon:
14
Oral yoldan 10 mg C işaretli siklopiroksolamin/kg vücut ağırlığı uygulamasının ardından
köpeklerde yapılan metabolizasyon ile ilgili çalışmalar, % 12’sinin değişmeden, % 75’inin,
glukuronat siklopiroksolamin şeklinde idrarda elimine edildiğini göstermiştir. Yaklaşık % 6’sı
3’ten fazla metabolite dönüşmüştür.
Eliminasyon:
Eliminasyonun tamamına yakını böbrekler yolu ile olmaktadır.
Uygulanan etkin maddenin % 1,1 ve 1,6’sı 4 gün içerisinde ve rezorbe olan dozun ortalama %
1,3 ‘ü idrarda tespit edilmiştir. Hastalıklı deriye yapılan topikal uygulamanın hesaplanan oranları
ortalama 11,3 (%3,6-13,9) değerlerindedir.
5.3 Klinik öncesi güvenilirlik verileri
Akut toksisite:
Siklopiroksolaminin akut toksisitesi düşük kabul edilebilir. PEG 400 içinde % 1
siklopiroksolamin çözeltisinin tavşan derisi üzerinde tek doz uygulanması, 24 saatlik maruziyet
sonrasında herhangi bir lokal veya sistemik patolojik bulguya yol açmamıştır.
Lokal cilt tolere edilebilirliğini araştırmak için gerçekleştirilen hayvan çalışmalarında,
siklopiroksolaminin iyi tolere edildiği tespit edilmiştir. Tavşanlarda göze uygulama irritasyona yol
açmıştır.
5Subakut toksisite:
Tekrarlanan kütanöz uygulamanın tolere edilebilirliği, 20 günlük bir çalışma içerisinde, polietilen
glikol 400 içinde %1 siklopiroksolamin çözeltisi kullanılarak sağlam ve aşındırılmış tavşan
derilerinde test edilmiştir. Çözelti sağlam deride geçici, hafif kızarmaya (çalışma süresi arttıkça
kızarıklığın artık oluşmaması) neden olmuş; aşındırılmış deride ise daha ciddi, kalıcı kızarmalar
oluşturmuştur.
Sağlam ve aşındırılmış tavşan ve kobay faresi derilerinde 30 günlük çalışmalar uygulanmıştır. Kobay
farelerinde 60 cm2’ye kadar deri yüzeyine her gün 0,5 g’a kadar %1 siklopiroksolamin krem,
tavşanlarda ise 240 cm2’ye kadar deri yüzeyine her gün 2,0 g’a kadar krem bazı uygulanmıştır. Klinik,
klinik-kimyasal ve patolojik organ incelemelerinde etkin madde ile ilişkilendirilebilecek patolojik bir
bulgu ortaya çıkmamıştır.
Diğer çalışmalarda 6 erişkin beagle köpeğe insanlardaki uygulamaya benzer biçimde 14 gün
vajinal aplikatör ile 5 mL siklopiroksolamin krem uygulanmıştır. Bunun dışında 6 köpeğe plasebo
krem uygulanmış ve bu grup kontrol olarak kullanılmıştır. Hayvanlarda advers etki saptanmamış,
vajinal epitelde değişim ya da vajinal mukozada inflamasyon belirtisi gözlenmemiştir.
Kronik toksisite:
3 ay boyunca tavşanların ve 6 ay boyunca köpeklerin sağlam veya aşındırılmış derilerine polietilen
glikol 400 içinde % 1, 3 veya 10’luk konsantrasyonlarda 1,5 mL siklopiroksolamin uygulandığı
klinik, klinik-kimyasal ve patolojik organ incelemelerinde etkin madde ile ilişkilendirebilecek
patolojik bir bulgu ortaya çıkmamıştır.
Sürekli bir şekilde 30 mg/kg/gün oral doz uygulaması sıçanlarda miyokard nekrozuna, köpeklerde
kalp ve karaciğerde patolojik değişikliklere neden olmuştur. Bununla beraber, terapötik dozun
birkaç katı olan 10 mg/kg/gün dozu, herhangi bir zararlı yan etki olmaksızın her iki türde de tolere
edilmiştir.
Mutajenik ve karsinojenik potansiyel:
In vitro ve in vivo mutajenite çalışmalarının bulguları klinik uygulama koşullarında
siklopiroksolaminin mutajenik potansiyelinin yeterli biçimde dışlandığını göstermiştir.
Farelerde yürütülen 18 aylık dermal uygulama çalışmasında karsinojenik potansiyel belirtisi
saptanmamıstır.
Üreme toksisitesi:
Çalışmalar yüksek dozlarda intravajinal uygulamada bile siklopiroksolaminin annede veya fetüste
zarara neden olmadığını göstermiştir. Fertilite veya postnatal gelişime olumsuz etki göstermemiştir.
6Sıçanlarda 1 mg/kg/gün doz ile gözlenmezken, 5 mg/kg/gün dozda fertilitenin bozulduğuna
ilişkin belirtiler gözlenmiştir. Siklopiroksolamin embriyotoksik ya da teratojenik etki
göstermemiştir. Peri/postnatal toksisite gözlenmemistir fakat uzun süreli sonuçları araştırılmamıştır.
6. FARMASÖTİK ÖZELLİKLER:
6.1 Yardımcı maddelerin listesi:
Tefose 63
Labrafil M 2130 CS
Vazelin likid
Benzoik asit (E210)
Butil hidroksianisol (E320)
Deiyonize su
6.2 Geçimsizlikler
Geçerli değildir.
6.3 Raf Ömrü
24 ay
6.4 Saklamaya yönelik özel uyarılar
25 C altındaki oda sıcaklığında ve orjinal ambalajında saklayınız.Işıktan koruyunuz.
6.5 Ambalajın niteliği ve içeriği
CANOLEN vajinal krem, 30 gr’lık plastik kapaklı alüminyum tüplerde, 6 adet tek kullanımlık
aplikaörler ile birlikte.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü Yönetmeliği’’ ve “
Ambalaj Atıklarının Kontrolü Yönetmelikleri’ ne uygun olarak imha edilmelidir.
7. RUHSAT SAHİBİ
GLOBAL PHARMA İLAÇ SAN. ve TİC. A.Ş.
Maslak Mah. Maslak Meydan Sk.
Beybi Giz Plaza A Blok Apt. No:1/99
Sarıyer/İstanbul
Tel: 0 212 335 26 18
Fax: 0 212 335 25 00
8. RUHSAT NUMARASI
2020/132
79. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.06.2020
Ruhsat Yenileme Tarihi:
10. KÜB’ÜN YENİLENME TARİHİ
8