KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEFAL FORT tablet
2. KALİTATİF VE KANTİTATİF BİLEŞİM
Etkin madde:
Her bir tablet 75,00 mg sinarizin içerir.
Yardımcı maddeler:
Laktoz monohidrat……………….45.50 mg
Sodyum nişasta glikolat…………...7.50 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz renkli, bir yüzü tek çentikli, diğer yüzü düz muntazam tabletler.
Çentiğin amacı, tabletlerin yutulmasını kolaylaştırmak ve iki eşit doza bölünebilmesini
sağlamaktır.
4.KLİNİK ÖZELLİKLER
4.1. Terapötik endikasyonlar
SEFAL FORT, Meniere hastalığında da görülen vertigo, kulak çınlaması, mide bulantısı ve
kusma gibi vestibüler problemlerin kontrolünde kullanılır.
4.2. Pozoloji ve uygulama şekli
Pozoloji:
Yetişkinler, yaşlılar ve 12 yaşından büyük çocuklar
Günde 3 defa 1 tablet
Uygulama şekli:
Oral yoldan kullanılır. Tabletler çiğnenebilir, emilebilir veya bütün olarak yutulabilir.
SEFAL FORT, tercihen yemeklerden sonra alınmalıdır.
1/7Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer veya böbrek fonksiyon bozukluğunda kullanımı ile ilgili spesifik çalışmalar yoktur.
SEFAL FORT karaciğer veya böbrek yetmezliği olan hastalarda dikkatli kullanılmalıdır.
Pediyatrik popülasyon:
12 yaş altındaki çocuklarda kullanımı yoktur.
Geriyatrik popülasyon:
Yetişkin dozu kullanılır.
4.3. Kontrendikasyonlar
SEFAL FORT, sinarizine aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Diğer antihistaminikler gibi, SEFAL FORT epigastrik rahatsızlığa neden olabilir;
yemeklerden sonra alınması gastrik iritasyonu azaltabilir.
Parkinson hastalığı bulunan hastalarda, SEFAL FORT sadece avantajları bu hastalığın
şiddetlenmesinin olası riskinden daha ağır basıyor ise verilmelidir.
Antihistaminik etkisi nedeniyle SEFAL FORT testten önceki 4 gün içerisinde kullanılırsa,
dermal reaktivite indikatörlerine pozitif reaksiyonu önleyebilir.
Porfiride sinarizin kullanımından kaçınılmalıdır.
Laktoz:
Bu tıbbi ürün laktoz içerir. Nadir kalıtımsal galaktoz intoleransı, lapp laktoz yetmezliği ya da
glikoz-galaktoz malabsorbsiyon problemi olan hastaların bu ilacı kullanmamaları gerekir.
Sodyum:
Bu tıbbi ürün her dozunda 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Alkol, SSS depresanları veya trisiklik antidepresanların eş zamanlı kullanımı ya bu ilaçların
ya da SEFAL FORT’un sedatif etkilerini artırabilir.
2/74.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Sinarizinin çocuk doğurma potansiyeli olan ve doğum kontrolü uygulayan kadınlarda
kullanımı ile ilgili veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Hayvanlardaki çalışmalar teratojenik etkiler göstermemiş olmasına rağmen insan
gebeliklerinde SEFAL FORT’un güvenilirliği belirlenmemiştir. Diğer ilaçlar gibi gebelik
sırasında SEFAL FORT uygulaması önerilmez.
Laktasyon dönemi
SEFAL FORT’un anne sütü ile atıldığına dair veri bulunmamaktadır. Emziren annelerde
SEFAL FORT kullanımı önerilmez.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
SEFAL FORT özellikle tedavinin başlangıcında uyuşukluğa neden olabilir; bu şekilde
etkilenen hastalar araç veya makine kullanmamalıdır.
4.8. İstenmeyen etkiler
Sinarizinin güvenliliği, periferik dolaşım bozukluğu, serebral dolaşım bozuklukları, vertigo ve
deniz tutması endikasyonları için, sinarizin ile tedavi edilen 372 hastanın katıldığı 7 plasebo
kontrollü çalışma ile; periferik dolaşım bozukluğu, serebral dolaşım bozuklukları ve vertigo
endikasyonları için, sinarizin ile tedavi edilen 668 hastanın katıldığı 6 karşılaştırmalı ve 13
açık etiketli klinik çalışma ile değerlendirilmiştir. Bu klinik çalışmalardan toplanmış
güvenlilik datalarına göre, en sık raporlanan (> %2 insidans) advers ilaç reaksiyonları: uyku
hali (%8,3) ve kilo artışı (%2,1) idi.
Yukarıda belirtilen advers ilaç reaksiyonları dahil olmak üzere aşağıdaki advers ilaç
reaksiyonları, klinik çalışmalardan ve sinarizin kullanımı sonucu raporlanan pazarlama
sonrası deneyimlerden elde edilmiştir. Yan etki sıklıkları şu sıklıklara göre sıralanmıştır:
3/7Çok yaygın (≥1/10); yaygın (≥l/100 ila <1/10); yaygın olmayan (≥ 1/1.000 ila < 1/100);
seyrek (≥1/10.000 ila <1/1.000); çok seyrek (≤1/10.000), bilinmiyor (eldeki verilerden
tahminle hareket edilemiyor).
Sistem Organ Advers İlaç Reaksiyonları
Sınıfı
Sıklık Kategorisi
Yaygın Yaygın olmayan Bilinmiyor
(≥1/100 ila (≥ 1/1.000 ila <
<1/10) 1/100)
Somnolans Letarji Diskinezi,
Sinir sistemi Ekstrapiramidal Bozukluk,
hastalıkları Parkinsonizm,
Titreme
Gastrointestinal Mide bulantısı, Kusma,
hastalıklar Dispepsi Üst abdominal ağrı
Hepato-biliyer Kolestatik sarılık
hastalıklar
Hiperhidroz, Subkutan Kutanöz Lupus
Deri ve deri altı
Liken planus dahil Eritamatöz
doku hastalıkları
Likenoid keratoz
Kas-iskelet Kas katılığı
bozukluklar ve
bağ doku
hastalıkları
Genel Yorgunluk
bozukluklar ve
uygulama
bölgesine ilişkin
hastalıklar
Araştırmalar Kilo artışı
Hipersensitivite, baş ağrısı ve ağız kuruluğu raporlanmıştır.
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Bulgular ve belirtiler başlıca sinarizinin antikolinerjik (atropin benzeri) aktivitesinden
kaynaklanmaktadır.
4/7Akut sinarizin doz aşımları 90 – 2,250 mg arasında değişen dozlar ile bildirilmiştir.
Sinarazinin doz aşımı ile ilişkili en yaygın olarak bildirilen bulgular ve belirtiler şunları içerir:
somnolanstan baygınlık ve komaya kadar değişen aralıkta bilinç değişiklikleri, kusma,
ekstrapiramidal semptomlar ve hipotoni. Az sayıda küçük çocukta nöbetler gelişmiştir. Pek
çok vakada klinik önem ciddi değildir fakat sinarizini de kapsayan tek veya çoklu ilaç doz
aşımlarından sonra ölümler bildirilmiştir.
Tedavi
Spesifik antidotu yoktur. Herhangi bir doz aşımı durumunda tedavi semptomatik ve
destekleyici bakım şeklindedir.
Aktif kömür, sadece potansiyel toksik doz alımını 1 saat içinde yapmış olan hastalarda
değerlendirilmelidir (örn. > 15mg/kg).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antivertigo preparatları
ATC Kodu: N07CA02
Sinarizinin, histamin dahil çeşitli vazoaktif ajanın neden olduğu düz kas kasılmalarının
yarışmalı olmayan antagonisti olduğu gösterilmiştir.
Sinarizin ayrıca depolarize hücreler içerisine kalsiyum akışını seçici olarak inhibe eder,
böylece kasılmanın indüksiyonu ve sürdürülmesi için serbest Ca2+ iyonlarının varlığını
azaltarak vasküler düz kaslar üzerinde etki gösterir.
Kobaylarda labirentin kalorik stimülasyonu ile indüklenmiş vestibüler göz refleksleri sinarizin
ile belirgin biçimde deprese edilmiştir.
Sinarizinin nistagmusu inhibe ettiği gösterilmiştir.
5.2. Farmakokinetik özellikler
Emilim:
İnsanlarda oral uygulamadan sonra emilim nispeten düşüktür, pik serum konsantrasyonları 2,5
– 4 saat sonra ortaya çıkar.
Dağılım:
Sinarizin plazma proteinlerine % 91 oranında bağlanır.
Metabolizma:
Hayvanlarda sinarizin majör yolağı N-dealkilasyon olarak yaygın biçimde metabolize edilir.
Sinarizin başlıca CYP2D6 yoluyla yaygın biçimde metabolize edilir fakat metabolizma
kapsamında dikkate değer bireyler arası varyasyon vardır.
5/7Eliminasyon:
Sinarizin için bildirilen eliminasyon yarı ömrü 4 -24 arasında değişir.
Metabolitlerin yaklaşık olarak üçte ikisi feçes ile, kalanı idrarla atılır. Tek doz
uygulamasından sonra ilk beş gün içinde atılır.
5.3. Klinik öncesi güvenlik verileri
Klinik dışı güvenlilik çalışmaları, etkilerin sadece vücut yüzey alanına göre hesaplanmış olan
önerilen maksimum günlük doz 90 mg/gün’ ün yaklaşık 7 – 35 katı arasındaki kronik
maruziyetlerden sonra gözlemlendiğini göstermiştir. Sinarizin kardiyak hERG kanalını in
vitro olarak bloke etmiştir, ancak izole edilmiş kardiyak dokuda ve kobaylara intravenöz
uygulamayı takiben, klinik olarak beklenilenden daha yüksek maruziyetlerde hiç bir QTc
uzaması veya proaritmik etki gözlemlenmemiştir.
Sıçan, tavşan ve köpeklerdeki üreme çalışmalarında fertilite üzerinde advers etkilere dair
kanıt ve teratojenite yoktur. Sıçanlarda yüksek dozlarda maternal toksisite ile ilişkili bir
defada doğan yavru sayısında azalma, rezorpsiyonlarda artış ve fötal doğum ağırlığında
azalma vardır.
İn vitro mutajenite çalışmaları ana bileşiğin mutajenik olmadığını göstermiştir, ancak nitrit ile
reaksiyondan ve nitrozasyon ürününün oluşmasından sonra zayıf bir mutajenik aktivite
gözlemlenmiştir. Karsinojenite çalışmaları yürütülmemiştir, ancak sıçanlarda maksimum
insan dozu seviyesinin yaklaşık 35 katına kadar kronik 18-ay oral uygulama sırasında pre-
neoplastik değişiklik kanıtı yoktur.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Mikrokristalin selüloz PH 102
Sodyum nişasta glukolat (explotab)
Hidroksipropil selüloz (HPC-SL)
Kollodial silikon dioksit (aerosil 200)
Talk
Magnezyum stearat
6.2. Geçimsizlikler
Geçerli değildir.
6.3. Raf Ömrü
60 ay
6.4. Saklamaya yönelik özel tedbirler
25° C altındaki oda sıcaklığında saklayınız.
6/76.5. Ambalajın niteliği ve içeriği
PVC/Al blister ambalajda, 20 tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
İnkılap Mah. Akçakoca Sok. No:10
34768 Ümraniye / İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI
124 / 37
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.09.1976
Ruhsat yenileme tarihi: 16.06.2014
10. KÜB’ÜN YENİLENME TARİHİ
10.04.2015
7/7