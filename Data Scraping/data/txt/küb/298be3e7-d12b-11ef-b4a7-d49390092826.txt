KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPAZMODİN 40 mg film tablet
2. KALİTATİF VE KANTİTATİF BİLEŞİM
Etkin madde: Otilonyum bromür 40 mg
Yardımcı maddeler :
Laktoz monohidrat (danadan elde edilen) 34.00 mg
Yardımcı maddeler için bölüm 6.1’e bakınız.
3. FARMASÖTİK FORM
Film tablet.
Beyaz-beyazımsı renkte, yuvarlak şekilli, bikonveks film tabletlerdir.
4. KLİNİK ÖZELLİKLER
4.1. Terapötik endikasyonlar
İrritabl barsak sendromu (IBS) ve distal enterik bölgenin spastik-ağrılı durumlarında spazm
çözücüdür.
4.2. Pozoloji ve uygulama şekli
Pozoloji/uygulama sıklığı ve süresi:
Doktorunuzun önerisine göre günde 2-3 defa bir tablet kullanılır.
Uygulama şekli:
Tabletler, tercihen yemeklerden 20 dakika önce bir miktar su ile bütün olarak yutulur.
Özel popülasyonlara ilişkin ek bilgiler:
Böbrek/Karaciğer yetmezliği:
SPAZMODİN sistemik olarak %3 absorbe edilir, etkisi lokaldir, böbrek ve karaciğer
disfonksiyonundan etkilenmez. Bu sebeple, bu hastalarda SPAZMODİN için doz ayarlamasına
gerek yoktur.
Pediyatrik popülasyon:
Pediyatrik popülasyonda kullanımı ile ilgili klinik veri yoktur bu nedenle çocuklarda
SPAZMODİN kullanımı önerilmemektedir.
Geriyatrik popülasyon:
Doktorunuzun önerisine göre günde 2-3 defa bir tablet kullanılır.
1 / 54.3. Kontrendikasyonlar
• Etkin madde ya da yardımcı maddelerden herhangi birine karşı bilinen
hipersensitivite,
• Kolon tıkanması durumunda kullanılmamalıdır.
4.4. Özel kullanım uyarıları ve önlemleri
Glokom, prostat hipertrofisi ve pilor stenozu olan hastalar bu ilacı dikkatli kullanmalıdır.
Otilonyum bromürün gastrointestinal sistem düz kasları üzerinde gevşeme etkisi
oluşturmasından dolayı özellikle diabetik hastalarda görülen konstipasyon ve bağırsak atonisi
ile karakterize durumlarda dikkatle kullanılmalıdır.
Laktoz monohidrat: Nadir kalıtımsal galaktoz intoleransı, Lapp laktaz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir.
Pediyatrik popülasyon:
Pediyatrik popülasyonla gerçekleştirilmiş çalışma bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Otilonyum bromür’ün sistemik absorpsiyonu çok düşük olduğundan, kontaseptiflerle
etkileşim potansiyeli olması beklenmez. Bugüne kadar, klinik kullanımda bu konuda hiçbir
etkileşim rapor edilmemiştir.
Gebelik dönemi
Otilonyum bromür için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara verilirken tedbirli olunmalıdır.
Laktasyon dönemi
SPAZMODİN emziren annelerde ancak zorunlu durumlarda ve hekim gözetiminde
kullanılmalıdır.
2 / 5Üreme yeteneği / Fertilite
Fertilite üzerine hiçbir etkisi görülmemiştir ya da beklenmemektedir.
4.7. Araç ve makine kullanımı üzerindeki etkiler
Otilonyum bromür’ün bugüne kadar araç ve makine kullanma becerisi üzerine hiçbir etkisi
rapor edilmemiştir.
4.8. İstenmeyen etkiler
İstenmeyen etkiler, sistem-organ sınıflandırmasına ve görülme sıklığına göre aşağıda
belirtilmektedir. Görülme sıklığı şu şekilde tanımlanmaktadır:
Çok yaygın (≥1/10)
Yaygın (≥1/100 ila < 1/10)
Yaygın olmayan (≥ 1/1.000 ila < 1/100)
Seyrek (≥ 1/10.000 ila < 1/1.000)
Çok seyrek (< 1/10.000)
Bilinmiyor (eldeki verilerden hareketle tahmin edilemiyor).
Aşağıda bahsi geçen istenmeyen etkiler pazarlama sonrası deneyimden elde edilmiştir. Bu
reaksiyonlar belirsiz büyüklükteki bir popülasyondan elde edildiği ve gönüllü olarak rapor
edildiğinden, sıklık derecesini güvenilir olarak değerlendirmek mümkün değildir, bu sebeple
bilinmemektedir.
Deri ve deri altı doku hastalıkları:
Bilinmiyor: Ürtiker
Ayrıca, aşağıdaki istenmeyen etkiler otilonyum bromür ile yapılan plasebo kontrollü klinik
çalışmalarda kaydedilmiştir, ancak bunların görülme sıklığı, plasebo ile karşılaştırıldığında
daha yüksek değildir ve doğal olarak başlıca sindirim sisteminde görülürler (bulantı, kusma,
epigastrik ağrı).
Terapötik dozlarda otilonyum bromür atropin benzeri etkilere sebep olmaz.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Havyanlarda, otilonyum bromürün hemen hemen hiç toksik etki göstermediği kanıtlanmıştır.
Bu sebeple insanlarda da doz aşımı sebebiyle hiçbir özel problem olmamıştır. Aşırı dozda
kullanılması halinde semptomatik ve destekleyici tedavi uygulanmalıdır.
3 / 55. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel gastrointestinal hastalıklarda kullanılan ilaçlar,
antimuskarinikler, kuvaterner amonyum bileşikleri.
ATC Kodu: A03AB06
Otilonyum bromür, sindirim sisteminin düz kasları üzerinde güçlü antispastik bir etki gösterir.
Etki mekanizması ise karışıktır: Otilonyum bromür başlıca selüler ve ekstraselüler
bölgelerden Ca+2 akışını değiştirebilir. Ca+2 kanalları muskarinik ve taşikinin reseptörlerine
bağlanarak Ca+2’nin düz kas hücrelerine girişini engeller. Otilonyum bromür aktivitesi Ca+2
kanalını bloke etmesi ve hafif anti-muskarinik etkinin kombinasyonu olarak açıklanabilir.
5.2. Farmakokinetik özellikler
Genel özellikler
Emilim:
Yapılan deneyler oral yolla verildikten sonra bu ilacon son derece düşük sistemik
absorpsiyonu olduğunu göstermiştir (%3). Bu sebeple plazma konsantrasyonu düşüktür.
Dağılım:
İlacın kolon düz kaslarında yüksek oranda dağıldığı gösterilmiştir.
Biyotransformasyon ve eliminasyon:
Otilonyum bromür’ün çoğu (%95-97) safra ile atılır.
Doğrusallık/doğrusal olmayan durum:
İlaç sistemik olarak absorbe edilmediğinden, doğrusallık değerlendirilemez.
5.3. Klinik öncesi güvenlilik verileri
Akut toksisite: Sıçanlar için LD 1500 mg/kg, köpeklere 1000 mg/kg dozda verildiğnde
50
hiçbir ölümcül vaka rapor edilmemiştir.
Kronik toksisite: Hayvan çalışmalarında, 180 gün 80mg/kg dozunda otilonyum bromür
verildiğinde hiçbir histolojik ve hematolojik anormallik görülmemiştir.
Teratojenite: Sıçanlar ve tavşanlara 60 mg/kg dozlarında verildiğinde embriyotoksik ve
teratojenik etkisi görülmemiştir.
Mutajenite: Çeşitli testler hiçbir mutajenik etki göstermemiştir. .
6. FARMASÖTİK ÖZELLİKLER
6.1. Yardımcı maddelerin listesi
Nişasta
Laktoz monohidrat (danadan elde edilen)
4 / 5Sodyum nişasta glikolat
Magnezyum stearat
Hidroksipropilmetil selüloz
Titanyum dioksit
Polietilen glikol/makrogol
Talk
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 0C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, opak PVC/PVDC-Alu blister ambalajda, 30 adet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Dinçsa İlaç San. ve Tic. A.Ş.
1. Organize Sanayi Avar Cad No:2 06935 Sincan/ANKARA
Tel.: +90 312 267 11 91
Fax.: +90 312 267 11 99
8. RUHSAT NUMARASI
2015/18
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 13.01.2015
Ruhsat yenileme tarihi :
10. KÜB’ÜN YENİLENME TARİHİ
5 / 5