 
1 / 5 KULLANMA TALİMATI  
SPORTİFF %5 jel  
Cilt ü zerine uygulanır.  
• Etkin madde  : Her 1 gram jelde 50 mg ibuprofen.  
• Yardımcı maddeler  : Propilen glikol, karbopol 940, dietilamin, etil alkol, deiyonize su.  
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak siz in için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
Bu Kullanma Talimatında:  
1. SPORTİFF nedir ve ne için kullanılır?  
2. SPORTİFF’i kullanmadan önce dikkat edilmesi gerekenler  
3. SPORTİFF nasıl kullanılır?  
4. Olası yan etkiler nelerdir?  
5. SPORTİFF ’in saklanması  
Başlıkları yer almaktadır.  
1. SPORTİFF nedir ve ne için kullanılır?  
 SPORTİFF, 40 g ve 60 g’ lık tüplerde bulunur. SPORTİFF’in 1 gramı 50 mg ibuprofen 
içerir.  
 SPORTİFF , ağrı kesici ve iltihap giderici, harici kullanıma yönelik bir ilaçtır.  
 SPORTİFF , adale romatizması, ağrılı eklem hastalıkları (artroz), omurganın ve diğer 
eklemlerin iltihabi romatizmal hastalıklarında, eklem yakınındaki yumuşak dokunun 
(eklem içi, sinir, sinir kılıfları, tendon ve eklem çevresi) iltihabi hastalıklarında, omuz 
sertliği, bel ağrısı, lumbago, spor ve k aza yaralanmalarındaki ezilme, burkulma, 
gerilmelerin dıştan veya destekleyici tedavisinde kullanılır.  
 
2. SPORTİFF’ i kullanmadan önce dikkat edilmesi gerekenler  
SPORTİFF’ i aşağıdaki durumlarda KULLANMAYINIZ  
Eğer,  
• İbuprofene veya SPORTİFF içeriğindeki propile n glikole karşı aşırı duyarlılığınız var ise 
veya ağrı kesici veya anti romatizmal ilaçlara karşı alerjiniz var ise,  
• Deri ve mukozanız üzerinde açık yaranız veya egzamanız var ise,  
• Gebeliğinizin son üç aylık döneminde iseniz   
2 / 5 SPORTİFF’i kullanmayınız.  
 
SPO RTİFF’i aşağıdaki durumlarda DİKKATLİ KULLANINIZ  
SPORTİFF’in 14 yaşından küçük çocuklarda kullanılması tavsiye edilmez.  
Eğer:  
• 14 yaşından küçük iseniz,  
• Astımınız, saman nezleniz ya da kronik obstrüktif akciğer hastalığınız varsa ya da, burun iç 
yüzünde şişme var ise veya özellikle yüksek ateşe bağlı belirtileri olan bir hastalığınız 
(kronik tıkayıcı akciğer hastalığı gibi) var ise,  
• Ağrı kesici veya romatizma tedavisinde kullanılan herhangi bir  ilaca karşı hassasiyetiniz 
var ise, 
• Derinizde kaşınma, dökünt ü var ise,  
SPORTİFF ile tedavi edilen deri üzerine çocuklar dokunmamalıdır.  
Rahatsızlığınız 3 günden fazla sürer ise doktorunuz ile temasa geçiniz.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
SPORTİFF ’in yiyecek ve içecek ile kullanılması  
SPORTİFF haricen kullanılır. Bu sebeple SPORTİFF ’i yiyeceklerle t emas ettirmeyiniz.  
Hamilelik  
İlacı kullanmadan önce doktoru nuza veya eczacınıza danışınız.  
Hamileliğiniz süresince doktorunuz gerekli olduğunu söylemedikçe SPORTİFF ’i 
kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Sadece ibuprofenin küçük miktarları ve vücutta yı kım ürünleri anne sütüne karışır. Bebek 
üzerinde şimdiye kadar bilinen olumsuz bir etkisi bilinmediği için, kısa süreli tedavilerde anne 
sütünün kesilmesine gerek yoktur. Ancak günlük doz olarak, 3 -4 defa ve 4 -10 cm 
uzunluğunda uygulanan krem miktarı aşılm amalıdır ve uzun sureli tedavilerde anne sütünün 
erken kesilmesi düşünülmelidir.  
Bebeklerin emzirme sırasında bu ilacı vücutlarına almamaları için, emziren anneler bu ilacı 
meme üzerine sürmemelidir.  
Araç ve makine kullanımı  
Araç ve makine kullanma yeteneğ i üzerinde bilinen bir etkisi yoktur.  
  
3 / 5 SPORTİFF ’in içeriğinde bulunan bazı yardımcı maddeler hakkında önemli bilgiler  
SPORTİFF’in içeriğinde bulunan propilen glikol deride iritasyona neden olabilir.  
Diğer ilaçlar ile birlikte kullanımı  
SPORTİFF’in şu ana kadar diğer ilaçlarla karşılıklı etkileşimine rastlanmamıştır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. SPORTİFF nasıl kul lanılır?  
Uygun kullanım ve doz/uygulama sıklığı için talimatlar:  
• Özel bir tavsiyede bulunulmamışsa, SPORTİFF günde 3 -4 defa, gereksinime göre daha sık, 
4- 10 cm uzunluğunda derinize sürüp ovunuz.  
• Tedavinizin süresine doktorunuz karar verir. Genelde, 2 -3 ha fta boyunca her gün 
SPORTİFF sürülmesi yeterli olur.  
Uygulama yolu ve metodu:  
Sadece dışarıdan (haricen) kullanım içindir. Yutmayınız!  
SPORTİFF’i cildinize sürünüz ve hafifçe ovunuz. Büyük bölgesel kan birikmesi (hematom) 
ve şişmelerde tedavinin başlangıcı nda sıkı bir bandaj kullanılması faydalı olabilir. Bu sayede 
kremin deriden daha fazla geçmesi sağlanabilir.  
Değişik yaş grupları:  
Çocuklarda kullanımı:  
SPORTİFF’in 14 yaşından küçük çocuklarda kullanılması tavsiye edilmez.  
Yaşlılarda kullanımı:  
Yaşlılarda  kullanımı kısıtlayan özel bir durum yoktur.  
Özel kullanım durumları:  
Karaciğer/Böbrek yetmezliği:  
Karaciğer ve böbrek yetmezliği gibi hastalıklarda kullanımı kısıtlayan özel bir durum yoktur. 
Deriden uygulanan ibuprofenin emilimi, sistemik kullanıma göre daha düşük olduğu halde, 
ibuprofen metabolizmasının böbrek fonksiyonlarındaki rolü nedeniyle, tüm bu tarz ilaçların 
tedavisinde olduğu gibi, ender olarak ibuprofen ile tedavi sırasında böbrek fonksiyon 
bozukluğu gözükebilir.  
Eğer SPORTİFF’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla SPORTİFF kullandıysanız:  
Eğer önerilen dozu aşmış iseniz, jeli arındırıp su ile yıkayınız. Fazla miktarda uyguladığınızda 
veya  kazara aldığınızı düşündüğünüzde doktorunuz ile temasa geçiniz.  
Özel bir panzehiri yoktur.   
4 / 5 SPORTİFF’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
SPORTİFF’i kullanmayı unutursanız  
SPORTİFF’i kullanmayı unutursan ız, ha tırladığınız zaman uygulayınız.  
Unutulan dozu dengelemek için çift doz uygulamayınız.  
SPORTİFF ile tedavi sonlandırıldığında ki oluşabilecek etkiler  
SPORTİFF’i doktorunuza veya eczacınıza danışmadan kesmeyiniz.  
Bu ilacın kullanımıyla ilgili başka soru larınız olursa, doktorunuza sorunuz.  
4. Olası yan etkiler nelerdir?  
Tüm ilaçlar gibi SPORTİFF’in içeriğinde bulunan maddelere duyarlı olan kişilerde yan etkiler 
olabilir.  
Aşağıdaki kategori kullanılarak istenmeyen etki sıklığı belirtilmektedir.  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek  : 1.000 hastanın birinden az, fakat 10000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : (eldeki verilerden hareketle tahmin edilemiyor)  
Aşağıdakilerden biri olursa, SPORTİFF’i kullanmayı durdurunuz ve DERHAL 
doktorunuza bildiriniz vey a size en yakın hastanenin acil bölümüne başvurunuz:  
• Sebebi belli olmayan burun akıntısı ve göz yaşarması veya kalıtsal yatkınlığı olan 
hastalarda astıma benzer şekilde nefes almada güçlük  
• Tüm vücutta görülen kaşıntı, şişme, iltihap, kızarıklık ve ışığa ka rşı hassasiyet.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SPORTİFF’e karş ı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
Aşağıdakilerin herhangi birini fark ederseniz, doktorunuza söyleyiniz:  
Yaygın:  
• İlacı sürdüğünüz bölgede kızarıklık,  
• İlacı sürdüğünüz bölgede kaşıntı  
Seyrek:  
• İlacı sürdüğünüz bölgede hassasiyet.  
Bunlar SPORTİFF 'in hafif yan etkileridir.   
5 / 5 Eğer bu kullanma talimatında bahsi geçmeyen herhangi b ir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekimin iz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenli liği hakkında daha fazla bilgi edinilmesine katkı sağlamış olacaksınız.  
5. SPORTİFF’in Saklanması  
SPORTİFF’i çoc ukların göremeyeceği, erişemeyeceği yerlerde ve ambalajında saklayınız.  
25 °C’ nin altında oda sıcaklığında saklayınız.  
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra SPORTİFF’i kullanmayınız.  
Son kullanma tarihi  geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 
 
 
Ruhsat  Sahibi:  
DİNÇSA İLAÇ SAN. VE TİC. A.Ş.  
1. Organize Sanayi Bölgesi Avar Cad. No: 2 06935 Sincan, Ankara  
Tel: 0 312 267 11 91 (pbx)  
Faks: 0 312 267 11 99  
 
Üretim Y eri: 
DİNÇSA İLAÇ SAN. VE TİC. A.Ş.  
1. Organize Sanayi Bölgesi Avar Cad. No: 2 06935 Sincan, Ankara  
Tel : +90312 267 11 91 (pbx)  
Faks : +90312 267 11 99  
 
 
Bu kullanma talimatı ../../….  tarihinde onaylanmıştır.  