 
  
Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir. 
 
 
 
 
Bu kullanma talimatını  saklayınız.  Daha sonra tekrar okumaya ihtiyaç duyabilirsiniz. 
Eğer  ilave sorularınız  olursa, lütfen doktorunuza veya eczacınıza  danışınız.  
Bu ilaç kişisel  olarak size reçete edilmiştir,  başkalarına  vermeyiniz. 
Bu   ilacın   kullanımı  sırasında,  doktora veya   hastaneye gittiğinizde  bu   ilacı 
kullandığınızı  doktorunuza söyleyiniz 
 
 Bu talimatta yazılanlara  aynen uyunuz. İlaç hakkında  size önerilen dozun dışında  
yüksek veya düşük doz kullanmayınız.  KULLANMA TALİMATI  
CANESTEN® %1 krem 
Cilde uygulanır.  
 
 Etkin madde: 1 g kremde; 10 mg klotrimazol mikronize. 
 Yardımcı  maddeler: Sorbitan stearat (arlasel 60), benzilalkol çift destile, suni 
spermaçet, 2-oktildodekan-1-ol (eutanol G), setil stearil alkol (lanette O), polisorbat 60 
(tween 60), demineralize su. 
 
 
Bu Kullanma Talimatında:  
1. CANESTEN nedir ve ne için kullanılır?  
2. CANESTEN ’i kullanmadan önce dikkat edilmesi gerekenler 
3. CANESTEN nasıl  kullanılır?  
4. Olası  yan etkiler nelerdir? 
5. CANESTEN ’in saklanması  
 
Başlıkları  yer almaktadır.  
 
1. CANESTEN nedir ve ne için kullanılır?  
 1 gram krem, etkin madde olarak 10 mg klotrimazol mikronize içerir. Vücut yüzeyine 
uygulanır.  
 CANESTEN, 20 gramlık tüplerde  sunulan beyaz renkli bir kremdir. 
 CANESTEN, dermatofitler, mayalar, küfler, vb.nin (örn. tinea pedum, tinea manuum, tinea 
corporis, tinea inguinalis, pityriasis versicolor, cutaneus candidiasis ) sebep olduğu  
dermatomikoz adı verilen cilt hastalıkları  ve eritrazmanın  (Corynebacterium 
minutissimum ismindeki etkenin varlığına  bağlı  olarak uylukların  iç taraflarında,  torbalarda 
ve koltuk altlarında ortaya çıkan kırmızı kahverengi lekelerle belirgin bir bulaşıcı deri  
hastalığı)  tedavisinde kullanılır.  
 Ayrıca,  kadınlarda  genital organın  dudak ve bitişik  bölgelerinde oluşan  mantar 
enfeksiyonlarının  ve erkeklerde maya mantarlarının  (candidal vulvutis ve candidal 
balanitis ) neden olduğu  sünnet derisi ve erkek cinsellik organı  olan penis  
 
  
RESTRICTED RESTRICTED başında  gelişen  enflamasyonun (oluştuğu  bölgede ısı, ağrı, kızarma  ve şişme  gibi belirtiyle 
kendini gösteren reaksiyon) tedavisinde kullanılır.  
 
2. CANESTEN kullanmadan önce dikkat edilmesi gerekenler 
CANESTEN ’i aşağıdaki  durumlarda KULLANMAYINIZ 
Etkin madde veya ürünün içeriğindeki  herhangi bir yardımcı  maddeye karşı  aşırı 
duyarlılığınız  varsa kullanmayınız.  
 
CANESTEN ’i aşağıdaki  durumlarda DİKKATLİ  KULLANINIZ 
CANESTEN genital bölgelere (kadınlarda: dudaklar  ve vulvanın  yakınındaki  bölgeler; 
erkeklerde: penisin sünnet derisi ve penis başı)  uygulandığında, prezervatif (kondom) ve  
diyafram gibi lateks ürünlerin etkinliğini ve güvenilirliğini azaltabilir. Ancak bu etki geçicidir  
ve yalnızca  tedavi süresince geçerlidir. 
 
Bu uyarılar  geçmişteki  herhangi bir dönemde dahi olsa sizin için geçerliyse lütfen 
doktorunuza danışın.  
 
Hamilelik 
İlacı kullanmadan önce doktorunuza veya eczacınıza  danışınız.  
 
Hamilelikte klotrimazol kullanımı  üzerine çok sınırlı  bilgi mevcuttur. 
CANESTEN hamilelik süresince sadece hekim önerisi doğrultusunda  kullanılabilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme 
İlacı kullanmadan önce doktorunuza veya eczacınıza  danışınız.  
CANESTEN ’in anne sütüne geçtiğine  ilişkin  veri yoktur. Emzirme döneminde kullanılabilir.  
Meme başı bölgesinde cilt yüzeyine uygulanıyorsa, çocuğu beslemeden önce meme  
yıkanmalıdır.  
 
Araç ve makine kullanımı  
Araç ve makine kullanımı  üzerine etkisi yoktur veya gözardı  edilebilir düzeydedir. 
     
    CANESTEN ' in içeri ğinde bulunan baz ı yard ımcı maddeler hakk ında önemli bilgiler: 
 
Setostearil alkol lokal deri iritasyonlarına  (kontakt dermatit gibi) neden olabilir. Gözle 
temasından  kaçınılmalı  ve yutulmamalıdır.  
 
Diğer  ilaçlar ile birlikte kullanımı  
Diğer  ilaçlarla bilinen bir etkileşimi  yoktur. 
  
 
  
RESTRICTED RESTRICTED Eğer  reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız  ise lütfen doktorunuza veya eczacınıza  bunlar hakkında  bilgi veriniz. 
 
    CANESTEN nasıl  kullanılır?  
Uygun kullanım  ve doz/uygulama sıklığı  için talimatlar: 
Doktorunuz ayrı bir tavsiyede bulunmadıkça,  CANESTEN hastalıklı  cilt bölgesine günde 2 ila 
3 defa ince bir tabaka halinde uygulanır  ve emdirilir. 
 
Tam bir iyileşme sağlamak amacıyla, şikayetleriniz kaybolsa bile aşağıda belirtilen sürelerde  
tedaviye devam ediniz. 
 
Tedavi süreleri: 
 
Dermatomikozlar 3 ila 4 hafta 
Eritrazma 2 ila 4 hafta 
Pityriasis versicolor 1 ila 3 hafta 
Candida vulvitis ve Candida balanitis 1 ila 2 hafta 
 
Uygulama yolu ve metodu: 
CANESTEN etkilenen cilt yüzeyine ince bir tabaka halinde uygulanır.  
El büyüklüğünde  bir bölgenin tedavisi için 0,5 cm uzunluğunda  krem uygulanması  yeterlidir. 
Önerilen tedavi süresince herhangi bir iyileşme  görmez iseniz doktorunuza danışınız.  
 
Değisik  yaş grupları:  
Çocuklarda kullanımı:  
Çocuklarda kullanımına  ait veri bulunmamaktadır.  
 
Yaşlılarda  kullanımı:  
Yaşlılarda  kullanımına  ait veri bulunmamaktadır.  
 
Özel kullanım  durumları:  
Böbrek / K araciğer  yetmezliği:  
Böbrek /karaciğer  yetmezliği  olan hastalarda kullanıma  ait veri bulunmamaktadır.  
 
Eğer  CANESTEN ’in etkisinin çok güçlü veya zayıf  olduğuna  dair bir izleniminiz var ise 
doktorunuz veya eczacınız  ile konuşunuz.  
 
Kullanmanız  gerekenden daha fazla CANESTEN kullandıysanız  
Olası  tek doz dermal uygulama sonrasında  (emilimi artıracak  şeklinde  geniş  bölgeye 
uygulanması  durumunda) veya yanlışlıkla  ağızdan  yutularak alınması  durumunda akut 
zehirlenme riski gözlenmemiştir.  Özel bir antidotu (panzehiri) yoktur. 
 
CANESTEN ’den kullanmanız  gerekenden fazlasını  kullanmışsanız  bir doktor veya eczacı  ile 
konuşunuz.  
  
 
  
RESTRICTED RESTRICTED CANESTEN ’i kullanmayı  unutursanız  
Unutulan dozları  dengelemek için çift doz almayınız.  
 
CANESTEN ile tedavi sonlandırıldığındaki  oluşabilecek  etkiler 
Bilinen herhangi bir etkisi yoktur. 
 
3. Olası  yan etkiler nelerdir? 
Tüm ilaçlar gibi, CANESTEN ’in içeriğinde  bulunan maddelere duyarlı  olan kişilerde yan  
etkiler olabilir. 
 
Aşağıdakilerden  biri olursa, CANESTEN ’i kullanmayı  durdurunuz ve DERHAL 
doktorunuza bildiriniz veya size en yakın  hastanenin acil bölümüne başvurunuz:  
- Alerjik reaksiyon (bayılma,  tansiyon düşmesi,  nefes almada güçlük, kurdeşen)  
Bunların  hepsi çok ciddi yan etkilerdir, ancak oldukça seyrek görülürler. 
  - Anjiyoödem (Eller, ayaklar, bilekler, yüz, dil ve dudakların şişmesi ya da özellikle ağız veya   
boğazın yutmayı veya nefes almayı zorlaştıracak şekilde şişmesi), Anaflaktik reaksiyon 
(Alerjik reaksiyona bağlı olarak gelişebilecek ani aşırı duyarlılık tepkisi), hipersensitivite (aşırı 
duyarlılık) bilinmeyen sıklıkta görülürler.  
 
Eğer  bunlardan biri sizde mevcut ise, sizin CANESTEN ’e karşı  ciddi alerjiniz var demektir. 
Acil tıbbi müdahaleye veya hastaneye yatırılmanıza  gerek olabilir. 
Diğer  yan etkiler aşağıdaki  kategorilerde gösterildiği  şekilde  sıralanmıştır:  
Çok yaygın:  10 hastanın  en az 1’inde görülebilir. 
Yaygın:  10 hastanın  birinden az, fakat 100 hastanın  birinden fazla görülebilir. 
Yaygın  olmayan: 100 hastanın  birinden az, fakat 1.000 hastanın  birinden fazla görülebilir. 
Seyrek: l.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın  birinden az görülebilir. 
Bilinmiyor: Eldeki verilerden tahmin edilemiyor. 
 
Bilinmiyor: 
- Anjiyoödem (Eller, ayaklar, bilekler, yüz, dil ve dudakların  şişmesi  ya da özellikle ağız veya 
boğazın  yutmayı  veya nefes almayı  zorlaştıracak  şekilde  şişmesi)  
- Anaflaktik reaksiyon (Alerjik reaksiyona bağlı  olarak gelişebilecek  ani aşırı duyarlılık  tepkisi) 
- Aşırı  duyarlılık  
- Kan basıncında  düşme  
- Bayılma  
- Nefes darlığı  
- Parestezi (uyuşma)  
- Kabarcık  
- Ağrı,  rahatsızlık  
- Ödem 
- Kaşıntı  
- Kızarıklık   
 
  
RESTRICTED RESTRICTED - Döküntü 
- Uygulama yerinde tahriş  
- Uygulama yerinde reaksiyon 
- Cilt eksfolyasyonu (derinin pul pul dökülmesi) 
- Ciltte batma/yanma hissi. 
 
Bunlar CANESTEN ’in hafif yan etkileridir. 
 
Eğer  bu kullanma talimatında bahsi  geçmeyen herhangi bir yan etki ile karşılaşırsanız  
doktorunuzu veya eczacınızı  bilgilendiriniz 
 
Yan etkilerin raporlanması  
Kullanma talimatında  yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi”  ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha fazla bilgi edinilmesine katkı  sağlamış  olacaksınız.  
 
4. CANESTEN ’in saklanması  
CANESTEN ’i çocukların  göremeyeceği,  erişemeyeceği  yerlerde ve ambalajında saklayınız.  
25C altındaki  oda sıcaklığında  saklayınız.  
Son kullanma tarihiyle uyumlu olarak kullanınız  
Ambalajdaki son kullanma tarihinden sonra CANESTEN ’i kullanmayınız.  
“Son Kull. Ta.: ” ibaresinden sonra yazılan  rakam ayı temsil eder ve o ayın son günü son 
kullanım  tarihidir. 
Son kullanma tarihi geçmiş veya kullanılmayan ilaçları çöpe atmayınız! Çevre ve  Şehircilik  
Bakanlığınca  belirlenen toplama sistemine veriniz. 
 
Ruhsat sahibi: Bayer Türk Kimya San. Ltd. Şti. 
Fatih Sultan Mehmet Mah. Balkan Cad. No:53 
34770 Ümraniye / İstanbul  
Tel: 0 216 528 36 00 
Faks: 0 216 645 39 50 
 
Üretim yeri: Sanofi İlaç San.  ve Tic. A.Ş.,  Lüleburgaz/Kırklareli  
 
Bu kullanma talimatı  ................ tarihinde onaylanmıştır.  
    