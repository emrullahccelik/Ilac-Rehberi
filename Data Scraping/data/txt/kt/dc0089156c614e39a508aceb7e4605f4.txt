1 KULLANMA TALİMATI  
 
CALPOL 6 PLUS   250 mg/5 mL Oral Süspansiyon  
Ağızdan alınır.  
 Etkin madde : Bir ölçek (5  ml), 250 mg parasetamol içerir.  
Yardımcı maddeler:  Sorbitol  çözeltisi  (E420) , portakal aroması,  sukroz, Nipagin M (metil 
hidroksibenzoat -E218), glise rol, Avicel rc 591, Tween 80, Sunset yellow  (E110) , tatlandırıcı 
beyaz şeker , saf su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak size reçete edilmiştir, başkalarına vermeyiniz.  
• Başkalarının belirtileri sizinkilerle aynı dahi olsa, ilaç o kişilere zarar verebilir.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kulla ndığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayını z. 
 
Bu Kullanma Talimatında:  
1. CALPOL 6 PLUS  nedir ve ne için kullanılır?  
2. CALPOL 6 PLUS ’ı kullanmadan önce dikkat edilmesi gerekenler  
3. CALPOL 6 PLUS  nasıl kullanılır?  
4. Olası yan etkiler nelerdir? 
5. CALPOL 6 PLUS ’ın saklanması  
Başlıkları yer almaktadır. 
 
1. CALP OL 6 PLUS  nedir ve ne için kullanılır?  
CALPOL 6 PLUS , süspansiyon (çözelti , katı-sıvı karışımı) şeklinde  her bir ölçeğinde  (her 5 
ml’de) 250 mg parasetamol içeren, ağrı kesici ve ateş düşürücü olarak etki gösteren bir ilaçtır.  
 CALPOL 6 PLUS  150 ml  oral süspansiyon, çocuk emniyetli kapak içeren kahverengi şişede, 
5 ml ölçekli kaşık ile birlikte  sunulmaktadır.  
 CALPOL 6 PLUS , hafif ve orta şiddetli ağrılar ile ateşin semptomatik (hastalığı tedavi edici 
değil, belirtilerini giderici) tedavisinde kullanılır .  
 2. CALPOL 6 PLUS ’ı kullanmadan önce dikkat edilmesi gerekenler  
CALPOL 6 PLUS ’ı aşağıdaki durumlarda KULLANMAYINIZ  
• Eğer p arasetamol veya ilacın içeriğindeki diğer maddelere karşı  aşırı duyarlı (alerjik) 
iseniz , 
• Şiddetli karaciğer ya da böbrek yetmezliği niz varsa.  
 CALPOL 6 PLUS ’ı aşağıdaki durumlarda DİKKATLİ KULLANINIZ  
Eğer;   
• Anemi (kansızlık) varsa,  
• Akciğer hastalığı varsa,  2 • Karaciğer veya böbrek işlev bozukluğu varsa,  
• Parasetamol içeren başka bir ilaç kullanıyorsanız,  
• Sizde ya da çocuğunuzda bazı   şekerlere karşı intolerans (dayanıksızlık) olduğu 
söylenmişse, 
• Propantelin gibi mide boşalmasını yavaşlatan  ve metoklopramid ve domperidon bulantı ve 
kusma tedavisinde kullanılan ilaçlar , bir antibiyotik olan kloramfenikol, AIDS tedavisinde 
kullanılan azidotimidin, kanın pıhtılaşmasını önleyen (antikoagülan) varfarin veya kumarin 
türevlerini kullanıyorsanız, 
• Merkezi sinir sisteminin çalışmasını yavaşlatan bazı ilaçlar (hipnotikler) ve epilepsi (sara 
hastalığı) tedavisinde kullanılan (antiepileptik) ilaçlar (glutetimid, fenobarbital, fenitoin, 
karbamazepin, vb.) veya bir antibiyotik olan rifampisin gibi ilaçlar kullanıyorsanız,  
• Sarı kantaron (St John’s Wort / Hypericum perforatum) içerikli ilaçlar kullanıyorsanız,  
• Yüksek kolesterol tedavisinde kullanılan kolestiramin içerikli ilaçlar kullanıyorsanız,  
• Radyoterapi ve/veya kemoterapi alan hastalarda bulantı ve kusmanın önlenmesi amacıyla tropisetron ve granisetron içerikli ilaçlar kullanıyorsanız , 
• Deride kızarıklık, döküntü veya bir deri reaksiyonu görüldüğü takdirde , 
• Karaciğer enzimlerinde yükselme ve gelip geçici sarılıkla karakterize kalıtsal bir hastalık olan Gilbert sendromunuz varsa,  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir.  
 
3–5 gün içinde yeni semptomların (belirtilerin) oluşması ya da ağ rının ve/veya ate şin 
azalmaması halinde, çocuğunuzda parasetamol kullanmaya son verip doktora danı şınız.  
 CALPOL 6 PLUS, akut (kısa süreli) yüksek dozda alındığında ciddi karaciğer toksisitesine  
(zehirlenmesine) neden olur. Erişkinlerde kronik (uzun süreli ve tekrarlayarak) günlük dozlarda alındığında karaciğer hasarına neden olabilir.   Bu uyarılar, geçmişteki herhangi  bir  dönemde  dahi olsa sizin için geçerliyse lütfen 
doktorunuza danışınız.  
 Ağrı, ateş, soğuk algınlığı veya grip semptomlarını tedavi etmek ya da uyumanıza yardımcı olması için parasetamol içeren başka reçeteli ya da reçetesiz ilaç alıyorsanız bu ilacı kullanmayın.  Aşağıdaki durumlar söz konusu ise, kullanmadan önce doktorunuza danışın:  
- Hafif ve orta şiddetli karaciğer veya böbrek problemleriniz varsa  
- Normalden düşük kilodaysanız ya da yetersiz besleniyorsanız  
- Düzenli olarak alkol alıyorsanız  
 Bu ürünü kullanmaktan tamamen kaçınmanız ya da aldığınız parasetamol miktarını sınırlamanız gerekebilir.  
 Aşağıdaki durumlar söz konusu ise, kullanmadan önce doktorunuza danışın:  
- Şiddetli bir enfeksiyonunuz varsa  
- Şiddetli beslenme yetersizliğiniz varsa  
- Kilonuz çok düşükse  
- Kronik yoğun alkol kullanımız varsa  (bu durum metabolik asidoz riskini arttırabilir ) 
Metabolik asidozun belirtileri aşağıdakileri kapsamaktadır:  3 • Derin , hızlı ve güç nefes alma  
• Mide bulantısı, kusma  
• İştah kaybı  
Bu semptomların bir kombinasyonunu yaşıyorsanız acilen doktorunuza başvurunuz.  
Semptomlarınızda iyileşme olmazsa lütfen doktorunuza danışınız.  
 
Parasetamol içeren ilaçları kullanan hastalarda ciddi cilt reaksiyonları bildirilmiştir. Bölüm 4'te açıklanan ciddi cilt reaksiyonlarıyla ilgili semptomlardan herhangi birini fark ederseniz derhal tıbbi yardım alınız ve parasetamol içeren ilaçları kullanmayı bırakınız.  CALPOL 6 PLUS ’ın yiyecek ve içecek ile kullanılması  
Alkol  ya da alkol içeren yiyecek ve içeceklerle birlikte kullanıldığında karaciğer üzerine 
zararlı  etki gösterme r iski artabilir.  Alkol alan kişilerde karaciğer zehirlenmesi 
(hepatotoksisite) riski nedeniyle günlük alınan parasetamol dozunun 2000 mg’ı aşmaması gerekir.  
 
Besinler parasetamolün bağı rsaktan emilimini azaltabilir.   
 
Hamilelik  
İlacı kullanmadan önce doktorunuza veya eczacınıza danışınız . 
CALPOL ’un hamilelikte kullanım güvenliliği ile ilgili zararlı etkiler bildirilmemiştir. Ancak, 
bu dönemde yine de hekim önerisi ile kullanılır. En kısa tedavi süresi boyunca etkili olan en 
düşük dozu kullanmayı düşününüz. Ağrı ve / veya ateş semptomlarınız azalmazsa veya ilacı 
daha sık almanız gerekirse doktorunuza başvurun.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız . 
CALPOL’un emziren anne tarafından tedavi edici dozlarda alınması bebek üzerinde bir risk oluşturmaz. Parasetamol az da olsa süte geçmektedir. Emziren anneler bu dönemde hekim önerisi ile kullanabilir.     Araç ve makine kullanımı  
Bazı hastalarda parasetamol kullanımına bağlı olarak baş dönmesi veya sersemlik (somnolans) görülebilir. Parasetamol kullanan hastaların uyanık kalmalarını gerektiren faaliyetler sırasında dikkatli olmaları gerekmektedir.  
 CALPOL 6 PLUS 'ın içeriğinde bulunan bazı yardımcı maddeler hakkında önemli 
bilgiler  
Bu ürün sukroz içerir. Eğer daha önceden doktorunuz tarafından sizde ya da çocuğunuzda 
bazı şekerlere karşı intolerans  (dayanıksızlık) olduğu söylenmişse bu tıbbi ürünü almadan 
önce doktorunuzla temasa geçiniz.  
 İçeriğindeki sorbitol nedeniyle, eğer daha önceden doktorunuz tarafından bazı   şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz. Günlük maksimum dozda kullanıldığında aldığınız sorbitol miktarı 10 gramı geçebileceği için hafif derecede laksatif etkisi olabilir.  
 4 CALPOL 6 PLUS metil  hidroksibenzoat içerir. Alerjik reaksiyonlara (muhtemelen gecikmiş) 
neden olabilir.  
 
İçeriğindeki Sunset yellow ( gün batımı sarısı)  alerjik (aşırı duyarlılık) reaksiyonlara 
(muhtemelen gecikmiş)  sebebiyet verebilir.  
 Diğer ilaçlarla birlikte kullanımı  
Bazı ilaçlar ile birlikte kullanıldığında CALPOL’ün etkisi değişebilir. Çocuğunuz aşağıdaki ilaçları kullanıyorsa lütfen doktorunuza söyleyiniz:  
• Mide boşalmasında gecikme yaratan ilaçlar (Örn: Mide -bağırsak-safra spazmı tedavisinde 
kullanılan propantel in vb.) 
• Mide boşalmasını hızlandıran ilaçlar (Örn: Bulantı ve kusma tedavisinde kullanılan 
metoklopramid)  
• Karaciğer enzimlerini uyaran ilaçlar (Örn: Bazı uyku ilaçları, sara hastalığında kullanılan glutetimid, fenobarbital, fenitoin, karbamazepin gibi bazı ilaçlar ve enfeksiyon tedavisinde 
kullanılan rifampisin gibi)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin ( çocuk ve erişkinlerde görülen HIV enfeksiyonlarının (AIDS) tedavi ve  
önlenmesinde kullanılan bir ilaç ) 
• Domperidon (bulantı -kusma tedavisinde kullanılır)  
• Sarı kantaron (St John’s Wort / Hypericum perforatum) içerikli ilaçlar  
• Kolestiramin içerikli ilaçlar (yüksek kolesterol tedavisinde kullanılır)  
• Tropisetron ve granisetron içerikli ilaçlar (r adyoterapi ve/veya kemoterapi alan hastalarda 
bulantı ve kusmanın önlenmesi amacıyla kullanılır)  
• Diğer ağrı kesicilerle birlikte kullanım 
 Oral kontraseptifler (doğum kontrol hapı) alırken bu ilacı kullanabilirsiniz fakat ağrınız veya ateşiniz üzerinde çok iyi etki göstermeyebilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise   lütfen doktorunuza veya eczacınıza bunlar hakkında bilgi veriniz.  3. CALPOL 6 PLUS  nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz tarafından önerilen dozdan fazla kullanmayınız.  
 Belirtilerinizi düzeltmek için ihtiyaç duyduğunuz en düşük dozda ve en kısa süreyle kullanınız.  CALPOL 6 PLUS’ı 4 saatte birden daha sık aralıklarla kullanmayınız . 
 Her bir 5 ml’lik ölçek, 250 mg parasetamol içerir.  
 CALPOL 6 PLUS Oral Süspansiyon 6 yaş üzerinde kullanım içindir.  6 saatte bir, her dozda vücut ağırlığına göre kg başına 10- 15 mg olacak şekilde kullanınız. 
Eğer çocuğunuz 30 kg’ın üzerindeyse her dozda en çok 500 mg (10 ml, yani 2 ölçek) olacak şekilde kullanınız.  5 Bir gün içerisinde vücut ağırlığına göre kg başına toplam 60 mg’dan fazla kullanmayınız. 
Eğer çocuğunuz 30 kg’ın üzerindeyse günlük toplam 2 gram’ı (40 ml, yani 8 ölçek) 
geçmeyiniz.  
 Doktorunuza danışmadan 3 ardışık (üst üste)  günden uzun süreyle kullanmayınız. 
Alkol alan kişilerde karaciğer toksisitesi (zehirlenmesi) sebebiyle günlük alınan parasetamol dozunun 2000 miligramı aşmaması gerekir.  
 Uygulama yolu ve metodu:  
Ağızdan alınır. CALPOL 6 PLUS ’ın koyu kıvamı ilacın kaşıktan dökülmesini önler ve daha 
kolay uygulanmasını sağlar.  
 Her kullanımdan önce şişeyi kuvvetlice çalkalayınız.  CALPOL 6 PLUS sulandırılmadan kullanılır.   
    Değişik yaş grupları:  
Çocuklarda kullanımı:  
CALPOL 6 PLUS Oral Süspansiyon 6 yaş üzerinde kullanım içindir.  Yaşlılarda kullanımı:  
Sağlıklı, hareketli yaşlılarda normal yetişkin dozu uygundur, fakat doz miktarı ve doz sıklığı 
zayıf ve hareketsiz hastalarda azaltılmalıdır.  
    
Özel kullanım  durumları:   
Böbrek yetmeliği:  
Şiddetli böbrek yetmezliği olan hastalarda kullanılmamalıdır. Hafif ve orta şiddette böbrek yetmezliği olan hastalarda dikkatli kullanılmalıdır.  
 Karaciğer yetmezliği:  
Şiddetli karaciğer yetmezliği olan hastalarda kullanılmamalıdır. Hafif ve orta şiddette karaciğer yetmezliği olan hastalarda dikkatli kullanılmalıdır.  
 
Eğer CALPOL 6 PLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden fazla CALPOL 6 PLUS  kullandıysanız:  
Doz aşımı durumunda solgunluk, iştahsızlık, bulantı ve kusma görülen başlıca belirtileridir, ancak bazı durumlarda saatlerce belirti vermeyebilir. Bu nedenle aşırı doz ya da yanlışlıkla ilaç alınması durumunda hemen doktorunuza bildiriniz ya da bir hastaneye başvurunuz. Yüksek doz alındığında  pankreas iltihabının belirti ve semptomlarını (karın ve sırtta şiddetli 
ağrı) geliştirebilir veya karaciğer veya böbrek yetmezliği riskini arttırabilir . Eğer kullanmanız 
gerekenden daha fazla CALPOL almışsanız, karaciğer yetmezliği riski nedeniyle, herhangi bir semptom yaşamamış olsanız bile acilen tıbbi yardım alınız.  CALPOL 6 PLUS ’tan kullanmanız gerekenden fazlasını kullanmışsanız bir doktor veya eczacı 
ile konuşunuz.  CALPOL 6 PLUS ' ı kullanmayı unutursanız  6 Unutulan dozları dengelemek için çift doz almayınız. Bir sonraki dozunuzu her zamanki saatte 
alınız.  
  CALPOL 6 PLUS  ile tedavi sonlandırıldığında   oluşabilecek etkiler  
İlacınızı doktorunuzun söylediği süre zarfınca kullanın. Doktor önerisi ne uygun biçimde 
kullanıldığı takdirde  herhangi bir olumsuz etki göstermesi beklenmez.  
  4. Olası yan etkiler nelerdir?  
Tüm ilaçlar gibi, CALPOL 6 PLUS ’ın içeriğinde bulunan maddelere duyarlı olan kişilerde  
istenmeyen etkiler olabilir.   
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az , fakat 10.000 hastanın birinden fazla  
görülebilir. 
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
  Aşağıdakilerden biri olursa CALPOL 6 PLUS’ı kullanmayı durdurunuz  ve DERHAL 
doktorunuza bildirin iz veya size en yakın hastanenin acil bölümüne başvurunuz:  
 Şiddetli alerjik reaksiyonlar  
 
• Deri döküntüsü, kaşıntı, egzama, alerjik (aşırı duyarlılıkla ilgili) ödem, yüzde, dilde ya 
da özellikle boğazda nefes darlığına yol açacak şekilde şişme (anaflaktik şok) . 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin CALPOL 6 PLUS’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Şiddetli cilt reaksiyonları  
• Belirtiler arasında kabarcıklı (irin içerebilen) yaygın kırmızı veya pullu döküntü, cilt 
altındaki şişlikler veya cildin soyulması bulunur. Kabarcıklar küçük hedefler gibi görünebilir (kenarlarında koyu bir halka bulunan daha soluk bir alanla çevrili merkezi koyu lekeler) veya tek veya çoklu kırmızı veya mor yuvarlak / oval lekeler veya ülserler olarak ortaya çıkabilir. Bazı durumlarda, ilaç her alındığında aynı bölgede kızarıklık, ciltte şişme ve kabarcıklar oluşabilir.  
 
• Aspirin veya steroidal olmayan antienflamatuvarlara duyarlılığınız varsa ve CALPOL 
ile benzer bir reaksiyon yaşarsanız, göğüste sıkışma solunum sorunlarına neden olabilir.  
 
• Karaciğer hastalığı.  
 
• Açıklanamayan morarma veya kanama.  
 7 • Kan trombosit sayısındaki azalma (kanın pıhtılaşmasına yardımcı olan hücreler).  
 
Çok yaygın görülen yan etkiler  
• Karaciğer enzimleri nin (ALT ) üst sınırın üstünde olması 
 Yaygın görülen yan etkiler  
• Enfeksiyon  (iltihap oluşturan mikrobik hastalık)  
• Baş ağrısı  
• Baş dönmesi  
• Uyuklama  
• Uyuşma ( parestezi)  
• Üst solunum yolu enfeksiyonu  
• Bulantı  
• İshal (diyare)  
• Hazımsızlık, sindirim bozukluğu (dispepsi)  
• Gaza bağlı mide- bağırsakta şişkinlik (flatulans)  
• Karın ağrısı  
• Kabızlık (konstipasyon)  
• Kusma  
• Karaciğer enzimleri nin (ALT) üst sınırın 1.5 katı olması 
• Yüz ödemi  
• Post-ekstraksiyon kanaması (diş çekimi sonrası kanama)  
 Yaygın olmayan yan etkiler  
• Denge bozukluğu  
• Mide ve bağırsakta kanamalar (gastrointestinal kanama)  
• Periferik ödem (el ve ayak bileği gibi yerlerde ödem)  
• Post-tonsillektomi kanaması (bademcik ameliyatı sonrası kanama)  
 
Seyrek görülen yan etkiler  
• Deri döküntüsü 
• Kurdeşen (ürtiker)  
• Kaşıntı 
• Yaygın akıntılı döküntüler (akut generalize ek zantematöz püstülozis)  
• Deride haşlanma görünümüne benzeyen belirtiler (toksik epidermal nekroliz)  
• El, yüz ve ayakta dantele benzer kızarıklık oluşturan aşırı duyarlılık (eritema multiforme)  
• Alerjik ödem  
• Yüzde, dilde ve boğazda şişlik (anjiyoödem)  
• Genellikle grip benzeri belirtilerle başlayan ve ardından sonuç olarak cildin üst katmanının ölerek dökülmesine neden olan cilde yayılan ağrılı kırmızı veya morumsu kızarıklıklar ve içi sıvı dolu kabarcıkların oluşması (Stevens -Johnson sendromu)  
• Ciltte lekeler (kızarıklık) ve şekilli lezyonların ateşli yada ateşsiz olarak görülmesi (erüpsiyon)  
 
Çok seyrek görülen yan etkiler  
• Agran ülositoz (vücutta ani ve sık gelişebilen tehlikeli bir lökopeni (akyuvar sayısının 
azalması))  
• Trombositopeni (kan pulcuğu (pıhtılaşmada görev alan kan hücreler i) sayısında azalma)  8 • Purpura (iğne başı şeklinde kırmızı morarmalar)  
• Ateş 
• Asteni (kronik yorgunluk)  
• Bronkospazm (akciğerde nefes darlığına yol açacak astım benzeri belirtiler)  
• Anafilaktik ş ok (el, ayak, yüz ve dudakların şişmesi ya da özellikle boğazda nefes darlığına 
yol açacak şekilde şişmesi ) 
• Alerji testinin pozitif  çıkması  
• Karaciğer işlevinde bozukluk (hepatik disfonksiyon)  
 
Sıklığı bilinmeyen yan etkiler  
• CALPOL 6 PLUS’ın etkin maddesi parasetamolün tedavide kullanılan dozlarını takiben 
böbrek üzerine zararlı (nefrotoksik) etkileri yaygın değildir. Uzun süreli uygulamada 
böbrek hasarı ( papiller nekroz ) bildirilmiştir.  
 Eğer aşağıdaki belirtiler sizde görülürse derhal doktorunuza başvurunuz: Alışılmadık derecede yorgun olmak, beklenmedik morarma veya kanama görülmesi ve sizde daha çok enfeksiyon görülmesi (nezle gibi). Bunlar parasetamol alan hastalarda çok seyrek olarak görülen yan etkilerdir.  
 Eğer bu kullanma talimatında bahsi ge çmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz.  Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. CALPOL 6 PLUS ’ın saklanması   
CALPOL 6 PLUS ’ı çocukların göremeyeceği , eri şemeyeceği yerlerde ve ambalajında 
saklayınız.   25°C’nin altındaki oda sıcaklığında saklayınız. Buzdolabında saklamayınız . 
 Her kullanımdan önce şişeyi kuvvetlice çalkalayınız.  CALPOL 6 PLUS sulandırılmadan kullanılır.   Son kullanma tarihiyle uyumlu olarak kullanınız.  Ambalajın üzerinde belirtilen son kullanma tarihinden sonra CALPOL 6 PLUS ’ı 
kullanmayınız.  Eğer üründe ve/veya ambalajında bozukluklar fark ederseniz CALPOL 6 PLUS ’ı 
kullanmayınız.  
Kullanılmamış çözeltiler veya atıklar lokal prosedürler doğrultusunda atılmalıdır.   9 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi : 
GlaxoSmithKline İlaçları San. ve Tic. A.Ş., Şişli/İstanbul  
 Üretim yeri : 
Abdi İbrahim İlaç Sanayi ve Ticaret A.Ş., Esenyurt, İstanbul  
 Bu kullanma talimatı  ../../…. tarihinde onaylanmıştır.  
              
         