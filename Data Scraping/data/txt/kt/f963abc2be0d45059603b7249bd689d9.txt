Sayfa 1 / 5 
 KULLANMA TALİMATI  
 
VAXORAL® 3,5 mg Çocuklar İçin Kapsül  
Ağızdan alınır.  
 
Etkin madde:   
Her bir kapsül etkin madde olarak 3,5 mg Haemophilus influenzae , Streptococcus 
(Diplococcus)  pneumoniae, Klebsiella pneumoniae ssp. pneumoniae ve ssp. ozaenae, 
Staphylococcus aureus, Streptococcus pyogenes ve sanguinis (viridans), Moraxella 
(Branhamella/Neisseria) catarrhal’ den elde edilen liyofilize bakteri lizatı içermektedir . 
 
Yardımcı Maddeler:  
Anhidr propil galat , monosodyum glutamat (susuz sodyum glutam ata tekabül olarak), 
mannitol, prejelatinize nişasta, magnezyum stearat, indigotin (E 132), titanyum dioksit (E 
171), jelatin k.m. içerir.  
 
 
 
 
 
 
 
 
 
Bu Kullanma Talimatında:  
 
1. VAXORAL® nedir ve ne için kullanılır?  
2. VAXORAL®’i kullanmadan önce dikkat edilmesi gerekenler  
3. VAXORAL® nasıl kullanılır?  
4. Olası yan etkiler nelerdir?  
5. VAXORAL®’in saklanması  
 
Başlıkları yer almaktadır.  
 
1. VAXORAL® nedir ve ne için kullanılır?  
 
Opak  beyaz gövde ve opak mavi kapaktan oluşan kapsül formundaki VAXORAL® renkli 
baskılı karton kutuda 30 kapsüllük blister ambalajda sunulmaktadır.  
 
Solunum yolunun tekrarlayan enfeksiyonlarında koruyucu olarak ve kronik bronşitin akut 
enfeksiyöz  alevlenmelerinde ve akut solunum yolu enfeksiyonlarında ana tedaviye yardımcı 
olarak kullanılır.  
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içe rmektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 Sayfa 2 / 5 
 2. VAXORAL®’i kullanmadan önce dikkat edilmesi gerekenler  
 
VAXORAL®’i aşağıdaki durumlarda KULLANMAYINIZ  
 
Eğer VAXORAL®’in herhangi bir bileş enine karşı aşırı duyarlıysanız (alerjik)  VAXORAL® 
kullanmayınız . 
 
6 aylıktan  küçük çocuklara VAXORAL®  uygulanması önerilmemektedir.  
 
VAXORAL®’i aşağıdaki durumlarda DİKKATLİ KULLANINIZ  
 
Mide -bağırsak  (gastro intestinal ) ile ilgili  şikayetler  devam ettiği durumlarda di kkatli 
kullanılmalı ve gerekir se tedavi bırakılmalıdır.  
 
Deri reaksiyonu ve solunum problemleri uzun süre devam ederse , dikkatli kullanılmalı ve 
gerekir se tedavi bırakılmalıdır.  
 
VAXORAL®’in yiyecek ve içecek ile kullanılması  
 
VAXORAL® yemeklerden önce aç karnına alınmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hayvanlar üzerinde yapılan çalışmalarda herhangi bir toksik  etki bildirilmemiş olmasına 
rağmen, önlem olarak gebelik süresince kullanımından kaçınılmalıdır.  
 
Hamilelik döneminde  VAXORAL® kullanılıp kullanılmayacağı konusunda doktorunuza 
danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde VAXORAL®’in kullanılıp kullanılmayacağı konusunda doktorunuza 
danışınız.  
 
Önlem olarak emzirme süresince kullanımından kaçınılmalıdır.  
 
Araç ve makine kullanımı  
VAXORAL®’in güvenli bir ilaç olduğu düşünülmektedir . Ancak, d ikkat gerektiren 
durumlarda etkisi bilinmemektedir.  
 
VAXORAL®’in içeriğinde bulunan bazı yardımc ı maddeler hakkında önemli bilgiler  
VAXORAL®  sodyum ve mannitol içermektedir. Bu tıbbi ürün her dozunda  0.206 mg sodyum 
içerir . Bu durum, kontrollü sodyum diyetinde olan hastalar için göz önünde 
bulundurulmalıdır.  
 Sayfa 3 / 5 
 Bu üründ e bulunan mannitol  miktarı 10 g’ dan az olduğundan laksatif etkiye neden olmaz.  
 
Diğer ilaçlarla birlikte kullanımı  
Bugüne kadar herhangi bir ilaçla etkileşim bildirilmemiştir.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VAXORAL® nasıl kullanılır?  
 
Uygun kullanım ve doz / uygulama sıklığı için talimatlar:   
 
VAXORAL®  6 ay – 12 yaş arası çocuklarda;  
 
Koruyucu ve destek tedavi;  3 ay süreyle her ay ardarda 10 gün aç karnına günde bir kapsül  
kullanılmalıdır . 
 
Akut semptomların tedavisi;  Semptomlar kaybolana kadar (en az 10 gün) aç karnına günde bir 
kapsül  kullanılmalıdır . Antibiyoti klerin gerekli olduğu vakalarda VAXORAL®, tercihen 
başlangıcından itibaren antibiyotik tedavisiyle birlikte uygulanma lıdır.  
  
Uygulama yolu ve metodu:  
 
VAXORAL®  ağızdan, aç karnına, bir bardak su ile alınır.  
 
Not: VAXORAL® kapsül açılabilmektedir. Kapsüllerin yutulmasında güçlük çekilirse kapsül 
içeriği bir içeceğe (su, meyve suyu, süt v.b.) boşaltılabilir.  
 
Değişik yaş gruplarında kullanımı:  
 
Çocuklarda kullanımı:  
6 ay – 12 yaş arası çocuklarda kullanılmaktadır.   
6 aydan küçük çocuklarda kullanılmamalıdır.  
 
Yaşlılarda kullanımı:  
Yaşlılarda kullanımına ilişkin herhangi bir veri mevcut değildir.  
 
Özel kullanım durumları  
 
Böbrek yetmezliği/karaciğer yetmezliği  
Kullanımına ilişkin bir bilgi bulunmamaktadır.  
 
Eğer VAXORAL®’in etkisinin çok güçlü ya da çok zayıf olduğu izlenimine sahipseniz, 
doktorunuzla ya da eczacınızla konuşunuz.  
 
Kullanmanız gerekenden fazla VAXORAL® kullandıysanız  
 
VAXORAL®’den kullanmanız gerekenden fazlasını kullanmışsanız bir doktor veya eczacı ile 
konuş unuz.  
 Sayfa 4 / 5 
 VAXORAL ®’i kullanmayı unutursanız  
 
Unutulan dozları dengelemek için çift doz kullanmayınız.  
 
VAXORAL ® ile tedavi sonlandırıldığında oluşabilecek etkiler  
 
VAXORAL®  tedavisi sonlandırıldığında, herhangi bir olumsuz etki oluşması beklenmez.  
 
4. Olası yan etkiler nelerdir?  
 
Tüm ilaçlar gibi, VAXORAL®’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden herhangi birini fark ederseniz, doktorunuza söyleyiniz:  
Yan etkilerin sıklığı aşağıdaki gibi sıralanmıştır:  
 
- Çok yaygın: 10 hastanın en az birinde görülebilir.  
- Yaygın: 10 hastanın birinden az fakat 100 hastanın birinden fazla görülebilir.  
- Yaygın olmayan: 100 hastanın birinden az fakat  1.000 hastanın birinden fazla görülebilir.  
- Seyrek: 1 .000 hastanın birinden az fakat 10.000 hastanın birinden fazla görülebilir.  
- Çok seyrek:  10.000 hastanın birinden az görülebilir.  
- Bilinmiyor: Eldeki verilerle tahmin edilemiyor.  
 
Yaygın:  
Baş ağrısı, öksürük, ishal, karın ağrısı,  döküntü  
 
Yaygın olmayan:  
Mide bulantısı, kusma, halsizlik, ürtiker ( kurdeşen),  deride döküntü , kızarıklık, 
gözkapaklarında, yüzde, bileklerde, bacaklarda veya parmaklarda şişme,  kaşıntıyı da 
kapsayan aşırı duyarlılık reaksiyonları , ani nefes daralması veya nefes almada zorluk.  
 
Seyrek:  
Ateş 
 
Bilinmiyor:  
Deride ve ya kaslarda şişme  
 
Bunlar VAXORAL®’in hafif yan etkileridir.  
Bu belirtiler kendiliğinden geçmezse veya şiddetli/sıkıntı ver ici boyutlardaysa, doktorunuzla 
temas  kurunuz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  Sayfa 5 / 5 
 Eğer bu kullanma talimatında bahsi geçmeyen herhangi bir yan etkiyle karşılaşırsınız 
doktorunuzu veya eczacınızı bilgilendiriniz.  
 
5. VAXORAL®’in saklanması  
 
VAXORAL®’i çocukların göremeyeceği, erişemeyeceği yerlerde ve ambalajında saklayınız.  
 
15-25 °C arasında oda sıcaklığında saklanmalıdır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra VAXORAL®’i kullanmayınız.  
 
Eğer üründe ve/veya ambalajında bozukluklar fark ederseniz VAXORAL®’i kullanmayınız.  
 
Ruhsat Sahibi : ASSOS  İlaç, Kimya, Gıda Ürünleri Üretim ve Tic. A.Ş.  
    Aşağı Dudullu Mah. Tosya Cad. No: 5 34773 Ümraniye, İstanbul, Türkiye.  
 
Üretim Yeri:  OM PHARMA  SA, 22 rue du Bois -du-Lan 1217 Meyrin 2, İsviçre.  
 
Bu kullanma talimatı .. / .. /….  tarihinde onaylanmıştır.  
 