KISA ÜRÜN BİLGİSİ
1.BEŞERİ TIBBİ ÜRÜNÜN ADI
METHOTREXATE DBL 500 mg/20 ml enjeksiyonluk / infüzyonluk çözelti
Steril, sitotoksik
2.KALİTATİF VE KANTİTATİF BİLEŞİM
Etkin madde:
1 ml çözelti: 25 mg metotreksat içerir. Her bir 20 ml’lik çözelti 500mg metotreksat içerir.
Yardımcı madde(ler):
Sodyum hidroksit pH için k.m.
Sodyum klorür pH için k.m.
Yardımcı maddeler için 6.1’e bakınız.
3.FARMASÖTİK FORM
Enjeksiyon/infüzyon için konsantre çözelti.
Sarı renkli berrak çözelti.
4. KLİNİK ÖZELLİKLER
4.1.Terapötik endikasyonlar
Kanser tedavisinde:
Malign hastalıkların tedavisi, örneğin; akut lenfositik lösemi, meningeal lösemi, non-
Hodgkin lenfoma, baş ve boyun karsinomları, over, mesane, serviks, mide, kalın barsak,
testis, meme kanseri, osteosarkom, koryokarsinom ve diğer trofoblastik tümörler,
bronkojenik karsinom, ürotelyal karsinom ve santral sinir sistemi tümörleri. Metotreksat
tek başına veya diğer sitostatik ilaçlar, hormonlar, radyoterapi ve cerrahi girişim ile
kombine olarak uygulanabilir.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler ve çocuklar:
Dozaj hastanın vücut ağırlığına veya vücut yüzeyine dayandırılır. Dozlar hematolojik
yetersizlik durumlarında ve karaciğer ya da böbrek yetmezliği durumlarında azaltılmalıdır.
Daha büyük dozlar (100 mg’dan daha fazla) genellikle 24 saati aşmayan bir sürede
intravenöz infüzyon ile verilir. Dozun bir kısmı başlangıçta hızlı intravenöz enjeksiyonla
verilebilir.
Dozaj şeması klinik kullanıma bağlı olarak önemli ölçüde değişkendir.
Metotreksat tek başına ve diğer sitotoksik ilaçlarla, hormonlar, radyoterapi veya cerrahi
müdahalelerle birlikte çok çeşitli neoplastik hastalıkların tedavisinde başarıyla
kullanılmıştır. Dolayısıyla dozaj şeması özellikle 150 mg/m2’den daha fazla uygulandığı
durumlarda klinik kullanıma bağlı olarak önemli ölçüde değişkendir. Bu tedavi
rejimlerini, normal hücreleri toksik etkilerden korumak için kalsiyum folinat uygulaması
takip eder.
1Kalsiyum folinatın dozu, uygulanan metotreksat dozuna bağlı olarak değişir. Genel olarak
150 mg’a kadar 12-24 saatlik bir sürede intramüsküler enjeksiyon, intravenöz bolus
enjeksiyon ya da intravenöz infüzyon veya oral olarak bölünmüş dozlarda verilir. Takip
eden 48 saat içinde her 6 saatte bir 12-25 mg intramüsküler, intravenöz veya 15 mg oral
(bir kapsül) verilir. Kurtarma tedavisi genellikle metotreksat infüzyonunun başlangıcından
8-24 saat sonra başlar. Düşük doz (100 mg’dan az) metotreksat uygulandığında 48-72 saat,
her 6 saatte bir verilen bir kapsül kalsiyum folinat (15 mg) yeterli olabilir.
Aşağıdaki dozlar sadece örnekleme için verilmiştir:
Lösemi:
4-6 hafta için, günde bir defa diğer sitostatik ajanlarla kombinasyonda 3,3 mg/m2
İki haftada bir 2,5 mg/kg.
İdame tedavisinde haftada 30 mg/m2 .
Yüksek doz rejimi her 1-3 haftada bir tekrarlanan 1-12 g/m2 (IV 1-6 saat) arasındadır.
Haftada bir diğer sitostatik ajanlarla birlikte 20 mg/m2.
Non-Hodgkin lenfoma:
Kombinasyon tedavisi haftada bir veya 3 hafta aralıklarla 500 mg/m2 ve 2000 mg/m2
arasında değişir.
Haftada bir 7500 mg/m2 IV.
Meme kanseri:
Sitostatik ajanlarla birlikte 40 mg/m2 IV 1.günde veya 1-3.günde veya 1-8.günde veya
yılda 3 defa.
Koryokarsinom ve diğer trofoblastik tümörler:
Bir hafta veya daha fazla aralıklarla tedavide 5 gün için günde 15-30 mg.
Uygulama şekli:
Yetişkinler ve çocuklar:
Metotreksat intramüsküler, intravenöz (bolus enjeksiyon veya infüzyon şeklinde),
intraarteriyel yolla verilebilir. İntratekal uygulama için uygun değildir.
Özel popülasyonlara ilişkin ek bilgiler
Böbrek/Karaciğer yetmezliği
Böbrek yetmezliği olan hastalarda doz azaltılması gerekmektedir. (Bkz. Bölüm 4.4.).
Karaciğer bozukluğu durumunda dikkatli kullanılmalıdır. Şiddetli karaciğer fonksiyon
bozukluğu durumunda kullanılmamalıdır (Bkz. Bölüm 4.3).
Pediyatrik popülasyon
Çocuklarda metotreksat kullanımı için herhangi bir dozaj önerisi bulunmamaktadır.
Geriyatrik popülasyon
Yaşlılarda dozun azaltılması gerekebilir.
4.3. Kontrendikasyonlar
• Hamilelik ve laktasyon
• Fibroz, siroz veya hepatit dahil önemli karaciğer fonksiyon bozuklukları
• Önemli böbrek fonksiyon bozukluğu
• Kemik iliği hipoplazisi, lökopeni, trombositopeni, anemi gibi kan diskrazileri
2• Aktif infeksiyöz hastalıklar, immün yetersizlik sendromu tanısı
• Metotreksata veya formülasyondaki diğer bileşenlere karşı aşırı duyarlılık
• Aşırı alkol tüketimi
• Bilinen aktif gastrointestinal sistem ülserleri ve oral kavite ülserleri
• Genel bitkinlik durumu
• Canlı aşılarla eş zamanlı uygulama
4.4. Özel kullanım uyarıları ve önlemleri
Metotreksat sadece antineoplastik kemoterapisinde deneyimli onkoloji uzmanı doktorların
kontrolü altında kullanılabilir.
Tedaviye başlamadan göğüs röntgeni önerilebilir.
Ölümcül veya ciddi toksik reaksiyon olasılığından dolayı, hastalar hekimler tarafından
riskler konusunda detaylı olarak bilgilendirilmeli ve sürekli gözlem altında tutulmalıdır.
Metotreksat ciddi, bazen ölümcül toksisite potansiyeline sahiptir. Toksik etkiler dozun
sıklığı ve şiddetiyle ya da uygulama sıklığıyla ilgili olabilir, ancak tüm dozlarda
görülmüştür. Toksik reaksiyonlar tedavi sırasında herhangi bir zamanda ortaya çıkabilir,
hastalar yakın gözlem altında tutulmalıdır ve zehirlenme belirtileri ve semptomları
hakkında önceden bilgilendirilmelidir.
Psöriyazis tedavisinde metotreksat kullanımı ile ölümler bildirilmiştir.
Psöriyazis tedavisinde metotreksat kullanımı; diğer tedavilerle yeterli cevap alınamayan
ciddi, inatçı, kişinin günlük aktivitelerini engelleyici psöriyazisi bulunan hastalar ile
sınırlandırılmalıdır ve yalnızca tanı , biyopsi ve/veya dermatolojik konsültasyon ile
doğrulandığında uygulanmalıdır.
Tedavi öncesinde, sırasında ve sonrasında tam kan sayımları yakından takip edilmelidir.
Beyaz küre veya platelet sayılarında klinik açıdan belirgin bir düşme gelişirse, metotreksat
hemen kesilmelidir. Hastalara enfeksiyonun belirgin tüm semptom ve bulgularını
bildirmeleri tavsiye edilmelidir.
Metotreksat özellikle yüksek dozlarında veya uzun süreli tedavide hepatotoksik olabilir.
Karaciğer atrofisi, nekroz, siroz, yağ dengesinde değişiklikler ve periportal fibroz
bildirilmiştir. Değişiklikler, daha önceden gastrointestinal veya hematolojik toksisite
belirtileri olmadan meydana gelebildiğinden, hepatik fonksiyonların tedavinin
başlamasından önce saptanması ve tedavi boyunca düzenli olarak takip edilmesi şarttır.
Önemli hepatik fonksiyon anomalileri gelişirse verilecek metotreksat dozları en azından iki
hafta için ertelenmelidir. Daha önceden var olan karaciğer hasarı veya fonksiyon
bozukluklarının bulunması özel bir dikkat gerektirmektedir. Hepatotoksik olma ihtimali
olan (alkol dahil) ilaçlarla birlikte kullanımından kaçınılmalıdır.
Metotreksatın teratojenik olduğu gösterilmiştir. Konjenital anomalilere ve/veya fötal
ölümlere neden olmuştur. Bu yüzden çocuk doğurma potansiyeli olan kadınlarda gebelik
ihtimali dışlanmadan kullanılmalıdır. Gebelikte kullanımı kontrendikedir.
Böbrek fonksiyonları , böbrek fonksiyon testleri ve idrar analizleri ile izlenmelidir.
Böbrek fonksiyonları tedavi öncesi, süresince ve sonrasında yakından takip edilmelidir.
Belirgin böbrek bozukluklarının ortaya çıkması durumunda dikkatli olunmalıdır. Böbrek
3yetmezliği bulunan hastalara daha düşük dozlar uygulanmalıdır. Yüksek dozlar
metotreksatın veya metabolitlerinin böbrek tübüllerinde çökmesine neden olabilir. Önleyici
bir tedbir olarak fazla sıvı yüklemesi ve oral ya da intravenöz olarak sodyum bikarbonat (5
x 625 mg tablet, her 3 saatte bir) veya asetazolamid (500 mg oral yönden günde 4 kez) ile
idrar pH’sının 6,5- 7,0’ye alkalilendirilmesi önerilmektedir.
Metotreksat büyük ölçüde böbrekler yoluyla atılır. Böbrek fonksiyon bozuklukları
varlığında kullanımı toksik miktarların birikimi veya buna ek böbrek hasarıyla
sonuçlanabilir.
Renal fonksiyonun bozuk olabileceği durumlarda (örn. Yaşlılar) izleme daha sık
yapılmalıdır. Bu özellikle metotreksat atılımını etkileyen böbrek hasarına (örn. Non-
steroidal antiinflamatuar ilaçlar) veya potansiyel olarak kan içeriğinde bozulmalara neden
olan ilaçların eş zamanlı uygulanması halinde geçerlidir. Dehidratasyon ya da metotreksat
toksisite şiddetini artırabilir.
Diyare ve ülseratif stomatit sıklıkla görülen toksik etkilerdendir ve tedavinin kesilmesini
gerektirir, aksi takdirde hemorajik enterit ve intestinal perforasyon sonucu ölüm meydana
gelebilir.
Metotreksat, tedavi süresince gametogenezi etkiler ve fertilitede tedavinin sonlandırılması
ile geri döndüğü düşünülen azalma ile sonuçlanabilir. Hastalar ve partnerlerine metotreksat
tedavisi süresince ve tedaviden sonra en az 6 ay süreyle konsepsiyondan kaçınmaları
tavsiye edilmelidir.
Metotreksat azalmış fertiliteye, oligospermi, menstruel fonksiyon bozukluğu ve amenoreye
neden olabilir. Bu etkinin ilacın kesilmesiyle reversibl olduğu görünmektedir. Bunun
ötesinde, metotreksat insanlarda embriyotoksisite ve fetusa ait defektlere neden olur ve
düşüğe neden olabilir. Eğer eşlerden biri metotreksat kullanıyorsa, tedavi süresince ve
tedavisinin kesilmesinden sonra en az 6 ay hamile kalınmasından kaçınılmalıdır.
Metotreksat bir miktar immünosupresif aktiviteye sahiptir ve birlikte kullanılan aşılara
immünolojik cevabı azaltabilir. Hastaların immün cevabı önemli veya gerekli olduğu
durumlarda, metotreksatın immünosupresif etkisi göz önüne alınmalıdır.
Metotreksat tedavisi ile, Pneumocystis carinii pnömonisi de dahil potansiyel ölümcül
fırsatçı enfeksiyonlar meydana gelebilir. Pulmoner semptomlar görülen hastalarda,
Pneumocystis carinii ihtimali göz önünde bulundurulmalıdır.
Plevral efüzyonu veya karında asit bulunan hastalarda, uygun görülürse tedaviden önce
sıvılar boşaltılmalı ya da tedavi kesilmelidir.
Metotreksat kullanımı ile ölümler bildirilmiştir. Metotreksat (genellikle yüksek dozlarda)
ile non-steroidal antienflamatuvarların birlikte uygulanması sonucu, ölümleri de içeren
ciddi advers reaksiyonlar bildirilmiştir (Bkz. 4.5 ).
Trimetoprim/sülfametoksazol gibi folat antagonistleriyle birlikte verilmesinin, akut
megaloblastik pansitopeniye neden olduğu seyrek olarak bildirilmiştir.
4Ürünün intratekal yoldan kullanımı yoktur. İntratekal uygulama sistemik toksisiteye neden
olabilir. İntratekal dozların kardiyovasküler sisteme taşındığı ve sistemik toksisiteyi
artırabileceği belirtilmiştir. Renal disfonksiyon, assit veya diğer efüzyonu olan hastalarda
serum yarı ömrünün uzamasına bağlı olarak metotreksatın sistemik toksisitesi artabilir.
İntratekal uygulamayı takiben nadir olarak tümör lizis sendromu gözlenmiştir.
Akut metotreksat toksisitesi meydana gelirse hastalar için folinik asit takviyesine ihtiyaç
duyulabilir.
Kemoterapide metotreksat kullanımında ön tedavi ve periyodik hematolojik incelemeler,
yaygın hemopoietik supresyon advers etkisinden dolayı önemlidir. Metotreksatın neden
olduğu hemopoietik supresyon aniden ve güvenli dozajlarda belirgin bir şekilde ortaya
çıkabilir. Beyaz hücre ya da trombosit sayılarında herhangi bir belirgin düşme ilacın derhal
kesilmesini ve uygun destekleyici tedavi yapılmasını gerektirir. Malign hastalığı olan ve
daha önceden kemik iliği aplazisi, lökopeni, trombositopeni veya anemisi bulunan
hastalarda dikkatli kullanılmalıdır.
Metotreksat tedavisine başlamadan önce ve bir dinlenim periyodunun ardından yeniden
metotreksata başlamadan önce böbrek fonksiyonu, karaciğer fonksiyonu ve kan elemanları
hastanın hikayesi, fiziksel muayene ve laboratuar testleri ile değerlendirilmelidir. Tedavi
gören hastalara uygun gözlem yapılmalıdır, böylece olası toksik etkiler veya advers
reaksiyon belirtileri minimal bir gecikme ile saptanabilir ve değerlendirilebilir.
Metotreksat alan hastaların klinik değerlendirilmesi ve izlenmesinde aşağıdaki laboratuar
testlerinin düzenli olarak yapılması esastır: tam hematolojik inceleme, idrar analizi, böbrek
fonksiyon testleri, karaciğer fonksiyon testleri, göğüs röntgeni ve yüksek dozlar
uygulandığında plazma metotreksat düzeyleri. Amaç, oluşan her türlü organ disfonksiyonu
veya sistemik bozukluğu belirlemek olup; testler tedavi öncesinde, sırasında ve sonrasında
belirli periyodlarda yapılmalıdır.
Toplamda 1.5 gramdan yüksek dozlarda uygulanması durumunda, tedaviden sonra hepatik
bir bozukluktan şüphelenilirse karaciğer biyopsisi yapılması düşünülebilir.
Folik asit, folinik asit ve bunların türevlerini içeren ürünler metotreksatın etkinliğini
azaltabilirler.
Metotreksat hematolojik depresyon, böbrek yetmezliği, enfeksiyon, peptik ülser, ülseratif
kolit, ülseratif stomatit, diyare, genel bitkinlik durumunda ve çocuklarda ve yaşlılarda son
derece dikkatle kullanılmalıdır.
Proton pompası inhibitörü (PPI) tedavisi alan hastalara yüksek doz metotreksat
uygularken dikkatli olunmalıdır. Vaka raporları ve yayımlanmış popülasyon
farmakokinetik çalışmaları, omeprazol, esomeprazol ve pantoprazol gibi bazı PPI’ların
metotreksat (öncelikle yüksek dozda) ile eş zamanlı kullanımının metotreksat ve/veya
metabolit hidroksimetotreksatın serum seviyelerini yükseltebileceğini ve uzatabileceğini
muhtemelen metotreksat toksisitelerine yol açacağını belirtmiştir. Bu vakaların ikisinde de
yüksek doz metotreksat PPI’larla birlikte uygulandığında gecikmiş metotreksat
eliminasyonu gözlenmiş ancak metotreksat ranitidin ile birlikte uygulandığında
5gözlenmemiştir. Bununla birlikte ranitidin ile metotreksatın resmi ilaç etkileşimi
çalışmaları yapılmamıştır.
Şiddetli ara sıra ölümcül, kutanöz veya duyarlılık reaksiyonları (örn. Toksik epidermik
nekroliz, Stevens Johnson sendromu, eksfoliyatif dermatit, cilt nekrozu, eritema ultiforme,
vasküli, ve geniş herpesiform deri döküntüleri), metotreksat uygulamasının ardından
ortaya çıkabilir ve çoğunlukla tdavininkesilmesinden sonra iyileşme sağlanır.
Metotreksatın radyoterapi ile birlikte uygulanması yumuşak doku nekrozu ve osteonekroz
riskini artırabilir.
Sıklıkla eozinofili ile ilişkili akut veya kronik interstisyel pnömoni ortaya çıkabilir ve
ölümler bildirilmiştir. Yapılan her muayenede izlenmesi gereken hastalar için ateş,
öksürük (özellikle kuru non-produktif öksürük) dispne belirgin semptomlardır. Hastalar
pnömoni riskiyle ilgili bilgilendirilmelidir ve hastalara dispne veya sürekli öksürük
görülmesi durumunda hemen doktorlarına bildirmeleri tavsiye edilmelidir.
Ayrıca romatolojik ve ilgili endikasyonlarda kullanılan metotreksat ile pulmoner alveolar
hemoraji bildirilmiştir. Bu olay ayrıca vaskülit ve diğer komorbiditeler ile ilişkili olabilir.
Pulmoner alveolar hemorajinin tanıyı doğruladığı şüphesi varsa derhal araştırma
yapılmalıdır. Pulmoner semptomlar görülen hastalarda metotreksat tedavisi kesilmelidir
ve enfeksiyon olasılığını dışlamak için göğüs röntgeni dahildetaylı bir inceleme
yapılmalıdır. Metotreksat tarafından indüklenen akciğer bozukluğundan şüpheleniliyorsa,
kortikosteroidlerle tedavi başlatılmalıdır.
Karaciğer fonksiyon testlerinde değişiklik olmaksızın ortaya çıkabilecek karaciğer
toksisitesi görünümüne özel dikkat sarf edilmelidir. Karaciğer fonksiyon testlerinde veya
karaciğer biyopsisinde önceden var olan veya tedavi sırasında ortaya çıkan herhangi bir
anormallik olursa tedavi başlatılmamalıdır veya tedavi kesilmelidir. Böyle anormallikler
doktorun kararı doğrultusunda önerilen tedaviden sonra 2 hafta içinde normale
dönmektedir.
Sitostatik kullanımı ulusal kurallara göre yapılmalıdır.
Bu ilaç her flakonda 38,1 mg sodyum içermektedir. Bu durum, kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Metotreksat immünosupresif aktiviteye de sahiptir, bu nedenle aşılamaya karşı
immünolojik yanıt azalabilir. Ayrıca tedavi ile aynı zamanda bir canlı aşı kullanımı ağır bir
antijenik reaksiyona neden olabilir.
Metotreksat emilimden sonra serum albümine kısmen bağlanır ve salisilatlar,
sülfonamidler, fenitoin gibi bazı ilaçlar ve tetrasiklin, kloramfenikol ve para-
aminobenzoik asit gibi bazı antibakteriyellerle yer değiştirmesi nedeniyle toksisitesi
artabilir. Bu ilaçlar özellikle salisilatlar ve sülfonamidler, antibakteriyel, hipoglisemik
veya diüretik olsun, bu bulguların önemi belirlene kadar aynı zamanda verilmemelidir.
6Nefrotoksisite ve hepatotoksisite potansiyeli olan ilaçlarla (alkol de dahil) birlikte
kullanımından kaçınılmalıdır.
Metotreksat böbrek sekresyonunu aktive eder. Genellikle aynı boşaltım yoluna sahip diğer
ilaçlarla etkileşir ve bu etkileşme artan metotreksat plazma seviyelerine neden olur.
Folik asit içeren oral demir preparatlı vitamin preparatları metotreksatın etkinliğini
azaltabilirler.
Trimetoprim, ko-trimoksazol, sülfametoksazol gibi folat antagonistleri ile beraber
uygulanmasının nadir vakalarda akut pansitopeniye neden olduğu bildirilmiştir.
Metotreksat ve proton pompası inhibitörleri (örneğin omeprazol, pantoprazol) arasında
potansiyel bir etkileşim olabilir. Omeprazol potansiyel toksik metotreksat seviyeleri ile
sonuçlanan metotreksat klerensini inhibe edebilir.
Folik asit yetersizliğine neden olan ilaçlarla birlikte kullanımı (sülfonamidler, trimetoprim-
sülfametoksazol gibi) metotreksat toksisitesinin artmasına neden olabilir. Özellikle folik
asit yetersizliği geçmişi olan hastalarda dikkat edilmelidir.
Nonsteroidal antiinflamatuar ilaçlar ve salisilatlar, metotreksatın renal klerensini bozabilir
ve ciddi toksisiteye yol açabilir.
Probenesid ve zayıf asitler metotreksat eliminasyonunu azaltabilir; dolaylı doz artışına
neden olabilir. Probenesid ile birlikte alındığında metotreksatın dozu azaltılmalıdır.
Vinka alkaloidleri hücre içi metotreksat ve metotreksat poliglutamatları artırabilir.
Metotreksatın serum düzeyleri etretinat tarafından artırılabilir ve birlikte kullanımlarından
sonra ciddi hepatit bildirilmiştir.
Nitrik oksit kullanımıyla birlikte stomatit ve benzeri yan etkiler gözlenebilir. Nitröz oksit
anastezisinin kullanımı metotreksatın folat metabolizması üzerindeki etkisini
kuvvetlendirmekte, ciddi öngörülemeyen miyelosupresyon, stomatit ve nörotoksisite gibi
artan toksisiteye neden olmaktadır. Nitrik oksit anestezisini takiben metotreksatın
intratekal uygulaması ile şiddetli nörotoksisite bildirilmiştir.
Fenitoin, trankilizanlar ve oral kontraseptifler ve penisilinler metotreksatın renal klerensini
azaltabilir; bu durum, artan metotreksat konsantrasyonları ve hematolojik/gastrointestinal
toksisite ile sonuçlanabilir.
Asitretin ile birlikte kullanımında hepatit meydana gelebilmektedir. Birlikte kullanımından
kaçınılmalıdır.
Çeşitli rejimlerde birden fazla DMARD (hastalığı Modifiye Eden Antiromatizmal İlaç) ile
tedavi denenmektedir, ancak faydayı değerlendirmek için çok az kanıt mevcuttur.
DMARD’ların 5 farklı kombinasyonunun bir meta analizi etkinliğin tek DMARD’lardan
daha büyük olmasına rağmen toksisitenin de arttığını göstermiştir.
Metotreksat ilk geçiş metabolizmasına müdahale ederek merkaptoürinin biyoyararlanımını
artırabilir.
7Metotreksat ve teofilinin birlikte uygulanması teofilin klerensini azaltabilir.
Levatirasetam ile metotreksatın birlikte uygulanmasının metotreksat klerensini azalttığı ve
böylece kandaki metotreksat konsantrasyonunun potansiyel olarak toksik seviyelere kadar
artmasına/uzamasına neden olduğu bildirilmiştir. bu iki ilacı birlikte kullanan hastaların
kan metotreksat ve levetirasetam seviyeleri dikkatle incelenmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: X.
Çocuk doğurma potansiyeli bulunan kadınlar/Doğum kontrolü (Kontrasepsiyon)
METHOTREXATE DBL’nin gebelik ve/veya fetüs/yenidoğan üzerinde zararlı
farmakolojik etkileri bulunmaktadır. Bu nedenle, çocuk doğurma potansiyeli bulunan
kadınlara gebe kalmamaları, kaldıkları taktirde ise kendilerini tedavi eden hekimi derhal
bilgilendirmeleri önerilmelidir. (Bkz. Bölüm 4.3. ).
Metotreksat tedavisi uygulanan gerek erkek gerekse kadın hastalar ilacın üreme üzerindeki
advers etkileri konusunda bilgilendirilmelidir. İlaç kesildiktan sonra 6 ay uygun
kontraseptif yöntemler kullanılmalıdır. Eğer eşlerden biri metotreksat kullanıyorsa, tedavi
süresince ve tedavinin kesilmesinden sonra en az 6 ay gebe kalmaktan kaçınılmalıdır.
Gebelik dönemi
Metotreksatın teratojenik olduğu gösterilmiştir; gebelikte kullanımı kontrendikedir.
Özellikle gebeliğin ilk trimesterinde metotreksat alan gebelerde düşük, fetal ölüm ve/veya
konjenital anomaliler ortaya çıkmıştır.
Laktasyon dönemi
Metotreksat anne sütüne geçtiği için tedavi boyunca emzirme kontrendikedir.
Üreme yeteneği/Fertilite
Metotreksat, anne hayvana toksik olmayan doz düzeylerinde, çeşitli türlerde teratojenik ve
embriyoletal etkiler oluşturma yeteneğine sahiptir.
Metotreksat kullanan hastalarda defektif oogenez veya spermatogenez, geçici oligospermi,
menstrüel disfonksiyon ve infertilite bildirilmiştir.
4.7. Araç ve makine kullanımı üzerindeki etkiler
Baş dönmesini de içeren sersemlik hali, uyuşukluk ve bulanık görme gibi advers etkilerin
gözlenmesi halinde araç ve makine kullanılmamalıdır.
4.8.İstenmeyen etkiler
Genelde, yan etkilerin sıklığı ve şiddetinin dozla ilişkili olduğu düşünülmektedir.
8Advers ilaç reaksiyonları aşağıda sıklık şeklinde listelenmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok yaygın: Enfeksiyona karşı direnç azalması, farenjit, Pneumocystis carinii pnömonisi
Yaygın: Ateş
Yaygın olmayan: Çeşitli bölgelerde Herpes zoster, herpes simplex, hepatit, Pneumocystis
carinii pnömonisi, enfeksiyon , zatürre, nokardiyoz, histoplazmos, kriptokokoz,
sitomegaloviral pnömoni de dahil olmak üzere sitomegalovirüs enfeksiyonu veya fatal
olabilen septisemi gelişebilir.
Kan ve lenf sistemi hastalıkları
Çok yaygın: Lökopeni
Yaygın: Lökopenili kemik iliği depresyonu en sık bulgudur, ancak trombositopeni, anemi
veya herhangi bir kombinasyonla ortaya çıkabilir.
Yaygın olmayan: Trombositopeni, pansitopeni, nötropeni, agranülositoz
Bilinmiyor: Çeşitli bölgelerde hemoraji, septisemi
Bağışıklık sistemi hastalıkları
Yaygın olmayan: Hipogamaglobulinemi
Çok seyrek: Anafilaktik reaksiyonlar
Metabolizma ve beslenme hastalıkları
Yaygın: Anoreksi
Psikiyatrik hastalıklar
Yaygın olmayan: Depresyon, konfüzyon, ruhsal değişiklikler
Sinir sistemi hastalıkları
Çok yaygın: Sersemlik, baş ağrısı
Afazi, disartri, hafif kas felci, hemiparezi ve konvülsiyonlar da yüksek doz uygulamalardan
sonra ortaya çıkmıştır.
Yaygın: Uyuşukluk
Yaygın olmayan: Düşük doz metotreksattan sonra, geçici ince bilişsel fonksiyonlarda
bozukluk, alışılmadık kraniyal duyumlar bildirilmiştir.
Bilinmiyor: Bulanık görme, guillain-barre sendromu , artmış beyin omurilik sıvısı basıncı,
pnömoni, metabolik değişiklikler, diyabetin tetiklenmesi, osteoporotik etkiler, doku
hücrelerinde anormal değişiklikler ve hatta ani ölüm gibi metotreksatın kullanımı ile
ilişkili veya diğer reaksiyonlar bildirilmiştir.
Yüksek dozlarda veya kranial-spinal radyasyonu takiben düşük dozlarda intravenöz
metotreksatın ardından lökoensefalopati bildirilmiştir.
Göz hastalıkları
Bilinmiyor: Konjonktivit
9Kulak ve içkulak hastalıkları
Bilinmiyor: Tinnitus
Kardiyak hastalıklar
Yaygın olmayan: Perikardiyal efüzyon, perikardit
Vasküler hastalıklar
Yaygın: Çeşitli bölgelerde vaskülit, hipotansiyon, tromboembolik olaylar (örn.
Tromboflebit, pulmoner embolizm, arteriyel, derin ven veya retinal ven trombozu)
meydana gelebilir.
Solunum, göğüs bozuklukları ve mediastinal hastalıklar
Yaygın: Sıklıkla eozinofili ile ilişkili akut veya kronik interstisyel pnömoni ortaya çıkabilir
ve ölümler bildirilmiştir.
Oral ve intratekal uygulamadan sonra akut pulmoner ödem bildirilmiştir.
Yaygın olmayan: Epistaksis, pulmoner fibrozis, pnömoni, alveolit, bronşiyal astım, plevral
efüzyon.
Çok seyrek: Yüksek dozları takiben plevra kaynaklı ağrı ve plevra kalınlaşması içeren bir
sendrom rapor edilmiştir.
Bilinmiyor: Pulmoner alveolar hemoraji bildirilmiştir.*
*(romatolojik ve ilgili endikasyonlarda metotreksat kullanımında bildirilmiştir.)
Gastrointestinal hastalıklar
Çok yaygın: Abdominal rahatsızlık, ülseratif stomatit, bulantı, mukoz membranların
iltihabı (en sık olarak stomatit, dişeti iltihabı ve hatta enterit, intestinal ülserasyon ve
kanama)
Yaygın: Bulantı, kusma, stomatit, diyare
Çok seyrek: Metotreksatın intestinal mukoza üzerine etkisi malabsorbsiyona veya toksik
megakolona yol açmıştır.
Bilinmiyor: Farenjit, iştahsızlık, kan kusma, melena, pankreatit, doku ölümü
Hepatobiliyer hastalıklar
Çok yaygın: Karaciğer enzimlerinde (ALT, AST), alkalin fosfataz ve bilirubinde önemli
yükselmeler
Yaygın olmayan: Yağlı metamorfoz, kronik hepatik fibroz, siroz, serum albümininde
düşme
Seyrek: Akut hepatit ve hepatoksisite
Çok seyrek: Kronik hepatit reaktivasyonu, akut karaciğer nekrozu, akut karaciğer
bozukluğu, karaciğer yetmezliği
Bilinmiyor: Periportal fibroz
Ayrıca romatoloji ve dermatolojide kullanımında karaciğer yetmezliğinin yanında herpes
simpleks hepatiti de görülmüştür (bkz. Bölüm 4.4).
10Deri ve deri altı doku hastalıkları
Yaygın: Kaşıntı, eksantem, eritem
Yaygın olmayan: Saç dökülmesi, Stevens-Johnson Sendromu, toksik epidermal nekroliz
(Lyell sendromu), herpetiform cilt erüpsiyonları, fotosensitivite, ürtiker, deride
pigmentasyon artışı, yara iyileşmesinin bozulması
Seyrek: Akne, ekimoz, eritema multiforme, nodül oluşumu, tırnaklarda pigmentasyon
artışı, onikoliz, romatoid boğumlarda artış
Çok seyrek: Furonküloz, talenjektazi, akut paronişya
Psoriyazis lezyonları ultraviyole radyasyona eşzamanlı maruziyetle şiddetlenebilir.
Psoriyazisli hastalarda cilt ülserasyonu ve psoriatik plakların nadiren ağrılı erozyonu
bildirilmiştir.
Kas-iskelet bozuklukları, bağ doku ve kemik hastalıkları
Yaygın: Artralji/miyalji
Böbrek ve idrar yolu hastalıkları
-Romatoloji ve dermatolojide kullanım:
Yaygın olmayan: Ülserasyonla birlikte sistit, disüri
Seyrek: Azotemi
Bunların yanında proteinüri de bildirilmiştir.
Metotreksat ağırlıklı olarak böbrekler yoluyla atıldığından böbrek fonksiyon bozukluğu
durumunda böbrek yetmezliğine kadar varabilen ciddi advers reaksiyonlara neden
olabilen yüksek serum konsantrasyonları beklenmelidir. METHOTREXATE DBL
tedavisi sırasında böbrek fonksiyonlarındaki bozulma belirli laboratuvar değerlerinde (kan
serumunda kreatinin, üre, ürik asit) artışı ile birlikte gelişebilir.
-Onkolojide kullanım
Çok yaygın: Kreatinin klerensinde azalma
Yaygın olmayan: Ciddi nefropati, böbrek yetmezliği, ülserasyonlarla birlikte sistit,
miksiyon bozuklukları, disüri, oligüri, anüri
Seyrek: Hiperürisemi, serumda üre ve kreatinin konsantrasyonlarında artış
Çok seyrek: Azotemi, hematüri, proteinüri
Üreme sistemi ve meme hastalıkları
Yaygın olmayan: Libido kaybı/impotans, vajinit, vajinal ülserler.
Bilinmiyor: Defektif oogenez veya spermatogenez, geçici oligospermi, menstrüel
disfonksiyon, infertilite, düşük fetal defektler
Genel bozukluklar ve uygulama bölgesine ilişkin hastalıklar
Yaygın: Üşüme, nedensiz yorgunluk hali, titreme, kırgınlık, nekroz
Araştırmalar
Çok yaygın: Transaminazlarda geri dönüşebilen artış
Yaygın: Karaciğer enzimlerinde belirgin artış, sistit
Çok seyrek: Furonküloz
Yaralanma ve zehirlenme
11Çok seyrek: Hem radyasyonla hem de güneş ışığı ile hasarlanmış deride “recall” fenomeni
bildirilmiştir.
Ürünün intratekal kullanım için endikasyonu yoktur. Ancak kazara intratekal
uygulanmasını takiben aşağıda belirtilen advers etkiler görülebilir.
Akut: Baş ağrısı, sırt ve omuz ağrısı, ense sertliği ve ateş ile belirlenen kimyasal
araknoidit
Subakut: Hafif kas felci (genellikle geçici), parapleji, sinir felci ve serebellar fonksiyon
bozukluğunu içerebilir.
Kronik: İritabilite, konfüzyon, ataksi, spastisite, nadiren konvülsiyonlar, demans,
somnolans, koma ve çok nadir olarak ölüm bulgularıyla bir lökoensefalopatidir. Kraniyal
radyasyon ile intratekal metotreksatın kombine kullanımının lökoensefalopati sıklığını
artırdığına dair kanıtlar vardır.
Osteoporoz anormal eritrosit morfolojisi (genellikle megaloblastik), diyabetin tetiklenmesi,
diğer metabolik değişiklikler ve ani ölüm gibi metotreksat kullanımıyla ilişkili veya ona
atfedilen ilave reaksiyonlar raporlanmıştır.
Romatoid artrit tedavisinde Metotreksata bağlı akciğer hastalığı tedavinin herhangi bir
anında akut bir şekilde ortaya çıkabilen potansiyel olarak ciddi bir istenmeyen ilaç
reaksiyonudur. Her zaman tam olarak geri dönüşümlü değildir. Pulmoner semptomlar
(özellikle kuru, prodüktif olmayan bir öksürük) tedavinin kesilmesini ve dikkatlice
araştırılmasını gerektirebilir.
Karsinojenez, mutagenez ve fertilite bozukluğu
Metotreksatın hayvanlarda somatik hücrelerde ve insanlarda kemik iliği hücrelerinde
kromozomal hasara neden olduğu bildirilmiştir. Bu etkiler geçici ve geri dönüşümlüdür.
Metotreksat ile tedavi edilen hastalarda, neoplazi (lenfoma, genellikle geri dönüşümlü)
riskinde artışa neden olur fakat deliller tam değerlendirme yapmak için yetersizdir.
Metotreksat insanlarda tedavi sırasında ve tedavinin kesilmesinden sonraki kısa bir süre
içinde fertilitenin bozulması, oligospermi, menstrüel fonksiyon bozukluğu ve amenoreye
neden olduğu bildirilmiştir.
İlave olarak metotreksat insanlarda embriyotoksisite, düşük ve fetüs bozukluklarına neden
olur. Dolayısıyla üreme üzerindeki olası etki riski çocuk doğurma çağındaki hastalara
anlatılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezine (TÜFAM) bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
124.9. Doz aşımı ve tedavisi
Kalsiyum lökovorin metotreksatın hemopoietik sistem üzerine ani toksik etkilerini
nötralize eden antidotudur. Oral, intramüsküler veya intravenöz bolus enjeksiyon ya da
infüzyon şeklinde uygulanabilir.
Kazara çok yüksek doz alınma durumunda, 12 saat içinde 75 mg’a kadar kalsiyum folinat
(kalsiyum lökovorin) intravenöz infüzyon ile uygulanmalı, 6 saatte bir 12 mg
intramüsküler uygulama ile 4 doz devam edilmelidir. Advers etkiye yol açabilecek normal
metotreksat dozları için, 6 saatte bir 6-12 mg kalsiyum folinatın intramusküler olarak 4 doz
uygulanabilir. Genel olarak metotreksatın verilen dozuna eşdeğer veya daha yüksek dozda
kalsiyum lökovorin dozu bir saat içinde uygulanmalıdır ve metotreksatın serum düzeyleri
10-7 M’ın altına düşünceye kadar dozlamaya devam edilmelidir. Kan transfüzyonu ve
böbrek diyalizi gibi diğer destekleyici tedaviler gerekebilir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antineoplastik ve bağışıklık düzenleyici ajanlar / folik asit
analogları / Antimetabolitler.
ATC kodu: L01B A01
Metotreksat antimetabolitler olarak bilinen sitotoksik ajanlar sınıfından bir folik asit
türevidir. Özellikle hücre bölünmesinin “S” fazında etki gösterir, dihidrofolat redüktaz
enziminin kompetitif inhibisyonuyla dihidrofolatın DNA sentezi ve hücresel replikasyon
işlevi basamaklarında gerekli olan tetrahidrofolata dönüşümünü önleyerek etkir. Malign
hücreler, kemik iliği, fetal hücreler, bukkal ve intestinal mukoza ve idrar kesesi hücreleri
gibi aktif olarak çoğalan dokular metotreksatın etkilerine genellikle daha duyarlıdır.
Malign dokulardaki hücresel çoğalma normal dokulardakinden daha fazla olduğunda,
normal dokularda irreversibl hasar olmaksızın malignite gelişimini bozabilir.
Metotreksat ayrıca kısmen lenfosit çoğalmasının inhibisyonunun sonucu olarak
immünosupresif aktiviteye de sahiptir. Önerilen mekanizmalar immünosupresif ve/veya
anti-enflamatuar etki içermesine rağmen ilacın romatoid artritin yönetimindeki etki
mekanizması bilinmemektedir.
5.2. Farmakokinetik özellikler
Genel özellikler
Emilim:
Metotreksat parenteral uygulamalarda genellikle tamamen absorbe olmaktadır.
İntramüsküler uygulamadan sonra serum pik seviyelerine 30-60 dakika içinde ulaşılır.
Dağılım:
İntravenöz uygulamadan sonra, başlangıçtaki dağılım hacmi yaklaşık 0.18 L/kg (vücut
ağırlığının % 18’i) ve kararlı durum dağılım hacmi yaklaşık olarak 0.4-0.8 L/kg’dır (vücut
ağırlığının %40-80’i). Metotreksat tek bir taşıyıcıya bağlı aktif transport işlevi yardımıyla
hücre membranlarından aktif geçiş için azalmış folatlarla yarışmaya girer. 100
mikromolardan daha yüksek serum konsantrasyonlarında pasif difüzyon etkin hücre içi
konsantrasyonlara ulaşmanın başlıca yolu haline gelir. Serumdaki metotreksatın yaklaşık
olarak % 50’si proteinlere bağlıdır.
13Metotreksat oral veya parenteral olarak verildiğinde terapötik miktarlarda kan-beyin
bariyerini geçmez. Metotreksat, plevral eksudaları veya karındaki asitlere geri dönüşümlü
olarak bağlanır buna bağlı olarak organizmadan eliminasyonu belirgin derecede gecikebilir
(Bkz. Bölüm 4.4).
Biyotransformasyon:
Metotreksat başlıca üç şekle metabolize olur: özellikle yüksek doz infüzyondan sonra
karaciğerde aldehid dehidrogenaz ile 7-hidroksimetotreksat oluşur; dihidrofolat redüktaza
200 kez daha düşük afiniteye sahip olmasına rağmen metotreksatın hücreye alınımında,
poliglutamilasyon ve DNA sentezinin inhibisyonunda rol oynayabilir. 2,4-diamino-N-
metilpteroik asid (DAMPA) barsaktaki bakteriyel karboksipeptidaz tarafından
oluşturulmaktadır. Metotreksatın intravenöz uygulamasını takiben, idrardaki metabolitlerin
sadece % 6’sı DAMPA’dır.
Metotreksat poliglutimasyon, hücre dışı metotreksat konsantrasyonu ile kararlı durumda
olmayan ilacın hücre içinde birikmesiyle sonuçlanır. Metotreksat ve doğal folatlar
poliglutamil sentetaz enzimi için yarıştıklarında hücre içi metotreksatın yüksek bir
konsantrasyonu artmış poliglutamat sentezi, ilacın sitotoksik etkisinin artması ile
sonuçlanacaktır.
Eliminasyon:
Metotreksatın bildirilen terminal yarılanma ömrü psöriazis veya romatoid artrit ya da
düşük doz antineoplastik tedavisi (< 30 mg/m2) alan hastalarda yaklaşık olarak 3 ila 10
saattir. Yüksek doz metotreksat alan hastalarda ise terminal yarılanma ömrü 8 ila 15 saattir.
Başlıca atılım yolu böbreklerledir ve verilen doza ve uygulama yoluna bağlıdır. İntravenöz
uygulama ile uygulanan dozun % 80-90’ı 24 saat içinde idrarla değişmemiş şekilde atılır.
Uygulanan dozun % 10’u ya da daha azı kadar sınırlı miktarda safra ile atılımı vardır.
Metotreksatın enterohepatik dolaşımı ileri sürülmüştür.
Doğrusallık/doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Metotreksat başlıca hızlı çoğalan dokular üzerinde etkilidir.
Hayvanlarda yapılan karsinojenez çalışmaları metotreksatın karsinojenik potansiyelinin
olmadığını göstermiştir. Metotreksatın hayvanlarda somatik hücrelerde ve insanlarda
kemik iliği hücrelerinde kromozomal hasara neden olduğu bildirilmiştir. Bu etkiler geçici
ve geri dönüşümlüdür. Metotreksat ile tedavi edilen hastalarda, neoplazi riskinde artışa
neden olur fakat deliller tam değerlendirme yapmak için yetersizdir.
Mutajenisite: metotreksat birçok in vitro ve in vivo memeli test sistemlerinde
genotoksiktir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit , sodyum klorür, enjeksiyonluk su
6.2. Geçimsizlikler
Kuvvetli oksidanlar ve kuvvetli asitler ile geçimsizdir. Klorpromazin hidroklorür,
droperidol, idarubisin, metoklopramid hidroklorür, heparin çözeltisi, prednisolon sodyum
fosfat ve prometazin hidroklorür ile kombine edildiğinde bir bulanık çözelti oluşumu veya
çökelti görülür.
146.3. Raf ömrü
24 ay
6.4. Saklamaya yönelik özel tedbirler
Açılmamış flakon 25 oC’nin altındaki oda sıcaklığında , ışıktan koruyarak, çocukların
ulaşamayacağı yerlerde ve ambalajında saklayınız.
6.5. Ambalajın niteliği ve içeriği
Orijinal karton kutusunda Türkçe etiket ile Tip I cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Parenteral metotreksat preparatları antimikrobiyal bir madde içermez. Kullanılmayan
konsantre enjeksiyonluk/infüzyonluk çözelti atılmalıdır.
Parenteral metotreksat preparatları aşağıdaki intravenöz infüzyon sıvıları ile dilüe
edildiğinde 24 saat stabildir: % 0.9 sodyum klorür, glikoz, sodyum klorür ve glikoz.
Aynı infüzyon kabında metotreksat ile birlikte başka ilaçlar karıştırılmamalıdır.
Sitotoksik ilaçların kullanımı:
Sitotoksik ilaçlar sadece eğitimli personel tarafından belirlenmiş sahalarda kullanılmalıdır.
Çalışma yüzeyi atılabilen plastik arkalı absorban kağıt ile kaplanmış olmalıdır. İlacın kaza
ile göze ve deriye temas etmemesi için koruyucu eldiven ve gözlük kullanılması gerekir.
Metotreksat vesikant değildir ve deri ile temasa geldiğinde deriye zarar vermez. Fakat
derhal su ile yıkanmalıdır. Geçici bir batma hissi krem ile tedavi edilebilir. Herhangi bir
yol ile belli miktar metotreksat sistemik absorpsiyon tehlikesi varsa kalsiyum lökovorin
verilmelidir.
Sitotoksik preparatlar hamile personel tarafından kullanılmamalıdır.
Herhangi bir dökülme veya atık materyal yakarak yok edilir. Yakma temperatürü hakkında
bir özel tavsiyemiz yoktur.
Kullanılmamış olan ürünler ya da atık materyeller “ Tıbbi atıkların kontrolü” yönetmeliği
ve Ambalaj ve Ambalaj Atıklarının Kontrolü yönetmeliklerine uygun olarak imha
edilmelidir.
Sitotoksikler kılavuzuna göre kullanılır.
7. RUHSAT SAHİBİ
ORNA İlaç Tekstil Kimyevi Maddeler Sanayii ve Dış Ticaret Ltd. Şti.
Fatih Sultan Mehmet Cad. Yayabeyi Sok. Arın Plaza No: 9/4-5-6
Kavacık - İstanbul
8.RUHSAT NUMARASI
93/41
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.09.1993
Ruhsat yenileme tarihi:
10.KÜB’ÜN YENİLENME TARİHİ
1516