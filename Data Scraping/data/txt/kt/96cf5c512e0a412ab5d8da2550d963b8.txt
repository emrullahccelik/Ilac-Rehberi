1 
  
KULLANMA TALİMATI  
 
ERGAFEİN® 150/60/0.25 mg kaplı tablet  
 
Ağız yoluyla alınır.  
 
• Etkin madde :  0.25 mg ergotamin tartarat, 150  mg parasetamol ve 60 mg kafein  
• Yardımcı maddeler:  Laktoz  (sığır kaynaklı), kalsiyum sekonder fosfat,  mısır 
nişastası , jelatin  (sığır kaynaklı) , talk, magnezyum stearat, arap zamkı, şeker (s ukroz), 
titandioksit, green supra 78614, ewax  
                                                
Bu ilacı kullanmaya başlamadan önce bu KULLANMA TALİMATINI  dikkatlice okuyunuz, 
çünkü sizin için ö nemli bilgiler içermektedir.  
- Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
- Eğer ilave sorularınız olursa doktorunuza veya eczacınıza danışınız.  
- Bu ilaç kişisel olarak sizin için reçete edilmiştir, başkalarına ve rmeyiniz.  
- Bu ilacın kullanımı sırasında doktora veya hastaneye gittiğinizde doktorunuza bu ilacı  
  kullandığınızı söyleyiniz  
- Bu talimatta yazılanlara aynen uyunuz. İlaç hakkında size önerilen dozun dışında yüksek  
  veya düşük doz kullanmayınız.  
 
 
Bu Kullanma Talimatında:  
 
1. ERGAFEİN nedir ve ne için kullanılır?  
2. ERGAFEİN kullanmadan önce dikkat edilmesi gerekenler  
3. ERGAFEİN nasıl kullanılır?  
4. Olası yan etkiler nelerdir? 
5. ERGAFEİN’in saklanması  
 
Başlıkları yer almaktadır. 
 
1. ERGAFEİN  nedir ve ne için kulla nılır?  
 
• ERGAFEİN, migren adı verilen baş ağrısına karşı kullanılan ilaçlar grubuna aittir.  
İçerisinde parasetamol, ergotamin tartarat ve kafein adlı etkin maddeleri içerir.  
• ERGAFEİN yeşil renkli, yuvarlak kaplı tablet  şeklindedir. ERGAFEİN 20 adet kaplı 
tablet içeren blister ambalajlarda ve karton kutu içerisinde kullanıma sunulmaktadır. 
• ERGAFEİN migren  (bir çeşit baş  ağrısı) , migren çeşitleri veya histaminik sefalji (bir 
çeşit baş  ağrısı)  tipi olarak adlandırılan baş ağrısını önlemek veya kesmek için 
kullanılmaktadır.  
 
 
 2 
 2. ERGAFEİN kullanmadan önce dikkat edilmesi gerekenler  
 
ERGAFEİN’i aşağıdaki durumlarda KULLANMAYINIZ  
 
• Etkin maddeler olan ergotamin, parasetamol ve kafeine ya da ERGAFEİN’in 
içerisinde bulunan diğer maddelerden herhangi birine karşı alerjiniz veya 
dayanıksızlığınız var ise  
• Kan dolaşım bozukluğu nuz, damar tıkanıklığınız  (obliteratif vasküler hastalık), kalp  
damarı  hastalığı nız, ilaçlar ile kontrol altına alınmamış y üksek tansiyonunuz  var ise 
• Şiddetli enfeksiyon ( septik durumlar) veya şok durumunda  
• Karaciğer bozukluğunuz  var ise  
• Böbrek bozukluğunuz  var ise 
• Yaşlılarda ortaya çıkan, temporal arterit denilen ve şiddetli baş ağrısı, kafatasında 
hassasiyet ve görme bozukluğu ile belirgin bir damar hastalığı nız var ise 
• Baziler migren (sersemlik, çift -görme, baygınlık veya bilinç kaybı belirtileri gösteren 
bir migren tipi) veya hemiplejik migren (vücudun tek tarafında felç, duyma 
bozukluğu, konuşma ve yutkunma zorluğu oluştur acak şekilde ağız çevresinde 
hissizlik belirtileri gösteren bir migren tipi) var ise  
• Gebe yseniz veya bebeğinizi emziriyorsanız  
• Glokom  (göz tansiyonu) var ise  
• Eritromisin, klaritromisin, troleandomisin, azitromisin gibi makrolid grubu 
antibiyotikler ; ritonavir, nelfinavir, amprenavir, indinavir gibi HIV veya AIDS’e karşı 
kullanılan ilaçlar ; ketokonazol, itrakonazol, mikonazol gibi bazı mantar ilaçları  
kullanıyorsanız   (“Diğer ilaçlar ile birlikte kullanımı” bölümüne bakınız)  
• Ergo alkaloidleri, sumatriptan, almotriptan, naratriptan, rizatriptan, zolmitriptan 
frovatriptan gibi adının sonunda “triptan” ifadesi bulunan maddeleri içeren migren 
ilaçları veya 5HT 1-reseptör agonistleri denilen ve damar daraltıcı etkileri olan 
ilaçlardan kullanıyorsanız (“ Diğer  ilaçlar ile birlikte kullanımı” bölümüne bakınız)  
• Depresyon ve kaygı bozukluğu için ilaç tedavisi ve sakinleştirici ilaç tedavi 
alıyorsanız veya kaygı bozukluğu rahatsızlığınız var ise  
• Uzun süredir alkol kullanıyorsanız veya alkol bağımlılığınız var  ise 
• Alkol bağımlılığı için ilaç tedavisi (disulfiram) alıyorsanız  
• Efedrin (hava yollarındaki tıkanıklıkların giderilmesi için kullanılır) içeren ilaç 
kullanıyorsanız  
• Yüksek kan basıncı veya kalpte ritm bozukluğunuz varsa veya kan basıncı düşürücü ilaç 
kullanıyorsanız  
• Teofilin (astım gibi havayolları tıkanıklıkları tedavisinde kullanılır) içeren ilaç 
kullanıyorsanız ERGAFEİN’i kullanmayınız. 
 
ERGAFEİN’i  12 yaş altında çocuklara vermeyiniz.  
 
ERGAFEİN’i aşağıdaki durumlarda DİKKATLİ KULLANINIZ  
 
• Doktorunuzun önerdiği ERGAFEİN dozunu aşmamalısınız.  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Birden (akut) yüksek doz verildiğinde ciddi karaciğer t oksisitesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir. 
• Alkolik karaciğer hastalarında dikkatli kullanılmalıdır.  3 
 • ERGAFEİN’in aktif maddelerinden biri olan ergotamin damarları daraltıcı etki 
göstermekt edir. Bu madde uzun süre boyunca her gün kullanıldığında veya önerilen 
dozdan yüksek dozda kullanıldığında damarlarda daralmaya  ve ergotizm denilen bir 
zehirlenme durumuna neden olabilmektedir. Ancak önerilen sınırlar dahilinde veya 
kısa süre boyunca ilaç kullanan hastalar arasında da birkaç ergotizm vakası 
görülmüştür. Ergotizmin belirtileri, bir süre yürüdükten sonra topallamaya başlama, 
kas ağrıları, el ve ayak parmaklarında hissizlik/karıncalanma, soğukluk ve soluklaşma, 
migrende n kaynaklanmayan mide bulantısı, kusma ve kalbin olduğu tarafta göğüs 
ağrısıdır. Eğer ERGAFEİN kullanırken el ve ayak parmaklarında karıncalanma gibi 
belirtiler ortaya çıkarsa ilacı derhal bırakıp doktorunuza danışmalısınız. Bu durum 
tedavi edilmeden ilerlerse gangren ile sonuçlanabilir. 
• ERGAFEİN’in aktif maddesi olan ergotamin kalp hastalığı olmayan kişilerde bile kalp 
kasında oksijensizlik (miyokard iskemisi) veya seyrek olarak kalp krizine neden 
olabilir. Eğer vücudunuzda su tutulması ve ödem (şişme) oluşursa doktorunuza 
söylem elisiniz.  
• ERGAFEİN’in uzun süreler boyunca ve ara verilmeden kullanıldığında, akciğer zarı 
ve karın zarında istenmeyen değişimlere ve kalp kapaklarında kalınlaşmaya neden 
olabilmektedir. Ayrıca uzun süre kullanımdan sonra ilaç kesildiğinde baş ağrıları 
ortaya çıkabilir. Bu nedenle ERGAFEİN uzun süre her gün kullanılmamalıdır. 
• ERGAFEİN’in içeriğinde bulunan ergotamin ve kafeinin bazı hastalarda kötüye 
kullanımı ve psikolojik olarak bağımlılık yaptığı bildirilmiştir. Damarsal nedenli baş 
ağrıları uzun dönem s üren bir hastalık olduğundan bu hastalıkta ERGAFEİN 
kullanırken mutlaka doktorun önerdiği doz kullanılmalı ve bu doz aşılmamalıdır.  
• Eğer astımınız veya kronik (uzun süreli) solunum yolu enfeksiyonunuz var ise  
(özellikle saman nezlesi gibi belirtiler gösteriyorsanız) veya ağrı kesici ilaçlara karşı 
aşırı hassasiyetiniz var ise ve ağrı kesici ilaçların neden olduğu astım nöbetleri 
geçiriyorsanız  ERGAFEİN kullanmadan önce bu durumu doktorunuza söylemelisiniz.  
• Hipertiroid (tiroid bezinin aşırı çalışması) hastalığınız, kan enfeksiyonunuz veya 
kansızlığınız (anemi) var  ise ERGAFEİN kullanmadan önce bu durumu doktorunuza 
söylemelisiniz.  
• Son 24 saat içerisinde triptan grubuna ait bir migren ilacı (almotriptan, naratri ptan 
rizatriptan, sumatriptan, zolmitriptan, eletriptan, frovatriptan gibi) aldıysanız 
ERGAFEİN kullanmadan önce doktorunuza söylemelisiniz (“ Diğer ilaçlar ile birlikte 
kullanımı” bölümüne bakınız) . 
• Sigara kullanıyorsanız ERGAFEİN kullanmadan önce doktorunuza söylemelisiniz 
(“Diğer ilaçlar ile birlikte kullanımı” bölümüne bakınız) . 
• Deride kızarıklık, döküntü veya bir deri reaksiyonu görüldüğü takdirde  
• Parasetamolü ilk kullananlarda veya daha önce kullanım hikayesi olanlarda, 
kullanımın ilk dozunda veya tekr arlayan dozlarında deride kızarıklık, döküntü veya bir 
deri reaksiyonu oluşabilmektedir. Bu durumda doktor ile irtibata geçilerek ilacın 
kullanımının bırakılması ve alternatif bir tedaviye geçilmesi gerekmektedir. 
Parasetamol ile deri reaksiyonu gözlenen k işi bir daha bu ilacı veya parasetamol içeren 
başka bir ilacı kullanmamalıdır. Bu durum ciddi ve ölümle sonuçlanabilen Steven 
Johnson Sendromu (SJS), toksik epidermel nekroliz (TEN) ve akut generalize 
ekzantematöz püstüloz (AGEP) dahil cilt reaksiyonlarına  neden olabilmektedir . 
 
• Parasetamol içeren başka bir ilaç kullanıyorsanız, 
• Alkol alan kişilerde karaciğer zehirlenmesi (hepatotoksisite) riski nedeniyle günlük 
alınan parasetamol dozunun 2000 mg’ı aşmaması gerekir.  4 
 • Karaciğer enzimlerinde yükselme ve gelip geçici sarılıkla karakterize kalıtsal bir 
hastalık olan Gilbert sendromunuz varsa.  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir. 
• ERGAFEİN parasetamol adlı etkin maddeyi içerdiğinden,  akut (kısa sürede)  yüksek 
dozda alındığında  ciddi karaciğer toksisitesine  (zehirlenmesine) neden  olur. 
Erişkinlerde kronik  (uzun süreli ve tekrarlayarak) günlük dozlarda  alındığında 
karaciğer hasarına  neden olabilir.  
• Sepsis gibi glutatyon eksikliği olan hastalarda, parasetamol kullanımı metabolik 
asidoz riskini artırabilir.  
Ciddi bir enfeksiyonunuz varsa bu metabolik asidoz riskini artırabilir. 
Metobolik asidoz belirtileri şunlardır:  
• Derin, hızlı ve z orlanarak nefes alıp vermek  
• Mide bulantısı ve kusma  
• İştahsızlık   
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ERGAFEİN’in yiyecek ve içecek ile kullanılması  
 
ERGAFEİN’i tercihen yemeklerden sonra bol su ile birlikte alınız.  
ERGAFEİN kullanırken greyfurt suyu içmekten kaçınınız. Greyurt suyu  ERGAFEİN’in 
vücudunuzdaki etkilerine engel olabilir. 
Hamilelik  
 
İlacı kullanmadan önce doktorunuza veya eczacınıza danışınız.  
 
• ERGAFEİN hamilelik döneminde uygulandığı takdirde ciddi doğum kusurlarına yol 
açmaktadır. Hamileyseniz ERGAFEİN kullanmamalısınız.  
• Çocuk  doğurma potansiyeli olan kadınlar tedavi süresince etkili doğum kontrolü uygulamak 
zorundadır. 
• ERGAFEİN ayrıca ağızdan alınan doğum kontr ol ilaçları ile etkileşime girmektedir  (“Diğer 
ilaçlar ile birlikte kullanımı” bölümüne bakınız). Eğer ERGAFEİN kullanıyorsanız kondom 
gibi etkili başka bir doğum  kontrol yöntemi kullanmalısınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
ERGAFEİN kullanırken bebeğinizi emzirmemelisiniz.  
ERGAFEİN anne sütüne geçmektedir ve bebeklerde kusma, ishal, zayıf nabız ve kan 
basıncında düzensizlik gibi e rgotizm belirtilerine yol açabilmektedir. Doktorunuz 
ERGAFEİN’i veya bebeğinizi emzirmeyi bırakmanızı isteyecektir.  
 
Araç ve makine kullanımı  5 
 ERGAFEİN uyuklama, sersemlik , titreme, terleme gibi belirtilere yol açabilir . Sizde böyle 
belirtiler ortaya çıkarsa etkiler geçene kadar araç veya makine kullanmamalısınız.  
 
ERGAFEİN’in içeriğinde bulunan bazı yardımcı maddeler hakkında önemli bilgiler  
ERGAFEİN farklı şeker türlerini ( laktoz  ve s ukroz)  içermektedir. Eğer daha önceden 
doktorunuz tarafından bazı ş ekerlere karşı dayanıksızlığınız olduğu söylenmişse bu tıbbi 
ürünü almadan önce doktorunuzla temasa geçiniz . 
 
Diğer ilaçlar ile birlikte kullanımı 
 
Bazı ilaçlar ile birlikte kullanıldığında ERGAFEİN’in etkisi değişebilir. Aşağıdaki ilaçları 
kullanıyorsanız  lütfen doktorunuza söyleyiniz:  
 
• Ergotamin:  
Antibiyotikler: Makrolid grubu antibiyoti kler (örneğin;  eritromisin, azitromisin, 
klaritromisin,  spiramisin, telitromisin, triasetiloleandomisin içeren ilaçlar) 
kuinupristin, dalfopristin, tetrasiklin antibiyotik ler, kinolon grubu antibiyotikler  
Mantar ve parazit  ilaçları: Ketokonazol, flukonazol, mikonazol , itrakonazol, 
posakonazol, vorikonazol, metronidazol veya klotrimazol maddelerini içeren ilaçlar  
Virüslere karşı kullanılan ilaçlar : Amprenavir, indinavir, nel finavir, ritonavir, 
sakinavir, atazanavir, efavirenz maddelerini içeren ve HIV enfeksiyonunda (AIDS) 
kullanılan ilaçlar  
Migren ataklarının tedavisinde kullanılan sonu -triptan ile biten ilaçlar ( 5HT 1 
agonistleri); a lmotriptan, naratriptan, rizatriptan, sumatriptan, zolmitriptan, eletriptan 
ve frovatriptan (bu maddelerini içeren ilaçlar ile ERGAFEİN kullanımı arasınd a ise en 
az 24 saat  olmalıdır)  
 
• Parasetamol:  
Mide boşalmasında gecikme  yaratan propantelin ve kolestramin (kanda yağ düzeyini 
düşürmek için kullanılır) gibi ilaçlar  
Mide boşalmasını hızlandıran ilaçlar metoklopramid ve domperidon gibi ilaçlar 
(bulantı -kusma tedavisinde kullanılır)  
Karaciğer enzimlerini uyaran ilaçlar (Örn: bazı uyku ilaçları, sara hastalığında 
kullanılan fenitoin, fenobabital, v.b ilaçlar )  
Antibiyotik olarak kullanılan kloramfenikol ve rifampisin gibi ilaçlar  
Varfarin ve kumarin türevi antikoagülanlar (kan pıhtılaşmasını engelleyen ilaçlar)  
Tropisetron, granisetron (kemoterapiye ba ğlı bulantı ve kusmanın tedavisinde 
kullanılan ilaçlar)  
Zidovudin (çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan bir ilaç  
St. Jonh'S Wort (sarı kantaron- bitkisel ilaç)  
Diğer ağn kesiciler  
 
• Kafein:  
Kalp kası görüntülemesi sırasında  kullanılan adenozin ve dipiridamol  
Sedatif  (sakinleştirici) ilaçlar  
Pipedimik asit (idrar yolları enfeksiyonları tedavisinde kullanılır)  
Doğum kontrol hapları (birlikte kullanıldığında etkileri azalır, uygun başka bir doğum 
kontrolü kullanılmalıdır)  
Barbitüratlar (sakinleştirici ve uyku getirici olarak kullanılır)  6 
 Antihistaminikler (alerji veya iltihap durumlarında kullanılır)  
Disulfıram (alkolizm tedavisinde kullanılır)  
Teofılin (astım gibi havayolları tıkanıklıkları tedavisinde kullanılır)  
Tranklizan (sinirleri yatıştırmada kullanılır)  
Fenilpropanolamin (soğuk algınlığı tedavisinde kullanılır)  
Efedrin (hava yollarındaki tıkanıklıkların giderilmesi için kullanılır)  
Klozapin (ruhsal bozuklukların tedavisinde kullanılır)  
Atenolol, metoprolol, oksprenolol ve propranolol gibi beta blokör ilaçlar (kan 
basıncını düşürmek için kullanılır)  
Simetidin (mide asidine karşı kullanılır)  
Lityum (depresyon gibi ruhsal bozuklukların tedavisinde kullanılır)  
Monoamin oksidaz inhibitörleri (depresyon gibi ruhsal bozuklukların tedavisinde 
kullanılır)  
Metoksalen (sedef hastalığı tedavisinde kullanılır)  
Fenitoin  (sara tedavisinde kullanılır)  
Levotiroksin (tiroid bezinin yeterli çalışmadığı durumlarda kullanılır)  
 
• Zileuton maddesini içeren ilaçlar (astımda kullanılır)  
• Bazı genel anestezi ilaçları (ö r: halotan maddesini içeren ilaçlar ) 
• Sigara ile birlikte alınan nikotin veya nikotin bantları veya nikotin sakızları  
• Greyfurt suyu (birlikte alındığında ilaca bağlı yan etkilerde artma riski vardır)  
• Depresyon t edasinde kullanılan ilaçlar (reboksetin, nefazodon, fluoksetin veya 
fluvoksamin vb.)  
• Verapamil ( kalp, göğüs ağrısı ve tansiyon hastalıklarında  kullanılır)  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
 
3. ERGAFEİN nasıl kullanılır?  
 
Uygun kullanım ve doz/uygulama sıklığı için talimatlar:  
Nöbetleri önleyici tedavi:  
Migren ataklarında, ağrı nöbetinin ilk işareti ortaya çıktığında 1 veya 2 kaplı tablet genellikle 
ağrıyı önleyebilir. Fakat gerekirse 30 veya 60 dakika sonra bu doz tekrarlanmalıdır. 
Migren nöbeti tedavisi: 
Kriz başlamış ise 2 kaplı tablet  birden alınmalıd ır. Gerektiğinde her yarım saatte bir olmak 
üzere 4 -6 kaplı tablete  kadar çıkılabilir.  
Takip eden nöbetlerin tedavisi:  
İlk nöbet sırasında krizi kesen miktarın bir defada alınması önerilmektedir.  Diğer 
rahatsızlıklarda günde 3 defa 1’er veya 2’şer kaplı ta blet alınır.  
ERGAFEİN günlük kronik olarak kullanılmamalıdır. 
Alkol alan ki şilerde karaciğer zehirlenmesi  (hepatotoksisite) riski nedeniyle günlük alınan 
parasetamol  dozunun 2000 mg’ı aşmaması  gerekir.  
 
Uygulama yolu ve metodu:  
ERGAFEİN’i tercihen yemekler den sonra ve bol su ile almalısınız.  
 7 
 Değişik yaş grupları:  
 
Çocuklarda kullanımı:  
ERGAFEİN 12 yaş altındaki çocuklarda kullanılmamaktadır . 
 
Yaşlılarda kullanım:  
Yaşlı hastalarda özel bir doz ayarlaması gerekmemektedir.  Sağlıklı, hareketli yaşlılarda 
normal yetişkin dozu uygundur, fakat zayıf, hareketsiz yaşlılarda doz ve dozlam sıklığı 
azaltılmalıdır. Ancak ERGAFEİN içerdiği kafein nedeniyle yaşlılarda hekim önerisi ile 
kullanılmalıdır.  
 
Özel kullanım durumları:  
 
Böbrek /karaciğer yetmezliği:  
ERGAFEİN böbrek veya karaciğer yetmezliği olan hastalarda kullanılmaz. 
 
Eğer ERGAFEİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla  ERGAFEİN kullandıysanız:  
 
ERGAFEİN’den kullanmanız gerekenden daha fazlasını kullandıysanız aşağıdaki belirtiler 
görülebilir:  
Bulantı, kusma, ishal, aşırı susama, üşüme hissi, deride yanma veya kaşınma, sersemlik, 
nabzın yavaşlaması veya alınamaması, el v e ayaklarda hissizlik, karıncalanma, ağrı ve 
morarma, hızlı nabız, tansiyonda yükselme veya düşme, taşikardi (kalbin hızlı atması), 
solunumun bozulması, baygınlık, koma, zihin bulanıklığı, kaslarda istem dışı şiddetli 
kasılmalar, bilinç kaybı ve şok.  
 
Çok hassas kişilerde veya dozun aşılması ve uzun süreli ilaç kullanımı halinde ergotizm 
gelişebilmektedir. El ve ayaklarda uyuşma, üşüme, yanma, renkte solgunluk veya morarma ve 
adale ağrısı başlayabilir. Bu bölgelerde nabız alınamayabilir. Giderek parmaklarda gangren  
(doku ölümü)  gelişebilir. Göğüs ağrısı, kalp hızında artma veya azalma, tansiyonda düşme  
veya yükselme ortaya çıkabilir. 
 
Eğer kaza ile ERGAFEİN kaplı tablet ten çok fazla aldıysanız veya bir çocuğun aldığını 
düşünüyorsanız derhal en yakın hastane nin acil servisine başvurunuz. İlacın kutusunu ve eğer 
varsa, geri kalan ilaçları yanınızda götürünüz. 
 
ERGAFEİN’in etkin maddelerinden biri olan parasetamolün doz aşımında solgunluk, 
iştahsızlık, bulantı ve kusma sık görülen erken belirtilerdir. Karaciğer   hasarı  parasetamol doz 
aşımının dozla ilgili komplikasyonudur  (doz aşımı nedeni ile ortaya çıkan hastalıklar).  
 
ERGAFEİN’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ERGAFEİN’i kullanmayı unutursanız:  
Hatırladığınız zaman  alınız ve unutulan dozları dengelemek için çift doz almayınız. 
 
ERGAFEİN ile tedavi sonlandırıldığında oluşabilecek etkiler:  8 
 Eğer uzun süre ERGAFEİN kullanmışsanız, ilacı bıraktığınızda baş ağrısı ortaya çıkabilir. Bu 
durumda doktorunuzla konuşmalısınız.  
 
4. Olası yan etkiler nelerdir?  
Tüm ilaçlar gibi, ERGAFEİN’in içeriğinde bulunan maddelere duyarlı olan kişilerde yan 
etkiler ortaya çıkabilir.  
Tüm yan etkiler arasında en yaygın görüleni bulantı ve kusmadır. Ergotamin dozuna bağlı 
olarak kan basıncı artışı ile ilgili şikayetler ortaya çıkabilir.  
Kafeinin günlük 520 mg’a kadar kullanımında sağlıklı kişilerde herhangi bir istenmeyen etki 
tespit edilmez. Ancak kafeine hassas veya kafein kullanmayan kişilerde yüksek dozlarda 
kullanımı bazı istenmeyen etkilere yol açabilir. Bunlar: titreme, uykusuzluk, huzursuzluk, 
sinirlilik, endişe, baş ağrısı, kulak çınlaması, kalpte ritm bozukluğu, kalp ritim hızında artma, 
fazla idrara çıkma, sindirim rahatsızlıkları ve hızlı solunumdur . Bu iste nmeyen etkilerin 
görüldüğü kişiler ERGAFEİN veya kafein içerikli diğer ilaçların kullanımını 
durdurmalıdırlar.  
Kafeinin düzenli kullanımı sonrası kullanımına ara verilmesi, 1 hafta sürecek bazı 
semptomların tekrar ortaya çıkmasına sebep olabilir. Bunlar: baş ağrısı, yorgunluk ve dikkatte 
azalmadır.  
 
Aşağıdakilerden biri olursa, ERGAFEİN’i kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
• Deri döküntüsü, kaşıntı, egzema, alerjik ödem, yüzde dilde ve  boğazda şişlik 
(anjiyoödem), yaygın akıntılı döküntüler (akut generaliz e eksantematöz püstülozis), el, 
yüz ve ayakta dantele benzer kızarıklık oluşturan, aşırı duyarlılık (eritema multiforme)  
• Toksik epidermal nekroliz (deride içi sıvı dolu kabarcıklarla se yreden ciddi bir 
hastalık)(fatal sonuçlar dahil)  
• Sersemlik, ellerde ve ayaklarda hissizlik, karıncalanma  
• El ve ayak parmaklarında morarma  
• Kalp hızında artma veya yavaşlama  
• Göğüs kafesinde sıkışma, baskı, ağırlık ve huzursuzluk hissi. Boyuna, omuzlara ya da  
kollara yayılan göğüs ağrısı  
• Nefes almada güçlük  
• Kan basıncında  yükselme  
• Gangren  (doku ölümü)  
• Nabız alınamaması  
• Bulantı ve kusma (migrene bağlı olmayan)  
 
Bunların hepsi çok ciddi yan etkilerdir.  Eğer bu durum sizde mevcut ise, sizin ERGAFEİN’e 
karşı  ciddi alejiniz var demektir.  Acil tıbbi müdahaleye veya hastaneye  yatırılmanıza gerek 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:      10 hast anın en az birinde görülebilir.  
Yaygın:        10 hastanın birinden az, fakat 100 hastanın birinden fazla görülebilir. 
Yaygın olmayan:      100 hastanın birinden az, fakat 1.000 hastanın birinden fazla görülebilir.  
Seyrek:       1.000 hastanın birinden az gör ülebilir.  
Çok seyrek:      10.000 hastanın birinden az görülebilir.  
Bilinmiyor:      Eldeki verilerden hareketle tahmin edilemiyor.  9 
 ERGAFEİN   kullanımına bağlı görülen  yan etkiler:  
Yaygın  görülen yan etkiler:  
 
• Sersemlik  
• Baş dönmesi  
• Bulantı ve kusma (migrene  bağlı olmayan)  
• Karın ağrısı  
• Uyku hali  (somnolans)  
• Baş ağrısı  
• Üst solunum yolu enfeksiyon belirtileri  
• Uyuşma, karıncalanma ve yanma hissi gibi duyusal bozukluklar  
• Bağı rsak gazı  
• Kabızlık  
• Hazımsızlık  
 
Yaygın olmayan  yan etkiler:  
• Kol ve bacaklarda morarma 
• His kaybı  
• İshal   
• Kol ve bacaklarda ağrı ve güçsüzlük 
• Uzun süreli kullanımda  böbr eklerde yetmezliğe yol açabilen böbrek hasarı  
• Sindirim sisteminde görülen kanama  
 
Seyrek  görülen yan etkiler:   
• Aşırı duyarlık  tepkileri (deri döküntüsü, kaşıntı yada kurdeşen; y üzde, dilde ya da 
vücudun başka kısmında şişme; hırıltı solunum ya  da solunum güçlüğü gibi 
şikayetlerin birlikte bulunduğu durum)  
• Baş dönmesi (vertigo),  
• Kalp atımlarının yavaşlamas ı veya kalp atımlarının hızlanması,  
• Uzun süre aşırı kullanımı sonucu ka lp kapakçıklarında değişiklikler,  
• Kan basıncında artış,  
• Kurdeşen (ürtiker),  
• Kas ağrısı   
• Nabız yokluğu  
• Nefes darlığı ve astım krizi  
• İnme  
• Çok miktarda alındığında  anemi  (kansızlık), methemoglobinemi (kandaki 
methomoglobin miktarının normalin üstünde olma sı durumu), uzun süreli kullanımda 
hemolitik anemiye bağlı trombositopeni (pıhtılaşmadan sorumlu kan pulcuğu 
sayısında az alma), trombositopenik purpura [ trombosit (kan pulcuğu) sayısı 
azalmasına bağlı deri altı kanaması] , lökopeni (akyuvar sayısında azalma ), nötropeni 
(akyuvarlar ailesi içinde bulunan nötrofil sayısının azalması) ve pansitopeni (kan 
hücrelerinde azalma) gibi kan sayımı değişiklikleri  
• Uzun süre kullanıldığında; kan hücrelerinin azalmasına bağlı olarak cilt ve dokularda 
morluk 
• Kol ve bacaklar da uyuşm a, karıncalanma, ağrı, morarma ve nabız yokluğu görülmesi  
(ergotizm)  10 
 • Uzun süre aşırı kullanıma bağlı olarak özellikle akciğer zarı ve akciğer çevresinde 
bozukluklar  
• Hızlı ilerleyen iltihaplı yaygın cilt döküntüleri,  
• Yüksek ateş, bulantı, kusma, kas ve eklem ağrıları , kaşıntı ile başlayıp ciltte, ağız 
içinde, dudaklarda kızarıklıklar ve oluşan baloncuklar ile devam eden  sonrasında 
yaygın kanamalı  döküntülülerin olduğu rahatsızlık ( Stevens -Johnson sendromu)  
• El, yüz ve ayakta dantel benzeri kızarıklıklar  
• Ani başlayan ve hızla ilerleyerek yaygın cilt ölümüne yol açan ve ölümcül olabilen bir 
deri ve mukoza hastalığı ( Lyell sendromu -  toksik epidermal nekroliz)  
• Çok miktarda alındığında karaciğer hasarı  
 
 
Çok seyrek  görülen yan etkiler:   
 
• Kalp kasına yeterince kan gitmemesi  (miyokard i skemisi) nedeniyle göğüs ağrısı veya  
kalp krizi,  
• Doku ölümü (gangren)  
• Ani gelişebilen  kan hücresi sa yısının azalması ( agranulositoz)  
 
Bilinmiyor:  
 
• Merkezi sinir sisteminde uyarılma, baş dönmesi , beyinde iltihaplanma  (ensefalopati), 
uykusuzluk (insomni), titreme  (tremor)  
• Alerji testinde yanlış sonuç  
• Bağışıklık sisteminin etkisiyle kan pulcuklarının azalması   
• Kalp çarpıntısı  
 
Kafein içeren ilaçlar endişe, titreme, terleme ve hızlı kalp atışı gibi istenmeyen etkilere sebep 
olabilir. (Bölüm 4 – “Olası yan etkiler nelerdir? ” bölümüne bakınız ) Bu istenmeyen etkilerin 
görüldüğü kişiler ERGAFEİN veya kafein içerikli diğer ilaçların k ullanımını 
durdurmalıdırlar.  
Kafeinin düzenli kullanımı sonrası kullanımına ara verilmesi, 1 hafta sürecek bazı şikayetlerin  
tekrar ortaya çıkmasına sebep olabilir. Bunlar: baş ağrısı, yorgunluk ve dikkatte azalmadır.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. ERGAFEİN’in saklanması  
 11 
 ERGAFEİN’i çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında  ve ışıktan koruyarak saklayınız.  
 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra ERGAFEİN’i kullanmayınız. 
 
Eğer ürün ve/veya ambalajında bozukluklar fark ederseniz ERGAFEİN’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  İ.E. Ulagay İlaç Sanayii Türk A.Ş.Maslak Mah. Sümer Sok. No: 4 Maslak 
Office Building Kat: 7 -8 34485 Maslak, Sarıyer/İstanbul  
 
Üretim yeri:  İ.E. Ulagay İlaç Sanayii Türk A.Ş.  Davutpaşa Cad. No: 12 34010 
Topkapı/İstanbul  
 
Bu kullanma talimatı ......... tarihinde onaylanmıştır . 
 