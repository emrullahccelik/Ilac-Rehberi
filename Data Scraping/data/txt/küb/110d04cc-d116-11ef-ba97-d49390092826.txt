KISA ÜRÜN BİLGİSİ
1. BEŞERİ TIBBİ ÜRÜNÜN ADI
DETRUSITOL SR 4 mg kapsül
2. KALİTATİF VE KANTİTATİF BİLEŞİM
Etkin madde:
Tolterodin L-tartarat 4 mg (2,74 mg tolterodine eşdeğer)
Yardımcı maddeler:
Sukroz 123,07 mg (maksimum)
Yardımcı maddeler için 6.1’e bakınız.
3. FARMASÖTİK FORM
Yavaş salımlı kapsül.
Beyaz baskılı mavi kapsül.
4. KLİNİK ÖZELLİKLER
4.1. Terapötik endikasyonlar
Acil idrara çıkma dürtüsünün eşlik ettiği sık idrara çıkma ve/veya idrar kaçırma gibi
semptomlar ile kendini gösteren aşırı aktif mesane sendromunun semptomatik tedavisinde
endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Erişkinler (Yaşlılar da dahil olmak üzere)
Karaciğer fonksiyon bozukluğu ve ciddi böbrek fonksiyon bozukluğu (GFR ≤ 30 ml/dk)
olan hastalar dışında, önerilen doz günde bir kez 4 mg’dır. Karaciğer ve böbrek fonksiyon
bozukluğu bulunan hastalarda ise önerilen doz günde bir kez 2 mg’dır (bkz. Bölüm 4.4 ve
5.2). Baş edilemeyen ciddi yan etkilerin ortaya çıkması durumunda doz, günde bir kez 4
mg’dan 2 mg’a düşürülerek verilebilir.
Tedavinin etkisi 2–3 ay sonra tekrar değerlendirilmelidir (bkz. Bölüm 5.1).
Uygulama şekli:
Ağızdan alınır. Uzun etkili kapsüller yiyeceklerle beraber veya aç karnına alınabilir.
Kapsüller bütün olarak yutulmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek ve/veya karaciğer fonksiyon bozukluğu olan hastalarda tavsiye edilen günlük
toplam doz 2 mg’dır (bkz. Bölüm 4.4).
1Pediyatrik popülasyon:
Çocuklardaki güvenliliği ve etkililiği henüz belirlenmemiştir (bkz. Bölüm 5.1). Bu nedenle
DETRUSITOL SR’ın çocuklarda kullanılması tavsiye edilmemektedir.
Geriyatrik popülasyon:
Erişkin dozu ile aynıdır.
4.3. Kontrendikasyonlar
DETRUSITOL SR aşağıdaki durumlarda kontrendikedir:
• Üriner retansiyon
• Kontrol edilemeyen dar açılı glokom
• Myastenia gravis
• Tolterodin veya formülasyonunda bulunan yardımcı maddelere karşı bilinen aşırı
duyarlılık (bkz. Bölüm 6.1)
• Ağır ülseratif kolit
• Toksik megakolon
4.4. Özel kullanım uyarıları ve önlemleri
Tanısı konmuş veya şüpheli konjenital uzamış QT sendromu veya Torsades de Pointes
hastalarında DETRUSITOL kullanımından kaçınılmalıdır.
DETRUSITOL SR aşağıdaki durumlarda dikkatli kullanılmalıdır:
• Üriner retansiyonu riski taşıyan ciddi mesane ağzı obstrüksiyonu
• Gastrointestinal obstrüktif bozukluklar, örneğin; pilor stenozu.
• Böbrek fonksiyon hastalığı (bkz. Bölüm 4.2 ve 5.2)
• Karaciğer hastalığı(bkz. Bölüm 4.2 ve 5.2)
• Otonomik nöropati
• Hiatus hernisi
• Gastrointestinal motilitede azalması riski
DETRUSITOL IR hemen salımlı tabletlerin QT aralığı üzerine etkisi ile ilgili yapılan bir
çalışmada, 4 mg (terapötik doz) ve 8 mg’nin (supraterapötik doz) çoklu oral toplam günlük
dozlarının QT aralığını uzattığı görülmüştür (bkz. Bölüm 5.1). Bu bulguların klinik olarak
anlamlılığı belirgin değildir ve bireysel hasta risk faktörlerine ve mevcut duyarlılığa
bağlıdır.
Uzamış QT sendromu için risk faktörü olan hastalarda DETRUSITOL SR dikkatli
kullanılmalıdır:
• Konjenital veya belgelenmiş edinsel QT uzaması olan hastalar
• Hipokalemi, hipomagnezemi ve hipokalsemi gibi elektrolit bozuklukları
• Bradikardi
• Önceden var olan ilgili kardiyak hastalıklar (kardiyomiyopati, miyokard iskemisi, aritmi,
konjestif kalp yetmezliği gibi)
2• QT aralığını uzattığı bilinen Sınıf IA (kinidin, prokainamid gibi) ve Sınıf III (amiodaron,
sotalol gibi) antiaritmik ilaçlarla birlikte kullanım
Bu, özellikle güçlü CYP3A4 inhibitörleri alındığında da geçerlidir (bkz. Bölüm 5.1).
DETRUSITOL SR’ın güçlü CYP3A4 inhibitörleriyle kombine kullanımı önerilmez (bkz.
Bölüm 4.5).
Üriner retansiyon
Aşırı aktif mesane sendromu için uygulanan bütün diğer tedavilerde olduğu gibi, tedavi
başlatılmadan önce acil idrara çıkma dürtüsünün ve sıklığının organik nedenleri
araştırılmalıdır.
Yardımcı maddeler
Bu tıbbi ürün sukroz içerir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Makrolid antibiyotikleri (örneğin; eritromisin ve klaritromisin), antifungal ajanlar (örneğin;
ketokonazol ve itrakonazol) ve antiproteazlar gibi güçlü CYP3A4 inhibitörlerinin sistemik
uygulaması sırasında kombine kullanım, zayıf CYP2D6 metabolizatörlerinde tolterodin
serum konsantrasyonlarının artmasına ve buna bağlı doz aşımı riskine neden
olabileceğinden önerilmez (bkz. Bölüm 4.4).
Antimuskarinik özelliklere sahip ilaçlarla birlikte kullanıldığında terapötik etkililik ve yan
etkiler daha belirginleşebilir. Buna karşılık, muskarinik kolinerjik reseptör agonistleri ile
birlikte uygulandığında tolterodinin terapötik etkisi azalabilir.
DETRUSITOL SR, metoklopramid ve sisaprid gibi ilaçların prokinetik etkisini azaltabilir.
Güçlü bir CYP2D6 inhibitörü olan fluoksetin ile kombine kullanım, tolterodin ile
CYP2D6’ya bağımlı metaboliti 5-hidroksimetil tolterodin, eşdeğer etkililiğe sahip
olduklarından, klinik olarak anlamlı bir etkileşmeye neden olmaz.
İlaç etkileşim çalışmaları, varfarin veya kombine oral kontraseptifler (etinil
estradiol/levonorgestrel) ile herhangi bir etkileşimin olmadığını göstermiştir.
Klinik çalışmalar tolterodinin CYP2D6, 2C19, 2C9, 3A4 veya 1A2’nin metabolik
inhibitörü olmadığını göstermiştir. Bu sebeple, bu izoenzimler ile metabolize edilen
ilaçların plazma düzeylerinde, tolterodin ile birlikte verildiğinde, artış beklenmez.
Özel popülasyonlara ilişkin ek bilgiler
Etkileşim çalışması yapılmamıştır.
3Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda uygun bir doğum kontrol yöntemi
kullanımı değerlendirilmelidir.
Gebelik dönemi
DETRUSTOL SR’ın gebelik döneminde kullanımı tavsiye edilmemektedir.
Tolterodinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz. Bölüm 5.3). İnsanlara yönelik potansiyel risk bilinmemektedir.
Laktasyon dönemi
İnsanlarda anne sütüne geçişi ile ilgili veri bulunmamaktadır. Emzirme döneminde
DETRUSITOL SR kullanımından kaçınılmalıdır.
Üreme yeteneği/Fertilite
Hayvanlarda yapılan çalışmalar reprodüktif toksisite göstermiştir (bkz. Bölüm 5.3).
İnsanlardaki potansiyel risk bilinmemektedir.
4.7. Araç ve makine kullanımı üzerindeki etkiler
DETRUSITOL SR, uyum (akomodasyon) bozukluklarına neden olabileceğinden ve
reaksiyon süresini etkileyebileceğinden, araba ve makine kullanma yeteneğini olumsuz
yönde etkileyebilir.
4.8. İstenmeyen etkiler
Güvenlilik profilinin özeti
DETRUSITOL SR farmakolojik etkisi nedeniyle, ağız kuruluğu, dispepsi ve gözde kuruluk
gibi, hafif ila orta derecede antimuskarinik etkilere neden olabilir.
Aşağıda, klinik çalışmalarda ve pazarlama sonrası deneyim sırasında DETRUSITOL SR ile
elde edilen veriler yer almaktadır. En yaygın bildirilen yan etki, DETRUSITOL SR ile
tedavi edilen hastaların %23,4’ünde, plasebo uygulanan hastaların %7,7’sinde ortaya çıkan
ağız kuruluğu olmuştur.
İstenmeyen etkiler aşağıdaki kategorilerde gösterildiği şekilde sıralanmıştır.
4Çok yaygın (≥ 1/10); yaygın (≥ 1/100 , <1/10); yaygın olmayan ( ≥ 1/1.000, <1/100);
seyrek (≥ 1/10.000, <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor):
Enfeksiyonlar ve enfestasyonlar
Yaygın : Sinüzit
Bağışıklık sistemi hastalıkları
Yaygın olmayan : Başka bir şekilde açıklanamayan aşırı duyarlılık (alerjik
reaksiyon)
Bilinmiyor : Anafilaktik reaksiyon
Psikiyatrik hastalıklar
Yaygın olmayan : Sinirlilik
Bilinmiyor : Konfüzyon, halüsinasyon, oryantasyon bozukluğu
Sinir sistemi hastalıkları
Yaygın : Baş ağrısı, baş dönmesi, uyku hali
Yaygın olmayan : Parestezi, hafıza bozuklukları
Göz hastalıkları
Yaygın : Gözde kuruluk, görme bozukluğu (anormal akomodasyon)
Kulak ve iç kulak hastalıkları
Yaygın olmayan : Vertigo
Kardiyak hastalıklar
Yaygın olmayan : Palpitasyonlar, kalp yetmezliği, aritmi
Bilinmiyor : Taşikardi
Vasküler hastalıklar
Bilinmiyor : Deride kızarıklık
Gastrointestinal hastalıklar
Çok yaygın : Ağız kuruluğu
Yaygın : Dispepsi, konstipasyon, abdominal ağrı gaz, diyare
Bilinmiyor : Gastroözofajiyal reflü, kusma
Deri ve deri altı doku hastalıkları
Bilinmiyor : Deride kuruluk, anjiyoödem
Böbrek ve idrar yolu hastalıkları
Yaygın : Dizüri
Yaygın olmayan : Üriner retansiyon
Genel bozukluklar ve uygulama bölgesine ilişkin bozukluklar
Yaygın : Yorgunluk, periferal ödem
5Yaygın olmayan : Göğüs ağrısı
Demans tedavisi için kolinesteraz inhibitörleri alan hastalarda tolterodin tedavisine
başlandıktan sonra demans semptomlarında alevlenme (konfüzyon, oryantasyon
bozukluğu, delüzyon gibi) bildirilmiştir.
Özel popülasyonlara ilişkin ek bilgiler:
Pediyatrik popülasyon:
Toplam 710 pediyatrik hasta ile 12 haftadan uzun bir süre yürütülen iki randomize, plasebo
kontrollü, çift kör faz 3 çalışmada, üriner bölge enfeksiyonları, diyare ve anormal
davranışlı hastaların oranları tolterodin ile tedavi edilen hastalarda plasebodan daha yüksek
bulunmuştur (üriner bölge enfeksiyonu: tolterodin %6,8, plasebo %3,6; diyare: tolterodin
%3,3, plasebo %0,9; anormal davranış: tolterodin %1,6, plasebo %0,4) (bkz. Bölüm 5.1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Gönüllülere tek doz olarak verilen en yüksek tolterodin tartarat dozu, 12,8 mg’dır.
Gözlenen en ciddi advers etki akomodasyon bozuklukları ve idrar yapma zorluğu olmuştur.
DETRUSITOL SR’ın doz aşımında, hastaya gastrik lavaj yapılmalı ve aktif kömür
verilmelidir. Semptomlar aşağıda açıklandığı şekilde tedavi edilir:
- Ciddi santral antikolinerjik etkiler (halüsinasyonlar, şiddetli eksitasyon gibi): Fizostigmin
verilir.
- Konvülsiyon veya belirgin eksitasyon: Benzodiazepinler uygulanır.
- Solunum yetmezliği: Suni solunum uygulanır.
- Taşikardi: Beta-blokerler ile tedavi edilir.
- Üriner retansiyon: Kateterizasyon ile tedavi edilir.
- Midriyazis: Pilokarpin göz damlası damlatılır ve/veya hasta karanlık bir odaya alınır.
Dört günden daha uzun süre 8 mg hemen salımlı DETRUSITOL kullanıldığında (hemen
salımlı formülasyonda tavsiye edilen günlük dozun iki katı ve uzun etkili kapsül
formülasyonunda oluşan pikin üç katına eşdeğer), QT aralığında uzama görülmüştür.
DETRUSITOL doz aşımında, QT uzamasının tedavisi için standart destekleyici tedaviler
uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
6Farmakoterapötik grup: Üriner frekans ve inkontinans ilaçları
ATC kodu: G04BD07
Etki mekanizması
Tolterodin, kompetitif ve spesifik bir muskarinik reseptör antagonisti olup, in vivo olarak
tükürük bezinden çok mesaneye seçicilik göstermektedir.
Farmakodinamik etkileri
Tolterodin metobolitlerinden bir tanesi (5-hidroksimetil türevi), tolterodine benzer bir
farmakolojik profile sahiptir. Bu metabolit, hızlı metabolizatörlerde tolterodinin terapötik
etkisine önemli derecede katkıda bulunmaktadır (bkz. Bölüm 5.2).
Klinik etkililik ve güvenlilik
Tedavinin etkisi 4 haftada beklenebilir.
Faz III programında, primer sonlanım noktası, haftalık idrara çıkma sayısında azalma ve
sekonder sonlanım noktaları ise, 24 saatlik işemede azalma ve her bir işemede işenen
ortalama hacim artışıydı. Bu parametreler aşağıdaki tabloda gösterilmiştir.
Tablo 1. Günde tek doz DETRUSITOL SR 4 mg ile plasebonun karşılaştırıldığı 12
haftalık çalışma. Başlangıç değerlerine göre mutlak değişiklik ve % değişiklik oranı.
Plasebo ile karşılaştırmalı olarak DETRUSITOL SR ile tedavi farkı: Tahmin edilen en
küçük haneler ortalaması ve %95 güven aralığı ile.
DETRUSITOL Plasebo Plaseboya karşı tedavi Plaseboya kıyasla
SR 4 mg (n= 508) farkı: Ortalama değişim istatistiksel anlamlılık
Günde bir kez ve % 95 güven aralığı (p-değeri)
(n= 507)
Haftalık -11,8 -6,9 -4,8 <0,001
idrar (%-54) (%-28) (-7,2; -2,5)*
kaçırma
sayısı
24 saatte -1,8 -1,2 -0,6 0,005
idrara (%-13) (%-8) (-1.0; -0.2)
çıkma
sayısı
Her idrara +34 +14 +20 <0,001
çıkmada (%+27) (%+12) (14; 26)
boşaltılan
ortalama
hacim (ml)
* Bonferroni’ye göre %97,5 güven aralığı
712 haftalık tedavi sonrasında; DETRUSITOL SR grubunda %23,8 (121/507) ve plasebo
grubunda %15,7 (80/508) hasta, subjektif olarak hiç ya/da minimal mesane şikayetleri
olduğunu belirtti.
Başlangıçta ürodinamik değerlendirmeleri yapılan hastalarda tolterodinin etkileri
değerlendirilmiş ve ürodinamik sonuçlara göre hastalar ürodinami pozitif (motor sıkışma
hissi) veya ürodinami negatif (duyusal sıkışma hissi) gruba ayrılmıştır. Her grupta, hastalar
tolterodin veya plasebo almak üzere randomize edilmiştir. Çalışmada, tolterodinin duysal
acil idrara çıkma dürtüsü olan hastalarda plasebodan üstün etkileri olduğuna dair bir kanıt
bulunmamıştır.
Tolterodinin QT aralığı üzerine klinik etkileri, yaşlı ve önceden kardiyovasküler hastalığı
bulunan hastaları da içeren 600’ü aşkın tedavi edilen hastadan alınan EKG ile çalışılmıştır.
QT değişiklikler plasebo ve tedavi edilen gruplar arasında belirgin farklılık göstermemiştir.
Tolterodinin QT-uzaması üzerindeki etkisi, 18-55 yaşlarında 48 sağlıklı erkek ve kadın
gönüllüde araştırılmıştır. Gönüllülere günde iki kez 2 mg ve günde iki kez 4 mg tolterodin
çabuk salımlı formülasyonları verilmiştir. Tolterodin doruk plazma konsantrasyonlarında (1
saat) elde edilen sonuçlar (Friderica düzeltmeli), günde iki kez 2 mg ve günde iki kez 4 mg
tolterodin dozlarıyla QTc aralığında sırasıyla 5,0 ve 11,8 milisaniye artış göstermiştir. Aktif
internal kontrol olarak kullanılan moksifloksasinde (400 mg) bu artış 19,3 milisaniye
olmuştur. Farmakokinetik/farmakodinamik bir model, günde iki kez 2 mg tolterodin alan
yavaş metabolizatörlerde (CYP2D6’den yoksun) QTc aralığı artışının, günde iki kez 4 mg
alan hızlı metabolizörlerle karşılaştırılabilir olduğunu öngörmektedir. Tolterodinin her iki
dozunda da, metabolik profillerinden bağımsız olarak gönüllülerin hiçbirinde mutlak QTcF
500 milisaniye aşılmamış veya taban seviyede 60 milisaniye değişimi olmamıştır ki bunlar
her iki veri için de önemli eşik değerleri kabul edilmektedir. Günde iki kez 4 mg ile elde
edilen doruk maruziyet seviyesi (C ), DETRUSITOL SR kapsülleriyle elde edilen en
max
yüksek terapötik dozun üç katıdır.
Pediyatrik popülasyon
Pediyatrik popülasyonda etkililik gösterilmemiştir. Sık idrara çıkma ve idrar kaçırma
yakınması olan 5-10 yaşlarındaki toplam 710 pediyatrik hasta (486 tolterodin uzun etkili
kapsül, 224 plasebo), iki faz 3 randomize, plasebo kontrollü, çift kör, 12 haftalık çalışmada
incelenmiştir. İki çalışmada da haftalık toplam inkontinans epizodu sayısının başlangıç
değerlerinden değişimi açısından iki grup arasında önemli herhangi bir fark görülmemiştir.
5.2. Farmakokinetik özellikler
Genel özellikler
Bu formülasyona özgü spesifik farmakokinetik özellikler:
Uzun etkili tolterodin kapsülleri, tolterodinin hemen salınan tabletlerine kıyasla daha yavaş
emilir. Bunun sonucunda, maksimum serum konsantrasyonları kapsüllerin
uygulanmasından 4 (2-6) saat sonra elde edilir. Kapsül formunda uygulanan tolterodinin
8yarılanma ömrü, güçlü metabolizatörlerde yaklaşık 6 saat, CYP2D6’nın bulunmadığı zayıf
metabolizatörlerde yaklaşık 10 saattir. Kararlı durum konsantrasyonlarına, kapsülün
uygulanmasından sonraki 4 gün içinde erişilir.
Gıdaların, kapsüllerin biyoyararlanımı üzerinde etkisi yoktur.
Emilim:
Tolterodin, oral uygulama sonrasında karaciğerde CYP2D6’nın katalize ettiği ilk-geçiş
metabolizmasına uğrar ve farmakolojik olarak eşdeğer etkinliğe sahip major metaboliti olan
5-hidroksimetil türevi oluşur.
Tolterodinin mutlak biyoyararlanımı, hastaların büyük bir çoğunluğunu oluşturan güçlü
metabolizatörlerde %17, CYP2D6’nın bulunmadığı zayıf metabolizatörlerde ise %65’tir.
Dağılım:
Tolterodin ve 5-hidroksimetil metaboliti primer olarak orosomukoide bağlanır.
Bağlanmayan kısım, ana bileşik ve 5-hidroksimetil türevi için sırasıyla %3,7 ve %36’dır.
Tolterodinin dağılım hacmi 113 L’dir.
Biyotransformasyon:
Tolterodin oral uygulama sonrasında karaciğer tarafından yoğun metabolizasyona uğratılır.
Primer metabolizma yolu, polimorfik CYP2D6 enzimi üzerinden gerçekleşir ve 5-
hidroksimetil metabolitinin oluşumuyla sonuçlanır. İleri metabolizma yolları sonucunda 5-
karboksilik asit ve N-dealkile 5-karboksilik asit metabolitleri açığa çıkar. İdrarda saptanan
metabolitler içinde bu metabolitlerin oranları sırasıyla %51 ve %29’dur. Toplumun
yaklaşık %7 oranındaki küçük bir bölümünde CYP2D6 etkinliği bulunmaz. Bu bireylerde
(zayıf metabolizatörler) belirlenen metabolizma yolu, CYP3A4 aracılığıyla
dealkilasyondur, oluşan metabolit N-dealkile tolterodine olup klinik etkinliğe katılmaz.
Toplumun geriye kalan bölümü, güçlü metabolizatörler olarak adlandırılır. Güçlü
metabolizatörlerde tolterodinin sistemik klirensi yaklaşık 30 L/saat’tir. Zayıf
metabolizatörlerdeki düşük klirens, anlamlı düzeyde (yaklaşık 7 kat) yüksek serum
tolterodin konsantrasyonlarına neden olur ve 5-hidroksimetil metaboliti konsantrasyonları
ihmal edilebilir düzeyde bulunur.
5-hidroksimetil metaboliti farmakolojik olarak aktiftir ve tolterodinle eşdeğer etkinliğe
sahiptir. Tolterodin ve 5-hidroksimetil metabolitinin proteinlere bağlanmadaki farkları
nedeniyle, zayıf metabolizatörlerde, serbest tolterodinin EAA (Eğri Altı Alanı) değeri, aynı
dozajın uygulandığı CYP2D6 aktivitesi bulunan hastalardaki serbest tolterodin ve 5-
hidroksimetil metabolitinin kombine EAA değerine benzer bulunur. Güvenlilik, tolerabilite
ve klinik cevap, fenotipten bağımsız olarak benzer bulunmuştur.
Eliminasyon:
[14C]-tolterodin uygulamasını takiben, radyoaktivitenin yaklaşık %77’si idrar, %17’si feçes
yoluyla atılır. Verilen dozun %1’den azı değişmemiş olarak, %4’ü ise 5-hidroksimetil
metaboliti şeklinde atılmaktadır. Karboksillenmiş metabolit ve buna karşılık gelen
dealkillenmiş metabolit, idrarla atılan miktarın sırasıyla %51 ve %29’unu oluşturur.
Doğrusallık/doğrusal olmayan durum:
Terapötik doz aralığında lineer farmakokinetik gösterir.
9Hastalardaki karakteristik özellikler
Karaciğer yetmezliği:
Karaciğer sirozu bulunan hastalarda, serbest tolterodin ve 5-hidroksimetil metabolitinin
konsantrasyonları yaklaşık 2 kat yüksek bulunmuştur (bkz. Bölüm 4.2 ve Bölüm 4.4).
Böbrek yetmezliği:
Şiddetli böbrek yetmezliği olan hastalarda (insülin klirensi GFR ≤ 30 ml/dk), serbest
tolterodin ve 5-hidroksimetil metabolitinin ortalama konsantrasyonları iki katına çıkar. Bu
hastalarda diğer metabolitlerin plazma düzeyleri de belirgin derecede (12 kata kadar)
artmıştır. Bu metabolitlerin artmış konsantrasyonlarının klinik anlamı bilinmemektedir.
Hafif-orta derecede böbrek bozukluğunda kullanımı ile ilgili veri bulunmamaktadır (bkz
Bölüm 4.2 ve Bölüm 4.4).
Pediyatrik popülasyon:
Her mg doz başına etkene maruziyet erişkin ve adölesanlarda benzerdir. Ortalama mg doz
başına maruziyet, 5- 10 yaş aralığındaki çocuklarda yetişkinlere göre yaklaşık iki kattır
(bkz. Bölüm 4.2 ve Bölüm 5.1)
5.3 Klinik Öncesi Güvenlilik Verileri
Toksisite, genotoksisite ve karsinojenisite çalışmalarında, ilacın farmakolojik etkisi
haricinde klinik açıdan önemli sayılabilecek hiçbir etkiye rastlanmamıştır.
Reprodüktif çalışmalar fare ve tavşanlarda yapılmıştır.
Farelerde fertilite veya üreme fonksiyonu üzerine etkiler görülmemiştir. İnsanlar için
tavsiye edilen en yüksek dozun 7-20 katı daha yüksek dozlarda, C veya EAA, embriyo
maks
ölümü ve malformasyon gözlenmiştir.
Tavşanlarda, malformatif etkiler gözlenmemiştir. Ancak çalışmalarda insanların
tedavisinde beklenenden 20 veya 3 kat daha yüksek plazma maruziyeti (C veya EAA)
maks
söz konusudur.
Tolterodin ve aktif insan metabolitleri, köpek purkinje liflerinde (terapötik düzeylerin 14 –
75 katında) aksiyon potansiyeli süresini uzatır (%90 repolarizasyon) ve klonlanmış eter-a-
go-go- ilişkili gen (hERG) kanallarında (terapötik düzeylerin 0,5 – 26,1 katında) K+ akımını
bloke eder. Köpeklerde, tolterodin ve insan metabolitleri (terapötik düzeylerin 3,1– 61
katında) QT aralığında uzama gözlenmiştir. Bu bulguların klinikle ilişkisi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Şeker küreleri
10Surelease E-7-19010 Clear (etil selüloz 20 cP, orta zincirli trigliseridler, oleik asit (sığır
kaynaklı))
Saf su
Hidroksipropil metilselüloz 2910
Indigo karmin (E132)
Titanyum dioksit (E171)
Jelatin (Sığır kaynaklı)
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
28 ve 84 kapsül içeren şekilde, beyaz renkte emniyet belirteçli polietilen geçmeli kapakla
kapatılan, silindirik, beyaz renkte, 40 ml HDPE şişelerde ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Pfizer İlaçları Ltd.Şti.
34347 Ortaköy-İSTANBUL
Tel : 0 212 310 70 00
Faks : 0 212 310 70 58
8. RUHSAT NUMARASI
119 / 78
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.04.2006
Ruhsat yenileme tarihi: 24.08.2011
10. KÜB’ÜN YENİLENME TARİHİ
11