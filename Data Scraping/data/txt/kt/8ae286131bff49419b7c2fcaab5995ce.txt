 
 1KULLANMA TALİMATI 
 
ZOVİRAX 250 mg flakon 
Damar içine uygulanır. 
Steril 
 
 Etkin madde:  Asiklovir. Her flakon 250 mg asiklovir içerir.  
 Yardımcı maddeler:  Sodyum hidroksit (pH ayarı için), distile su 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir. 
 
o Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
o Eğer ilave sorularınız olursa, lütfen doktorunuza veya eczacınıza danışınız. 
o Bu ilaç kişisel olarak sizin için reçete edilmiştir, başkalarına vermeyiniz. 
o Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
o Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
 
Bu Kullanma Talimatında: 
1. ZOVİRAX nedir ve ne için kullanılır? 
2. ZOVİRAX’ı kullanmadan önce dikkat edilmesi gerekenler 
3. ZOVİRAX nasıl kullanılır? 
4. Olası yan etkiler nelerdir? 
5. ZOVİRAX’ın saklanması 
 
Başlıkları yer almaktadır. 
 
1. ZOVİRAX nedir ve ne için kullanılır? 
ZOVİRAX, etkin madde olarak asiklovir içerir. Asiklovir, “antiviral” adı verilen bir ilaç grubunun 
üyesidir. 
 
ZOVİRAX, Herpes simpleks  virüs (HSV) ve Varicella zoster virüs (VZV) adlı  virüslere karşı etkili 
antiviral bir ilaçtır. 
 
ZOVİRAX, suçiçeği, zona, uçuk, genital herpes ve Herpes simpleks ’in sebep olduğu diğer 
iltihapların tedavisinde endikedir. Uçuk, genital herpes ve diğer herpes iltihaplarının yeniden 
görülmesini engeller. Bağışıklık sistemi yetersiz hastalarda Herpes simpleks ’in neden olduğu 
iltihabın önlenmesinde kullanılır.  
 
2. ZOVİRAX’ı kullanmadan önce dikkat edilmesi gerekenler 
ZOVİRAX’ı aşağıdaki durumlarda KULLANMAYINIZ 
Eğer; 
 ZOVİRAX’ı kullanırken bir alerjik reaksiyon (döküntü, bölgesel ağrı veya şişme) gelişirse ilacı 
kullanmayı kesiniz ve doktorunuza söyleyiniz.  
 Eğer asiklovire, valasiklovire (bir çeşit antiviral ilaç) veya yardımcı maddelerden herhangi 
birine karşı aşırı duyarlılığınız (alerjiniz) varsa  bu ilacı kullanmayınız (yardımcı maddeler bu 
Kullanma Talimatının başında belirtilmektedir).  
 2ZOVİRAX’ı aşağıdaki durumlarda DİKKATLİ KULLANINIZ 
Eğer; 
 Böbrek hastalığınız  varsa aldığınız ZOVİRAX dozunun azaltılması gerekmektedir.  
 65 yaşın üzerindeyseniz, böbrek fonksiyonlarınızın azalması muhtemel olduğundan, doz 
azaltılmasına ihtiyacınız olabilir.  
 Hem yaşlı hastalar hem de böbrek bozukluğu olan hastalarda nörolojik yan etki gelişme riski 
yüksektir ve bu etkilerin varlığı yakından izlenmelidir.  
 Özellikle aktif lezyonlarınız (kabartı veya kabarcıklar) mevcut olduğunda, virüs bulaştırmama 
konusunda gerekli önlemleri almalısınız. 
 ZOVİRAX kullanırken yeteri kadar su içmeye özen gösteriniz. 
 ZOVİRAX’ı ağızdan almamalısınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışıniz.  
 
ZOVİRAX’ın yiyecek ve içecek ile birlikte kullanılması  
Veri yoktur. 
 
Hamilelik  
İlacı kullanmadan önce doktorunuza veya eczacınıza danışınız. 
 
Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız 
doktorunuza danışmadan ZOVİRAX’ı kullanmayınız. Doktorunuz, hamileyken ZOVİRAX 
kullanımının size olan faydası ile bebeğinize olan riskini değerlendirecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
ZOVİRAX’ın içeriğinde bulunan bileşenler anne sütüne geçebilir. Eğer emziriyorsanız, 
ZOVİRAX’ı kullanmadan önce doktorunuza danışınız. 
 
Araç ve makine kullanımı 
Uyuşuk veya uykulu hissetme gibi bazı yan etkiler odaklanma ve tepki verme becerilerinizi 
bozabilir.  Araç ve makine kullanmadan önce bu yan etkilerin sizde bulunmadığından emin olunuz.  
 
ZOVİRAX'ın içeriğinde bulunan bazı yardımcı maddeler hakkında önemli bilgiler 
Bu tıbbi ürün her flakonunda 26 mg sodyum ihtiva eder. Bu durum, kontrollü sodyum diyetinde 
olan hastalar için göz önünde bulundurulmalıdır. 
 
Diğer ilaçlar ile birlikte kullanımı 
Önemli bir ilaç etkileşimi yoktur.  
 
Probenesid (gut hastalığının tedavisinde kullanılan bir ilaç) ve simetidin (ülser tedavisi için kullanılan 
bir ilaç) ZOVİRAX’ın etkisini arttırır. Benzer olarak bağışıklığı baskılanmış nakilli hastalarda 
kullanılan yüksek doz mikofenolat mofetil ile birlikte kullanıldığında da ZOVİRAX’ın etkisi artar. 
Bununla birlikte, doz ayarlaması gerekli değildir.  
  
 3Siklosporin ve takrolimus (bağışıklığı baskılanmış nakilli hastalarda kullanılan ilaçlar) ile birlikte 
kullanılacaksa dikkatli olunmalıdır. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz. 
 
3. ZOVİRAX nasıl kullanılır? 
Uygun kullanım ve doz/uygulama sıklığı için talimatlar: 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır. 
 
Uygulama yolu ve metodu: 
ZOVİRAX'ın gerekli dozu 1 saat kadarlık bir sürede yavaş olarak damar içine uygulanmalıdır.  
 
Değişik yaş grupları:  
 Çocuklarda kullanım:  
Çocuğunuzun yaşına, kilosuna ve hastalığına bağlı olarak doz ayarlanmasına ihtiyaç olabilir.  
Doktorunuz hastalığına bağlı olarak çocuğunuzun ilaç dozunu belirleyecek ve uygulayacaktır. 
 
Yeni doğanlarda ZOVİRAX dozu vücut ağırlığına göre hesaplanır.  
 
 Yaşlılarda kullanımı:   
ZOVİRAX kullanırken yeteri kadar su içmeye özen gösteriniz. Böbrek hastalığınız varsa dozun 
azaltılmasına özellikle dikkat edilmelidir .  
 
Özel kullanım durumları:  
Böbrek yetmezliği: 
Böbrek fonksiyon bozukluğu bulunan hastalarda ZOVİRAX dikkatle uygulanmalıdır. 
 
Eğer ZOVİRAX ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla ZOVİRAX kullandıysanız:  
Kazara günlerce tekrar eden yüksek doz ZOVİRAX aldıysanız nörolojik belirtiler (baş ağrısı, zihin 
karışıklığı, nöbet, koma) görülebilir.  
 
ZOVİRAX’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ZOVİRAX’ı kullanmayı unutursanız; 
Unutulan dozları dengelemek için çift doz almayınız. 
 
ZOVİRAX ile tedavi sonlandırıldığındaki oluşabilecek etkiler; 
Doktorunuza danışmadan ilacınızı kullanmayı bırakmayınız. 
 
4. Olası yan etkiler nelerdir? 
Tüm ilaçlar gibi ZOVİRAX’ın içeriğinde bulunan maddelere duyarlı olan kişilerde yan etkiler 
olabilir. 
 
 
  
 4Aşırı duyarlılık reaksiyonları şunlardır (seyrek görülür); 
 Döküntü, deride kaşıntı ya da kurdeşen gibi alerjik reaksiyonlar, 
 Yüz, dudaklar, dil ya da vücudun diğer bölümlerinde şişlik, 
 Nefes darlığı, hırıltılı solunum ya da solunum güçlüğü, 
 Açıklanamayan ateş ve özellikle ayakta dururken bitkinlik. 
 
Yan etkiler aşağıdaki kategorilerde gösterildiği şekilde sınıflandırılmıştır: 
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor. 
 
Yaygın:  
 Uygulama yapılan bölgede şişlik, kızarıklık ve hassasiyet 
 Kaşıntı, 
 Bulantı, 
 Kusma, 
 Karaciğer ile ilişkili enzimlerde geçici artışlar, 
 Kan ve üre testlerinde değişiklikler, 
 Deride ışığa karşı hassasiyet (fotosensitivite) dahil döküntü 
 Kurdeşen (ürtiker) 
 Damar iltihabı (flebit)  
 
Yaygın olmayan:   
 Kırmızı kan hücreleri (alyuvar) sayısında azalma (anemi), 
 Beyaz kan hücreleri (akyuvar) sayısında azalma (lökopeni),  
 Trombosit (kanın pıhtılaşmasından sorumlu hücreler) sayısında azalma (trombositopeni).  
 
Çok seyrek:   
 Halüsinasyon,  
 Psikotik sendromlar (duygu ve düşünce bozuklukları), 
 Huzursuzluk,  
 Zihin karışıklığı,  
 Baş ağrısı, 
 Sersemlik,  
 Titreme,  
 Hareket kontrolündeki zorluğa bağlı yürüme bozukluğu (ataksi), 
 Konuşma veya dil ile ilgili bozukluk (dizartri), 
 Nöbet,  
 Uyku hali,  
 Yorgunluk,  
 Boyun sertliği ve ışığa karşı hassasiyet 
 Düşünememe, net bir şekilde yargılayamama veya konsantre olamama 
 Yüksek ateş, 
 Ensefalopati (bir çeşit beyin iltihabı),  
 Koma,   
 5 İshal, 
 Karın ağrısı,   
 Bilirubinde geçici artışlar 
 Hepatit (karaciğerin iltihaplanması), 
 Sarılık,  
 Çok az idrar yapma veya hiç idrar yapamama gibi böbrek problemleri 
 Bel ağrısı, sırtınızın böbrek bölgesi veya kalçanızın hemen üstünde ağrı (böbrek ağrısı) 
 Bazı kan ve idrar testlerinde değişiklik 
 Uygulama yerinde şişlik ve kızarıklık gibi iltihabi reaksiyonlar.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz. 
 
Yan etkilerin raporlanması: 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi“ ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
5. ZOVİRAX’ın saklanması 
ZOVİRAX’ı çocukların göremeyeceği, erişemeyeceği yerlerde ve ambalajında saklayınız. 
 
25oC altındaki oda sıcaklığında saklayınız.   
 
ZOVİRAX antimikrobiyal koruyucu içermez. Bu nedenle, sulandırma ve seyreltme işlemleri ya 
tamamen aseptik koşullarda ya da kullanımdan hemen önce yapılmalı ve kullanılmamış solüsyonlar 
atılmalıdır. Sulandırılmış ya da seyreltilmiş solüsyonlar buzdolabına konulmamalıdır. Önerilere uygun 
olarak hazırlanmış  ya da seyreltilmiş solüsyonlar 20oC'de 12 saate kadar stabil kalabilirler. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra ZOVİRAX’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. ve Tic. A.Ş., Levent / İSTANBUL 
 
Üretim yeri:   
GlaxoSmithKline S.p.A., S. Polo di Torrile (Parma), İtalya 
 
Bu kullanma talimatı  .../.../...tarihinde onaylanmıştır. 
 