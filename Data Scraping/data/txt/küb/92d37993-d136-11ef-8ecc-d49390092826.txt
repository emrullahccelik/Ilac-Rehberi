KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAKRO-ALBUMON, radyofarmasötik hazırlama kiti
2. KALİTATİF VE KANTİTATİF BİLEŞİM
Etkin madde:
Her flakon 2 mg insan serum albumin makroagregatı içerir.
Yardımcı Maddeler:
Sodyum Klorür 4.5mg/flakon
Yardımcı maddeler için 6.1.’e bakınız.
3. FARMASÖTİK FORM
Radyofarmasötik hazırlama kiti.
Beyaz liyofilize tozdur.
Kit, azot altında kapatılmış, steril ve pirojen olmayan bir üründür. 99mTc-perteknetat ile
işaretlenerek intravenöz enjeksiyon için uygun hale getirilir.
1 flakon 2-4x106 partikül içerir, boyutları 10-90 μm arasında değişir. İşaretlenmiş partiküller
intravenöz olarak enjekte edildiği zaman partiküllerin çoğunluğu pulmoner kapiller yataktan ilk
geçişte dolaşımdan uzaklaştırılır. Böylece pulmoner sintigrafi sağlanır. İşaretlenmiş materyal alt
bacak veya pelviste radyonüklid venografi uygulaması için de uygundur.
Kit, 6 flakon, işaretlenmiş preparatın parametrelerini gösteren 6 adet kendinden yapışkanlı etiket ve
kullanım talimatı içerir.
4. KLİNİK ÖZELLİKLER
4.1. Terapötik endikasyonlar
Kit, steril 99mTc perteknetat ile işaretledikten sonra aşağıdaki tetkikler için kullanılır:
• Akciğer perfüzyon sintigrafisi
• Pulmoner emboli
• Akciğer kanseri
• Diğer akciğer hastalıklarında post operatif solunum fonksiyonlarının tahmini
• Venöz dolaşımın görüntülenmesi
• Abdominal ve retroperitoneal organların arteriyel perfüzyon sintigrafisi
• Alt ekstremitelerde ve pelviste derin ven trombozunun tesbiti
• Vena kava inferiyor oklüzyonu
14.2. Pozoloji ve uygulama şekli
99mTc-MAKRO-ALBUMON sadece intravenöz bolus enjeksiyon şeklinde kullanılır. Bir flakon
MAKRO-ALBUMON 5-6 tetkik için partikül içerir. Dolayısı ile bir flakonun tüm içeriğinin hiçbir
zaman tek bir hastaya verilemeyeceğine dikkat edilmesi önemlidir. Aynı zamanda, hiçbir zaman,
işaretlenmemiş insan serum albumini de uygulanmamalıdır. Uygulamadan önce, işaretlenmiş
MAKRO-ALBUMON’un flakondan çekilip tekrar flakona bırakılarak homojen bir solüsyon elde
edilmesi gereklidir. Bu işlem sırasında köpük oluşumundan kaçınılmalıdır.
Erişkin dozları
Erişkinlerde akciğer sintigrafisi için 37-185 MBq 99mTc-MAKRO-ALBUMON intravenöz olarak
uygulanmalıdır. Enjeksiyon mutlaka istirahat halindeki iyi ve güçlü solunumu olan hastalara
uygulanmalıdır. Rutin olarak akciğer sintigrafisi planar projeksiyonda; anteriyor, posteriyor, sağ
lateral, sol lateral, sağ oblik (30o, 70o), sol oblik (30o, 70o) pozisyonlarda yapılır.
Akciğer perfüzyon sintigrafisi için minimal partikül sayısı 50 000 partiküldür. Tanısal olarak yeterli
ve risk yaratmayan bir tetkik için önerilen optimal partikül sayısı 100-150.000, maksimum partikül
sayısı 500.000’dir.
Özel popülasyonlara ilişkin ek bilgiler:
Pediyatrik popülasyon
Çocuklardaki aktivite erişkinler için önerilen aktiviteden kilo veya yüzey alanına göre
hesaplanabilir.
Ancak, EANM (Avrupa Nükleer Tıp Topluluğu) Pediyatrik Görev Grubu, uygulanacak
aktivitenin vücut ağırlığından aşağıdaki tablo kullanılarak hesaplanmasını önermektedir:
Erişkin dozlarının fraksiyonu
3 kg = 0.10 22 kg = 0.50 42 kg = 0.78
4 kg = 0.14 24 kg = 0.53 44 kg = 0.80
6 kg = 0.19 26 kg = 0.56 46 kg = 0.82
8 kg = 0.23 28 kg = 0.58 48 kg = 0.85
10 kg = 0.27 30 kg = 0.62 50 kg = 0.88
12 kg = 0.32 32 kg = 0.65 52-54 kg = 0.90
14 kg = 0.36 34 kg = 0.68 56-58 kg = 0.92
16 kg = 0.40 36 kg = 0.71 60-62 kg = 0.96
18 kg = 0.44 38 kg = 0.73 64-66 kg = 0.98
20 kg = 0.46 40 kg = 0.76 68 kg = 0.99
1 yaşındaki bir çocuk için agrege partiküllerin önerilen miktarı 165.000’dir ve bebeklerde bu miktar
50.000 partikülü geçmemelidir.
2Tüm vakalarda görüntüleme enjeksiyondan hemen sonra yapılmalıdır.
99mTc-MAKRO-ALBUMON hastalara genellikle bir kez uygulanır, ancak gerekirse, herhangi
bir
allerjik reaksiyona yol açmadan tekrarlanabilir. Tekrarlanan enjeksiyon, ilk enjeksiyonu takiben 36-
48 saat sonra yapılabilir (99mTc’un 6-8 saatlik yarılanma ömrüne göre).
4.3. Kontrendikasyonlar
MAKRO-ALBUMON şu durumlarda kontrendikedir:
• Etkin madde veya yardımcı maddelerden herhangi birine karşı hipersensitivite
• Doğal veya agrege insan serum albuminine karşı belirlenmiş allerjik reaksiyonlar
• Hemodinamik etki, sağ-sol şant
• Ciddi pulmoner hipertansiyon
• Status astmatikus
• Gebelik
4.4. Özel kullanım uyarıları ve önlemleri
99mTc ile işaretlenerek kullanılan bu preparat, insan serum albuminine karşı hipersensitivite öyküsü
olan hastalara uygulanmamalıdır.
Gebe veya emziren kadınlara ve 18 yaşından küçük çocuklara, elde edilecek klinik bilginin yararı
hastanın aldığı radyasyonun oluşturduğu riskten fazla olmadıkça, uygulanmamalıdır.
Çocuk doğurma potansiyeli olan kadınlarda uygulama menstrüasyonun başlamasından sonraki ilk
10 günde yapılmalıdır.
İşaretlenen ürün sulandırma yapıldıktan sonra 8 saat içinde kullanılabilir. Süspansiyon her zaman
flakonun içine enjekte edip tekrar çekilerek karıştırılmalıdır. Eğer ihtiyaç olursa işaretli preparat
steril, izotonik salin çözeltisi kullanılarak seyreltilebilir. İşaretli peparat 25 ºC’ın altında ve
oksidanlardan korunarak saklanmalıdır.
Sulandırmadan önce her flakon 4.5 mg sodyum içerir. Bu tıbbi ürün her dozu başına 1 mmol
(23 mg)’dan daha az sodyum ihtiva eder; yani esasında “sodyum içermez”.
Bu ürünün işaretlenmesi ve uygulanması, radyasyon güvenliği ve farmasötik gereklilikleri
karşılayacak şekilde yapılmalıdır.
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANMALIDIR.
MAKRO-ALBUMON, 99mTc ile işaretlenmeden hastaya uygulanmamalıdır.
Akciğer perfüzyonu uygulamalarında enjekte edilen işaretli partiküllerin sayısı 600.000’i
geçmemelidir.
34.5. Diğer tıbbi ürünler ile etkileşimler ve diğer etkileşim şekilleri
99mTc-MAKRO-ALBUMON’un biyolojik dağılımı bazı ilaçlar tarafından değiştirilebilir. Heparin,
kemoterapötik ajanlar, eroin, busulfan, nitrofurantoin, siklofosfamid veya bronkodilatatörler orijinal
biyolojik dağılımı değiştirebilirler.
4.6. Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan bir kadına bu radyoaktif ilacın uygulanması gerektiğinde, mutlaka
gebelik olasılığı düşünülmelidir. Bir periyodunda gecikme olan tüm kadınlar, aksi kanıtlanmadıkça,
hamile olarak kabul edilmelidir. Herhangi bir şüphe halinde, istenen klinik bilgiye ulaşılmasını
sağlayacak en düşük radyasyon maruziyeti sağlanmalıdır. İyonize radyasyonu içermeyen diğer
alternatif teknikler de göz önüne alınmalıdır.
Gebelik dönemi
Gebe bir kadına radyoaktif bir madde ile tetkik yapıldığında fetüs de radyasyon dozu alır. Bu
nedenle, hamilelik sırasında bu tür tetkikler sadece zorunlu ise ve tetkikten elde edilecek yarar anne
ve fetüse olan risklerden açık olarak daha fazla ise yapılmalıdır.
Laktasyon dönemi
Emziren bir kadına radyoaktif bir ürün verilmesinden önce, yapılacak olan incelemenin emzirme
döneminin sonuna ertelenme olasılığı mutlaka düşünülmelidir. Ayrıca, radyoaktivitenin anne sütüne
geçtiği de dikkate alınarak, en uygun radyofarmasötik seçimi yapılmalıdır. Radyofarmasötik ilacın
uygulanması gerektiğine karar verilmişse, ilaç verilmeden önce süt biriktirilmeli ve enjeksiyondan
itibaren 12 saat süreyle emzirmeye son verilmelidir. Bu süre içinde sağılan süt atılmalıdır. Sütteki
radyasyon düzeyi bebeğe 1 mSv’den daha fazla radyasyon dozu vermeyecek seviyeye indiğinde
yeniden emzirmeye başlanabilir.
Üreme yeteneği ve fertilite:
MAKRO-ALBUMON’un üreme yeteneği ve fertilite üzerine bilinen bir etkisi yoktur.
4.7. Araç ve makine kullanımı üzerindeki etkiler
Bir etkisi yoktur.
4.8. İstenmeyen etkiler
99mTc- MAKRO-ALBUMON gibi protein içeren radyofarmasötiklerin kullanılması halinde
hipersensitivite reaksiyonları gelişebilir. Bu nedenle, uygulama sırasında gerekli ilaçlar ve
reanimasyon cihazları mutlaka hazır bulundurulmalıdır.
İyonize radyasyona maruziyet, elde edilecek yarar açısından hasta bazında
gerekçelendirilebilmelidir. Uygulanan aktivite, istenen tanısal sonuçları elde etmeye yeterli olacak
mümkün olan en düşük radyasyon dozu olmalıdır.
44.9. Doz aşımı ve tedavisi
Hayvan deneylerinde MAKRO-ALBUMON’un doz aşımı ile ilişkili bir risk tesbit edilmemiştir.
Klasik olarak doz aşımı kelimesinin düşündürdüğü anlamda (bir üründen kilogram başına aşırı
miktarda almak) bir maruziyet bu preparat için söz konusu değildir. Ancak, 99mTc-MAKRO-
ALBUMON için doz aşımı, aşırı fazla sayıda partikülün enjeksiyonu şeklinde düşünülmelidir.
Erişkinler için enjekte edilebilecek maksimum partikül sayısı, 1.5x106’yı aşmamalıdır. Dikkatsizlik
sonucu doz aşımı meydana gelen vakalarda yüksek radyoaktivite maruziyetini azaltabilmek için
destekleyici diürez (yani sık idrara çıkma) sağlanabilir.
5. FARMAKOLOJİK ÖZELLİKLER
5.1. Farmakodinamik özellikler
ATC kodu : V09DB
Grup : Teknesyum (99mTc), partiküller ve kolloidler
99mTc-MAKRO-ALBUMON, önerilen dozlarda ve uygulama yoluyla herhangi bir farmakodinamik
etki göstermez.
5.2. Farmakokinetik özellikler
Dağılım:
99mTc-MAKRO-ALBUMON i.v. enjeksiyonundan 5-10 dakika sonra mikroemboliye yol açan
işaretlenmiş makroagregatların %80’den fazlası pulmoner kapillerlerde bloke edilir. Bunların
büyüklüğü 10-90 μm aralığındadır. Önerilen (3-5x105) agrege albumin partikül sayısı ile oluşan
mikroemboli çok küçüktür ve pulmoner dolaşımda herhangi bir sorun oluşturmaz.
Intravenöz uygulamadan sonra, partikül büyüklüğü 1-10 μm’dan küçük partiküller (yani pulmoner
kapillerlerden küçük boyutta olanlar) doğrudan retiküloendoteliyal sistem organlarına (karaciğer,
dalak ve kemik iliği) geçerler.
Eliminasyon:
Akciğerdeki makroagregatların efektif yarılanma ömürleri yaklaşık 3-5 saat, biyolojik yarılanma
ömürleri ise 3-15 saattir. Bu süre boyunca bu makroagregatlar daha küçük partiküllere parçalanır ve
retiküloendoteliyal sistem hücreleri tarafından fagositozla yok edilirler.
1-10 μm’dan küçük partiküller böbrekler yolu ile atılır.
5.3. Klinik öncesi güvenlilik verileri
Preklinik çalışmalar sırasında yapılan patolojik incelemelerde deney hayvanlarının organlarında
herhangi bir patoloji tesbit edilmemiştir. Konu ile ilgili yayınlarda teratojenite, mutajenite veya
karsinojenite bildirilmemiştir.
56. FARMASÖTİK ÖZELLİKLER
6.1. Yardımcı maddelerin listesi
Kalay klorür dihidrat
Sodyum klorür
Askorbik asit
Glikoz
6.2 Geçimsizlikler
Bilinen bir geçimsizliği yoktur.
6.3. Raf ömrü
24 ay
Sodyum 99mTc perteknetat ile işaretlenmiş ürün 25°C’nin altındaki sıcaklıklarda saklanmak
koşuluyla 8 saat içinde kullanılmalıdır.
Sodium perteknetat [99mTc] enjeksiyon Avrupa Farmakopesi spesifikasyonları ile uyumlu olmalıdır.
6.4 Saklamaya yönelik özel tedbirler
25°C’nin altında ışıktan koruyarak saklanmalıdır.
İşaretlenmiş ürünlerin saklanması radyoaktif maddeler için ulusal mevzuatla uyumlu olmalıdır.
Flakon içeriği, sadece, kullanma talimatında belirtildiği şekilde radyoaktif 99mTc işaretli
preparatın hazırlanmasında kullanılması için planlanmıştır.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
8 ml şeffaf, steril, Tip I cam flakonlar, steril lastik tıpa ile ve köşesi yukarı kıvrılmış
plastik-aluminyum kapakla kapatılmıştır.
6.6 Beşeri tıbbi üründen arta kalan maddelerin imhası ve diger özel önlemler
Radyoaktif atıklar, Türkiye Atom Enerjisi Kurumu mevzuatı doğrultusunda ve ayrıca “Tıbbi
Atıkların Kontrolü Yönetmeliği” ve “Ambalaj Atıklarının Kontrolü Yönetmeliği” ne uygun olarak
imha edilmelidir.
7. RUHSAT SAHİBİ
6Can Radyofarmasötik Ürünler Sanayi ve Ticaret
A.Ş. Ali Paşa Sanayi Bölgesi 12. Sokak, No: 19
Silivri-İstanbul
Tel: 0090(212) 716 53 45
Faks: 0090(212) 716 53 51
8. RUHSAT NUMARASI
136/11
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:22/05/2013
Ruhsat yenileme tarihi:
10. KÜB’ÜN YENİLENME TARİHİ
711. DOZİMETRİ
Erişkin ve çocuklar için radyasyon dozu
99mTc-MAKRO-ALBUMON uygulanmasından sonra tahmini absorbe edilen radyasyon dozu
Absorbe Edilen Doz
Organ Yetişkin 15 yaş 10 yaş 5 yaş 1 yaş Yeni doğan
(µGy/MBq) (µGy/MBq) (µGy/MBq) (µGy/MBq) (µGy/MBq) (µGy/MBq)
Akciğer 70.8 104 145 220 420 1120
Mesane duvarı 37.1 46.9 68.2 102 186 446
Kalp duvarı 9.24 12.2 16.9 23.6 35.8 69.6
Karaciğer 8.24 10.9 15.3 21.6 38.0 77.5
Timus 6.06 7.61 10.8 14.6 21.2 39.0
Adrenaller 5.67 7.47 11.0 16.4 27.5 59.1
Meme 4.91 5.43 9.76 13.8 20.5 39.3
Uterus 4.88 5.93 9.18 13.4 23.2 43.5
Kemik yüzeyi 4.73 5.98 8.51 12.9 24.1 48.8
Pankreas 4.58 6.23 9.05 14.1 24.7 48.8
Tüm vücut 3.95 5.03 7.36 11.3 20.3 44.9
Dalak 3.87 5.05 7.59 12.0 20.7 41.1
Safra kesesi duvarı 3.33 4.35 7.10 10.6 15.2 38.6
Mide 3.19 4.50 6.80 7.14 11.3 35.3
Kırmızı kemik iliği 3.07 3.63 5.03 6.74 10.9 22.1
Kas dokusu 2.85 3.64 5.16 7.67 13.6 28.6
Kolon duvarı üst segment 2.71 3.38 5.29 7.72 13.4 26.2
Overler 2.69 3.44 5.19 7.90 13.6 27.3
Böbrekler 2.36 3.22 5.00 7.78 13.8 29.3
Tiroid 2.33 3.04 5.26 8.30 14.9 27.1
Bağırsaklar 1.91 2.51 4.13 10.20 16.9 25.5
Kolon duvarı alt segment 1.85 2.47 4.28 6.65 12.1 26.0
Testisler 1.78 2.45 4.17 6.47 12.1 23.8
Cilt 1.34 1.55 2.51 3.91 7.07 16.1
Beyin 0.70 0.88 1.46 2.36 4.10 9.46
Doz hesaplamaları standart MIRD metodu ile yapılmıştır (MIRD Kitapçık No.1, Nükleer Tıp
Topluluğu, 1976). Etkin doz eşdeğerliği (EDE) ICRP 53 (Ann. ICRP 18 (1-4), 1988)’de belirlendiği
şekilde tesbit edilmiştir. Bu değerler; erişkinler için: 1.45 x 10-2 mSv/MBq ve 15, 10, 5, 1
yaşlarındaki çocuklar ve yenidoğan bebekler için sırası ile: 2.00 x 10-2 mSv/MBq, 2.85 x 10-2
mSv/MBq, 4.26 x 10-2 mSv/MBq, 7.81 x 10-2 mSv/MBq and 19.4 x 10-2 mSv/MBq’dir.
8Kadınlarda ve hamile kadınlarda radyasyon dozu
99mTc MAKRO-ALBUMON enjeksiyonunu takiben absorbe edilen tahmini radyasyon dozu
Absorbe edilen doz
Doz hesaplamaları standart MIRD metodu ile yapılmıştır (MIRD Kitapçık No.1, Nükleer Tıp
Topluluğu, 1976). Etkin doz eşdeğerliği (EDE) ICRP 80 (Ann. ICRP 18 (1-4), 1988)’de belirlendiği
şekilde tesbit edilmiştir. Bu değerler; kadınlar için: 1.87 x 10-2 mSv/MBq ve 3, 6 ve 9 aylık gebelik
dönemleri için sırası ile:
1.86x10-2
mSv/MBq,
1.87x10-2
mSv/MBq and
2.32x10-2
mSv/MBq’dir.
912. RADYOFARMASÖTİKLERİN HAZIRLANMASINA YÖNELİK TALİMATLAR
Hazırlama metodu:
Bu ilaç flakonunu, 3 mm kalınlığındaki kurşun zırhın içine yerleştiriniz. Daha sonra steril bir
enjektör kullanarak aseptik koşullarda gerekli aktiviteyi içeren (maksimum 3.7 GBq) sahip 2-8 ml
99mTc perteknetat’ı lastik kapaktan flakona enjekte ediniz. Enjektörü flakondan çıkarmadan önce
çözeltinin üstündeki boşluk kısmından 2-8 cm3 hava çekerek flakonun içindeki basıncı
dengeleyiniz. Hava alan (Breather) iğne kullanmayınız. Dondurularak kurutulmuş toz tamamen
çözününceye kadar flakonu karıştırınız. 20 dk boyunca 20-25 ºC’da bekletiniz, bu süre içinde
periyodik olarak flakonu karıştırınız. Verilen etiketteki bilgileri doldurunuz ve flakona yapıştırınız.
Kalite kontrolü:
İşaretlemenin kalitesi (radyokimyasal saflık) aşağıda verilen işlemlere göre kontrol edilir:
Metod: Yükselen ince-tabaka kromatografisi
Materyal ve reaktifler:
1. 2.0x20 cm ince tabaka kromatografi bandı
2. Mobil faz: Metil-Etil-Keton (MEK)
3. Yürütücü tankı
4. Enjektör, iğne, makaslar, maşa ve aktivite ölçümü için gerekli cihazlar
Prosedür:
Mobil fazı 2 cm derinliğinde olacak şekilde tankın içine koyun.
Jel üstüne yaklaşık 5-10 μl hacimde preparat ve referans 99mTc perteknetat çözeltisi damlatın ve
havada kurutun. Dik pozisyonda tankın içine yerleştirin ve kapağı kapatın. Test örneğinin
(damlatılan bölge) çözücü seviyesinin üstünde kalacağı şekilde bandı mobil fazın içine daldırın.
Maşa ile yürütülmüş ince tabaka bandını tanktan alın, bandı kurutun ve uygun ekipmanla aktivite
dağılımını tesbit edin.
MEK ile yürütme sırasında, işaretlenmiş preparat başlangıç çizgisinde kalır (Rf=0.0), buna karşılık
bağlanmamış perteknetat mobil fazın üst çizgisi ile hareket eder (Rf=0.9-1.0). Radyoaktivite
dağılımını tesbit edin ve preparata bağlanmış olan total radyoaktivite yüzdesini ve serbest
perteknetat veya radyoaktif safsızlıkları tayin edin.
İşaretleme etkinliğinin ölçümü:
R = 0.0’da aktivite (cpm)
f
99mTc- MAKRO-ALBUMON (%) = ------------------------------------------- x100
İnce tabakada total aktivite (cpm)
Radyokimyasal safsızlığın tayini:
R = 1.0’da aktivite (cpm)
f
Radyokimyasal safsızlık (%) = ---------------------------------------- ------x100
İnce tabakada total aktivite (cpm)
Radyokimyasal saflılık en az %90 olmalıdır ve safsızlıkların yüzdesi %10’u aşmamalıdır.
10