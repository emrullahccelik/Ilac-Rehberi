1/4 
 KULLANMA TALİMATI  
 
CARNİA  1 g/5 ml enjektabl çözelti içeren ampul  
Damar içine uygulanır.  
 
 Etkin madde:  Her bir 5 ml’lik ampul, 1 g L -karnitin içerir.  
 Yardımcı maddeler:  Hidroklorik asit (%10’luk) ve enjeksiyonluk su.  
 
Bu ilacı kullanmaya başlamadan önce b u KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. CARNİA  nedir ve ne için kullanılır?  
2. CARNİA ’yı kullanmadan önce dikkat edilmesi gerekenler  
3. CARNİA  nasıl kullanılır?  
4. Olası yan etkiler nelerdir?  
5. CARNİA ’nın saklanmas ı 
 
Başlıkları yer almaktadır.  
 
1. CARNİA  nedir ve ne için kullanılır?  
 CARNİA , L-karnitin adlı etkin maddeyi içeren bir ilaçtır. L -karnitin, memelilerin enerji 
metabolizması için zorunlu olan doğal bir maddedir. Özellikle kalp kası ve iskelet kasları gibi 
dokular için gerekli olan enerji üretimini sağlamak üzere yağ asitlerinin mitokondri (bir hücre 
içi organeli) girişini kolaylaştırır.  
 CARNİA , 5 ml’lik amber renkli cam ampuller şeklinde sunulur. Berrak ve renksiz çözelti 
görünümündedir.  
 CARNİA , aşağıdaki d urumların tedavisinde kullanılır:  
 Birincil karnitin yetersizliği,  
 Hemodiyaliz uygulanan hastalarda görülen karnitin yetersizliği.  
 
2. CARNİA ’yı kullanmadan önce dikkat edilmesi gerekenler  
CARNİA ’yı aşağıdaki durumlarda KULLANMAYINIZ  
 Eğer CARNİA ’nın içeriği nde bulunan  L-karnitin’e ya da ilacın herhangi bir bileşenine 
karşı aşırı duyarlıysanız.  
 
CARNİA ’yı aşağıdaki durumlarda DİKKATLİ KULLANINIZ  
 İnsulin veya oral hipoglisemik tedavi (ağız yoluyla alınan kan şekerini düşürücü tedavi) 
alan şeker hastalarında L -karnitin uygulanması hipoglisemiye (kan şekeri düşüklüğü) yol 
açabilir. Bu hastalarda kan şekeri düzeyleri düzenli olarak izlenmelidir.  2/4 
  Damar yoluyla CARNİA  tedavisi, akut yetmezliğiniz varsa ve/veya ağızdan ilaç 
alamayacak durumda iseniz uygulanır. Durumu nuz elverince hemen ağızdan tedaviye geçilir.  
 CARNİA  ile tedaviniz sırasında doktorunuz ilaca verdiğiniz klinik cevabı, hayati 
belirtilerinizi, kan kimyanızı, plazma ve idrar karnitin konsantrasyonlarınızı periyodik olarak 
kontrol edebilir ve gerek irse doz aj ayarlaması yapabilir.  
 Damar yoluyla CARNİA  tedavisi alıyorsanız, kalp yetmezliğiniz, şiddetli böbrek 
yetmezliğiniz varsa, tuz tutulumuna bağlı olarak vücudunuzda ödem mevcutsa, kortikosteroid 
türevi veya kortikotropik ilaçlar kullanıyorsanız doktorunuza  bildiriniz. Doktorunuz 
tedavinize potasyum ilave edebilir ve sıvı ve elektrolit seviyenizi izleyebilir.  
 Diyaliz hastasıysanız veya ağır böbrek yetersizliğiniz varsa, CARNİA ’nın atılımı 
böbrekler yoluyla gerçekleşemeyeceğinden, ilacın esas parçalanma ürünl erinin (trimetilamin 
[TMA] ve trimetilamin -N-oksit [TMAO]) kanda birikmesi nedeniyle ağız yoluyla uygulanan 
formülasyonları yüksek dozlarda uzun süre kullanmamanız gerekir. Böyle bir birikim, idrarda, 
nefeste ve terde ağır bir balık kokusuna sebep olan tri metilamin birikimine yol açar. Bu 
durum, damar yoluyla uygulamada gözlenmez.  
 CARNİA  ile birlikte kan pıhtılaşmasını engelleyen ilaç (kumarinik ilaçlar; örn: varfarin) 
kullanıyorsanız, INR değerlerinizde (kan pıhtılaşma değerleri) artış görülebilir. Bu nede nle, 
değerleriniz normale dönene kadar kan testlerinizin (pıhtılaşma testleri ve diğer testlerin) 
başlangıçta haftalık, sonraki dönemde aylık olarak kontrol edilmesi gerekmektedir.  
 
Bu uyarılar geçmişteki herhangi bir dönemde dahi olsa sizin için geçerliys e lütfen 
doktorunuza danışınız.  
 
CARNİA ’nın yiyecek ve içecek ile kullanılması  
Veri yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamilelerde yapılmış yeterli klinik çalışma bulunmamaktadır. L -karnitin hamile kadınlarda 
yalnızca, yararın doğacak bebekte oluşabilecek olası risklerden üstün olması durumunda 
kullanılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacı nıza danışınız.  
L-karnitin emziren kadınlarda yalnızca, anneye olan yararın bebekte oluşabilecek olası 
risklerden üstün olması durumunda kullanılmalıdır.  
 
Araç ve makine kullanımı  
CARNİA , araç veya makine kullanma becerinizi olumsuz yönde etkilemez.  
 
CARNİ A’nın içeriğinde bulunan bazı yardımcı maddeler hakkında önemli bilgiler  
Veri yoktur.  
 
Diğer ilaçlar ile birlikte kullanımı  
CARNİA  ile birlikte kan pıhtılaşmasını engelleyen ilaç (kumarin grubu ilaçlar; örneğin: 
varfarin) kullanıyorsanız, INR değerlerinizd e (kan pıhtılaşma yeteneğini gösteren bir test) 
artış görülebilir. Bu nedenle, değerleriniz normale dönene kadar kan testlerinizin (pıhtılaşma 3/4 
 testleri ve diğer testlerin) başlangıçta haftalık, sonraki dönemde aylık olarak kontrol edilmesi 
gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
3. CARNİA  nasıl kullanılır?  
 Uygun kullanım ve doz/uygulama sıklığı için talimat lar:  
Damar yoluyla CARNİA  tedavisi, ani yetmezliğiniz varsa ve/veya ağızdan ilaç alamayacak 
durumda iseniz uygulanır. Durumunuz elverince hemen ağızdan tedaviye geçilir.  
Yetişkinlerde, 50 kg ağırlığındaki hasta için tavsiye edilen günlük doz, günde 2 -3 de fa 1 
ampuldür (1 g L -karnitin).  
Tedaviye az dozla başlanması (yetişkinlerde 1 g, çocuklarda kg başına 50 mg), hastanın 
tahammülü ve verdiği klinik cevaba göre dozun arttırılması uygundur.  
Tavsiye edilen yüksek dozlara ancak klinik cevap ve biyokimyasal bul gular öngördüğü 
takdirde ihtiyatla başvurulmalıdır.  
Tedavi süresi vakasına göre 1 -12 ay arasında değişir. Bazı hastalarda gerekli periyodik klinik 
ve biyokimyasal kontroller yapılarak hayat boyu devam edilmelidir. Doktorunuz CARNİA  ile 
tedavinizin ne kadar  süreceğini size bildirecektir.  
 
 Uygulama yolu ve metodu:  
CARNİA , damar içine, 2 -3 dakikada yavaş olarak veya damla damla uygulanır. İlaç, gün 
boyunca 3 -4 saat ara ile uygulanmalıdır.  
 
 Değişik yaş grupları  
Çocuklarda kullanımı: Çocuk ve bebeklerde, günlük  doz, kg başına 50 -100 mg L -
karnitin’dir. Günde en çok 3 g’a kadar çıkılabilir.  
  Yaşlılarda kullanımı:  Yaşlı hastalarda kullanımına ilişkin özel bir durum 
bulunmamaktadır.  
 
 Özel kullanım durumları  
Böbrek yetmezliği: Hemodiyaliz uygulanan hastalarda, her d iyaliz seansından sonra 
damar içine 1 ampul (1 g L -karnitin) CARNİA  (haftada 3 defa) yeterlidir.  
Karaciğer yetmezliği:  Karaciğer yetmezliği olan hastalarda kullanımına ilişkin özel 
bir durum bulunmamaktadır.  
 
Eğer CARNİA ’nın etkisinin çok güçlü ya da zayıf  olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CARNİA  kullandıysanız  
CARNİA  ile aşırı doza bağlı bir etkilenme bildirilmemiştir. Aşırı doz ishale sebep olabilir. L-
karnitin diyaliz yoluyla  kandan uzaklaştırılabilmektedir.  
CARNİA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
CARNİA ’yı kullanmayı unutursanız  
Unutulan dozları dengelemek için çift doz almayınız.  
 
CARNİA  ile tedavi sonlandırıldığınd a oluşabilecek etkiler  
L-karnitin fizyolojik bir üründür ve bu sebeple alışkanlık ya da bağımlılık riski göstermez.  4/4 
  
4. Olası yan etkiler nelerdir?  
Tüm ilaçlar gibi, CARNİA’nın  içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:   
Çok yaygın     :10 hastanın en az birinde görülebilir.  
Yaygın     :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden  az, fakat 1.000 hastanın birinden fazla 
görülebilir.  
Seyrek      :1.000 hastanın birinden az fakat 10.000 hastanın birinden fazla 
görülebilir.  
Çok seyrek    : 10.000 hastanın birinden az görülebilir.  
Bilinmiyor    : Eldeki verilerden hareketle tahmin e dilemiyor.  
 
Çok seyrek:  
 Bulantı  
 Kusma  
 İshal  
 Mide krampları  
 Balık kokusuna benzer vücut kokusu (dozun azaltılmasıyla hafifleyebilir veya ortadan 
kalkabilir)  
 
Bilinmiyor:  
 Nöbet  
 Hafif kas güçsüzlüğü belirtileri (kandaki üre oranı normalin üzerinde olan hast alarda)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumu nda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bil dirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
5. CARNİA ’nın saklanması  
CARNİ A’yı çocukların göremeyeceği, erişemeyeceği yerlerde ve ambalajında saklayınız.  
25 C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra CARNİA ’yı kullanmayı nız. 
 
Ruhsat Sahibi : Santa Farma İlaç Ticaret A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  5/4 
  
Üretim Yeri : Santa Farma İlaç Sanayii A.Ş.  
Sofalıçeşme Sokak, No: 72 -74 34091 Edirnekapı -İSTANBUL  
Tel: (+90 212) 534 79 00  
Fax: (+90 212) 521 06 44  
 
Bu kullanma talimatı …/…/…   tarihinde onaylanmıştır.  