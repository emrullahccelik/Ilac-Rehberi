1 / 6 KULLANMA TALİMATI  
 
INSOVEF  2 mg uzatılmış salımlı tablet  
Ağızdan alınır.  
 
Etkin madde: Her bir uzatılmış salımlı tablet 2  mg melatonin içerir.  
Yardımcı maddeler:  Laktoz mo nohidrat  (inek sütünden elde edilen ), kalsiyum hidrojen fosfat 
dihidrat , amonyum metilakrilat kopolimeri (Tip B) talk, kolloidal silikon dioksit  ve magnezyum 
stearat  içerir.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. INSOVEF  nedir ve ne için kullanılır?  
2. INSOVEF ’i kullanmadan önce dikkat edilmesi gerekenler  
3. INSOVEF  nasıl kullanılır?  
4. Olası yan etkiler nelerdir?  
5. INSOVEF ’in saklanması  
Başlıkları yer almaktadır.  
 
1. INSOVEF  nedir ve ne için kullanılır?  
INSOVEF ; aktif madde olarak melatonin içerir.  Melatonin vücut tarafından üretilen doğal bir 
hormon grubuna aittir. Modifiye salımlı  dozaj formunda, beyaz renkli, yuvarlak tablettir.  
 
INSOVEF , 30 uzatılmış salımlı tablet, opak P VC/PvDC ve aluminyum folyo blister  ambalaj 
içerisinde piyasaya sunulmaktadır.  
 
INSOVEF , 55 yaş ve üzeri hastalarda birincil  uykusuzlu ğun (uykuya dalmakta veya uykuyu 
sürdürmekte kalıcı zorluk veya uyku kalitesinin düşük olması) kısa süreli tedavisinde tek başına 
kullanılır.  
 
2 / 6 “Birincil ” uykusuzluğun tıbbi, zihinsel veya çevresel nedenler de dahil olmak üzere 
tanımlanmış herhangi bir nedeni olmadığı anlamına gelir.  
 
2. INSOVEF ’i kullanmadan önce dikkat edilmesi gerekenler  
INSOVEF ’i aşağıdaki durumlarda KULLANMAYINIZ  
Eğer;  
• Melatonin veya yardımcı maddelerden herhangi birine karşı alerjiniz (aşırı duyarlılığınız) 
var ise . 
 
INSOVEF ’i aşağıdaki durumlarda DİKKATLİ KULLANINIZ  
Eğer;  
• Karaciğer veya böbrek sorunlarınız varsa. Karaciğer veya böbrek hastalığı olan kişilerde 
INSOVEF  kullanımı ile ilgili herhangi bir çalışma yapılmamıştır, kullanımı tavsiye 
edilmediğinden INSOVEF ’i almadan önce doktorunuzla konuşmalısınız.  
• Doktorunuz tarafından bazı şekerlere karşı intoleransınız olduğu söylenmişse.  
• Bir otoimmün hastalığınız varsa (vücudun kendi bağışıklık sistemi tarafından 'saldırıya 
uğradığı' durumda). Otoimmün hastalıkları olan kişilerde INSOVEF  kullanımı ile ilgili 
hiçbir çalışma yapılmamıştır; bu nedenle, kullanımı tavsiye edilmediğinden INSOVEF ’i 
almadan önce doktorunuzla konuşmalısınız.  
• INSOVEF  sizi uykulu hissettirebilir, uyku hali sizi etkiliyorsa dikkatli olmalısınız çünkü 
araba kullanmak gibi görevlerde yeteneğinizi bozabilir.  
• Sigara içiyorsanız. Tütün dumanının bileşenleri melatoninin karaciğer tarafından 
parçalanmasını artırabileceğinden, sigara içmek INSOVEF ’in etkisini azaltabilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
INSOVEF ’in yiyecek ve içecek ile kullanılması  
INSOVEF  yemek ten sonra  alınmalıdır.   
 
Etkinliğini azalttığı için INSOVEF ’i almadan önce , ilacı kullanı m sırasında  veya sonrasında 
alkol almayın.  
 
Hamilelik  
İlacı kullanmadan önce doktorunuza veya eczacınıza danışınız.  
 
INSOVEF ’i hamileyseniz, hamile olabileceğinizi düşünüyorsanız ya  da hamile kalma yı 
planlıyorsanız  kullan mayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
INSOVEF ’i emzi riyorsanız kullanmayınız.  
İlacı kullanmadan önce doktorunuza veya eczacınıza danışınız.  
3 / 6 Araç ve makine kullanımı  
INSOVEF  uyuşukluğa neden olabilir . Eğer etkilenirseniz araç veya makine  kullanmamalısınız. 
Sürekli uyku hali yaşıyorsanız, doktorunuza danışmalısınız.  
 
INSOVEF ’in içeriğinde bulunan bazı yardımcı maddeler hakkında önemli bilgiler  
INSOVEF  laktoz monohidrat  (inek sütünden elde edilen ) içerir.  Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
• Fluvoksamin  (depresyon ve obsesif kompulsif bozukluğun tedavisinde kullanılır), 
psoralenler (sedef hastalığı gibi cilt hastalıklarının tedavisinde kullanılır), simetidin (ülser 
gibi mide problemlerinin tedavisinde kullanılır), kinolonlar ve rifampisin  (bakteriyel 
enfeksiyonların tedavisinde kullanılır) , östrojenler (doğum kontrol haplarında veya hormon 
replasman tedavisinde kullanılır) ve karbamazepin (sara tedavisinde kullanılır).  
• Adrenerjik agonistler/antagonistler (kan damarlarını daraltarak kan basıncını kontrol etmek 
için kullanılan belirli ilaç türleri, nazal dekonjestanlar, kan basıncını düşüren ilaçlar), opiat 
agonistleri/antagonistleri (uyuşturucu bağımlılığının tedavisinde kullanılan tıbbi ürünler 
gibi), prostaglandin inhibitörleri (nonsteroid antiinflamatuar ilaçlar gibi), antidepresan 
ilaçlar, triptofan ve alkol.  
• Benzodiazepinler ve benzodiazepin olmayan hipnotikler (zaleplon, zolpidem ve zopiklon 
gibi uykuyu tetiklemek  için kullanılan ilaçlar)  
• Tiyoridazin (şizofreni tedavisi için) ve imipramin (depresyon tedavisi için).  
 
Eğer reçeteli ya da reçetesiz bir ilacı şu anda kullanıyorsanız veya son zamanlarda  kullandınız 
ise lütfen doktorunuza veya eczacınıza bunlar hakkında bilgi veriniz.  
 
3. INSOVEF  nasıl kullanılır?  
Uygun kullanım ve doz/uygulama sıklığı için talimatlar:  
Bu ilacı her zaman tam olarak doktorunuzun veya eczacınızın size söylediği şekilde alınız. 
Emin değilseniz doktorunuza veya eczacınıza danışınız.  
 
Önerilen doz,  yemeklerden sonra, yatmadan 1 -2 saat önce ağızdan günlük olarak alınan bir 
INSOVEF  tablettir (2 mg). Bu doza on üç haftaya kadar devam edilebilir.  
 
Tablet bütün olarak yut ulmalıdır . INSOVEF  tabletler ezilmemeli veya bölünmemelidir.  
 
Uygulama yolu ve metodu:  
INSOVEF  ağızdan  alınır.  
 
Değişik yaş grupları:  
Çocuklarda kullanımı:  
Güvenliliği ve etki liliği bilinmediğinden, bu ila ç 0-18 yaş arasındaki çocuklara ve ergenlere 
verilmemelidir.   Doktorunuza veya eczacınıza danışınız.  
 
4 / 6 Yaşlılarda kullanımı:  
Yaşlı hastalarda özel kullanımı yoktur.  
 
Özel kullanım durumları:  
Karaciğer yetmezliği nde kullanım :  
Karaciğer yetmezliği olan hastalarda özel kullanımı yoktur.  
 
Böbrek yetmezliği nde kullanım :  
Böbrek yetmezliği olan hastalarda özel kullanımı yoktur.  
 
Eğer INSOVEF ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla INSOVEF  kullandıysanız  
Mümkün olan en kısa sürede doktorunuza veya eczacınıza danışınız. Önerilen günlük dozdan 
fazlasını almak uykulu hissetmenize neden olabilir.  
 
INSOVEF ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
INSOVEF  kullanmayı unutursanız  
Unutulan dozları dengelemek için çift doz almayınız.  
 
Tabletinizi almayı unutursanız, hatırladığınız anda, uyumadan önce bir tablet daha alınız veya 
bir sonraki dozunuzu alma zamanının gelmesini bekleyiniz, ardından eskisi gibi devam ediniz.  
 
INSOVEF  ile tedavi sonlandırıldığında oluşabilecek etkiler  
Tedavi sonlandırıldığında h erhangi bir etki oluşması beklenmez.  INSOVEF  kullanımının, 
tedavi tamamlandıktan sonra herhangi bir geri çekilme etkisine neden olduğu bilinmemektedir. 
Bu ürünün kullanımıyla ilgili başka sorularınız varsa, doktorunuz ile konuşunuz.  
 
4. Olası yan etkiler nelerdir?  
Tüm ilaçlar gibi INSOVEF ’in içeri ğinde bulunan maddelere duyarl ı olan ki şilerde yan  etkiler 
olabilir.  
 
Aşağıdakilerden biri olursa, INSOVEF ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1'inde görülebilir.  
Yaygın    :10 hastanın birinden az, fakat l00 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinde veya birinden 
fazla görülebilir.  
Seyrek  :1.000 hastanın birinden az, fakat 10.000 hastanın birinde veya birinden 
fazla görülebilir.  
5 / 6 Çok seyrek   :10.000 hastanın birinden az görülebilir.  
Bilinmiyo r  : Eldeki verilerden hareketle tahmin edilemiyor.  
 
Yaygın olmayan  
• Göğüs ağrısı  
 
Seyrek  
• Bilinç kaybı veya bayılma  
• Anjinaya bağlı şiddetli göğüs ağrısı  
• Kalp atışınızı ('göğüs çarparak') hissetmek  
• Depresyon  
• Görme bozukluğu  
• Bulanık görme  
• Oryantasyon bozukluğu  
• Vertigo (baş dönmesi veya "dönme" hissi)  
• İdrarda kırmızı kan hücrelerinin varlığı  
• Kandaki beyaz kan hücrelerinin sayısında azalma  
• Kanama veya morarma riskini artıran kan trombositlerinin sayısında azalma  
• Sedef hastalığı  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin INSOVEF ’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Aşağıdaki lerden herhangi birini fark ederseniz, doktorunuza söyleyiniz :  
 
Yaygın olmayan  
Sinirlilik, asabilik, huzursuzluk, uykusuzluk, anormal rüyalar, kabuslar, anksiyete, migren, baş 
ağrısı, uyuşukluk (yorgunluk, enerji eksikliği), artan aktivite ile ilişkili huzursuzluk, baş 
dönmesi, yorgunluk, yüksek tansiyon, üst karın ağrısı, hazımsızlı k, ağız ülseri, ağız kuruluğu, 
mide bulantısı, ciltte veya gözlerde sararmaya neden olabilecek kan bileşimindeki değişiklikler, 
cilt iltihabı, gece terlemeleri, kaşıntı, döküntü, cilt kuruluğu, ekstremitelerde ağrı, menopoz 
semptomları, güçsüzlük hissi,  idrarda glikoz  atılımı , idrarda aşırı protein, anormal karaciğer 
fonksiyonu ve kilo artışı.  
 
Seyrek  
Zona, kanda yüksek seviyede yağ molekülleri, kanda düşük serum kalsiyum seviyeleri, kanda 
düşük sodyum seviyeleri, ruh hali değişikliği, saldırganlık, ajitasyon, ağlama, stres 
semptomları, sabah erken uyanma, artan cinsel dürtü, depresif ruh hali, hafıza bozukluğu, 
dikkat bozukluğu, hülyalı hal  (rüya görme hali) , huzursuz bacak sendromu, kalitesiz uyku, 'iğne 
batması' hissi, sulu gözler, ayakta veya otururken baş dönmesi, sıcak basması, asit reflüsü, mide 
rahatsızlığı, ağızda su toplaması, dilde ülserasyon, mide rahatsızlığı, kusma, anormal bağırsak 
sesleri, rüzg ar, aşırı tükürük üretimi, ağız kokusu, karın rahatsızlığı, mide rahatsızlığı, mide zarı 
6 / 6 iltihabı, egzama, deri döküntüsü, el dermatiti, kaşıntılı döküntü, tırnak bozukluğu, artrit, kas 
spazmları, boyun ağrısı, gece krampları, ağrılı olabilen uzun süreli ereksiyon, prostat bezi 
iltihabı, yorgunluk, ağrı, susuzluk, çok miktarda idrar yapma, gec e idrara çıkma, karaciğer 
enzimlerinde yükselme, anormal kan elektrolitleri ve anormal laboratuvar testleri.  
 
Bilinmiyor  
Aşırı duyarlılık reaksiyonu, ağız veya dilin şişmesi, cildin şişmesi ve anormal süt salgılanması.  
 
Bunlar INSOVEF ’in hafif yan etkilerdir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konusunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güven liliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. INSOVEF ’in saklanması  
INSOVEF ’i çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında, ambalajında  saklayınız.  
 
Son kullanma tarihiyle uyumlu olarak kullanınız.  
 
Ambalajdaki  son kullanma tarihinden sonra INSOVEF ’i kullanmayınız . 
 
Eğer üründe ve/veya ambalajında bozukluklar fark ederseniz INSOVEF ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat Sahibi:  Vefa İlaç San. ve Tic. A.Ş. 
Beylikdüzü OSB Mah.  2. Cadde No:3 /2  
Beylikdüzü/İstanbul  
Tel: +90 212 438 70 85  
Faks: +90 212 438 70 87  
 
Üretim Yeri:  Vefa İlaç San. ve Tic. A.Ş. 
Beylikdüzü/İstanbul  
 
Bu kullanma talimatı  28/08/2024  tarihinde onaylanmıştır.  
