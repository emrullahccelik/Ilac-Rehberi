KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
ESTEREBAN 30 mg/3 mL S.C. enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
3 mL'lik çözelti içeren her bir kullanıma hazır enjektör, 30 mg ikatibanta eşdeğer ikatibant
asetat içerir.
Çözeltinin her mL'si, 10 mg ikatibant içerir.
Yardımcı maddeler:
Sodyum klorür ………………………. 22,35 mg
Sodyum hidroksit ……………………. k.m (pH 4,5-6,5)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
ESTEREBAN, C1-esteraz-inhibitörü eksikliği olan yetişkinlerde, adolesanlarda ve 2 yaş ve
üzeri çocuklarda herediter anjiyoödemin (HAÖ) akut ataklarının semptomatik tedavisinde
endikedir.
4.2. Pozoloji ve uygulama şekli
ESTEREBAN, bir sağlık mesleği mensubu kılavuzluğu altında kullanım içindir.
Pozoloji/Uygulama sıklığı ve süresi:
Pozoloji:
Yetişkinler:
Önerilen doz, ESTEREBAN 30 mg'ın tek bir subkütan enjeksiyonudur.
Olguların çoğunda, bir atağın tedavi edilmesi için tek bir ESTEREBAN enjeksiyonu yeterlidir.
Semptomlardaki azalmanın yetersiz olması veya semptomların nüks etmesi halinde, 6 saatin
ardından, ikinci bir ESTEREBAN enjeksiyonu uygulanabilir. İkinci enjeksiyonun, semptomları
azaltmada yetersiz kalması durumunda veya semptomların nüks etmesi halinde diğer bir 6
1/15saatin ardından, üçüncü bir ESTEREBAN enjeksiyonu uygulanabilir. Yirmi dört saatlik bir
periyot içerisinde, ESTEREBAN enjeksiyonu üç defadan fazla uygulanmamalıdır.
Klinik çalışmalarda, ayda 8’den fazla ESTEREBAN enjeksiyonu uygulanmamıştır.
Pediyatrik popülasyon:
Çocuklarda ve adolesanlarda (2 ila 17 yaş arası) vücut ağırlığına göre önerilen dozlar aşağıdaki
tabloda verilmiştir.
Tablo 1. Pediyatrik popülasyon için doz rejimi
Vücut Ağırlığı Doz (Enjeksiyon hacmi)
12 – 25 kg 10 mg (1 mL)
26 – 40 kg 15 mg (1,5 mL)
41 – 50 kg 20 mg (2 mL)
51- 65 kg 25 mg (2,5 mL)
> 65 kg 30 mg (3 mL)
Klinik çalışmada, her bir HAÖ atağı başına birden fazla ikatibant asetat enjeksiyonu
uygulanmamıştır.
2 yaşından küçük veya 12 kg’dan daha az vücut ağırlığı olan çocuklarda, güvenlilik ve etkililik
kanıtlanmadığı için hiçbir dozaj rejimi önerilmemektedir.
Uygulama şekli:
ESTEREBAN, tercihen karın bölgesine subkütan yolla uygulanır.
ESTEREBAN, bir sağlık personeli tarafından subkütan enjeksiyon tekniği eğitimi verildikten
sonra, kişinin kendisi ya da hasta bakıcısı tarafından uygulanabilir.
ESTEREBAN’ın hastanın kendisi tarafından uygulanmaya başlanması kararı, sadece herediter
anjiyoödem tanı ve tedavisinde deneyimli bir doktor tarafından verilmelidir (bkz. Bölüm 4.4)
ESTEREBAN yalnızca tek bir kullanım içindir.
ESTEREBAN uygulanacak hacimden (3 mL) dolayı, yavaş bir şekilde enjekte edilmelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda doz ayarlaması gerekli değildir.
Pediyatrik popülasyon:
2 yaşından küçük veya 12 kg’dan daha az vücut ağırlığı olan çocuklarda güvenlilik ve etkililik
kanıtlanmadığı için hiçbir dozaj rejimi önerilmemektedir.
2/15Geriyatrik popülasyon:
65 yaşın üzerindeki hastalarda kullanıma ilişkin bilgiler sınırlıdır.
Yaşlı hastaların, ikatibanta sistemik maruziyetlerinin arttığı gösterilmiştir. Bu durumun,
ESTEREBAN'ın güvenliliği açısından anlamı bilinmemektedir (bkz. bölüm 5.2).
4.3. Kontrendikasyonlar
Etken maddeye ya da bölüm 6.1'de listelenen yardımcı maddelerden herhangi birine karşı aşırı
duyarlılığı olanlarda kontrendikedir.
4.4. Özel kullanım uyarıları ve önlemleri
Laringeal ataklar
Laringeal atakları olan hastalar, enjeksiyondan sonra hekim hastaneden taburcu olmanın
güvenli olduğunu düşünene kadar uygun bir sağlık kurumunda kontrol altında tutulmalıdır.
İskemik kalp hastalığı
İskemik koşullar altında, teorik olarak, tip 2 bradikinin reseptörü antagonizmasından dolayı,
kardiyak fonksiyonda bir bozulma ve koroner kan akışında bir azalma meydana gelebilir. Bu
nedenle, ESTEREBAN, akut iskemik kalp hastalığı veya stabil olmayan angina pektorisi olan
hastalara dikkatle uygulanmalıdır (bkz. bölüm 5.3).
İnme
Bir inmenin hemen ardından B2 reseptörü blokajının yararlı etkisini destekleyen kanıtların
varlığına rağmen, ikatibantın, bradikinin olumlu ‘geç dönem nöroprotektif etkilerini’
azaltabileceği şeklinde teorik bir olasılık vardır. Dolayısıyla, bir inmeyi takip eden haftalarda,
hastalara ikatibant dikkatli bir şekilde uygulanmalıdır.
Hasta yakını / bakıcı veya kendi kendine uygulama
Daha önce hiç ESTEREBAN almamış olan hastalar için, ilk tedavi, bir sağlık kurumunda veya
bir hekimin kılavuzluğunda verilmelidir.
Kendi kendine veya hasta yakını/bakıcı tarafından uygulanan tedavinin ardından semptomların
yeterince azalmaması veya semptomların nüks etmesi halinde, hastanın veya hasta yakını/
bakıcının doktora başvurması ve takip eden dozların bir sağlık kurumunda verilmesi
önerilmektedir (bkz. bölüm 4.2). Adolesanlar veya çocuklarda aynı atak için tekrar eden
dozların uygulanmasına ilişkin veri yoktur.
Bir laringeal atak yaşayan hastalar, daima doktora başvurmalıdır ve evde bir enjeksiyon
almalarının ardından bir sağlık kurumunda gözlenmelidir.
Pediyatrik Popülasyon
Pediyatrik popülasyonda ikatibant ile birden fazla HAÖ atağının tedavisi konusunda sınırlı
deneyim bulunmaktadır.
Bu tıbbi ürün her bir dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
3/154.5. Diğer tıbbi ürünler ile etkileşimler ve diğer etkileşim şekilleri
CYP450 ile ilgili farmakokinetik ilaç etkileşimleri beklenmemektedir (bkz. Bölüm 5.2).
ESTEREBAN'ın, anjiyotensin-dönüştürücü enzim (ACE) inhibitörleri ile birlikte uygulanması
araştırılmamıştır. ACE inhibitörleri, bradikinin düzeylerindeki olası artıştan dolayı, HAÖ
hastalarında kontrendikedir.
Özel popülasyonlara ilişkin ek bilgiler
Pediyatrik popülasyon
Pediyatrik popülasyonda ikatibant ile etkileşim konusunda veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı ile ilgili bir öneri bulunmamaktadır.
Gebelik dönemi
İkatibantın gebe kadınlarda kullanımına ilişkin klinik veri mevcut değildir.
Hayvanlar üzerinde yapılan çalışmalar rahim implantasyonu ve doğum üzerinde etkileri
olduğunu göstermiştir (bkz. bölüm 5.3) ancak insanlara yönelik potansiyel risk
bilinmemektedir.
ESTEREBAN, gebelik süresince sadece hastanın elde edeceği olası yararlar fetüsün maruz
kalacağı olası risklerden fazla olduğu zaman kullanılmalıdır (ör. potansiyel olarak yaşamı tehdit
eden laringeal atakların tedavisinde).
Laktasyon dönemi
İkatibant, emziren sıçanların sütüne, maternal kandakine benzer konsantrasyonlarda
geçmektedir. Sıçan yavrularının doğum sonrası gelişiminde herhangi bir etki saptanmamıştır.
İkatibantın, insanlarda anne sütüne geçip geçmediği bilinmemektedir, ancak, emziren ve
ESTEREBAN almak isteyen kadınların, tedaviden sonra 12 saat süreyle emzirmemesi
önerilmektedir.
Üreme yeteneği / Fertilite
Hem sıçan hem köpeklerde ikatibantın tekrarlı kullanımı ile üreme organları üzerinde etkisi
olduğu görülmüştür. İkatibantın erkek fare ve sıçanların üreme yeteneği üzerine etkisi yoktur
(bkz. Bölüm 5.3). 39 sağlıklı erişkin kadın ve erkek üzerinde yapılan çalışmada bireyler gün
içerisinde her 6 saatte birer dozdan toplam 3 doz uygulanacak şekilde 3 gün boyunca toplam 9
doz 30 mg ile tedavi edilmiştir. Referans değerlere göre kadın ya da erkek üreme hormonlarının
4/15bazal ve GnRH ile stimule edilmiş konsantrasyonlarında klinik olarak anlamlı bir değişim
gözlenmemiştir. İkatibantın kadınlarda luteal faz progesteron ve luteal fonksiyon ya da adet
döngüsü uzunluğu üzerinde ve erkeklerde de sperm sayısı, hareketliliği ve morfolojisi üzerinde
anlamlı bir etkisi yoktur. Bu çalışma için kullanılan doz rejiminin klinik ortamda sürdürülmesi
pek mümkün değildir.
4.7. Araç ve makine kullanımı üzerindeki etkiler
ESTEREBAN, araç ve makine kullanımı üzerinde minör etkiye sahiptir. ESTEREBAN
kullanımının ardından, bitkinlik, letarji (uyuşukluk), yorgunluk, somnolans (uyku hali) ve baş
dönmesi bildirilmiştir. Bu semptomlar, bir HAÖ atağının sonucu olarak meydana gelebilir.
Hastalara, yorgunluk veya baş dönmesi hissettiklerinde araç ve makine kullanmamaları tavsiye
edilmelidir.
4.8. İstenmeyen etkiler
Güvenlilik profilinin özeti
Başvuru için kullanılan klinik çalışmalarda, HAÖ atağı geçiren toplam 999 hasta 30 mg
ikatibantın subkütan (SC) yolla bir sağlık personeli tarafından uygulanması ile tedavi edilmiştir.
Bir sağlık personeli tarafından, 129 sağlıklı deneğe ve 236 HAÖ hastasına 30 mg SC ikatibant
asetat uygulanmıştır.
Klinik denemelerde subkütan ikatibant ile tedavi edilen deneklerin neredeyse tamamında,
enjeksiyon yerinde reaksiyonlar (cilt irritasyonu, şişkinlik, ağrı, kaşıntı, eritem, yanma hissi ile
karakterize) gelişmiştir. Bu reaksiyonlar, genellikle hafif ila orta şiddette, geçici idi ve başka
bir müdahale olmaksızın iyileşti.
Advers reaksiyonların tablo halindeki listesi
Tablo 2'de listelenen advers reaksiyonların sıklığı, aşağıdaki düzen kullanılarak tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100); seyrek
(≥ 1/10.000 ila <1/1.000); çok seyrek (<1/10.000); bilinmiyor (eldeki mevcut verilerden
hareketle tahmin edilemiyor).
Tablo 2: İkatibant ile bildirilen advers reaksiyonlar
Sistem Organ Sınıfı
Advers etki
(insidans kategorisi)
Sinir sistemi hastalıkları
Yaygın: Baş dönmesi, baş ağrısı
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Döküntü, eritem ,kaşıntı
Bilinmiyor: Ürtiker
5/15Genel bozukluklar ve uygulama yerine
ilişkin hastalıklar
Çok yaygın: Enjeksiyon yeri reaksiyonları (Enjeksiyon
yerinde morarma, hematom, yanma, eritem,
hipoestezi, irritasyon, uyuşma, ödem, ağrı,
basınç hissi, kaşıntı, şişkinlik, ürtiker ve
sıcaklık)
Yaygın: Pireksi (Ateş)
Araştırmalar
Yaygın: Transaminazda artış
Pediyatrik popülasyon:
HAÖ bulunan toplam 32 pediyatrik hastaya (2-11 yaş arası 8 çocuk ve 12-17 yaş arası 24
adolesan) klinik çalışmalarda ikatibant tedavisi uygulanmıştır. 31 hastaya tek doz ikatibant
uygulanmış ve 1 hastaya (adolesan) iki HAÖ atağı için ikatibant (toplamda iki doz) verilmiştir.
İkatibant, maksimum doz 30 mg olacak şekilde, vücut ağırlığına göre 0,4 mg/kg’lık bir dozda
subkütan enjeksiyon olarak uygulanmıştır.
Subkütan ikatibant ile tedavi edilen çocuk hastalarda çoğunlukla eritem, şişlik, yanma hissi, cilt
ağrısı ve kaşıntı/pruritus gibi enjeksiyon bölgesi reaksiyonları gözlenmiştir; bu reaksiyonlar
hafif ve orta şiddette olup yetişkinlerde bildirilen reaksiyonlar ile uyumludur. İki pediyatrik
hastada, ciddi olarak değerlendirilen ve 6 saat içinde tamamen ortadan kalkan enjeksiyon
bölgesi reaksiyonları yaşanmıştır. Bu reaksiyonlar eritem, şişlik, yanma ve sıcaklık hissidir.
Klinik çalışmalarda üreme hormonlarında klinik olarak önemli değişiklikler gözlenmemiştir.
Seçilen advers reaksiyonların açıklaması
İmmünojenisite
Kontrollü faz III denemelerdeki tekrarlı tedavi boyunca, nadir olgularda, anti-ikatibant
antikorlarına karşı geçici pozitiflik gözlemlenmiştir. Bütün hastalarda, etkililik korunmuştur.
İkatibant ile tedavi edilen bir hastanın test sonucu, ikatibant ile tedaviden önce ve sonra, anti-
ikatibant antikorları için pozitif çıkmıştır. Bu hasta 5 ay süreyle takip edilmiş ve sonraki
numuneler, anti-ikatibant antikorları için negatif çıkmıştır. İkatibant ile herhangi bir aşırı
duyarlılık veya anafilaktik reaksiyonlar rapor edilmemiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir, (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı ile ilgili hiçbir klinik bilgi mevcut değildir.
3,2 mg/kg'lik bir intravenöz doz (terapötik dozun yaklaşık 8 katı), sağlıklı deneklerde geçici
eritem, kaşıntı veya hipotansiyona neden olmuştur. Terapötik müdahale gerekli olmamıştır.
6/155. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer hematolojik ajanlar, herediter anjiyoödem tedavisinde kullanılan
ilaçlar
ATC kodu: B06AC02
Etki mekanizması:
HAÖ'ye (bir otozomal dominant hastalık), C1-esteraz inhibitörünün eksikliği veya fonksiyon
bozukluğu neden olur. HAÖ ataklarına, klinik semptomların gelişiminde anahtar mediyatör
olan bradikininde bir artış eşlik eder.
HAÖ, üst solunum yolunu, cildi ve gastrointestinal yolu kapsayan, tekrarlayan subkütan
ve/veya submukozal ödem atakları şeklinde görülür. Bir atak genellikle 2 ila 5 gün arasında
devam eder.
İkatibant, tip 2 bradikinin (B2) reseptörünün seçici kompetitif antagonistidir. Bradikinine
benzer bir yapıya sahip olan, ancak proteinojenik olmayan 5 amino aside sahip bir sentetik
dekapeptittir. HAÖ'de bradikinin konsatrasyonlarındaki artış, klinik semptomların
gelişimindeki anahtar mediyatördür.
Farmakodinamik etkiler:
Sağlıklı genç bireylerde, 4 saat boyunca 0,8 mg/kg doz; 3 gün boyunca 1,5 mg/kg/gün veya
0,15 mg/kg/gün doz uygulanması sonucunda bradikinin tarafından indüklenen hipotansiyon
vazodilatasyon ve refleks taşikardi önlenmiştir. Bradikinin test dozu 4 kat artırıldığı zaman
ikatibantın kompetitif (yarışmalı) bir antagonist olduğu gösterilmiştir.
Klinik etkililik ve güvenlilik
Etkililik verileri, bir açık-etiketli Faz II çalışmadan ve üç kontrollü Faz III çalışmadan elde
edilmiştir.
Faz III klinik çalışmalar (FAST-1 ve FAST-2), randomize edilmiş, çift-kör, kontrollü
çalışmadır ve karşılaştırıcı haricinde (birinde, karşılaştırıcı olarak oral traneksamik asit ve
diğerinde, plasebo kontrollü) özdeş tasarımlara sahiptir. Toplam 130 hasta, 30 mg dozunda
ikatibant (63 hasta), veya karşılaştırıcı (traneksamik asit - 38 veya plasebo - 29 hasta) almak
üzere randomize edilmiştir. Takip eden HAÖ atakları, bir açık etiketli uzatma fazında tedavi
edilmiştir. Laringeal anjiyoödem semptomlarına sahip olan hastalar, ikatibant ile açık etiketli
tedavi almıştır. Primer etkililik sonlanım noktası, bir görsel analog skala (VAS) kullanılarak
gösterilen, semptomların giderildiği ana kadar geçen süre olarak belirlenmiştir. Tablo 3, bu
çalışmalar için etkililik sonuçlarını göstermektedir.
FAST-3, yaş medyanı 36 yıl olan 98 yetişkin hastanın, randomize edilmiş, plasebo-kontrollü,
paralel-gruplu bir çalışmasıdır. Hastalar, subkütan enjeksiyon ile 30 mg ikatibant veya plasebo
almak üzere randomize edilmiştir. Bu çalışmadaki hastaların bir alt kümesinde, androjenler,
antifibrinolitik ajanlar veya C1 inhibitörleri almakta iken, akut HAÖ atakları meydana
gelmiştir. Primer sonlanım noktası, bir 3-maddeli kompozit görsel analog skoru (VAS-3)
7/15kullanılarak değerlendirilen, şişme, ağrı abdominal ağrı semptomların giderilmesine kadar
geçen süredir. Tablo 4, FAST-3 için etkililik sonuçlarını göstermektedir.
Bu çalışmalarda, ikatibant kullanan hastalarda, semptomların hafiflemeye başlamasına kadar
geçen medyan süre (sırasıyla 2, 2.5 ve 2 saat), traneksamik asit (12 saat) ve plasebo (4,6 ve 19,8
saat) ile karşılaştırıldığında, daha kısa olmuştur. İkatibantın tedavi etkisi, sekonder etkililik
sonlanım noktaları ile doğrulanmıştır.
Bu kontrollü Faz III çalışmaların entegre analizinde, semptomların hafiflemeye başlamasına
kadar geçen zaman, ve primer semptomların hafiflemeye başlamasına kadar geçen süre, yaş
grubundan, cinsiyetten, ırktan, ağırlıktan, hastanın androjenler veya antifibrinojenler kullanıp
kullanmamasından bağımsız olarak, benzer bulunmuştur.
Yanıt, kontrollü Faz III denemelerdeki tekrarlayan ataklar boyunca da tutarlı bulunmuştur.
Toplam 237 hasta, 1278 akut HAÖ atağı için, 30 mg ikatibantın 1386 dozu ile tedavi edilmiştir.
İkatibant ile tedavi edilen ilk 15 atağın (1030 atak için 1114 doz) değerlendirmesinde,
semptomların hafiflemeye başladığı zamana kadar geçen süre (2 ila 2,5 saat), ataklar boyunca
benzerdir. Bu HAÖ ataklarının % 92,4’ü, tek bir doz ikatibant ile tedavi edilmiştir.
Tablo 3. FAST 1 ve FAST 2 için etkililik sonuçları
İkatibant ile Traneksamik asit veya Plasebonun Kontrollü Klinik Çalışması: Etkililik sonuçları
FAST-2 FAST-1
Traneksamik Plasebo
İkatibant İkatibant
asit
Tedavi amaçlı 36 38 Tedavi amaçlı analizde 27 29
analizde (TAA) yer (TAA) yer alan birey
alan birey sayısı sayısı
Başlangıç VAS 63,7 61,5 Başlangıç VAS (mm) 69,3 67,7
(mm)
Başlangıçtan 4 -41,6 -14,6 Başlangıçtan 4 saate -44,8 -23,5
saate kadar kadar değişiklik
değişiklik
Tedaviler -27,8 (-39,4, -16,2) Tedaviler arasındaki -23,3 (-37,1,- 9,4)
arasındaki fark p < 0,001 fark (%95 CI, p-değeri) p = 0,002
(%95 CI, p-değeri)
12 saat içerisinde -54 -30,3 12 saat içerisinde -54,2 -42,4
referans değere referans değere göre
göre değişim değişim
Tedaviler -24,1 (-33,6, -14,6) Tedaviler arasındaki -15,2 (-28,6, -1,7)
arasındaki fark p < 0,001 fark (%95 Güven p = 0,028
(%95 Güven aralığı, p-değeri)
aralığı, p-değeri)
8/15Semptomların Semptomların
giderilmesinin giderilmesinin
başlamasına kadar başlamasına kadar
geçen medyan süre geçen medyan süre
(saat) (saat)
Bütün ataklar 2 12 Bütün ataklar 2,5 4,6
(N=74) (N=56)
Tedavinin Tedavinin
başlamasından 4 başlamasından 4 saat
saat sonraki yanıt sonraki yanıt oranı (%,
oranı (%, CI) CI)
Bütün ataklar 80 30,6 Bütün ataklar 66,7 46,4
(N=74) (63,1, 91,6) (16,3, 48,1) (N=56) (46, 83,5) (27,5, 66,1)
Semptomların Semptomlar
giderilmesinin giderilmesinin
başlamasına kadar başlamasına kadar
geçen medyan süre: geçen medyan süre:
bütün bütün
semptomlar(saat): semptomlar(saat):
Abdominal ağrı 1,6 3,5 Abdominal ağrı 2 3,3
Ciltte şişkinlik 2,6 18,1 Ciltte şişkinlik 3,1 10,2
Ciltte ağrı 1,5 12 Ciltte ağrı 1,6 9
Semptomların Semptomların
neredeyse tamamen neredeyse tamamen
hafiflemesine kadar hafiflemesine kadar
geçen medyan süre geçen medyan süre
(saat) (saat)
Bütün ataklar 10 51 Bütün ataklar 8,5 19,4
(N=74) (N=56)
Semptomların Semptomların
gerilemesine kadar neredeyse tamamen
geçen medyan süre, giderilmesine kadar
hasta tarafından geçen medyan süre
(saat) (saat)
Bütün ataklar 0,8 7,9 Bütün ataklar 0,8 16,9
(N=74) (N=56)
Genel hasta Genel hasta
iyileşmesine kadar iyileşmesine kadar
geçen medyan süre, geçen medyan süre,
hekim tarafından hekim tarafından (saat)
(saat)
Bütün ataklar 1,5 6,9 Bütün vakalar 1 5,7
(N=74) (N=56)
9/15Tablo 4. FAST-3 için etkililik sonuçları
Etkililik sonuçları: FAST-3; Kontrol fazı--TAA popülasyonu
Sonlanım noktası İstatistikler İkatibant Plasebo p-değeri
N=43 N=45
Primer sonlanım noktası
Semptomların Giderilmesinin Başlangıcına Kadar Geçen
Süre -- Kompozit VAS (saat) Medyan 2 19,8 <0,001
Diğer sonlanım noktaları
Primer Semptomların Giderilmesinin Başlangıcına Medyan 1,5 18,5 <0,001
Kadar Geçen Süre (saat)
Kompozit VAS Skorunda, tedaviden 2 saat sonraki Ortalama -19,74 -7,49 <0,001
değişim
Kompozit Denek Tarafından Değerlendirilen Semptom Ortalama -0,53 -0,22 < 0,001
Skorunda, 2. saatteki değişim
Kompozit Araştırıcı Tarafından Değerlendirilen Ortalama -0,44 -0,19 < 0,001
Semptom Skorunda, 2. saatteki değişim
Semptomların Neredeyse Tamamen Giderilmesine Medyan 8 36 0,012
Kadar Geçen Süre (saat)
Denek Tarafından Değerlendirilen Başlangıç Semptom Medyan 0,8 3,5 < 0,001
İyileşmesine Kadar Geçen Süre (saat)
Araştırıcı Tarafından Değerlendirilen Başlangıç Görsel Medyan 0,8 3,4 < 0,001
Semptom İyileşmesine Kadar Geçen Süre (saat)
Larinksi etkileyen HAÖ atağı geçiren toplam 66 hasta bu kontrollü faz III klinik çalışmalarında
tedavi edilmiştir. Semptomların hafiflemeye başlamasına kadar geçen süre açısından laringeal
olmayan HAÖ atağı geçiren hastaların sonuçları benzerdir.
Pediyatrik popülasyon:
Toplam 32 hasta ile açık etiketli, randomize olmayan, tek kollu bir çalışma (HGT-FIR-086)
yürütülmüştür. Tüm hastalar en az bir doz ikatibant (maksimum 30 mg doza kadar 0,4 mg/kg
vücut ağırlığı) almış ve hastaların çoğu en az 6 ay boyunca takip edilmiştir. On bir hasta
prepubertal ve 21 hasta pubertal veya postpubertal durumdaydı.
Etkililik popülasyonu, HAÖ atağı için ikatibant ile tedavi edilen 22 hastadan (11 prepubertal ve
11 pubertal/postpubertal) oluşmuştur.
Birincil etkililik sonlanım noktası, semptom skoru bildiren bir kompozit araştırmacı tarafından
ölçülen semptom rahatlamasının (TOSR) başlangıcının olduğu zaman olarak belirlenmiştir.
Semptom rahatlaması, %20 oranında semptom iyileşmesinin gerçekleşmesi için geçen zaman
(saat) olarak tanımlanmıştır.
Genel olarak, semptom rahatlamasının başlangıcı için medyan süre 1 saat olmuştur (%95 güven
aralığı, 1,1-1 saat). Tedaviden 1 ve 2 saat sonra, sırasıyla hastaların yaklaşık %50 ve %90’ında
semptom rahatlaması başlamıştır.
Genel olarak, minimal semptomların (tüm semptomların hafif ya da yok olduğu, tedavi sonrası
en erken zaman) medyan süresi 1,1 saat olmuştur (%95 güven aralığı, 1-2 saat).
10/155.2. Farmakokinetik özellikler
Genel özellikler
İkatibantın farmakokinetiği, sağlıklı gönüllülere ve hastalara, hem intravenöz, hem de subkütan
uygulamanın kullanıldığı çalışmalar ile kapsamlı olarak karakterize edilmiştir. İkatibantın,
HAÖ'si olan hastalardaki farmakokinetik profili sağlıklı gönüllülerdekine benzerdir.
Emilim:
Subkütan yolla uygulamayı takiben ikatibantın mutlak biyoyararlanımı %97’dir. Maksimum
konsantrasyona ulaşana kadar geçen süre yaklaşık olarak 30 dakikadır.
Dağılım:
İkatibantın dağılım hacmi (Vss) yaklaşık 20-25 L’dir. Plazma proteine bağlanma oranı %
44’tür.
Biyotransformasyon
İkatibant, proteolitik enzimler tarafından büyük ölçüde idrarda atılan inaktif metabolitlere
metabolize edilir.
İn vitro çalışmalar, ikatibantın, oksidatif metabolik yolaklar ile yıkılmadığını ve başlıca
sitokrom P450 (CYP) izoenzimlerinin (CYP 1A2, 2A6, 2B6, 2C8, 2C9, 2C19, 2D6, 2E1 ve
3A4) bir inhibitörü olmadığını ve CYP 1A2'nin ve 3A4'ün bir indükleyicisi olmadığını
doğrulamıştır.
Eliminasyon
İkatibant esas olarak metabolize edilerek elimine olur ve dozunun %10'undan daha azbir kısmı
ise idrarda değişmemiş ilaç olarak ıtrah edilir. Klerens yaklaşık 15-20 L/saat'tir ve dozdan
bağımsızdır. Terminal plazma yarılanma ömrü yaklaşık 1-2 saattir.
Doğrusallık/Doğrusal olmayan durum:
Bilgi bulunmamaktadır.
Özel popülasyonlar
Geriyatrik Popülasyon
Elde edilen veriler, yaşlı hastalarda (75-80 yıl) 40 yaşlarındaki hastalara göre yaklaşık %50- 60
daha fazla maruziyetle sonuçlanan yaşla birlikte azalan klerense işaret etmektedir.
Cinsiyet
Veriler cinsiyet ve ağırlığın ikatibant farmakokinetiği üzerinde önemli bir etkiye sahip
olmadığını göstermektedir.
Karaciğer ve Böbrek Yetmezliği
Sınırlı veri ikatibant maruziyetinin karaciğer ve böbrek yetmezliği ile etkilenmediğini
göstermektedir.
11/15Irk
Irkların ikatibant farmakokinetiği üzerindeki etkisi ile ilgili bilgiler sınırlıdır. Mevcut veriler
beyaz (n=132) ve beyaz olmayan (n=40) bireyler arasında klerenste farklılık olmadığını
göstermektedir.
Pediyatrik Popülasyon
İkatibantın farmakokinetiği, HGT-FIR-086 çalışmasında pediatrik HAÖ hastalarında
karakterize edilmiştir (bkz. Bölüm 5.1). Tek bir subkütan uygulamayı takiben (maksimum 30
mg’a kadar 0,4 mg/kg vücut ağırlığı), maksimum konsantrasyon süresi yaklaşık 30 dakika ve
terminal yarı ömrü yaklaşık 2 saattir. Atak olsun ya da olmasın HAÖ hastaları arasında ikatibant
maruziyetinde herhangi bir farklılık gözlenmemiştir. Hem yetişkin hem de pediyatrik veriler
kullanılarak popülasyon farmakokinetik modellemesi, pediyatrik HAÖ popülasyonunda düşük
vücut ağırlığı için daha düşük klirens değerleri ile ikatibant klirensinin vücut ağırlığına bağlı
olduğunu göstermiştir. Ağırlık bandına göre dozlama için modellemeye bağlı olarak, pediatrik
HAÖ popülasyonunda ikatibanta tahmini maruz kalma, yetişkin HAÖ hastalarıyla yapılan
çalışmalarda gözlemlenen maruziyetten daha düşüktür (bkz. Bölüm 4.2).
5.3. Klinik öncesi güvenlilik verileri
Sıçanlarda 6 aya kadar ve köpeklerde 9 aya kadar süreli tekrarlı-doz çalışmaları yürütülmüştür.
Hem sıçanlarda, hem de köpeklerde, dolaşımdaki seks hormonu düzeylerinde, dozla bağlantılı
bir azalma olduğu ve ikatibantın tekrarlı kullanımının, cinsel olgunlaşmayı reversibl olarak
geciktirdiği gözlenmiştir.
Köpeklerle yapılan 9 aylık çalışmada, Advers Etki Gözlenmeyen Düzeylerde (NOAEL), eğri
altında kalan alan (EAA) ile tanımlanan maksimum günlük maruziyetler 30 mg'lik bir subkütan
dozun ardından insanlardaki EAA değerinin 2,3 katı kadar olmuştur. Sıçanlarda bir NOAEL
ölçülememiştir ancak bu çalışmadan elde edilen bütün bulgular, tedavi edilen sıçanlarda ya
tamamen ya da kısmen reversibl etkiler göstermiştir. Sıçanlarda test edilen tüm dozlarda böbrek
üstü bez hipertrofisi göstermiştir. Böbrek üstü bez hipertrofisinin, ikatibant tedavisinin
kesilmesinin ardından geriye döndüğü görülmüştür. Böbrek üstü bulgularının klinik önemi
bilinmemektedir.
İkatibant, erkek farelerin (en yüksek: doz 80,8 mg/kg/gün), ve sıçanların (en yüksek doz: 10
mg/kg/gün) fertilitesi üzerinde herhangi bir etkiye sahip bulunmadı.
Sıçanlarda ikatibantın karsinojenik potansiyelini değerlendirmek için yapılan, 2 yıllık
çalışmada insanlarda terapötik dozun uygulanmasından sonra elde edilen maruziyet
seviyelerinin 2 katı günlük doz, tümör insidansı ya da morfolojisini etkilememektedir. Sonuçlar
ikatibant için bir kanserojen potansiyele işaret etmemektedir.
Bir standart in vitro ve in vivo test serisinde, ikatibantın genotoksik olmadığı ortaya
konulmuştur.
12/15İkatibant, sıçanda (en yüksek doz, 25 mg/kg/gün) ve tavşanda (en yüksek doz: 10 mg/kg/gün)
erken embriyonik ve fötal gelişim sırasında s.c. enjeksiyon ile uygulandığında teratojenik
bulunmamıştır. İkatibant, potent bir bradikinin antagonistidir ve bu nedenle yüksek doz
düzeylerinde tedavi uterin implantasyon süreci ve takip eden erken gebelikteki uterin stabilitesi
üzerinde etkilere sahip olabilir. Rahim üzerindeki bu etkiler gebeliğin ileri evrelerinde de ortaya
çıkabilir. Bu evrelerde ikatibant sıçanlarda doğumda gecikme ile sonuçlanan yüksek dozlarda
(10 mg/kg/gün) artan fetal distres ve perinatal ölümler ile tokolitik etki göstermektedir.
Jüvenil sıçanlarda 2 haftalık subkütan doz aralığı bulma çalışmasında, maksimum tolere edilen
doz olarak 25 mg/kg/gün belirlenmiştir. Cinsel erişkinliğe ulaşmamış sıçanların, 7 hafta süreyle
günde 3 mg/kg ile tedavi edildiği bir jüvenil toksisite çalışmasında, testislerde ve epididimiste
atrofi gözlenmiş; gözlenen mikroskobik bulgular kısmen geri döndürülebilir olmuştur.
İkatibantın üreme dokuları üzerindeki benzer etkileri, cinsel açıdan olgun sıçanlarda ve
köpeklerde görülmüştür. Bu doku bulguları, gonadotropinin bildirilen etkileri ile tutarlıdır ve
takip eden tedavisiz geçen dönemde geri dönüşlü olduğu görülmüştür.
In vitro (hERG kanalında) veya in vivo olarak normal köpeklerde ya da çeşitli köpek
modellerinde (Ventriküler düzenleme, fiziksel efor ve koroner ligasyon) ikatibant ile ilişkili
hemodinamik değişikliklerin gözlenmediğini ve kardiyak iletim değişikliği ortaya çıkmadığı
gösterilmiştir. Akut iskemide zararlı etkisi sürekli olarak gösterilememiş olmasına rağmen
birkaç klinik olmayan modelde ikatibantın kardiyak iskemiyi kötüleştirdiği gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Glasiyal asetik asit (pH ayarı için)
Sodyum hidroksit (pH ayarı için)
Enjeksiyonluk su
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında saklayınız.
Dondurmayınız.
6.5. Ambalajın niteliği ve içeriği
Kutuda piston tapalı (bromobütil piston tıpa), 5 mL'lik kullanıma hazır enjektör (Tip I Cam)
içerisinde 3 mL çözelti ve izopropil alkol içeren temizleme mendili.
13/15Ürünümüz ambalajı içerisinde pistonu ve emniyet kilidi takılı kullanıma hazır şırınga olarak
hipodermik iğne ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Çözelti, berrak ve renksiz olmalıdır ve görünür partiküller içermemelidir. Yalnızca tek kullanım
içindir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj Atıklarının Kontrolü Yönetmeliği” ne uygun olarak imha edilmelidir.
Aşağıdaki adım adım talimatlar yalnızca kendi kendine uygulama içindir:
Talimatlar aşağıdaki ana adımları içermektedir:
1. Genel bilgiler
2. Enjeksiyon yerinin hazırlanması
2a.65 kg veya daha az vücut ağırlığı olan çocuklar ve ergenler (2-17 yaş) için enjektör ve
iğnenin hazırlanması
2b. Enjektörün ve iğnenin enjeksiyon için hazırlanması (tüm hastalar için)
3. Çözeltinin enjekte edilmesi
4. Enjeksiyon materyalinin atılması
 İşleme başlamadan önce kullanılacak çalışma alanını (yüzeyini) temizleyin.
 İşleme başlamadan önce ellerinizi sabun ve su ile yıkayın.
 Enjektörü kutudan çıkarıp blisteri açın.
 Kullanıma hazır enjektörü blister tepsisinden çıkartın.
 Kapağı çevirerek açın ve kullanıma hazır enjektörün ucundan çıkartın.
 Kapağın çevrilerek açılmasının ardından, kullanıma hazır enjektörü uygun bir yere koyun.
 Enjeksiyon yerini seçin. Enjeksiyon yeri, karnınız üzerinde göbek deliğinin yaklaşık 5-10
cm (2-4 inç) altında iki taraftan birindeki bir cilt kıvrımı olmalıdır. Bu alan herhangi bir
yara izinden en az 5 cm (2 inç) uzak olmalıdır. Morarmış, şişmiş veya ağrılı bir alanı
seçmeyin.
 Enjeksiyon yerini, kutu içerisinde bulunan alkollü mendil ile temizleyin ve kurumasını
bekleyin.
 İğne kapağını ambalajından çıkartın.
 İğne kapağının sadece başlığını çıkartın (iğne halen iğne kapağı içerisinde olmalıdır).
 Enjektörü sıkıca tutun. İğneyi, renksiz çözeltiyi içeren kullanıma hazır enjektöre dikkatli
bir şekilde takın.
 Kullanıma hazır enjektörü halen kapağına sabitlenmiş olan iğne üzerine çevirerek takın.
 Enjektör üzerindeki şeffaf plastik emniyet kilidi parçasını çıkartın.
 Enjektörü çekerek iğneyi, iğne kapağından çıkartın. Pistonu çekmeyin.
 Enjektör artık kullanıma hazırdır.
 Enjektörü, bir elinizde, iki parmağınız arasında, başparmağınız pistonun altında olacak
şekilde tutun.
 Pistonu, ilk damla iğnenin ucunda görünene kadar iterek enjektörde hava kabarcığı
kalmamasını sağlayın.
 Enjektörü, iğnesi cildinize bakar halde, cildinize 45-90 derecelik bir açıyla tutun.
 Enjektörü bir elinizde tutarken, diğer elinizi, daha önce dezenfekte edilmiş enjeksiyon
yerinde, başparmağınız ve parmaklarınız arasında bir cilt kıvrımını nazikçe tutmak üzere
kullanın.
14/15 Cilt kıvrımını tutun, enjektörü cildinize yaklaştırın ve iğneyi hızlı bir şekilde cilt kıvrımına
sokun.
 Enjektörün pistonunu, kontrollü bir şekilde, sıvının tamamı cilde enjekte edilene ve
enjektörde hiç sıvı kalmayana kadar yavaşça itin.
 Yavaşça itin, bu işlem yaklaşık 30 saniye sürecektir.
 Cilt kıvrımını bırakın ve iğneyi nazikçe dışarı çekin.
 Enjektörü, iğneyi ve iğne kapağını uygun şekilde kontrol edilmemesi halinde başkalarına
zarar verebilecek olan atıkların atılması için olan sert duvarlı bir kutuya atın.
Pediyatrik Popülasyonda Kullanımı
Uygulanacak uygun doz miktarı vücut ağırlığına dayanmaktadır (Bkz. Bölüm 4.2).
Gerekli dozun 30 mg’dan (3 mL) az olduğu durumlarda, uygun dozu almak ve uygulamak
için aşağıdaki ekipmanlar gerekmektedir:
 Adaptör (proksimal ve/veya distal dişi luer kilit birleştirici parça/kuplör)
 3 mL (önerilen) dereceli enjektör
İkatibant kullanıma hazır enjektör ve diğer tüm bileşenler sadece tek kullanım içindir.
Tüm iğneler ve enjektörler kesici aletler kutusuna atılmalıdır.
7. RUHSAT SAHİBİ
Adı : AROMA İLAÇ SAN. LTD. ŞTİ.
Adresi : Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : 0 282 675 10 06
Faks : 0 282 675 14 05
8. RUHSAT NUMARASI:
2019/713
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.12.2019
Ruhsat yenileme tarihi:
10. KÜB’ÜN YENİLENME TARİHİ
15/15