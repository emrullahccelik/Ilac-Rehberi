KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
NETROMYCĐNE® Enjektabl 50 mg/2 ml Ampul
2. KALĐTATĐF VE KANTĐTATĐF TERKĐBĐ
Etkin madde: 50 mg Netilmisin (sülfat olarak)
Yardımcı maddeler:
Sodyum metabisülfit................................................... 4.2 mg
Sodyum sülfit anhidrus............................................... 2.4 mg
Disodyum edetat dihidrat............................................ 0.2 mg
Sodyum sülfat anhidrus............................................... 5.2 mg
Sodyum hidroksit........................................................ *
* pH 5.6 - 6.0’ya ayarlamak için 0.1 N solüsyonlar halinde kullanılır.
“Yardımcı maddeler için 6.1’e bakınız.”
3. FARMASÖTĐK FORM
Steril, apirojen enjektabl solüsyon. Parenteral uygulama içindir (intramüsküler ve
intravenöz).
4. KLĐNĐK ÖZELLĐKLER
4.1. Terapötik Endikasyonlar
NETROMYCĐNE Enjektabl aşağıdaki bakterilerin duyarlı türlerinin neden olduğu
enfeksiyonların tedavisinde endikedir: Escherichia coli, Klebsiella-Enterobacter-Serratia
grubu bakteriler, Citrobacter türleri, Proteus türleri (indol pozitif ve indol negatif türler),
Pseudomonas aeruginosa, ve penisilin ve metisiline dirençli olanlar dahil olmak üzere
koagülaz pozitif ve koagülaz negatif Stafilokok türleri ve Neisseria gonorrhoeae.
Klinik araştırmalar netilmisinin, şu durumlarda etkili olduğunu göstermiştir:
• Bakteriyemi, neonatal sepsis ve diğer septisemiler
• Solunum yolunun şiddetli enfeksiyonları
• Böbrek ve ürogenital sistem enfeksiyonları
• Deri ve yumuşak doku enfeksiyonları
• Kemik ve eklem enfeksiyonları
• Yanıklar, yaralar, perioperatif enfeksiyonlar
• Peritonit dahil diğer karın içi enfeksiyonlar
• Gastrointestinal kanal enfeksiyonları
1/17NETROMYCĐNE Enjektabl'ın, tanısı konmuş ya da kuşkulanılan Gram negatif
enfeksiyonlarının başlangıç tedavisinde endikedir. Gram negatif enfeksiyon şüphesinde,
netilmisin tedavisine duyarlılık testlerinin sonuçları alınmadan başlanabilir. Tedaviye
devam edilmesi kararı, duyarlılık testlerinin sonuçlarına, hastanın toleransına ve alınan
yanıta göre verilmelidir.
Enfeksiyon etkeninin bilinmediği şiddetli enfeksiyonlarda, duyarlılık testlerinin sonuçları
alınıncaya kadar hasta, bir penisilin ya da sefalosporin ile kombine edilerek netilmisin
tedavisine alınabilir. Eğer anaerobik mikroorganizmadan kuşkulanılıyorsa,
NETROMYCĐNE Enjektabl uygun bir antibakteriyel tedavi ile kombine edilerek
uygulanmalıdır. Enfeksiyon etkeninin tanımlanmasından sonra, NETROMYCĐNE
tedavisi sürdürülmeli ya da başka bir tedaviye geçilmelidir.
Enfeksiyon etkenini saptamak ve netilmisine duyarlılığını belirlemek için bakteriyolojik
testler yapılmalıdır. Testlerde 30 µg netilmisin içeren diskler kullanılabilir.
Duyarlılık testlerine göre enfeksiyon etkeni netilmisine dirençli ise ve hasta beklenen
yanıtı vermiyorsa, uygun başka bir antibakteriyel tedaviye geçilmelidir.
Netilmisinin, Pseudomonas aeruginosa’nın neden olduğu hayatı tehdit eden
enfeksiyonlarda, karbenisilin ya da tikarsilin ile kombine edildiğinde etkili olduğu
saptanmıştır. Streptokok türlerinin neden olduğu endokarditin tedavisinde netilmisin,
penisilin grubu bir antibiyotikle kombine kullanılmış ve etkili bulunmuştur. Sepsis ya da
stafilokok pnömonisinden kuşkulanılan yenidoğanlarda, netilmisinin bir penisilinle
kombine tedavisi endikedir.
Şiddetli stafilokok enfeksiyonlarında etkinliği gösterilmiş olan netilmisin, penisilin ya da
diğer daha az toksik antibiyotikler kontrendikeyse ve duyarlılık testleri ile klinik
değerlendirme uygunsa, endikedir. Duyarlı stafilokoklar ile Gram negatif patojenlerin
birlikte neden oldukları karma enfeksiyonlarda netilmisin kullanılabilir.
Peri-operatif dönemde, duyarlı patojenlerin neden olduğu bilinen ya da neden
olduğundan kuşkulanılan enfeksiyonlarda, NETROMYCĐNE Enjektabl tedavisine pre-
operatif dönemde başlanılması ve post-operatif dönemde devam edilmesi önerilir.
Özellikle enfekte organ ameliyatlarında (örneğin, kolesistit, prostatit, genito-üriner yol),
vücut sıvılarında enfeksiyon veya kontaminasyon ya da yabancı cisim varlığında
(örneğin, kolanjit, safra taşı, idrar yolu enfeksiyonu, idrar yollarında taş, delici
yaralanmalar), içi boş organların rüptürü veya perforasyonu mevcutsa ya da ameliyat
sırasında bakteriyel kontaminasyon olasılığı varsa, peri-operatif kullanım düşünülmelidir.
NETROMYCĐNE Enjektabl, şüphelenilen ya da kanıtlanan mikrobiyal patojenlere karşı
diğer uygun antibiyotiklerle birlikte uygulanmalıdır.
NETROMYCĐNE Enjektabl, böbrek işlevlerinin normal olduğu erkeklerde (üretra ve
rektum) ve kadınlardaki (üretra, serviks, rektum) akut, komplikasyonsuz gonokoksik
enfeksiyonlarda endikedir.
2/17Klinik araştırmalar NETROMYCĐNE’nin, kanamisin, gentamisin, tobramisin, sisomisin
ve amikasin gibi diğer aminoglikozitlere dirençli olan bakterilerin neden olduğu
enfeksiyonların tedavisinde etkili olduğunu göstermiştir.
4.2. Pozoloji ve uygulama şekli
Pozoloji/uygulama sıklığı ve süresi:
Đnramüsküler ve intravenöz uygulamalarda önerilen doz aynıdır.
Doğru dozun saptanması için, tedavi öncesi hastanın kilosunun ölçülmesi gerekir. Obez
hastalarda aminoglikozid dozajı yağsız vücut ağırlığına göre hesaplanmalıdır.
NETROMYCĐNE Enjektabl, uygulamadan önce başka ilaçlarla karıştırılmamalı, önerilen
uygulama yolu ve doz şemasına göre ayrı olarak uygulanmalıdır.
Netilmisinin serum konsantrasyonlarının yeterli düzeyde olduğunu ve aşırı yüksek
olmadığını görmek için, en yüksek ve en düşük netilmisin serum konsantrasyonlarının
ölçülmesi önerilir. NETROMYCĐNE Enjektabl, günde iki ya da üç doz şeklinde
uygulandığında, en yüksek konsantrasyonlara uygulamadan 30-60 dakika sonra ulaşır ve
bu değer 4-12 µg/ml arasındadır. Doz, en yüksek serum konsantrasyonu 16 µg/ml’nin
üzerinde uzun süre kalmayacak şekilde ayarlanmalıdır. Bir sonraki dozun
uygulanmasından hemen önce ölçülen en düşük serum konsantrasyonunun 4 µg/ml’nin
üzerinde olmamasına dikkat etmek gerekir. NETROMYCĐNE Enjektabl, günde tek doz
olarak uygulandığında, en yüksek konsantrasyonun 20-30 µg/ml arasında olması istenir.
Her hastada serum düzeylerinin yeterliliği belirlenirken, enfeksiyon etkeninin duyarlılığı,
enfeksiyonun şiddetliliği ve hastanın savunma mekanizmalarının durumu göz önüne
alınmalıdır.
Normal olarak tedavi süresi 7-14 gündür. Komplikasyonlu enfeksiyonlarda, daha uzun
süreli bir tedavi gerekli olabilir. Her ne kadar uzun süreli tedaviler iyi tolere edilirse de,
normal tedavi süresinden daha uzun süre tedavi edilen hastalarda böbrek işlevlerinin,
işitme derecesinin ve vestibüler işlevlerin yakından izlenmesi önerilir. Klinik olarak
gerekli durumlarda, doz azaltılabilir.
Đntramüsküler uygulama
Böbrek işlevleri normal hastalar
Erişkinler: Böbrek işlevleri normal olan hastalarda, idrar yolu enfeksiyonunda ya da
hayatı tehdit etmeyen sistemik enfeksiyonlarda, günde 4.0 - 6.0 mg/kg netilmisinin, tek
doz olarak veya iki ya da üç eşit doza bölünerek verilmesi önerilir.
Genellikle bu doz aralığında, düşük doz sınırı idrar yolu enfeksiyonlarında, yüksek doz
sınırı ise sistemik enfeksiyonlarda uygulanır. Her iki durumda da dozun, hastalığın
şiddetine ve hastanın durumuna göre ayarlanması uygundur.
40-60 kg arasındaki erişkinlerde, her 12 saatte bir 100 mg doz uygulanabilir veya 50-90
kilo arasında erişkinlerde, her 12 saatte bir 150 mg ya da her 8 saatte bir 100 mg
3/17verilebilir. Daha düşük ya da daha fazla ağırlığa sahip olan hastalarda doz, kg başına mg
olarak hesaplanmalıdır.
Şiddetli enfeksiyonlu hastalarda, 7.5 mg/kg/gün, üç eşit doza bölünerek verilmelidir.
Klinik olarak uygun görüldüğünde (genellikle tedaviye başlandıktan 48 saat sonra) doz, 6
mg/kg/gün’e düşürülmelidir.
Özel popülasyonlara ilişkin ek bilgiler:
Pediyatrik popülasyon:
Pediatrik hastalar
Prematüre ve miadında 1 haftalık ya da daha küçük yenidoğanlar: 6 mg/kg/gün (her
12 saatte bir 3.0 mg/kg verilir).
1 haftalıktan büyük yenidoğan ve bebekler: 7.5 - 9.0 mg/kg/gün (her 8 saatte bir 2.5-
3.0 mg/kg verilir).
Çocuklar: 6.0 - 7.5 mg/kg/gün (her 8 saatte bir 2.0-2.5 mg/kg verilir).
Böbrek/karaciğer yetmezliği:
Böbrek yetmezliği olan hastalar
Böbrek yetmezliği olan hastalarda doz ayarlanmalıdır. Olanaklar elveriyorsa, netilmisinin
serum konsantrasyonlarının ölçülmesi önerilir. Doz şeması, kesin sınırlamalar getirmez,
ancak, netilmisin serum düzeyleri ölçülemiyorsa, hekim bir doz kılavuzu olarak bu
şemadan yararlanabilir.
Doz ayarlaması yapılırken, eğer ilacın serum düzeyleri ölçülemiyorsa ve böbrek işlevleri
stabilse, serum kreatinini ve kreatinin klirensi, böbrek yetmezliğinin derecesini
saptamada en önemli ölçütlerdir.
Farklı aralıklarla doz uygulaması: Doz ayarlamasında kullanılabilecek yöntemlerden
biri, normal dozu daha uzun aralıklarla vermektir. Serum kreatinin düzeyi ile netilmisinin
yarılanma süresi orantılı olduğu için, uygun doz aralığı, bu ölçüte göre saptanabilir. Doz
aralığını saat biriminden hesaplamak amacıyla, serum kreatinin düzeyi (mg/100 ml), 8 ile
çarpılır. Örneğin, 60 kg ağırlığındaki bir hastanın serum keratinin düzeyi 3 mg/100 ml
ise, 120 mg’lık (2 mg/kg) dozun 24 saatte (3x8) bir verilmesi uygundur.
Farklı doz uygulaması: Şiddetli bir sistemik enfeksiyonu ve böbrek yetmezliği olan
hastalarda, antibiyotiği daha sık aralıklarla, ancak daha düşük dozlarda vermek tercih
edilebilir. Bu hastalarda, netilmisinin serum konsantrasyonları ölçülmelidir.
Önerilen yöntemler şunlardır:
1. Alışılan başlangıç ya da yükleme dozu verildikten sonra, 8 saatte bir verilecek
azaltılmış dozu kabaca hesaplamak için, normalde önerilen doz, serum keratinin
düzeyine bölünür (Tablo 1). Örneğin, 60 kg ağırlığında ve serum keratinin düzeyi 3
mg/100 ml olan bir hastaya, 120 mg (2 mg/kg) başlangıç ya da yükleme dozunu
verdikten sonra, her 8 saatte bir 40 mg (120:3) netilmisin verilebilir.
4/172. Kreatinin klirens hızının bilindiği durumlarda 8 saatte bir verilecek olan idame dozu
ise, aşağıdaki denklem yardımıyla hesaplanır:
Ölçülen kreatinin klirensi*
Đdame dozu (8 saatte bir)= -------------------------------------- x Normal idame dozu
Normal kreatinin klirensi
*ml/dakika/1.73 m2 olarak kreatinin klirens hızı
Başlangıç ya da yükleme dozu, böbrek işlevleri normal olan hastalar için önerilen dozla
aynıdır.
TABLO 1
Böbrek yetmezliği olan hastalar için doz şeması
(Normal başlangıç dozu verildikten sonra 8 saatte bir verilecek olan azaltılmış
doz)
Serum kreatinini Yaklaşık kreatinin Normal dozun yüzdesi
(mg/100 ml) klirensi (%)
(ml/dakika/1.73 m2)
<1.0 >100 100
1.1-1.3 70-100 80
1.4-1.6 55-70 65
1.7-1.9 45-55 55
2.0-2.2 40-45 50
2.3-2.5 35-40 40
2.6-3.0 30-35 35
3.1-3.5 25-30 30
3.6-4.0 20-25 25
4.1-5.1 15-20 20
5.2-6.6 <10 10
Yukarıdaki doz şeması, netilmisinin serum düzeyinin ölçülemediği durumlarda
kullanılmak üzere verilmiştir. Böbrek yetmezliğinin artması, dozun daha da
düşürülmesini gerektirebilir.
Đntravenöz uygulama
Netilmisinin intravenöz uygulanması, özellikle septisemisi olan ya da şoka girmiş
hastaların tedavisinde yararlı olabilir. Ayrıca, konjestif kalp yetmezliği, hematolojik
hastalıklar, ağır yanıklar ya da kas kaybı olan hastalarda, tercih edilen uygulama yöntemi
olabilir.
Erişkinlerde intravenöz uygulamada tek doz NETROMYCĐNE Enjektabl, 50-200 mL
steril serum fizyolojik ya da %5 dekstrozun sudaki çözeltisi ile seyreltilir. Bebeklerde ve
çocuklarda, seyreltmede kullanılacak sıvı miktarı, hastanın sıvı gereksinimlerine göre
saptanır. Đnfüzyon 1.5 - 2 saatin üzerinde sürecek şekilde uygulanmalıdır.
5/17Belirli durumlarda, bir doz NETROMYCĐNE Enjektabl, 3-5 dakika içinde yavaş olarak
doğrudan ya da intravenöz kanül yoluyla toplardamara uygulanabilir.
NETROMYCĐNE Enjektabl, aşağıdaki parenteral solüsyonlarla fiziksel olarak geçimlidir
ve 0.3 mg/ml’lik konsantrasyonlarda, etkinliğinde bir azalma olmadan, buzdolabında ya
da oda sıcaklığında yaklaşık yedi güne kadar saklanabilir: steril enjeksiyonluk su, % 0,9
sodyum klorür solüsyonu, %3 ve %5 sodyum klorür solüsyonu, %5 dekstroz solüsyonu,
%5 dekstroz elektrolit solüsyonu No. 48, %5 dekstroz elektrolit No. 75, %5 dekstroz +
%0.9 sodyum klorür solüsyonu, %50 dekstroz solüsyonu, %5 sodyum bikarbonat
solüsyonu, %5 dekstrozda %6 dekstran 75 solüsyonu, %10 dekstran 40 solüsyonu, %10
dekstroz solüsyonu, Ringer solüsyonu, Laktatlı Ringer solüsyonu, %5 dekstrozda laktatlı
Ringer solüsyonu, %5 dekstrozda Isolyte P, %5 dekstrozda Isolyte M, %5 dekstrozda
Isolyte E, %10 ve %20 Osmitrol (mannitol) solüsyonu, %5 dekstrozda Plasma-Lyte M,
Plasma-Lyte 148, %5 dekstrozda Plasma-Lyte 56, %5 dekstrozda Plasma-Lyte 148, %5
dekstrozda Ionosol B, %5 dekstrozda Ionosol T, %10 Travert Elektrolit No. 2, %10
Travert Elektrolit No. 3, %10 Gentran 40 ve %5 dekstroz, Polysal içinde %5 dekstroz,
%5 Amigen enjektabl, %5 dekstrozda %5 Amigen, Normosol-R, Polysal (düz), Aminosol
%5 enjektabl, Fre-Amine II %8.5 enjektabl, %10 fruktoz enjektabl, %5 dekstrozda %10
Rheomacrodex.
Özel Kullanım Şekilleri
Erkeklerde ve Kadınlarda Gonore: Tek bir intramüsküler enjeksiyon olarak, 300 mg
NETROMYCĐNE Enjektabl önerilir. Enjeksiyonun yarısı bir kalçaya, yarısı diğer
kalçaya olacak şekilde, gluteal kasın üst dış kadranın içine yapılmalıdır. Çok zayıf veya
çok şişman hastalarda doz, yağsız vücut ağırlığına göre ayarlanmalıdır.
Hemodiyaliz: Böbrek yetmezliği olan ve hemodiyalize giren hastalarda hemodiyalizle
kandan uzaklaştırılan netilmisin miktarı, diyaliz yöntemi ve diğer etkenlere bağlı olarak
değişiklik gösterir. Sekiz saatlik bir hemodiyaliz uygulaması, kandaki netilmisin
miktarını yaklaşık %63 oranında azaltabilir. Daha kısa bir hemodiyaliz uygulaması, daha
az miktarda ilacın uzaklaştırılmasına neden olabilir. Her hemodiyaliz uygulamasından
sonra önerilen doz, 2 mg/kg’dır. Çocuklarda, enfeksiyonun şiddetine bağlı olarak, 2-2.5
mg/kg doz uygulanabilir.
Đdrar Yolu Enfeksiyonları: Komplikasyonsuz idrar yolu enfeksiyonu olan hastalarda,
özellikle enfeksiyon kronikse ve tekrarlıyorsa ve böbrek yetmezliğine neden olmamışsa,
günde tek doz olarak 3 mg/kg ile tedavi edilebilir. Örneğin, 7-10 gün süreyle 150-200 mg
netilmisin kas içine uygulanır.
Kombine tedavi
Netilmisin, diğer antibiyotiklerle kombine edildiğinde, böbrek yetmezliği olan ve
olmayan hastalar için önerilen dozlar azaltılmamalıdır.
4.3. Kontrendikasyonlar
Netilmisin ya da diğer aminoglikozitlere aşırı duyarlılığı olan ya da ciddi toksik
reaksiyonlar görülen kişilerde kontrendikedir.
6/174.4. Özel kullanım uyarıları ve önlemleri
Aminoglikozit kullanan hastalar, uygulamaya bağlı olarak ortaya çıkabilecek toksik
etkilerden dolayı yakından izlenmelidir. Ciddi enfeksiyonlar nedeni ile 7-10 günden daha
uzun süre NETROMYCĐNE Enjektabl kullanan erişkinler ve çocuklar veya yaşa, kiloya
ya da tahmin edilen böbrek fonksiyona göre önerilen dozlardan daha yüksek dozlarla
tedavi gören hastalarda, tedavi süresince böbrek fonksiyonlarının ve serum
elektrolitlerinin düzenli aralıklarla değerlendirilmesi gerekir.
Netilmisin tedavisi sırasında görülebilen nefrotoksisite genellikle hafif olmasına rağmen,
tedavi sırasında böbrek işlevlerinin yakından izlenmesi önerilir. Nefrotoksisite riski,
böbrek yetmezliği olan, uzun süre ya da yüksek dozlarda tedavi edilen hastalarda ve
yaşlılarda daha fazladır.
Netilmisin tedavisi sırasında ototoksisite, her ne kadar diğer aminoglikozitlere göre daha
ender görülüyor ve hafif seyrediyorsa da, öncelikle böbrek yetmezliği olan ya da
böbrekleri normal çalışan ancak, ilacı uzun süre ya da önerilenden daha yüksek dozlarda
kullanan hastalarda işitme kaybı ve vestibüler bozukluk görülebilir.
Tedaviden önce ya da tedavi sırasında böbrek yetmezliği saptanmış hastalarda, böbrek ve
8’inci kafa çiftinin işlevlerinin izlenmesi önerilir. Đdrar, düşük dansite, proteinüri,
silindirüri ve hücreler açısından izlenmelidir.
Kan üresi, serum kreatinini ya da kreatinin klirensi, belirli aralıklarla kontrol edilmelidir.
Olanaklıysa, özellikle risk altındaki hastalarda, seri odiyogramlar yapılması önerilir.
Ototoksisite (baş dönmesi, kulak çınlaması, kulaklarda uğuldama ya da işitme kaybı) ya
da nefrotoksisite belirtileri görüldüğünde, doz ayarlaması yapılmalı ya da tedaviye son
verilmelidir. Diğer aminoglikozitlerle de olduğu gibi, renal ve 8’inci kafa çifti işlev
bozuklukları, ender olarak tedavi sonuna kadar ortaya çıkmayabilir.
Olanaklıysa, yeterli terapötik etkinliği sağlamak ve toksik etkilerden kaçınmak için,
aminoglikozit serum düzeyleri izlenmelidir. Netilmisin dozu, en yüksek serum düzeyi 16
µg/ml’nin üzerinde uzun süre kalmayacak biçimde ayarlanmalıdır. Eğer serum düzeyi,
ikinci dozun verilmesinden biraz önce ölçülüyorsa, serum düzeyinin, önerilen dozlarda
0.5-2 µg/ml olması gereklidir, 4 µg/ml’nin üzerindeki konsantrasyonlardan
kaçınılmalıdır. Serum konsantrasyonlarının aşırı yüksek olması, renal ve 8’inci kafa çifti
bozukluklarının ortaya çıkma riskini artırır.
Geniş yanık alanları olan hastalarda, farmakokinetik değişikliklere bağlı olarak,
aminoglikozitlerin serum konsantrasyonları düşebilir. Bu hastalarda, uygun dozun
bulunabilmesi için netilmisinin serum düzeylerinin ölçülmesi özellikle önemlidir.
Aminoglikozitler, kuramsal olarak nöromüsküler ileti üzerinde kürara benzer etki
yapabildiklerinden, myastenia gravis, parkinsonizm ya da bebeklerde görülen botulizm
gibi nöromüsküler bozukluklarla seyreden hastalığı olanlarda dikkatle kullanılmalıdır.
7/17Yaşlı hastalarda, kan üresi ya da serum kreatinin düzeyi gibi rutin testlerde
saptanamayacak düzeyde böbrek yetmezliği olabilir. Kreatinin klirensinin saptanması
daha yararlıdır. Bu hasta grubunda, diğer aminoglikozit tedavilerinde olduğu gibi,
netilmisin tedavisinde de böbrek işlevlerinin yakından izlenmesi önemlidir.
Netilmisin ile tedavi edilen bazı yetişkin ve çocuklarda, aminoasidüri ve metabolik asidoz
ile birlikte seyreden Fanconi benzeri bir sendromun görüldüğü bildirilmiştir.
Aminoglikozitler arasında çapraz alerji olduğu gösterilmiştir.
Tedavi sırasında, hastalara yeterli sıvı verilmesine dikkat edilmelidir.
Netilmisin sülfat tedavisi, dirençli mikroorganizmaların aşırı üremelerine neden olabilir.
Böyle bir durum ortaya çıktığında, uygun bir tedaviye başlanmalıdır
NETROMYCĐNE Enjektabl, bazı duyarlı kişilerde, anafilaktik belirtiler ve hayatı tehdit
eden veya daha hafif seyreden astım nöbetleri dahil olmak üzere alerjik reaksiyonlara
neden olabilen sodyum metabisülfit ve sodyum sülfit içerir. Sülfit duyarlılığı, astımı
olmayanlara göre astımlı hastalarda daha sık görülmektedir.
Netilmisin’i de içeren aminoglikozitlerin kullanımı ile ilişkili olarak, nadiren Stevens –
Johnson sendromu ve toksik epidermal nekroliz bildirilmiştir.
NETROMYCĐNE Enjektabl, su duruluğundan soluk sarıya kadar değişebilen bir renge
sahiptir. Koyu sarı renk almış preparatlar kullanılmamalıdır.
NETROMYCĐNE'nin içeriğindeki bazı yardımcı maddeler ile ilgili önemli bilgiler
Bu tıbbi ürün her dozunda 1 mmol (23 mg)’den daha az sodyum ihtiva eder; yani
esasında “sodyum içermez”.
NETROMYCĐNE® sodyum metabisülfit ve sülfit içerdiğinden nadir olarak şiddetli aşırı
duyarlılık reaksiyonları ve bronkospazma neden olabilir.
4.5. Diğer tıbbi ürünler ile etkileşimler ve diğer etileşim şekilleri
NETROMYCĐNE’in nefrotoksik potansiyeli olan ilaçlarla bir arada kullanılması,
nefrotoksisite riskini artırır. Diğer aminoglikozitlerle olduğu gibi, potansiyel olarak
nefrotoksik veya nörotoksik sistemik ya da topikal ilaçlarla bir arada veya peş peşe
kullanımından kaçınılmalıdır. Bu ilaçlar aminoglikozitler, vankomisin, polimiksin-B,
kolistin, organoplatinler, yüksek doz metotreksat, ifosfamid pentamidin, foskarnet, bazı
antiviral ilaçlar (asiklovir, gansiklovir, adefovir, sidofovir, tenovir), amfoterisin B,
siklosporin gibi immün baskılayıcı ilaçlar veya takrolimus ve iyotlu kontrast ürünlerdir.
Eğer bu tür kombinasyonların kullanılması gerekli ise, uygun laboratuvar testleri ile renal
fonksiyonun yakından izlenmesi gerekir. Nefrotoksisite riskini artıran diğer etkenler, ileri
yaş ve dehidrasyondur.
8/17Netilmisin, etakrinik asit ya da furosemid gibi kendileri de otoksisiteye yol açabilen
güçlü diüretiklerle birlikte kullanılmamalıdır. Ayrıca, intravenöz uygulamalarda,
diüretikler, aminoglikozitlerin serum ve doku konsantrasyonlarını değiştirerek
toksisitelerini artırabilir.
Nörotoksik veya nefrotoksik antibiyotikler, lokal irigasyon ve uygulamalarda da belirgin
miktarlarda emilebildiklerinden, olası toksik etkiler, bu tür uygulamalarda da gözönüne
alınmalıdır.
Aminoglikozitler, belirli sefalosporinlerle birlikte kullanıldıklarında, nefrotoksisitenin
artabildiği bildirilmiştir.
Klinik araştırmalarda her ne kadar nöromüsküler blok ya da respiratuvar paralizi
görülmemişse de, hayvan deneylerinde, klinik olarak önerilen dozların üzerindeki
dozlarda bu yan etkilerin ortaya çıktığı bildirilmiştir. Aminoglikozitlerin özellikle,
süksinilkolin, tübokürarin veya dekametonyum gibi nöromüsküler blok yapan ilaçlar,
anestezikler ya da fazla miktarda sitrat antikoagülanlı kan transfüzyonu uygulanan
hastalarda kullanılması durumunda bu olasılık göz önünde bulundurulmalıdır. Blok
oluştuğunda, kalsiyum tuzları tabloyu düzeltebilir.
Bir aminoglikozit, in vitro koşullarda bir beta-laktam grubu antibiyotikle karıştırıldığında
her ikisi de etkisiz hale gelebilir. Böbrek fonksiyonları azalmış olanlarda ve böbrek
fonksiyonları normal olan bazı hastalarda, bir aminoglikozit ve bir penisilin preparatı
farklı yollardan uygulandığında bile aminoglikozitlerin serum düzeyinin azaldığı ya da
serum yarılanma süresinin kısaldığı bildirilmiştir. Genellikle aminoglikozitlerin bu tür
etkinlik kayıpları, ciddi böbrek fonksiyon bozukluğu olan hastalarda klinik olarak
belirgindir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Netromycin’in çocuk doğurma potansiyeli bulunan kadınlara herhangi bir etkisi veya
doğum kontrolü (kontrasepsiyon) için kullanılan ilaçlarla herhangi bir etkileşimi
bildirilmemiştir.
Gebelik dönemi
Netromycin’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Netromycin gerekli olmadıkça gebelik döneminde kullanılmamalıdır.
9/17Aminoglikozit grubu antibiyotikler plasentadan geçer ve gebe kadınlara
uygulandıklarında fetusa zarar verebilirler. Gebelikleri sırasında netilmisin’i de içeren
aminoglikozit uygulanan annelerin çocuklarında kalıcı bilateral konjenital sağırlık
bildirilmiştir.
Eğer gebelik sırasında anneye netilmisin uygulanmışsa veya hasta netilmisin alırken gebe
kalmışsa, fetus üzerindeki olası etkileri konusunda bilgilendirilmelidir.
Laktasyon dönemi
Emziren annelerde yapılan araştırmalar, netilmisin sülfatın az miktarda süte geçtiğini
göstermiştir. Anne sütü alan bebeklerde aminoglikozitlere bağlı ciddi istenmeyen etki
ortaya çıkma olasılığı bulunduğundan, ilacın anne açısından önemi de göz önünde
bulundurularak, emzirmeye ya da tedaviye son verilmelidir.
Üreme yeteneği /Fertilite
NETROMYCĐNE tedavisinin insanlarda fertiliteyi etkileyip etkilemediği
bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8. Đstenmeyen etkiler
Nefrotoksisite: Netilmisin uygulamalarından sonra ender olarak, idrarda silindir, hücre
ya da protein varlığı veya kan üresindeki azot (BUN), protein dışı nitrojen (NPN), serum
kreatinin düzeylerinin yükselmesi veya oligüri şeklinde, genellikle hafif olan istenmeyen
renal etkilerin görüldüğü bildirilmiştir. Bu etkiler, yaşlı, böbrek yetmezliği anamnezi
olan, uzun süre ya da önerilenden yüksek dozlarla tedavi edilen hastalarda daha sık
görülür ve genellikle belirtiler geriye dönüşümlüdür. Yaşlılar ve çocuklar özellikle risk
altında oldukları için klinik olarak yakından takip edilmeleri önerilir. Uzun süre
NETROMYCĐNE tedavisi gören hastalarda (7-10 gün üzerinde) ve yaşa, kiloya ve
tahmin edilen böbrek fonksiyonuna göre önerilen dozların üzerinde ilaç uygulanan
hastalarda, renal fonksiyonların ve serum elektrolitlerinin tedavi başlangıcında ve daha
sonra düzenli aralıklarla takip edilmesi önerilmektedir.
Nörotoksisite: Diğer aminoglikozitlerden farklı olarak, NETROMYCĐNE Enjektabl
uygulamalarında, vestibular ve koklear toksisite insidansı çok düşüktür. Vestibular
işlevlerdeki azalma, kompensasyon mekanizmalarına bağlı olarak geçici olabilir. Ender
olarak görülen koklear toksisite genelikle geriye dönüşümsüzdür. Bu yan etkiler, özellikle
böbrek yetmezliği olan, uzun süre ya da yüksek dozla tedavi edilmiş hastalarda ortaya
çıkar. Aminoglikozitlere bağlı ototoksisite riskini artıran diğer etkenler arasında
dehidratasyon, ilacın etakrinik asit ya da furosemid ile birlikte kullanılması ya da daha
önceden diğer ototoksik ilaçların uygulanmış olması bulunur. Aminoglikozitlere bağlı
ototoksisite semptomları sıklıkla geçicidir ve sersemlik, vertigo, kulak çınlaması,
kulaklarda uğuldama ve iştime kaybı biçiminde ortaya çıkabilir. Đşitme kaybı, genellikle
tiz tonları kapsar.
10/17Toksisite riski, NETROMYCĐNE Enjektabl’ı önerilenden daha yüksek dozda ve daha
uzun süre kullanmayan, böbrek işlevleri normal kişilerde düşüktür. Diğer
aminoglikozitlerle tedavi sırasında nörotoksik reaksiyonlar görülmüş olan bazı hastalar,
NETROMYCĐNE Enjektabl ile başarıyla tedavi edilmiştir.
Netromisin kullanımına bağlı advers olaylar aşağıdaki sistem organ sınıfı ve sıklık
derecesine göre belirtilmiştir:
Çok yaygın(≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi bozuklukları
Çok seyrek: Anafilaksi
Böbrek ve idrar yolu bozuklukları
Yaygın: Çok artmış veya çok azalmış idrar miktarı, çok sık veya çok az idrara çıkma
Seyrek: Sıvı retansiyonu
Gastrointestinal bozukluklar
Yaygın: Bulantı, kusma, iştah kaybı
Seyrek: Diyare
Sinir sistemi bozuklukları
Yaygın olmayan: Sersemlik, vertigo, kulak çınlaması, kulaklarda uğuldama ve işitme
kaybı, kulakta dolgunluk hissi, baş dönmesi, denge bozukluğu
Seyrek: Baş ağrısı, oryantasyon bozukluğu, parestezi
Deri ve deri altı dokusu bozuklukları
Yaygın olmayan: Eritem, kaşıntı, kızarıklık
Seyrek: Deri döküntüsü
Göz bozuklukları
Seyrek: Görme bozukluğu
Kardiyak bozukluklar
Seyrek: Taşikardi, hipotansiyon, çarpıntı, trombositoz
Solunum, göğüs ve mediastinal bozukluklar
Seyrek: Solunum güçlüğü
Bilinmiyor: Solunum yolu paralizi, eş zamanlı duyu kaybı, kas gevşemesi
Genel bozukluklar ve uygulama bölgesine ilişkin bozukluklar
Yaygın olmayan: Şişlik, kaşıntı, kızarıklık
Seyrek: Titreme, ateş, kırıklık, enjeksiyon yerinde ağrı ya da lokal reaksiyon
11/17Laboratuvar bulguları
Bilinmiyor: Kan şekeri, alkali fosfataz, AST (SGOT) ya da ALT (SGPT) ve bilirübin
düzeylerinde yükselme, hiperpotasemi, diğer karaciğer testlerinde anormallik, düşük
hemoglobin, lökopeni, trombositopeni, eozinofili, anemi ve protrombin zamanında
uzama.
4.9. Doz aşımı ve tedavisi
Aşırı doz ya da toksik reaksiyon durumlarında, netilmisin sülfat, hemodiyaliz ya da
periton diyalizi yoluyla kandan uzaklaştırılabilirse de, periton diyalizi ile uzaklaştırma
daha yavaştır. Bu işlemler, özellikle böbrek yetmezliği olan hastalar için önemlidir.
5. FARMAKOLOJĐK ÖZELLĐKLER
5.1. Farmakodinamik özellikler
Farmakoterapötik grup: aminoglikozit
ATC kodu: J01GB07
Netilmisin, yarı sentetik ve suda çözünen aminoglikozit grubu bir antibiyotiktir.
Mikrobiyoloji: Netilmisin, duyarlı mikroorganizmalarda normal protein sentezini inhibe
ederek hızla bakterisit etki gösteren bir aminoglikozittir. Düşük konsantrasyonlarda,
geniş bir mikroorganizma grubuna etkilidir. Bunlar arasında, Escherichia coli, Klebsiella,
Enterobacter ve Serratia grubu bakteriler, Citrobacter türleri, Proteus mirabilis, Proteus
morganii, Proteus rettgeri, Proteus vulgaris de dahil olmak üzere Proteus türleri (indol
pozitif ve indol negatif), Pseudomonas aeruginosa ve Neisseria gonorrhoeae bulunur.
Netilmisin, in vitro araştırmalarda, Haemophilus influenzae, Salmonella türleri, Shigella
türleri ve metisiline dirençli türler de içinde olmak üzere, penisilinaz üreten ya da
üretmeyen stafilokoklar üzerinde etkili bulunmuştur. Providencia, Acinetobacter ve
Aeromonas türlerindeki bazı suşlar, netilmisine duyarlıdır.
Yukarıda sayılan bakterilerin, kanamisin, gentamisin, tobramisin ve sisomisin gibi
aminoglikozitlere dirençli olan birçok türleri, in vitro araştırmalarda netilmisine duyarlı
bulunmuştur. Amikasine dirençli ancak netilmisine duyarlı bazı türler de saptanmıştır.
Genel olarak netilmisin, aminoglikozitleri fosforilasyon veya adenilasyon ile inaktive
eden suşlara karşı etkilidir. Netilmisin, asetilasyon yapan suşlarda türe özgün olarak
değişen etkiye sahiptir ve aminoglikozit permeabilitesi azalmış suşlara etkili değildir.
Aşağıdaki bakteri türleri genellikle aminoglikozitlere karşı dirençlidir: Streptococcus
pneumoniae, özellikle grup D olmak üzere diğer streptokok türlerinin çoğu ve
Bacteriodes türleri veya Clostridium türleri gibi anaerobik mikroorganizmalar.
Đn vitro çalışmalar, aminoglikozitlerin hücre duvarı sentezini etkileyen bir antibiyotikle
kombine kullanılması durumunda, D grubu bazı streptokok suşlarına karşı sinerjik etki
elde edildiğini göstermiştir. Netilmisin ve penisilin G kombinasyonu, Streptococcus
faecalis (enterokok) üzerinde sinerjik bakterisit etkiye sahiptir.
12/17Netilmisin ile karbenisilin ya da tikarsilin kombine edildiklerinde, Pseudomonas
aeruginosa’nın birçok türü üzerinde sinerjik etki elde edilir. Ayrıca, çeşitli antibiyotiklere
karşı dirençli olan bazı Serratia türleri üzerinde, netilmisin ile karbenisilin, azlosilin,
mezlosilin, sefamandol, sefotaksim ya da moksalaktam kombine edildiğinde sinerjik etki
elde edilmektedir. Kombine tedavilerde, antibiyotik sinerji testlerinin yapılması
gereklidir.
Duyarlılık Testleri
Bauer ve arkadaşları tarafından tanımlanan (Am J.Clin Path. 45:493,1966: Federal
Register 37:20525-20529,1972) disk yöntemi kullanıldığında, 30 µg netilmisin içeren
diskin çevresinde 17 mm ya da daha geniş bir inhibisyon alanı oluşursa, Pseudomonas
aeruginosa dışındaki bakteriler duyarlı kabul edilir. Pseudomonas aeruginosa’nın duyarlı
kabul edilmesi için, 12 mm ya da daha geniş bir inhibisyon alanı oluşması yeterlidir. Eğer
inhibisyon alanı, Pseudomonas aeruginosa için 12 mm’den, diğer bakteriler için 17
mm’den darsa, bakteri netilmisine dirençli kabul edilir.
Pseudomonas netilmisine, agar plate duyarlılık testinde, stafilokok ve enterokoklardan
farklı reaksiyon verdiğinden, duyarlı ve dirençli bakterileri ayırmak için farklı sınırlar
kullanılır. Bu farklılık, klinik olarak daha düşük bir etkinlik anlamına gelmez. Eğer
inhibisyon alanı, 12-17 mm arasındaysa, pozitif oksidaz testi ya da diğer tanımlama
yöntemleriyle, Pseudomonas’ın duyarlı olup olmadığı saptanabilir.
Belirli durumlarda, özellikle Pseudomonas aeruginosa söz konusu olduğunda, tüp ya da
agar seyreltme yöntemleriyle ek duyarlılık testlerinin yapılması tercih edilebilir. Bu amaç
için netilmisin standart çözeltileri kullanılmalıdır.
5.2. Farmakokinetik özellikler
Genel özellikler
Netilmisin sülfatın belirli bir dozda uygulanmasından sonra elde edilen serum
konsantrasyonları beklenen değerlere yüksek oranda ulaşır.
Netilmisin, intramüsküler yoldan uygulandığında, en yüksek serum konsantrasyonuna 30-
60 dakikada ulaşır ve 12 saat boyunca ölçülebilir düzeyde kalır. Bir saatlik intravenöz
infüzyon şeklinde uygulandığında, intramüsküler uygulamadakine benzer en yüksek
serum konsantrasyonları elde edilir. Otuz dakikalık infüzyon uygulamalarından sonra
elde edilen en yüksek serum konsantrasyonu, intramüsküler uygulamadan sonra
görülenden biraz daha yüksektir. Đntravenöz yoldan 3-5 dakikada enjeksiyon şeklinde
uygulandığında ulaşılan en yüksek serum konsantrasyonları, 30 dakikalık infüzyon
şeklinde uygulamadan sonra gözlenenin yaklaşık iki katıdır.
Böbrek işlevleri normal olan hastalarda, netilmisinin en yüksek serum konsantrasyonları
(µg/ml), genellikle tek intramüsküler dozun (mg/kg) 3.5 katıdır; örneğin, erişkin bir
hastada 2.0 mg/kg’lık bir dozdan sonra en yüksek serum konsantrasyonunun 7 µg/ml’ye,
3.0 mg/kg’lık bir dozdan sonra ise 10 µg/ml’ye kadar ulaşması beklenebilir. Netilmisin,
böbrek işlevleri normal olan erişkin hastalara her 8 saatte bir 2.0 mg/kg ya da her 12
saatte bir 3.0 mg/kg dozunda uygulandığında, serumda birikime neden olmaz.
13/17Sağlıklı erişkin gönüllülerde yapılan farmakokinetik araştırmalar, biyolojik yarılanma
süresinin uygulama yolundan bağımsız olarak 2.5 saat olduğunu göstermiştir. Doz
yükseltildikçe yarılanma süresi uzar. Dağılım hacmi, vücut ağırlığının yaklaşık
%20’sidir. Toplam vücut klirensi yaklaşık 80 ml/dakika ve renal klirensi yaklaşık
dakikada 65 ml’dir. Gönüllülerde yapılan netilmisin çoklu doz çalışmalarında, 1.0-4.0
mg/kg dozları arasında her 12 saatte bir uygulandığında, ikinci günde kararlı duruma
ulaşılmıştır.
Tüm aminoglikozitler gibi netilmisin de, özellikle böbrek yetmezliği olan hastalarda
yüksek dozlarla ve uzun süre tedavi edilen hastaların serumunda birikebilir. Böbrek
fonksiyonları normal olan hastalara göre, böbrek fonksiyonları azalmış olan hastalarda
netilmisin vücuttan daha yavaş atılır. Böbrek yetmezliği şiddetlendikçe, klirensi yavaşlar.
Bu nedenle doz ayarlanmalıdır.
Netilmisin ekstraselüler sıvıya dağıldığından, sıvı retansiyonu olan hastalardaki en
yüksek serum konsantrasyonu beklenenden düşük olabilir. Aminoglikozitlerin ateşli
hastalardaki serum konsantrasyonları, aynı dozun uygulandığı ateşsiz hastalardakinden
düşük olabilir. Ateş normale döndüğü zaman, ilacın serumdaki konsantrasyonu
yükselebilir. Ateşli ve anemik durumlarda yarılanma süresinde kısalma görülebilir.
Bununla birlikte, bu durumlarda doz ayarlaması genellikle gerekli değildir.
Ağır yanıklı hastalarda aminoglikozitlerin yarılanma süresi belirgin olarak kısalabilir ve
serum konsatrasyonu uygulanan doza göre beklenen değerin altında olabilir.
Netilmisinin proteinlere bağlanma oranı düşüktür ve test yöntemine, özellikle test
ortamındaki katyonların konsantrasyonuna bağlı olarak değişir.
Böbrek fonksiyonları normal hastalarda ilk uygulamadan sonra, genellikle netilmisin
dozunun %80’i ya da daha fazlası 24 saatte idrarla atılır. Đdrardaki konsantrasyonu, 2
mg/kg dozunda uygulandığında sıklıkla 150 µg/ml’nin üzerindedir.
Netilmisinin metabolik transformasyona uğradığını gösteren hiçbir bulgu yoktur. Temel
olarak glomerüler filtrasyon ile atılır.
Birkaç günlük tedaviden sonra, idrarla atılan netilmisin miktarı uygulanan doza yaklaşır.
Aminoglikozitler, ilaç uygulaması kesildikten sonra haftalar boyunca idrarda çok düşük
miktarlarda saptanabilir.
Böbrek fonksiyonları ileri derecede azalmış hastalarda, aminoglikozitlerin idrardaki
konsantrasyonu ve hasarlı böbrek parenkimine geçişleri azalır. Bu tür hastalarda idrar
yolu enfeksiyonlarını tedavi ederken, ilaç atılımındaki bu azalmayla birlikte
aminoglikozitlerin olası nefrotoksik etkileri göz önüne alınmalıdır.
Probenesid, netilmisinin tübüler transportunu etkilemez.
14/17Endojen kreatinin klirens hızı ve serum kreatinin düzeyleri, netilmisinin serum yarılanma
süresi ile yüksek derecede korelasyon gösterir. Bu testlerin sonuçları, böbrek yetmezliği
olan hastalarda doz ayarlamasında rehber olarak kullanılabilir (Pozoloji ve Uygulama
kısmına bakınız).
Parenteral uygulamadan sonra, netilmisin serumda, dokularda, balgamda ve perikard,
plevra, sinoviya ile periton sıvılarında saptanabilir.
Netilmisinin vücut sıvılarındaki konsantrasyonunu ölçmek için çeşitli yöntemler
mevcuttur. Mikrobiyolojik, enzimatik ve radyoimmünassay teknikleri bunlar arasındadır.
Böbrek korteksindeki konsantrasyonu, bazen serum konsantrasyonundan belirgin olarak
yüksek bulunabilir. Safradaki konsantrasyonu, genellikle düşüktür ve safra ile atılımının
minimum olduğu düşünülmektedir. Karaciğer yoluyla atılımı minimumdur. Oral yoldan
uygulanan netilmisinin sindirim kanalından emilimi çok düşüktür. Netilmisin periton ve
plasenta membranlarından geçer ve kordon kanı ile fetüste saptanabilir. Parenteral yoldan
uygulanan aminoglikozitler sub-araknoid alana çok düşük oranda geçtiğinden,
serebrospinal sıvıdaki netilmisin konsantrasyonu sıklıkla düşüktür ve uygulanan doz ile
meningeal enflamasyonun derecesine bağlıdır.
5.3. Klinik öncesi güvenlilik verileri
Fare ve sıçanları yaşamları boyunca netilmisin uygulanarak yapılan karsinojenisite
çalışmalarında, ilaca bağlı hiçbir tümör gözlenmemiştir. Aynı şekilde, mutajenisite
çalışmaları da negatif sonuç vermiştir. Netilmisin, sıçanlarda fertiliteyi etkilememiştir.
Sıçanlarda, kobaylarda, köpeklerde, kedilerde ve maymunlarda netilmisin ile yapılan
subakut ve kronik toksisite çalışmaları, netilmisinin, diğer aminoglikozitlere göre böbrek
üzerinde daha az toksik etkili olduğu ve ototoksik etkilerinin daha düşük bulunduğu
yönündedir.Örneğin, amikasin, gentamisin, kanamisin, netilmisin sisomisin, streptomisin
ve tobramisin, sıçanlara önerilen dozlardan 10, 15, 25 kat daha yüksek dozlarda 14 gün
boyunca uygulandıklarında, diğer ilaçların böbreklerde histolojik hasar oluşturmasına
karşın, netilmisin ve streptomisin düz doz cevap eğrisi sergilemişlerdir.Netilmisin
uygulamasında artan dozla birlikte nefrotoksik etkide artışın görülmemesi, pek çok diğer
çalışmada ve diğer hayvan türlerinde de gösterilmiştir.
Kobaylarda 100 mg/kg/gün netilmisin uygulanması ototoksik etkiye neden olmazken,
amikasin, gentamisin, sisomisin ve tobramisin, bazal kohleanın dış tüycüklerinde %50-
%100 hücre hasarına neden olmuştur. Netilmisin, gentamisinle karşılaştırıldığı paralel
çalışmada hücre hasarına sebep olmamıştır. Bir başka çalışmada, kediler ve maymunlarda
netilmisin, ataksi ve bozulmuş denge refleksi açısından gentamisin ile kıyaslanmıştır.
Netilmisin ya bozulmaya neden olmamış ya da bozulmayı sağlamak için birkaç kat doz
artışı gerekmiştir. Netilmisin ile 8. kraniyal sinir üzerindeki toksik etkilerdeki benzersiz
azalma, başka çalışmalarda da gösterilmiştir.
15/176. FARMASÖTĐK ÖZELLĐKLER
6.1. Yardımcı maddelerin listesi
Sodyum metabisülfit
Sodyum sülfit anhidrus
Disodyum edetat dihidrat
Sodyum sülfat anhidrus
Propil paraben
Metil paraben
Sodyum hidroksit
Sülfirik asit
Enjeksiyonluk su
6.2. Geçimsizlikler
Aminoglikozitlerin in vitro koşullarda beta laktam antibiyotiklerle karıştırılması
inaktivasyona neden olabilir.
6.3. Raf Ömrü
Raf ömrü 24 aydır.
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
Ambalaj şekli : Ampul
Ambalaj Malzemesi : Renksiz cam Tip I
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi atıkların
kontrolü yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne
uygun olarak imha edilmelidir.
7. RUHSAT SAHĐBĐ
Merck Sharp Dohme Đlaçları Ltd. Şti.
Büyükdere Cad. Astoria Kuleleri
No:127 B Blok Kat:8
Esentepe 34394 ĐSTANBUL
Tel: (0212) 336 10 00
Fax: (0212) 215 27 33
16/178. RUHSAT NUMARASI
195/93
9. ĐLK RUHSAT TARĐHĐ / RUHSAT YENĐLEME TARĐHĐ
Đlk ruhsat tarihi: 12.12.2000
Ruhsat yenileme tarihi:
10. KÜB’ÜN YENĐLENME TARĐHĐ
17/17