1 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 TANTUM VERDE DUO FORTE 45 mg + 18 mg/15 mL gargara  
 2. KALİTATİF VE KANTİTATİF BİLEŞİM  
 Etkin madde:  
200 mL gargara solüsyonu, 600 mg benzidamin hidroklorür ve 240 mg klorheksidin glukonat 
içermektedir.  
 Yardımcı maddeler:  
 Aspartam  152 mg 
Etil Alkol (%96)  20   mL  
Sodyum sakkarin 8,3 mg 
 Yardımcı maddeler için bkz. 6.1  3. FARMASÖTİK FORM  
 Gargara.  
Renksiz, berrak çözelti.  
 4. KLİNİK ÖZELLİKLER  
 4.1. Terapötik endikasyonlar  
• Ağız ve boğaz mukozasında inflamasyon ve ağrıyla seyreden gingivit, stomatit, farenjit, 
tonsilit ve aftöz lezyonlarda, 
• Ağız ve boğaz antisepsisi, hastanın yutma fonksiyonunun rahatlatılması ve diş eti rahatsızlıklarında semptom giderici olarak,  
• Periodontal girişimlerden önce ve sonra,  
• Radyoterapi ve kemoterapi sonrası veya diğer nedenlere bağlı mukozitlerde, 
• Dental plakların önlenmesinde kullanılır.  
4.2. Pozoloji ve uygulama şekli  
Pozoloji/uygulama sıklığı ve süresi:  
Yetişkin dozu:  Genel dozu, 7,5 ml’dir. Gün boyunca 1,5- 3 saatlik aralıklarla en az 30 saniye 
ağızda tutulur veya gargara yapılır.
 Aralıksız olarak 7 günden fazla kullanılmamalıdır. 
 Uygulama şekli:  TANTUM VERDE DUO FORTE ağzı çalkalamak ve/veya gargara içindir; bu işlemden sonra 
kalan kısım yutulmaz , dışarı atılır.  
TANTUM VERDE DUO FORTE  seyreltilmeden kullanılır. TANTUM VERDE DUO  
FORTE’un içeriğindeki klorheksidin, tedavi süresince plak ve gingivitte azalma sağlar. Eğer TANTUM VERDE DUO FORTE, oral hijyen prosedürlerine alternatif olarak kullanılıyorsa, 
ağız en az 1 dakika süreyle TANTUM VERDE DUO FORTE ile çalkalanmalıdır.  
TANTUM VERDE DUO  FORTE’un içeriğindeki klorheksidinin neden olduğu renklenmeyi en 
aza indirmek için ürünün kullanımından önce dişlerin fırçalanması faydalı olur. 2  
Özel popülasyonlara ilişkin ek bilgiler  
Böbrek yetmezliği:  
Absorbe edilen  benzidamin ve metabolitleri idrarla atıldığı için şiddetli böbrek fonksiyon 
bozukluğu olan hastalarda sistemik etki olasılığı göz önünde bulundurulmalıdır.  Karaciğer yetmezliği:  
Absorbe edilen  benzidamin yüksek oranda karaciğerde metabolize olduğu için şiddetli 
karaciğer fonksiyon bozukluğu olan hastalarda sistemik etki olasılığı göz önünde bulundurulmalıdır.  Pediyatrik popülasyon:  
2,5-7,5 mL TANTUM VERDE DUO FORTE ile her 1,5-3 saatte bir 30 saniye süreyle gargara yapılır.  Sürekli olarak 7 günden fazla kullanılmamalıdır. Yanma ve batma hissi oluşursa gargara suyla seyreltilmelidir.  
− 6 yaş ve altında kullanılmamalıdır. 
− 6 yaş üzeri ve 12 yaş altı çocuklarda, doktor tarafından tavsiye edilmedikçe ürün 
kullanılmamalıdır.  
− 12 yaş ve üzerinde çocuklarda kullanılır . 
 
Geriyatrik popülasyon:   
Geriyatrik popülasyonda kullanımına ilişkin özel bir durum bulunmamaktadır. Yetişkin dozu 
uygulanabilir.  4.3. Kontrendikasyonlar  
• Benzidamine, klorheksidine veya tıbbi ürünün içerdiği maddelerden herhangi birine aşırı 
duyarlılığı olanlarda kontrendikedir.  
• Gebelik ve emzirme döneminde kullanılmamalıdır  (Bkz. Bölüm 4.6.). 
• 6 yaş ve altı çocuklarda kullanılmamalıdır . 
 
4.4. Özel kullanım uyarıları ve önlemleri  
• Haricen kullanılır.  
• TANTUM VERDE DUO FORTE ağızda çalkalamak ve/veya gargara içindir; bu işlemden 
sonra kalan kısım yutulmaz , dışarı atılır.  
• Seyreltilmeden kullanılır.  
• Aralıksız olarak 7 günden fazla kullanılmamalıdır. 
• TANTUM VERDE DUO FORTE,  sadece ağız içinde kullanılır, gözler ve kulaklar ile 
temasından kaçınılmalıdır. Gözlerle temas etmesi durumunda, gözler derhal bol su ile iyice 
yıkanmalıdır.  
• Ağızda ağrı, şişlik veya irritasyon meydana geldiği takdirde ilacın kullanımı durdurulmalı ve bir hekime başvurulmalıdır. 
• Ağız içinde, dil ve diş üzerinde geri dönüşümlü renk değişikliği yapabilir. 
• Boğaz ağrısının bakteriyel kaynaklı olması veya enfeksiyonla birlikte görülmesi  durumunda 
TANTUM VERDE DUO  FORTE kullanımına ek olarak antibakteriyel tedavi düşünülebilir. 
• Böbrek fonksiyon bozukluğu: Absorbe edilen  benzidamin ve metabolitleri idrarla atıldığı 
için şiddetli böbrek fonksiyon bozukluğu olan hastalarda sistemik etki olasılığı göz önünde bulundurulmalıdır. 3 • Karaciğer fonksiyon bozukluğu: Absorbe edilen  benzidamin yüksek oranda karaciğerde 
metabolize olduğu için şiddetli karaciğer fonksiyon bozukluğu olan hastalarda sistemik etki 
olasılığı göz önünde bulundurulmalıdır. 
 TANTUM VERDE DUO FORTE’un
 içeriğindeki aspartam (E951) nedeniyle fenilalanin için 
bir kaynak içermektedir. Fenilketonürisi olan insanlar için zararlı olabilir.  
 Bu tıbbi ürün, az miktarda [her dozda 100 mg’dan daha az] etanol (alkol) içerir.  
 TANTUM VERDE DUO FORTE, her dozunda 1 mmol (23 mg)’dan daha az sodyum ihtiva 
eder; yani esasında “sodyum içermez”.  
 4.5. Diğer tıbbi ürünler ile etkileşimler ve diğer etkileşim şekilleri  
Klorheksidin 
• Klorheksidin tuzları, sabun ve diğer anyonik bileşiklerle geçimsizdir.  
• Klorheksidin tuzları, katyonik ve noniyonik yüzey aktif maddelerle geçimli olmakla birlikte, 
yüksek konsantrasyonlarda birlikte kullanıldıklarında misellerin bağlanmasıyla 
klorheksidinin aktivitesi azalabilir.  
• Klorheksidin tuzlarının setrimid ve lissapol NX gibi sürfaktanlarla çözünürlükleri artırılabilir.  
• Klorheksidin tuzları arap zamkı, sodyum alginat, sodyum karboksi metil selüloz gibi anyonik polielektr olitler, nişasta ve kitre zamkı ile geçimsizdir, aynı zamanda bu maddelerle 
etkileri de azalır. Brillant green, kloramfenikol, bakır sülfat, floressein sodyum, formaldehit, gümüş nitrat, çinko sülfat ile de geçimsizdir.  
• Sert sularla seyreltildiğinde Ca
+2 ve Mg+2 katyonları ile etkileştiğinden çözünmeyen tuzlar 
halinde çökebilir. 
• Benzoat, bikarbonat, karbonat, borat, nitrat, fosfat ve sülfatlarla bir araya gelen klorheksidin tuzlarının çözeltileri %0,05’ten daha derişikse, çözünürlüğü daha az olan tuzlar oluşturacağı için çökme meydana gelir.  
• Klorheksidin glukonat, setrimid ve benzalkonyum klorürle geçimlidir. Bunlar klorheksidin glukonatın bakterisid etkisini sinerjik olarak arttırırlar. Setrimid, sert sularla klorheksidinin çökmesini önler. 
• Klorheksidin ve diğer tuzları, klorheksidin glukonata göre, alkolde suya oranla daha iyi 
çözünür. Formülasyonda %7 oranında alkol bulunması çözeltiyi gram negatif 
mikroorganizmalara karşı daha etkin kılar. Selülozik filtrelerden süzülürken adsorbe 
olabilir ler. 
 
Benzidamin  
Benzidaminle herhangi bir ilaç etkileşmesi bildirilmemiştir.  
 Özel popülasyonlara ilişkin ek bilgiler   
Özel popülasyonlar üzerinde etkileşim çalışması henüz yapılmamıştır.  Pediyatrik popülasyon:    
Pediyatrik popülasyon üzerinde etkileşim çalışması henüz yapılmamıştır.  4.6. Gebelik ve laktasyon  
Genel tavsiye  Gebelik kategorisi: C  
 4 Çocuk doğurma potansiyeli bulunan kadınlar/Doğum kontrolü (Kontrasepsiyon)  
TANTUM VERDE DUO FORTE’un kontrasepsiyon üzerinde herhangi bir etkisi 
bulunmamakla birlikte, TANTUM VERDE DUO FORTE’un içeriğindeki alkol nedeniyle 
çocuk doğurma potansiyeli bulunan kadınlarda dikkatli kullanılmalıdır.  
 
 Gebelik dönemi  
TANTUM VERDE DUO FORTE  gebelik döneminde kullanılmamalıdır.  
Hayvanlar üzerinde yapılan çalışmalar, gebelik /ve -veya/ embriyonal / fetal gelişim /ve -veya/ 
doğum /ve -veya/ doğum sonrası gelişim üzerindeki etkiler bakımından yetersizdir. İnsanlara 
yönelik potansiyel risk bilinmemektedir.  Laktasyon dönemi  
Benzidamin ve klorheksidin glukonatın insan ya da hayvan sütüyle atılıp atılmadığına ilişkin herhangi bir veri mevcut değildir. Bu nedenle emzirilen çocuk açısından bir risk olduğu göz ardı edilemez. TANTUM VERDE DUO FORTE’un emziren annelerde kullanımı 
kontrendikedir.  
 Üreme yeteneği/Fertilite Klorheksidin glukonat ile üreme ve fertilite üzerine yapılmış çalışmalar mevcuttur. Sıçanlarda fertilite üzerinde; yine sıçan ve tavşanlarda fetüs üzerinde zararlı etki görülmemiştir.  
Benzidamin ile ilgili ise hayvanlarda yapılmış yeterli sayıda çalışma mevcut değildir.  
 4.7. Araç ve makine kullanımı üzerindeki etkiler  
Araç ve makine kullanımı üzerine hiçbir etkisi yoktur.  4.8. İstenmeyen etkiler  
TANTUM VERDE DUO FORTE , genellikle iyi tolere edilir ve yan etkileri çok azdır.  
Klinik çalışmalar sonunda bildirilen ciddi yan etki ve advers etkileri yoktur. Daha çok lokal yan etkiler gözlenir. Sistemik yan etkiler genellikle görülmez ve ciddi değildir.  İstenmeyen etkiler, aşağıdaki sıklık derecelerine göre belirtilmiştir:  
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100); seyrek (≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden 
hareketle tahmin edilemiyor).  
 Bağışıklık sistemi hastalıkları:  
Çok seyrek: Alerjik reaksiyonlar, hipersensitivite ve anaflaksi  
 Endokrin hastalıkları:  
Çok seyrek: Parotis bezinde geçici şişme  
 Sinir sistemi hastalıkları:  
Çok yaygın: Ağızda geçici his azalması  
Yaygın: Ağızda batma ve yanma hissi  
Bilinmiyor: Baş dönmesi, baş ağrısı, uyuşukluk  Solunum, göğüs bozuklukları ve mediastinal hastalıklar ı: 
Çok seyrek: Laringospazm, bronkospazm  
Bilinmiyor: Faringeal irritasyon, öksürük 5 Gastrointestinal hastalıklar ı: 
Yaygın: Bulantı, kusma, öğürme  
Bilinmiyor: Ağız kuruluğu 
 Deri ve deri altı doku hastalıkları:  
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker, fotodermatit, oral deskuamasyon  Genel bozukluklar ve uygulama bölgesine ilişkin hastalıklar:  
Yaygın:  Tat almada değişiklik, dişlerde ve diğer oral yüzeylerde lekelenme, kalkulus 
formasyonunda artış. Diş lekelenmesi zararsızdır ve uygulamadan önce diş fırçalamayla en aza indirilebilir. Çok seyrek: Lokal kuruluk veya susuzluk, sızlama, ağızda serinlik hissi  
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildinneleri gerekmektedir (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99).  4.9. Doz aşımı ve tedavisi  
Şu ana  kadar doz aşımı bildirilmemiştir.  
TANTUM VERDE DUO FORTE , kazara içilirse semptomatik tedavi yapılmalıdır. Süt, çiğ 
yumurta, jelatin veya yumuşak sabun kullanılarak mide yıkanması önerilebilir.  Belirli bir antidotu yoktur. Alkol içerdiği için çocuklarda dikkatli olunmalıdır. 
 
5. FARMAKOLOJİK ÖZELLİKLER  
 5.1. Farmakodinamik özellikler  
Farmakoterapötik grup: Topikal oral anti -inflamatuvar, antiseptik  
ATC kodu: A01AD 11 
 Benzidamin, yapı olarak steroid grubuyla ilişkili olmayan bir anti -inflamatuvar analjezik 
ajandır. Benzidamin, baz oluşu açısından diğer non- steroid anti -inflamatuvar ajanlardan 
farklıdır.  
Diğer non- steroid anti -inflamatuvar ajanlar gibi benzidamin de prostaglandin biyosentezini 
inhibe eder. Fakat bu özelliği tam olarak açıklanmamıştır. Etki mekanizmasında hücre membranı üzerindeki stabilize edici etkisi de vardır. Topikal tedavide kullanılan konsantrasyonlarda benzidamin, lokal anestezik etki göstermektedir.  
Klorheksidin, bir biguanid antiseptiktir ve genel oral hijyene ara verildiği zaman plak ve gingivit gelişimini azaltmada önemli rol oynar.  
Diş minesi hidroksiapatiti, diş yüzeyi, bakteri ve tükürük proteinleri içeren oral yapılara güçlü afinitesi vardır.  
Klorheksidin, dental plak depozisyonunu ve beraberinde gingivada kırmızılık, şişlik veya kanamayla karakterize olan gingiviti azaltır.  Aft ülserlerinin oluşma sıklığını azaltır ve periodontal cerrahi sonrasında iyileşme oranını artırır.  6 Tıbbi ürünün topikal olarak uygulanmasından sonra klorheksidin uzatılmış bakteriyostatik 
etkisinin ardından bakterisid etki gösterir. Klorheksidin, gram (+), gram ( -) bakteriler, maya ve 
bazı mantar ve virüsler gibi mikroorganizmaların çoğuna etkilidir. Klorheksidin, geciktirilmiş yüzey etkisiyle bakteriyel üremeyi geciktirir. Mikrobiyal hücre  duvarlarından absorbe olur ve 
membran bütünlüğünün bozulmasına neden olur.  
 5.2. Farmakokinetik özellikler  
Emilim:  
Benzidamin hidroklorürün topikal uygulanmasını takiben, benzidamin iltihaplı oral mukoza tarafından emilir ve uygulama bölgesinde anti-inflamatuvar ve lokal anestezik etkilerini 
gösterir. Benzidaminin oral kullanımı sonrasında elde edilen plazma benzidamin seviyesi düşüktür ve fiilen alınan miktarla doğru orantılıdır.  Klorheksidin glukonat oral solüsyonunun topikal olarak uygulanmasının ardından sistemik emilimi olmadığı görülmüştür. Tarif edildiği şekilde kullanıldığında oral gargara dozunun %4’ü yutulur ve bir kısmı emilir. Yutulan klorheksidin dozunun %90’ı emilmez ve doğrudan feçes ile atılır. Klorheksidin glukonat %0,12 topikal oral solüsyonu ağız gargarası olarak uygulandığında ilacın %30’u oral kavitede kalır. Klorheksidin glukonat 24 saat boyunca kademeli olarak serbest bırakılır.  
Dağılım: 
TANTUM VERDE DUO FORTE lokal etkili bir ilaçtır. Bu nedenle tarife uygun kullanımda 
yutulmaması gerekir. Bu şekilde sistemik emilim ve dağılım beklenmez. Ayrıca tıbbi ürünün her iki bileşeninin de gastrointestinal mukozadan emilimi düşüktür.  
 
Biyotransformasyon:  
Benzidamin genel olarak oksidasyon ve konjugasyon yolu ile metabolize edilir. Klorheksidinin ise emilimi minimal düzeyde olduğu için plazmada ölçülemez.  
 
Eliminasyon:  
Sistemik dolaşıma katılan benzidamin ve metabolitleri büyük oranda idrarla atılır. Klorheksidin vücutta birikmez ve sadece çok az miktarı metabolize olur. Yutulan klorheksidinin yaklaşık %10’u, emilimi takiben böbrek yoluyla atılır; emilmeyen kısım olan %90’ı feçes ile atılır.  
 
Doğrusallık/Doğrusal olmayan durum:  
Mevcut bilgi yoktur. Sistemik olarak kullanılmamaktadır.  
 5.3. Klinik öncesi güvenlilik verileri  
Benzidaminin akut çalışmalarda letal dozu tedavi dozunun çok üzerindedir. İnsanda terapötik doz 0.7- 1 mg/kg’dır. Farelerde LD50
 değerleri (mg/kg) 33 i.v; 110 i.p; 218 s.c.ve 515 p.o; 
sıçanlarda 100 i.p ve 1050 p.o. olarak belirlenmiştir.  Klorheksidin glukonatın oral LD50’si erkek ve dişi sıçanlarda 3 mg/kg’ı, erkek farelerde 2,5 mg/kg’ı, dişi farelerde 2,6 mg/kg’ı aşar; IV LD50’si erkek sıçanlarda 21 mg/kg, dişi sıçanlarda 23 mg/kg, erkek farelerde 25 mg/kg, dişi farelerde 24 mg/kg’dır; subkutan LD50’si ise  erkek 
ve dişi sıçanlarda 1 g/kg’dan, erkek farelerde 637 mg/kg’dan, dişi farelerde 632 mg/kg’dan fazladır. İnsanlarda klorheksidin oral LD50’si yaklaşık 2 kg/kg’dır.   7 6.FARMASÖTİK ÖZELLİKLER  
 
6.1. Yardımcı m addelerin listesi  
 
Aspartam (E951)  
Sodyum sakkarin  
Gliserin  Etil alkol (%96)  Cremofor RH40  
Nane esansı  
Deiyonize su  
 6.2. Geçimsizlikler  
 Klorheksidin tuzları, sabun ve diğer anyonik bileşiklerle, arap zamkı, sodyum alginat, sodyum 
karboksimetil selüloz gibi anyonik polielektrolitlerle, nişasta ve kitre zamkı ile, brilliant green, 
kloramfenikol, bakır sülfat, fluoressein sodyum, formaldehit, gümüş nitrat, çinko sülfat gibi maddelerle geçimsizdir.  
 6.3 Raf ömrü  
 24 aydır.  6.4. Saklamaya yönelik özel tedbirler  
 25 ºC’nin altında oda sıcaklığında, ışıktan koruyarak, ambalajında saklayınız.  6.5. Ambalajın niteliği ve içeriği  
 
TANTUM VERDE DUO FORTE, karton kutuda, ağzı plastik kapaklı, 200 mL bal renkli cam 
şişede, 15 ml’lik ölçekle birlikte sunulmaktadır. 
 
6.6. Tıbbi üründen arta kalan maddelerin imhası ve diğer özel önlemler  
 Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü” yönetmeliklerine uygun olarak imha edilmelidir. 
 7. RUHSAT SAHİBİ  
 Angelini İlaç San. ve Tic. A.Ş. RSD 4, Nispetiye Mah. Aytar Cad. Fecri Ebcioğlu Sok. No: 4, Zemin Kat Levent, Beşiktaş -
İSTANBUL  
Tel: (+90 212) 266 24 23  
Faks: (+90 212) 266 24 22  8. RUHSAT NUMARASI  
 
2014/565  9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi: 18.07.2014 8 Ruhsat yenileme tarihi: 20.04.2020 
 
10. KÜB’ÜN YENİLENME TARİHİ  
---- 