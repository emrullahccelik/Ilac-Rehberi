1 /10  KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
FAMODİN® PLUS 10 mg /800 mg /165 mg çiğneme tableti 
 
2. KALİTATİF  VE KANTİTATİF  BİLEŞİM  
Etkin  maddeler:  
Famotidin:  10 mg 
Kalsiyum karbonat:  800 mg 
Magnezyum  hidroksit:  165 mg 
 
Yardımcı  maddeler:  
Laktoz  monohidrat  (inek  sütünden  elde edilmiştir): 67 mg 
Yardımcı maddeler  için bölüm 6.1’e  bakınız.  
 
3. FARMASÖTİK  FORM  
Çiğneme  tableti.  
Pembe  renkli,  yuvarlak, düz, çentiksiz,  çift katlı çiğneme  tableti.  
 
4. KLİNİK  ÖZELLİKLER  
4.1. Terapötik endikasyonlar  
16 yaş ve üzeri  adölesanlarda ve yetişkinlerde mide ekşimesi, hazımsızlık ve mide asidinin 
aşırı sekresyonuna bağlı şikâyetlerin hızlı ve uzun süreli (12 saate kadar) semptomatik 
tedavisinde kullanılır.  
 
4.2. Pozoloji ve uygulama şekli  
Pozoloji/uygulama  sıklığı ve süresi:  
Yetişkinler  ve 16 yaş ve üstü çocuklar:  
Semptomların  giderilmesi  için 1 tablet  çiğnenmelidir.  Günde  2 tabletten  daha fazlası 
kullanılmamalıdır.  
Sürekli  kullanım için tedavi  süresi  2 haftadır (Bkz.  Bölüm 4.4). 
 
Uygulama şekli:  
Oral yolla kullanıma  yöneliktir,  tabletler  iyice  çiğnenmelidir.  
 
Özel  popülasyonlara  ilişkin  ek bilgiler: 
Böbrek  yetmezliği: 
Bu ilaç ciddi  böbrek yetmezliğinde  kontrendikedir  (Bkz.  Bölüm 4.3). 
Böbrek yetmezliği  olan hastalar  bu ilacı kullanmadan önce  doktorları  ile görüşmelidirler 
(Bkz. Bölüm 4.4).  
 
Karaciğer yetmezliği: 
Karaciğer  yetmezliği olan hastalarda doz ayarlamasına gerek  yoktur.  
2 /10  Pediyatrik  popülasyon:  
16 yaşın  altındaki  çocuklarda FAMODİN PLUS’ın  etkililik  ve güvenliliği 
belirlenmediğinden kullanımı önerilmez.  
 
Geriyatrik  popülasyon:  
Doz ayarlaması  gerekmez.  
 
4.3. Kontrendikasyonlar  
• İçeriğindeki etkin maddelere veya yardımcı maddelerden herhangi birine aşırı duyarlılığı 
olanlarda (bkz. Bölüm 6.1). 
• Bu grup ilaçlarla  çapraz duyarlılık gösterildiğinden, diğer  H2 reseptör  antagonistlerine 
bilinen aşırı duyarlılığı olan hastalarda  
• Ciddi  böbrek yetmezliği  olan hastalarda 
 
4.4. Özel  kullanım  uyarıları  ve önlemleri  
Böbrek veya karaciğer yetmezliği olan hastalar FAMODİN PLUS kullanmadan önce doktora 
danışmalıdırlar. Böbrek yetmezliği durumunda, serum magnezyum ve kalsiyum seviyeleri 
izlenmelidir.  
 
Ciddi  böbrek yetmezliğinde  kontrendikedir  (Bkz.  Bölüm  4.3). 
 
Altta yatan bazı ciddi hastalıkların, basit hazımsızlıkla ortak semptomları olabileceğinden, hastalar  aşağıdaki  durumlarda  tıbbi yardım  almalıdırlar:  İstemsiz  kilo kaybına  eşlik  eden 
hazımsızlık  semptomları,  yutma  güçlüğü, devam  eden  abdominal  rahatsızlık,  midede  ekşime 
oluşması veya var olan ekşimenin kötüleşmesi.  
 
Önceden var olan hiperkalsemi, hipermagnezemi, hipofosfatemi, hiperkalsüri, böbrek taşı veya nefrokalsinoz öyküsü olan hastalar bu ilacı kullanmadan önde doktorlarına danışmalıdırlar.  
 
Uzun süreli kullanımda, özellikle diğer kalsiyum ürünleri ve / veya D Vitamini ürünleriyle birlikte kullanımında, hiperkalsemi ve izleyen böbrek fonksiyon bozukluğu riski vardır.  
Semptomlar devam ederse veya kötüleşirse ya da disfaji, (yutma güçlüğü) odinofaji (ağrılı yutma), şiddetli kusma, melena (siyah dışkı), nefes alamama ya da göğüs ağrısı yaşarlarsa hastalar ilacın kullanımını durdurmalı ve bir doktora danışmalıdır.  
 
Önlemler:  
Belirtiler 2 haftalık  sürekli  tedaviden  sonra  da devam  ederse veya  daha  kötüye  giderse, 
etiyolojik bir araştırma yapılmalı ve tedavi tekrar değerlendirilmelidir.  
 
FAMODİN PLUS, laktoz monohidrat içerir. Nadir kalıtımsal galaktoz intoleransı, Lapp laktaz 
yetmezliği ya da glukoz galaktoz malabsorpsiyon problemi olan hastaların bu ilacı 
kullanmamaları gerekir.  
3 /10  4.5. Diğer  tıbbi  ürünler  ile etkileşimler  ve diğer  etkileşim  şekilleri  
 
Antasitler, ağız yoluyla alınan diğer birçok ilaçla etkileşime girer. Eş zamanlı kullanımında 
uygulanan bu ilaçların emiliminde bir azalma gözlemlenmiştir.  
 
Önlem  olarak, özellikle  antasitlerle  birlikte  alınmaması önerilen  ilaçlar: 
Antibiyotikler (klindamisin, siklinler, kinolonlar ve florokinolonlar, penisilinler, etambutol, izoniazid), beta blokör ajanlar, bifosfonatlar, glukokortikosteroidler, integraz inhibitörleri 
(dolutegravir, elvitegravir), fenotiyazin nöroleptikler, tiroid hormonları, salisilatlar, klorokin, 
difunisal, digoksin, estramustin, feksofenadin, flor, indometasin, demir, ledipasvir fosfor, 
proguanil, rosuvastatin, stronsiyum, çinko, sodyum ve kalsiyum polistiren sülfonat reçineleri, 
sülpirid, teriflunomid.  
 
Genel  olarak  bu ilaçların  FAMODİN PLUS  dozları  ile 2 saatten  fazla  aralıklı  olarak  
kullanılması önerilir.  
 
H2-antagonist  etkisinden  dolayı, famotidin,  aşağıdaki  ilaçların  emilimini azaltabilir: 
• Atazanavir  
• Rilpivirin  
• Siyanokobalamin 
• Tirozin  kinaz  inhibitörlerinin  çoğu (vandetanib ve imatinib  hariç)  
 
Hemodiyaliz  hastalarında  famotidin  ile fosfat  bağlayıcı  olarak  birlikte 
kullanıldığındakalsiyum karbonatın etkinliğinde azalma riski mevcuttur  
 
Famotidin  ve antasidlerle oluşan  etkileşimler 
Famotidin  ve antasidler aşağıdaki  ilaçların  emilimini azaltabilir.  
• Azol  antifungaller (ketokonazol, itrakonazol, posakonazol)  
• Ulipristal  
 
Levotiroksin  
Levotiroksin içeren ilaçların, kalsiyum karbonat ve magnezyum etkin maddelerini içeren FAMODİN PLUS ile birlikte alındığında emilimi bozulduğundan, iki ilacın en az 2 saat ara 
verilerek alınması gerekmektedir.  
 
Özel  popülasyonlara  ilişkin  ek bilgiler 
Pediyatrik popülasyon:  
Pediyatrik  popülasyon üzerinde  etkileşim  çalışması  yapılmamıştır.  
 
4.6 Gebelik  ve laktasyon  
Genel  tavsiye:  
Gebelik  kategorisi  C'dir.  
4 /10  Çocuk  doğurma potansiyeli bulunan kadınlar/Doğum  kontrolü (Kontrasepsiyon)  
Çocuk doğurma potansiyeli bulunan kadınlar, tedavi süresince tıbben etkili olduğu kabul 
edilen doğum kontrol yöntemleri kullanmalıdır.  
 
Gebelik  dönemi  
Famotidin:  
Gebelikte famotidin kullanımı önerilmez ve bu nedenle, yalnızca açık şekilde gerektiği 
durumlarda reçete edilmelidir. Gebelik sırasında famotidin kullanımına karar vermeden önce, 
hekim tarafından tıbbi ürünün potansiyel yararları söz konusu olası risklere karşı 
değerlendirilmelidir.  
Bugüne  kadar konuya  ilişkin  başka bir epidemiyolojik  veri mevcut  değildir.  
Gebe kadınlardan elde edilen çok sayıda veri (1000'den fazla maruziyet verisi), herhangi bir 
malformasyon veya feto / neonatal toksisite olmadığını göstermiştir.  
 
Kalsiyum karbonat  ve magnezyum  hidroksit  
Hayvanlar üzerinde yapılan çalışmalar sınırlıdır. İnsanlarda, önerilen pozolojide 
malformasyon veya fetotoksik etki görülmemiştir. Ancak veriler gebelikler herhangi bir riski göz ardı edemeyecek kadar sınırlıdır. 
 
Aşağıdaki  durumların  varlığında  değerlendirme  yapılmalıdır: 
• Diyare  riskinde  magnezyum  tuzları 
• Yüksek dozlarda  uzun  süreli  bir tedaviden  sonra  kalsiyum  tuzları,  farklı  organlarda, 
özellikle nefrokalsinoz olmak üzere kalsinozlu hiperkalsemi riski oluşturabilir.  
 
Hayvanlar üzerinde yapılan çalışmalar, gebelik /ve -veya/ embriyonal/fetal gelişim /veveya/ 
doğum /ve -veya/ doğum sonrası gelişim üzerindeki etkiler bakımından yetersizdir (bkz. 
Bölüm 5.3). İnsanlara yönelik potansiyel risk bilinmemektedir. Hekim, bu ilacın gebelik döneminde kullanımıyla ilgili bir karar vermeden önce, ilacın risk/fayda oranını göz önüne 
almalıdır.  
 
FAMODİN PLUS’ın  gebelikte  kullanımı  önerilmez.  
 
Laktasyon dönemi  
Famotidinin anne sütü ile beslenen yenidoğan/bebeklere geçtiği tespit edilmiştir. Famotidinin 
yenidoğanlarda / bebeklerde etkileri hakkında yeterli bilgi yoktur.  
 
Emzirmenin anneye ve bebeğe faydası dikkate alınarak, emzirmenin durdurulup durdurulmayacağına ya da FAMODİN PLUS  tedavisinin durdurulup durdurulmayacağına 
karar verilmelidir.  
 
Üreme yeteneği/  Fertilite  
Famotidin,  hayvanlarda  fertilite  bozukluğuna  yol açmamıştır  (Bkz.  Bölüm 5.3). 
Magnezyum  hidroksit ve kalsiyum karbonatın üreme  yeteneği  üzerindeki  etkileriyle  ilgili 
klinik  bir çalışma bulunmamaktadır.  
5 /10  4.7. Araç  ve makine  kullanımı  üzerindeki  etkiler  
FAMODİN PLUS’ın araç ve makine kullanma yeteneği üzerinde herhangi bir olumsuz etkisi 
yoktur ya da ihmal edilebilir düzeydedir. Baş dönmesi ortaya çıkması durumunda, hastalar 
araç veya makine kullanmamalıdır.  
Famotidin alan bazı hastalarda sersemlik ve baş ağrısı gibi istenmeyen etkiler gözlenmiştir.  
Bu gibi belirtiler yaşayan hastaların araç ve makine kullanmamaları veya dikkat gerektiren faaliyetler yapmamaları tavsiye edilmektedir (Bkz. Bölüm 4.8. İstenmeyen etkiler).  
 
4.8. İstenmeyen  etkiler  
 
Çok yaygın ( ≥1/10); yaygın ( ≥ 1/100, <1/10); yaygın olmayan ( ≥1/1.000, <1/100) ve seyrek 
(≥1/10.000, <1/1.000), ç ok seyrek (< 1/ 10000), bilinmiyor (eldeki verilerden hareketle  
tahmin edilemiyor).  
 
Bağışıklık  sistemi hastalıkları  
Bilinmiyor: Anafilaktik  reaksiyonlar,  hipersentivite  
 
Sinir  sistemi  hastalıkları 
Yaygın:  Baş ağrısı  
Yaygın olmayan:  Sinirlilik,  Parestezi,  baş dönmesi 
Bilinmiyor: Somnolans  
Gastrointestinal hastalıklar  
Yaygın olmayan:  Abdominal  rahatsızlık  ve ağrı, karın  şişmesi,  bulantı,  diyare, flatulans, 
dispepsi, ağız kuruluğu, geğirme, susuzluk, kusma, disgözi, orofaringeal rahatsızlık ve ağrı 
Bilinmiyor: Üst abdominal bölgede ağrı  
 
Deri  ve deri altı doku hastalıkları  
Bilinmiyor: Prurit,  döküntü, ürtiker,  anjiyoödem  
 
Genel  bozukluklar  ve uygulama bölgesine  ilişkin  hastalıkları  
Bilinmiyor: Asteni,  yorgunluk  
 
İzole  raporlarda, daha  yüksek dozlarda  famotidin  ile ortaya  çıkan  diğer  istenmeyen  etkiler göz 
ardı edilemez.  
 
Raporlanan istenmeyen  etkiler: 
Kan ve lenf sistemi hastalıkları  
Çok seyrek:  Agranülositoz, pansitopeni, lökopeni, trombositopeni,  nötropeni  
 
Bağışıklık  sistemi hastalıkları  
Çok seyrek:  Aşırı duyarlılık reaksiyonları  (anafilaksi,  anjiyonörotik ödem, bronkospazm)  
 
Metabolizma  ve beslenme hastalıkları  
Yaygın olmayan:  İştah  kaybı, anoreksi  
6 /10  Psikiyatrik  hastalıklar  
Çok seyrek:  Depresyon, anksiyete  bozuklukları,  ajitasyon, dezoryantasyon, konfüzyon, 
halüsinasyon dahil geri dönüşlü ruhsal bozukluk, insomnia, libido azalması  
 
Sinir sistemi hastalıkları 
Yaygın:  Baş ağrısı,  baş dönmesi 
Yaygın olmayan: Disgözi  
Çok seyrek:  Somnolans,  epileptik  nöbet, konvülsiyonlar, jeneralize tonik -klonik nöbet  
(özellikle böbrek fonksiyonu bozulmuş hastalarda), parestezi  
 
Kardiyak  hastalıklar  
Çok seyrek:  H2 reseptör  antagonistlerinin i.v. uygulanmasi  sonucu AV blok 
 
Solunum,  göğüs  bozuklukları  ve mediastinal hastalıklar  
Çok seyrek:  Bazen  fatal olabilen interstisyel pnömoni  
 
Gastrointestinal hastalıklar  
Yaygın:  Konstipasyon,  diyare  
Yaygın olmayan:  Ağız  kuruluğu, bulantı, kusma,  karında  ağrı veya  şişkinlik,  flatulans,  disgözi  
 
Hepatobiliyer  hastalıklar  
Seyrek:  İntrahepatik  kolestaz (görünür  belirtisi: sarılık) 
Çok seyrek:  Hepatit,  kolestatik  sarılık,  Karaciğer  enzimlerinde anormallikler (transaminazlar,  
gamma  GT, alkalin  fosfataz,  bilirubin) 
 
Deri  ve deri altı doku hastalıkları  
Yaygın olmayan:  Döküntü, kaşıntı, ürtiker 
Çok seyrek:  Alopesi, şiddetli cilt reaksiyonları  (Stevens -Johnson Sendromu/kimi  zaman  fatal 
toksik epidermal nekroliz)  
 
Kas-iskelet  bozuklukları,  bağ doku ve kemik  hastalıkları  
Çok seyrek:  Artralji,  kas krampları 
 
Üreme sistemi  ve meme  hastalıkları  
Seyrek:  Jinekomasti*  
Çok seyrek:  İktidarsızlık  
 
Genel  bozukluklar  ve uygulama bölgesine  ilişkin  hastalıklar  
Yaygın olmayan:  Yorgunluk  
Çok seyrek:  Göğüste  sıkışma  
 
*Seyrek olarak  jinekomasti vakaları  rapor  edilmekle  birlikte  kontrollü klinik  çalışmalardaki 
insidanslar plasebo ile görülenlerden daha yüksek değildir.  
7 /10  Aşağıdaki yan etkiler genellikle kalsiyum ve magnezyum tuzları içeren antasitlere 
dayandırılmaktadır.  
Dışkılama  sıklığında  ve yoğunluğunda  değişiklik ve şişkinlik,  doluluk.  
 
Şüpheli  advers reaksiyonların  raporlanması: 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0 312 218 35 99). 
 
4.9. Doz aşımı ve tedavisi  
Hastalar,  önemli  advers  etkiler  gelişmeden  bir yıldan fazla bir süre boyunca  800 mg / gün’e 
kadar famotidin dozlarını tolere etmişlerdir.  
Bu kombinasyon ile spesifik  doz aşımı  semptomları  tanımlanmamıştır.  
 
5. FARMAKOLOJİK  ÖZELLİKLER  
5.1. Farmakodinamik özellikler  
Farmakoterapötik  grup:  Famotidin/ Antiasit  kombinasyonları  
ATC kodu:  A02BA53  
 
Famotidin, etkisi özellikle H 2 reseptörlerinde yoğunlaşan, etkili bir kompetetif H 2 reseptör 
antagonistidir. Asit ve pepsin sekresyonunu inhibe eder ve bazal, noktürnal ve uyarılmış mide sekresyon hacmini azaltır. Magnezyum hidroksit ve kalsiyum karbonat antiasitlerdir ve mide 
asidini nötralize ederler. Oral uygulama ile famotidinin etkisi hızlıdır. Famotidinin etkisi 
tavsiye edilen dozlar kullanıldığında uzun sürelidir ve kanda nispeten düşük 
konsantrasyonlarda etkilidir. Etkinin süresi, plazma konsantrasyonu ve idrardaki sekresyonu 
doza bağlıdır. Oral kullanımı takiben antisekretuvar etkisi 1 saat içinde kendini gösterir ve 
maksimum etki doza bağlı olarak 1 ila 3 saat içinde ortaya çıkar  
 
FAMODİN  PLUS;  antiasitlerin hızlı  başlayan etkisini famotidinin uzun süreli etkisiyle 
birleştirir, tablet başına nötralizasyon kapasitesi 21 mEq/tablettir.  
 
Mide  ve özefagus  pH düzeyleri  ölçülen  23 hastada yapılan bir çalışmada;  yağ oranı  yüksek bir 
akşam yemeğinden 1 saat sonra 60 ml su ile birlikte alınan famotidin ve antiasit 
kombinasyonu, özefagus pH’sında 2 dakika içerisinde artışa neden olmuştur. Bu 
kombinasyonla sağlanan gastrik pH artışı, plasebo ve tek başına antiasit kullanımına bağlı 
artıştan daha fazla olmuş ve 12 saat süreyle devam etmiştir.  
 
5.2. Farmakokinetik özellikler  
Genel  özellikler  
Famotidin,  165 mg magnezyum  hidroksit  ve 800 mg kalsiyum  karbonat  birlikte 
uygulandığında, famotidinin farmakokinetik özellikleri önemli ölçüde değişmez.  
8 /10  Famotidin  
 
Emilim: 
Famotidin, oral yolla alındıktan sonra hızla absorbe olur. Oral dozların ortalama 
biyoyararlanımı %40 -45’dir. Biyoyararlanımı yemeklerle birlikte alındığında değişmez. 
Famotidin karaciğerde az oranda ilk geçiş metabolizmasına uğrar.  
 
Dağılım:  
Oral dozlardan sonra 1- 3 saat içinde maksimum  plazma seviyeleri elde edilir.  Tekrarlanan  
dozlar ilacın birikmesine yol açmaz. Plazma proteinlerine %15 -20 oranında bağlanır.  
 
Biyotransformasyon:  
Yaklaşık  % 30-35 oranında  karaciğerde  inaktif metaboliti  olan sülfoksite  dönüşerek 
metabolize olur.  
 
Eliminasyon: 
Tek oral doz  ya da çoklu  (5 gün için)  tekrarlanan  doz sonrası  plazma yarılanma ömrü yaklaşık 
3 saattir. Oral uygulamayı takiben absorbe edilen famotidin dozunun %65- 70’i idrarla atılır. 
İdrarla atılan famotidinin %25 -30’u değişmemiş bileşiktir. Famotidinin renal klirensi 250 -450 
ml/dk’dır ve ilacın tübüler sekresyona uğradığını gösterir. İdrarda az bir miktarı sülfoksit olarak atılabilir. İlacın yarılanma ömrü böbrek yetmezliği olan hastalarda uzamaktadır.  
 
Doğrusallık/doğrusal  olmayan durum:  
Famotidinin  farmakokinetiği  doğrusaldır. 
 
Hastalardaki  karakteristik  özellikler 
Famotidinin plazmadaki ortalama eliminasyon yarı ömrü, kreatinin klirensi 30 ml/dk veya daha az olan hastalarda 11,7 saate uzamıştır. Maksimum kreatinin klirensi 10 ml/dk olan hastalarda ortalama plazma yarılanma ömrü yaklaşık 13 saattir ancak 20 saate kadar 
uzayabilir. Anüri hastalarında eliminasyon yarılanma ömrü yaklaşık 24 saate uzamıştır. 
Kreatinin  klirensi  30 ml/dk  veya  daha az olan hastalarda,  intravenöz  enjeksiyonun  sadece  
%21,2'si  idrarla  atılmıştır.  
 
Karaciğ er sirozu olan hastalarda, famotidin plazma konsantrasyonu ve idrardaki atılımı, 
sağlıklı gönüllülerdeki çalışmalarla aynı düzeydedir. Bu durumda, karaciğer fonksiyon bozukluğu, famotidin farmakokinetiği üzerinde herhangi bir etkiye sahip değildir.  
 
Yaşlı hastalarda yapılan farmakokinetik çalışmalarda, yaşa bağlı, klinik açıdan anlamlı olan 
değişikliklere dair herhangi bir belirti görülmemiştir; bununla birlikte, doz belirlenirken yaşa 
bağlı böbrek fonksiyon bozukluğu göz önünde bulundurulmalıdır.  
 
Kalsiyum karbonat ve magnezyum  hidroksit.  
 
Emilim: 
9 /10  Yaklaşık  olarak  kalsiyumun %10’u  ve magnezyumun %15-20’si  absorbe  edilir.  
 
Biyotransformasyon:  
Kalsiyum karbonat ve magnezyum hidroksit, gastrik asit tarafından çözünebilen klorür 
tuzlarına çevrilir. Absorbe edilmeden kalan çözünebilen klorürler tekrar çözünmeyen tuzlara 
dönüşür.  
 
Eliminasyon: 
Çözünmeyen tuzlar  feçesle  atılır.  Böbrek  fonksiyonları  normal  olan bireylerde,  absorbe  olan 
az miktarda kalsiyum ve magnezyum böbrekler tarafından hızla atılır.  
 
Doğrusallık/doğrusal  olmayan durum:  
Doğrusallık / doğrusal  olmayan durum hakkında  mevcut  veri bulunmamaktadır.  
 
5.3. Klinik  öncesi  güvenlilik  verileri  
Famotidin için konvasiyonel preklinik güvenlilik verileri, farmakoloji, tekrarlanan doz 
toksisitesi, genotoksisite, karsinojenik potansiyel ve üreme toksisitesine dayanan veriler 
insanlar için özel bir tehlike olmadığını ortaya koymaktadır.  
 
Magnezyum hidroksit ve kalsiyum karbonat için sınırlı sayıda toksikoloji verileri 
bulunmaktadır. Bu veriler, normal kullanım koşulları altında  bu etkin maddelerin insanlar için 
özel bir tehlike oluşturmadığını göstermektedir. Kalsiyum karbonat ile yüksek dozlarda ve uzun sürelerde tedavi edilen hayvanlarda kemikleşme anormallikleri bildirilmiştir.  
 
6. FARMASÖTİK  ÖZELLİKLER  
6.1 Yardımcı  Maddelerin  Listesi  
Mikrokristalin  selüloz PH 101 
Laktoz  monohidrat  (inek  sütünden elde edilmiştir) 
FD&C Red No:40 Alüminyum  lake 
Magnezyum stearat  
Sukraloz  
Poliakrilat dispersiyonu (%30) 
Hidroksipropilmetil selüloz Dekstroz monohidrat  
Çilek  aroması  
 
6.2. Geçimsizlikler  
Bilinen  herhangi  bir geçimsizliği bulunmamaktadır.  
 
6.3. Raf ömrü  
24 ay.  
10 /
  6.4. Saklamaya yönelik  özel tedbirler  
25ºC’nin altındaki  oda sıcaklığında  saklanmalıdır.  
 
6.5. Ambalajın  niteliği ve içeriği  
Karton kutu içerisinde PVC/ PE /PVDC -Alu blisterlerde 2, 6 ya da 12 adet çiğneme tableti  
olarak kullanı ma sunulur. 
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış  olan ürünler  ya da atık materyaller  'Tıbbi atıkların kontrolü yönetmeliği' ve 
'Ambalaj ve Ambalaj Atıklarının Kontrolü Yönetmeliği'ne uygun olarak imha edilmelidir.  
 
7. RUHSAT SAHİBİ  
Sandoz  İlaç San. ve Tic. A.Ş.     
Suryapı & Akel İş Merkezi  
Rüzgarlıbahçe Mah.  Şehit  Sinan  Eroğlu  Cad. 
No: 6 34805 Kavacık/Beykoz/İstanbul  
 
8. RUHSAT  NUMARASI  
    2023/466  
 
9. İLK RUHSAT TARİHİ  / RUHSAT YENİLEME TARİHİ  
İlk ruhsat  tarihi: 29.11.2023 
Ruhsat  yenileme  tarihi:  
 
10. KÜB'ÜN YENİLENME TARİHİ  
