KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROLUTEX® 25 mg Enjeksiyonluk Çözelti
2. KALİTATİF VE KANTİTATİF BİLEŞİM
Etkin madde: Her bir flakon (1.112 ml) 25 mg progesteron (teorik konsantrasyon 22.48
mg/ml) içermektedir.
Yardımcı maddeler: Yardımcı maddelerin tam listesi için bölüm 6.1'e bakınız.
3. FARMASÖTİK FORM
Enjeksiyonluk çözelti.
Berrak renksiz çözelti.
4. KLİNİK ÖZELLİKLER
4.1 Terapötik endikasyonlar
PROLUTEX® yetişkin infertil kadınlarda Yardımla Üreme Tekniklerinin (ART) kullanıldığı
tedavi programının bir parçası olarak luteal destek amaçlı endikedir.
4.2-Pozoloji ve uygulama şekli
Pozoloji/uygulama sıklığı ve süresi
Yetişkinler
Yumurta toplama gününden itibaren 25 mg enjeksiyon, genellikle gebeliğin doğrulandığı 12.
haftaya kadar günde bir defa kullanılmaktadır.
PROLUTEX® endikasyonlarının çocuk doğurma yaşındaki kadınlarla sınırlı olması
nedeniyle çocuklara ve yaşlılara yönelik doz tavsiyelerinin yapılması uygun değildir.
PROLUTEX®, subkutan (25 mg) veya intramusküler (25 mg) yolla verilmektedir.
Uygulama şekli
PROLUTEX® ile tedavi, fertilite problemlerinin tedavisinde deneyimli bir hekim gözetiminde
başlatılmalıdır.
PROLUTEX® intramusküler veya subkutan uygulamaya yöneliktir.
1/8İntramusküler uygulama
Uygun bir bölge seçilir (sağ veya sol uylukta kuadriseps femoris bölgesi). Öngörülen bölge
temizlenir, iğne açısı 90° olacak şekilde derin enjeksiyon uygulanır. Ürün enjeksiyon
bölgesinde doku hasarını asgari düzeye indirgemek amacıyla yavaşça enjekte edilmelidir.
Subkutan uygulama
Uygun bir bölge seçilir (uyluğun ön kısmı, alt karın bölgesi). Öngörülen bölge temizlenir, deri
sıkıca tutulur ve iğne açısı 45° ila 90° olacak şekilde uygulanır. Ürün enjeksiyon bölgesinde
doku hasarını asgari düzeye indirgemek amacıyla yavaşça enjekte edilmelidir.
Özel popülasyonlara ilişkin ek bilgiler
Böbrek / Karaciğer yetmezliği
PROLUTEX®’in böbrek ve karaciğer yetmezliği olan hastalarda kullanımı ile ilgili deneyim
bulunmamaktadır.
Şiddetli karaciğer fonksiyon bozukluğu veya hastalığında PROLUTEX® kontrendikedir.
Hafif - orta şiddette karaciğer fonksiyon bozukluğu olan hastalarda dikkat edilmelidir.
Pediyatrik popülasyon
PROLUTEX®’in çocuklardaki (0 ila 18 yaş) güvenliliği ve etkinliği saptanmamıştır.
PROLUTEX®’in pediyatrik popülasyonda endikasyonu bulunmamaktadır.
Geriyatrik popülasyon
65 yaş üzeri hastalarda herhangi bir klinik veri değerlendirilmemiştir.
4.3-Kontrendikasyonlar
PROLUTEX® aşağıdaki koşulların herhangi birinin bulunduğu hastalarda kullanılmamalıdır:
• Progesterona veya yardımcı maddelerden herhangi birine karşı aşırı duyarlılık
• Tanısı konulmamış vajinal kanama
• Bilinen gecikmiş düşük veya ektopik gebelik
• Şiddetli karaciğer fonksiyon bozukluğu veya hastalığı
• Bilinen veya şüphelenilen meme veya genital bölge kanseri
• Aktif arteriyel veya venöz tromboembolizm veya şiddetli trombofilebit, veya söz
konusu olaylara ilişkin bir öykünün varlığı
• Porfiri
• Gebelik döneminde idiyopatik sarılık, şiddetli kaşıntı veya Gestasyonel Pemfigoid
öyküsü
2/84.4-Özel kullanım uyarıları ve önlemleri
PROLUTEX® aşağıdaki durumlardan herhangi birinden şüphelenilmesi halinde kullanımı
durdurulmalıdır: miyokard enfarktüsü, serebrovasküler hastalıklar, arteriyel veya venöz
tromboembolizm, trombofilebit veya retinal tromboz.
Hafif - orta şiddette karaciğer fonksiyon bozukluğu olan hastalarda dikkat edilmelidir.
Depresyon öyküsü olan hastaların yakından gözlenmesine ihtiyaç vardır. Semptomlar
kötüleşirse, tedavinin durdurulması düşünülmelidir.
Progesteronun bir dereceye kadar sıvı retansiyonuna neden olabilmesi nedeniyle, bu faktörden
etkilenebilecek koşullar (örn. epilepsi, migren, astım, kalp veya böbrek fonksiyon bozukluğu)
dikkatli gözlem gerektirmektedir
Östrojen-progesteron kombinasyon ilaçlarını alan az sayıda hastada insülin hassasiyetinde ve
böylelikle glukoz toleransında azalma gözlenmiştir. Bu azalmanın mekanizması
bilinmemektedir. Bu nedenle, diyabet hastaları progesteron tedavisi alırken dikkatle
gözlenmelidir (bkz. bölüm 4.5).
Cinsiyet hormonlarının kullanımı aynı zamanda retinal vasküler lezyonlara yönelik riski de
arttırabilmektedir. Bu sonraki komplikasyonların önlenmesi için, 35 yaş üzeri hastalarda,
sigara içenlerde ve ateroskleroz risk faktörlerini taşıyanlarda dikkatli olunmalıdır. Geçici
iskemik olaylar, ani şiddetli baş ağrılarının ortaya çıkması veya papiler ödem veya retinal
hemoraji ile ilgili görme bozuklukları durumunda kullanım sonlandırılmalıdır.
Progesteron dozlamasının aniden kesilmesi anksiyete, ani duygu durum değişiklikleri ve
nöbetlere hassasiyette artışa neden olabilmektedir.
PROLUTEX® ile tedaviye başlamadan önce, hasta ve partneri infertilite veya gebelik
komplikasyonlarının nedenleri yönünden bir doktor tarafından değerlendirilmelidir.
4.5-Diğer tıbbi ürünler ile etkileşimler ve diğer etkileşim şekilleri
Karaciğerde sitokrom-P450 CYP3A4 sistemini uyardığı bilinen ilaçlar (örn. rifampisin,
karbamazepin, griseofulvin, fenobarbital, fenitoin veya St. John's Wort (Hypericum
perforatum- içeren bitkisel ürünler), atılma hızını arttırabilir ve böylelikle progesteronun
biyoyararlanımını azaltabilir.
Ketokonazol ve diğer sitokrom-P450 CYP3A4 inhibitörleri eliminasyon hızını azaltabilir ve
böylelikle progesteronun biyoyararlanımını arttırabilir.
Progesteronun diyabet kontrolünü etkileyebilmesi nedeniyle, antidiyabetik ajanın dozunda bir
ayarlama yapılması gerekebilir (bkz. bölüm 4.4).
Progestojenler siklosporin metabolizmasını inhibe ederek, plazma-siklosporin
konsantrasyonlarında ve toksisite riskinde artışa yol açabilmektedir.
Eşzamanlı enjektabl ürünlerin progesteron maruziyeti üzerindeki etkisi değerlendirilmemiştir.
Diğer ilaçlarla eşzamanlı kullanımı önerilmemektedir.
4.6 - Gebelik ve laktasyon
Genel tavsiye
Gebelik kategorisi: B
3/8Çocuk doğurma potansiyeli bulunan kadınlar/Doğum kontrolü (Kontrasepsiyon)
PROLUTEX® infertil kadınlarda Yardımla Üreme Tekniklerinin (ART) kullanıldığı tedavi
programının bir parçası olarak luteal destek amaçlı endikedir.
Gebelik dönemi
Gebelik döneminde rahim içi maruz kalınmasını takiben erkek veya kız çocuklarında genital
anormallikler dahil konjenital anomalilere yönelik risk hakkında sınırlı ve kesin olmayan
veriler mevcuttur. Klinik çalışma sırasında gözlenen konjenital anomalilerin, spontan düşük
ve ektopik gebeliklerin oranları, genel popülasyonda açıklanan olayların oranı ile
karşılaştırılabilir bulunmuştur. Bununla birlikte, toplam maruz kalma, sonuçlara varabilmek
için çok düşüktür.
Laktasyon dönemi
Progesteron anne sütü ile atılmaktadır ve PROLUTEX® emzirme döneminde
kullanılmamalıdır.
Üreme yeteneği/Fertilite
PROLUTEX® bazı infertilite programlarının tedavisinde kullanılmaktadır (tüm ayrıntılar için
bkz. bölüm 4.1).
4.7- Araç ve makine kullanımı üzerindeki etkiler
PROLUTEX® araç ve makine kullanma yeteneği üzerinde minör veya orta derecede etkiye
sahiptir. Progesteron sersemlik ve/veya baş dönmesine neden olabilmektedir, bu nedenle araç
ve makine kullanan kişilerin dikkatli olması tavsiye edilir.
4.8- İstenmeyen etkiler
PROLUTEX® ile yapılan klinik çalışmalarda bildirilen istenmeyen etkilerin sıklık sıralaması
aşağıdaki gibidir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Psikiyatrik hastalıklar:
Yaygın olmayan: Duygu durum değişiklikleri
Sinir sistemi hastalıkları:
Yaygın: Baş ağrısı
Yaygın olmayan: Baş dönmesi, somnolans
Gastrointestinal hastalıklar:
Yaygın: Abdominal gerginlik, abdominal ağrı, bulantı, kusma, konstipasyon
Yaygın olmayan: Gastroinstestinal bozukluklar
4/8Deri ve deri altı doku hastalıkları:
Yaygın olmayan: Kaşıntı, deri döküntüsü
Üreme sistemi ve meme hastalıkları:
Çok yaygın: Rahim spazmı, vajinal kanama
Yaygın: Meme hassasiyeti, meme ağrısı,vajinal akıntı, vulvo-vajinal kaşıntı, vulvo-vajinal
rahatsızlık, vulvo-vajinal enflamasyon, OHSS
Yaygın olmayan: Meme hastalıkları
Genel bozukluklar ve uygulama bölgesine ilişkin hastalıklar:
Çok yaygın: Uygulama bölgesi reaksiyonları (tahriş, ağrı, kaşıntı ve şişme)
Yaygın: Enjeksiyon bölgesinde hematom, enjeksiyon bölgesinde sertleşme, bitkinlik
Yaygın olmayan: Sıcak basması, malez, ağrı
Her ne kadar klinik çalışmalarda PROLUTEX® kullanan hastalar tarafından rapor edilmemiş
olsa da, aşağıdaki bozukluklar, söz konusu ilaç sınıfında yer alan diğer ilaçlarla tarif
edilmektedir:
Psikiyatrik hastalıklar:
Depresyon
Sinir sistemi hastalıkları:
İnsomnia
Hepatobiliyer hastalıklar:
Sarılık
Üreme sistemi ve meme hastalıkları:
Menstrüel rahatsızlıklar, premenstrüasyon benzeri sendrom
Deri ve deri altı doku hastalıklar:
Ürtiker, akne, hirsutizm, alopesi
Genel bozukluklar ve uygulama bölgesine ilişkin hastalıklar:
Kilo alımı, anafilaktoid reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tüfam:@titck.gov.tr; tel: 0 800 314 00 08; faks: 0 312 218 35 99).
4.9- Doz aşımı ve tedavisi
Progesteronun yüksek dozları uyuşukluğa neden olabilir.
Doz aşımı tedavisi uygun semptomatik ve destekleyici bakımın başlatılarak PROLUTEX®’in
kesilmesinden oluşmaktadır.
5/85. FARMAKOLOJİK ÖZELLİKLER
5.1- Farmakodinamik özellikler
Farmakoterapötik grup: Cinsiyet hormonları ve genital sistem modülatörleri; Progestojenler;
Pregnen-(4) türevleri
ATC kodu: G03DA04
Progesteron, overlerden, plasentadan ve adrenal bezlerden salgılanan, doğal yolla oluşan bir
steroiddir. Yeterli östrojen varlığında progesteron proliferatif endometriyumu, sekretuar
endometriyuma dönüştürmektedir. progesteron embriyonun implantasyonuna yönelik
endometrial reseptiviteyi arttırmak için gereklidir. Embriyo bir kez yerleştiğinde, progesteron
gebeliğin devam ettirilmesinde rol oynar.
Klinik etkinlik ve güvenlilik
Faz III klinik çalışmada embriyo transferi uygulanmış hastalarda 10 hafta süreyle
PROLUTEX® 25 mg/gün ile luteal desteği takiben devam eden gebelik oranları (N= 318)
%29.25 olarak bulunmuştur (%95 GA: 24.25 - 34.25).
Pediatrik popülasyon
Avrupa İlaç Ajansı PROLUTEX® ile onaylı endikasyonlarda pediyatrik popülasyonun tüm alt
gruplarında yapılan çalışmaların sonuçlarının sunulmasına ilişkin zorunluluktan muaf
tutmuştur.
5.2- Farmakokinetik özellikler
Emilim:
Progesteron serum konsantrasyonları 25 mg PROLUTEX® 12 sağlıklı post-menopozal kadına
subkutan (s.c.) uygulandıktan sonra artmıştır. Tek bir subkutan dozun uygulanmasından bir
saat sonrası itibariyle, ortalama Cmaks 50.7±16.3 ng/ml olarak bulunmuştur. Progesteron
serum konsantrasyonu mono-üstel azalmayı takiben düşmüştür ve uygulamadan yirmi saat
sonrası itibariyle ortalama konsantrasyon 6.6±1.6 ng/ml olmuştur. Minimum serum
konsantrasyonuna (1.4±0.5 ng/ml) 96 saat zaman noktasında ulaşılmıştır. Farmakokinetik
analizde test edilen üç subkutan dozun (25 mg, 50 mg ve 100 mg) doğrusallığı gösterilmiştir.
Subkutan uygulama yoluyla günlük 25 mg çoklu dozlamasını takiben, kararlı durum
konsantrasyonları PROLUTEX® ile tedavinin yaklaşık 2. günü içerisinde elde edilmiştir. 4.8
± 1.1 ng/mL çukur değerleri 11. günde 346.9 ± 41.9 ng*saat/mL EAA değerleri ile
gözlenmiştir.
Dağılım:
İnsanlarda, progesteronun %96-99'u albumin (%50-54) veya transkortin (%43-48) gibi serum
proteinlerine bağlanmaktadır ve geriye kalan kısım plazmada serbest kalmaktadır. Yağda
çözünürlüğü nedeniyle, progesteron pasif difüzyon aracılığıyla kan dolaşımından hedef
hücrelere geçebilmektedir.
6/8Biyotransformasyon:
Progesteron başlıca karaciğer tarafından geniş ölçüde pregnandioller ve pregnanolonlara
metabolize edilmektedir. Pregnandioller ve pregnanolonlar karaciğerde glukuronid ve sülfat
metabolitlerine konjuge olmaktadır. Safra ile atılan progesteron metabolitleri dekonjuge
olabilir ve redüksiyon, dehidroksilasyon ve epimerizasyon aracılığıyla sindirim kanalında ek
metabolizasyona uğrayabilir.
Eliminasyon:
Progesteron renal ve biliyer eliminasyona uğrar.
5.3- Klinik öncesi güvenlilik verileri
Tavşanlar birbirini izleyen 7 güne kadar süreyle s.c. ve i.m. enjeksiyon yoluyla uygulanan 6.7
mg/kg/gün PROLUTEX® ile tedavi edilmiştir. Lokal, makroskobik ve histopatolojik
muayenede s.c. yolla uygulanan PROLUTEX® tedavisine atfedilmiş bağıntılı herhangi bir etki
görülmemiştir.
Lokal muayenelerde, taşıyıcı ve progesteron ile i.m. yolla 7 gün süreyle dozlanan hayvanlarda
hematom veya kaslarda kızarık sertleşmeler gibi hafif lokal reaksiyona rastlanmıştır.
PROLUTEX® ile dozlanan hayvanlarda daha yüksek insidansta ödem gözlenmiştir. Söz
konusu işaretler lokal doku nekrozu ve histopatolojik muayenede makrofaj yanıtı ile
ilişkilendirilmiştir. Orta derecede fibroz, PROLUTEX®’in tedavi sonrası yedi gün süreli
gözlem periyodu sonrasında intramusküler uygulaması ile ilişkili bulunmuştur. Bununla
birlikte gözlenen histolojik değişimlerin hiçbiri belirgin veya yaygın bulunmamıştır.
1 mg/kg/gün dozunda s.c. yolla veya 4 mg/kg/gün dozunda i.m. yolla PROLUTEX®
uygulanarak daha uzun süreli bir çalışma yapılmıştır. Toksikolojik olarak önemli herhangi bir
klinik işaret kaydedilmemiş ve gözlenen minör işaretler genellikle taşıyıcı alanlara benzer
bulunmuştur. Tedaviden 28 gün sonra enjeksiyon bölgelerinin histopatolojik incelemesinde
minör değişimler teşhis edilmiştir. Söz konusu değişimler genellikle taşıyıcı alan
hayvanlardaki değişimlere benzer bulunmuştur. Tedavi sonrası gözlem periyodu (14 gün)
sonrasında, PROLUTEX® enjeksiyonu ile ilişkili herhangi bir değişime rastlanmamıştır.
Diğer preklinik çalışmalar progesteronun bilinen hormon profiline dayanarak
açıklanabilenlerin dışında diğer etkiler ortaya çıkarmamıştır. Bununla birlikte, progesteron
gibi cinsiyet hormonlarının belli hormona bağımlı dokular ve tümörlerde büyümeyi
arttırabileceği akılda tutulmalıdır.
Etkin madde progesteron, özellikle balıklar olmak üzere sucul ortamlara yönelik çevresel risk
göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropilbetadeks
Enjeksiyonluk su
7/86.2. Geçimsizlikler
Bu tıbbi ürün bölüm 6.6'da bahsedilenler dışındaki diğer tıbbi ürünlerle karıştırılmamalıdır.
6.3. Raf ömrü
24 ay
Söz konusu tıbbi ürün ilk açılma sonrasında hemen kullanılmalıdır ve kalan tüm çözelti
atılmalıdır.
6.4. Saklamaya yönelik özel uyarılar
25°C altındaki oda sıcaklığında saklayınız. Soğutulmamalı ve dondurulmamalıdır.
Işıktan korumak amacıyla orijinal ambalajında saklayınız.
6.5. Ambalajın niteliği ve içeriği
Bromobütil kauçuk tıpa ve alüminyum mühürle kapatılan ve geçme kapak ile örtülen renksiz
Tip I cam. Her bir ambalaj 7 flakon içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Çözelti yalnızca tek kullanımlıktır. Tüm i.m. enjeksiyonlar bir sağlık uzmanı tarafından
yapılmalıdır.
Çözelti partikül içeriyorsa veya renk değişimi varsa uygulanmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
IBSA İlaç San. ve Tic. Ltd. Şti.
Büyükdere Cad. Astoria A Kule Kat: 16 Daire: 1602 Esentepe-Şişli / İstanbul
8. RUHSAT NUMARASI: 2018/110
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.03.2018
Ruhsat yenileme tarihi:
10. KÜB’ÜN YENİLENME TARİHİ
8/8