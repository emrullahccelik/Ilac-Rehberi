KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENDUSTİNE 25 mg I.V. infüzyon için liyofilize toz içeren flakon
Steril, Sitotoksik
2. KALİTATİF VE KANTİTATİF BİLEŞİM
Her bir flakonda:
Etkin madde:
Bendamustin hidroklorür 25 mg
Önerilen şekilde rekonstitüye edildiğinde ml başına 2,5 mg bendamustin hidroklorür elde
edilir.
Yardımcı madde(ler):
Yardımcı maddeler için Bölüm 6.1’e bakınız.
3. FARMASÖTİK FORM
Flakon
Beyaz renkli, homojen liyofilize toz
4. KLİNİK ÖZELLİKLER
4.1 Terapötik endikasyonlar
17 p delesyonu veya TP53 mutasyonu negatif olup komorbiteleri nedeniyle fludarabin bazlı
tedaviye uygun olmayan yeni tanı veya relaps/refrakter kronik lenfosittik lösemi hastalarında
tek başına veya rituksimab ile kombine halde uygulanır.
65 yaş üzerinde olup otolog kök hücre transplantasyonu için uygun olmayan ve nöropati
nedeniyle bortezomib veya talidomid içeren rejimler uygulanamayan ISS evre III multiple
miyelom olgularının tedavisinde prednizolon ile kombine halde uygulanır.
Rituksimab içeren tedaviler esnasında veya ilk 6 ayı içinde progresyon gelişmiş olan indolent
non-hodgkin lenfoma olgularının tedavisinde tek başına veya rituksimab ile kombine
kullanımda endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Düşük kemik iliği işlevi artmış kemoterapi nedenli hematolojik toksisite ile ilişkilidir. Eğer
lökosit ve/veya trombosit düzeyleri sırasıyla <3000/mikroL veya <75000/mikroL’nin altına
düşerse tedaviye başlanmamalıdır.
Komorbideteleri nedeniyle kemoimmünoterapiye uygun olmayan kronik lenfositik lösemi
hastalarının ilk sıra tedavisinde kullanımı:
İlk kürde 70 mg/m2 dozunda, takip eden kürlerde tolere edilirse 90 mg/m2 dozda 6 kür halinde
uygulanır.
1 / 13Ciddi komorbideteleri olan relaps veya refrakter kronik lenfositik lösemi hastalarında
kullanımı:
İlk kürde 70 mg/m2, takip eden kürlerde 90 mg/m2 dozunda uygulanır.
Rituksimab içeren tedaviler esnasında veya sonrasında progresyon gelişmiş olan non hodgkin
lenfoma olgularının tedavisinde:28 günde bir 1. ve 2. günlerde 90 mg/m2 dozda uygulanır.
Multipl miyelomanın ikinci sıra tedavisinde kullanımı:
Maksimum 100 mg/m2 dozunda 4 haftada bir 1. ve 2. günlerde monoterapide veya kombine
olarak kullanılır.
Lökosit veya trombosit düzeyleri sırasıyla <3000/mikroL veya <75000/mikroL’nin altına
düşerse tedavi sonlandırılmalı veya ertelenmelidir. Lökosit düzeyleri >4000/mikroL ve
trombosit düzeyi >100000/mikroL üzerine çıktığında tedaviye devam edilebilir.
Lökosit ve trombosit nadir düzeyine (en düşük seviye) 14-20 günde ulaşılır, rejenerasyon 3-5
hafta sonrasıdır. Tedavisiz dönem sırasında sıkı kan takibi önerilir (bkz. Bölüm 4.4).
Hematolojik olmayan toksisite durumunda doz azaltımı bir önceki siklüsteki en kötü OTK
(ortak toksisite kriteri) derecesi baz alınarak yapılmalıdır. OTK 3. derece toksisite durumunda
%50’lik bir doz azaltımı önerilir. OTK 4. derece toksisite durumunda ise tedaviye ara
verilmesi önerilir.
Bir hastadaki dozun düzenlenmesi gerekirse, devam eden siklüslerin 1. ve 2. gününde bireysel
olarak hesaplanan düşük doz verilmelidir.
Hazırlama ve uygulama ile ilgili yönergeler için Bölüm 6.6’ya bakınız.
Uygulama şekli:
30-60 dakika süren intravenöz infüzyon yoluyla uygulanır.
İnfüzyon kemoterapötik ajanların kullanımında uzman ve deneyimli bir hekimin gözetimi
altında yapılmalıdır.
Özel popülasyonlara ilişkin ek bilgiler:
Karaciğer yetmezliği
Farmakokinetik verilere göre hafif karaciğer yetmezliği olan hastalarda (serum bilirübin <1,2
mg/dL) herhangi bir doz ayarlaması gerekmez. Orta seviyeli karaciğer yetmezliği olan
hastalarda (serum bilirübin 1,2-3 mg/dL) ise %30’luk bir doz azaltımı önerilir.
Ciddi karaciğer yetmezliği olan hastalarla (serum bilirübin düzeyin >3 mg/dL) ilgili herhangi
bir veri mevcut değildir (bkz. Bölüm 4.3).
2 / 13Böbrek yetmezliği
Farmakokinetik verilere göre kreatinin klirensi >10mL/dk olan hastalarda herhangi bir doz
ayarlaması gerekmez. Ciddi böbrek yetmezliği olan hastalarla ilgili deneyimler sınırlıdır.
Pediyatrik popülasyon:
Pediyatrik hastalarda veya adolesanlarda bendamustin kullanımı ile ilgili herhangi bir veri
mevcut değildir.
Geriyatrik popülasyon:
Yaşlı hastalarda doz ayarlaması gerektiğine dair herhangi bir veri mevcut değildir.
4.3 Kontrendikasyonlar
BENDUSTİNE aşağıda yer alan şu durumlar dahilinde kullanılmamalıdır:
 Bendamustin veya BENDUSTİNE içeriğindeki yardımcı maddelerden herhangi birine
karşı aşırı duyarlılık varlığında,
 Emzirme süresince,
 Ciddi karaciğer yetmezliği durumunda (serum bilirübin >3 mg/dL),
 Sarılık,
 Ciddi kemik iliği supresyonu ve ciddi kan tablosu değişimleri (sırasıyla <3000/mikroL
veya <75000/mikroL’nin altına düşen lökosit ve/veya trombosit değerleri),
 Tedaviye başlamadan önceki 30 gün içinde majör cerrahi uygulaması,
 Enfeksiyonlar, özellikle lökopeni ile ilişkili olanlar,
 Sarı humma aşılaması.
4.4 Özel kullanım uyarıları ve önlemleri
Miyelosupresyon
Bendamustin hidroklorür ile tedavi edilen hastalarda miyelosupresyon oluşabilir. Tedavi ile
ilişkili miyelosupresyon durumunda lökositler, trombositler, hemoglobin ve nötrofiller en az
haftalık olarak izlenmelidir. Bir sonraki tedavi siklüsüne başlamadan önce şu parametrelerin
elde edilmesi önemlidir: lökosit ve/veya trombosit değerleri sırasıyla >4000/mikroL veya
>100000/mikroL.
Enfeksiyonlar
Pnömoni ve sepsisi içeren enfeksiyonlar raporlanmıştır. Nadir vakalarda enfeksiyon hastanede
kalış, septik şok ve ölümle ilişkilendirilmiştir. Bendamustin hidroklorür tedavisinin ardından
nötropeni ve/veya lenfopeni ortaya çıkan hastalar enfeksiyona karşı daha duyarlı hale gelirler.
Bendamustin tedavisinin ardından miyelosupresyon gelişen hastalara, ateş veya solunum
semptomları da dahil olmak üzere herhangi bir enfeksiyon belirtisi ve semptomu söz konusu
olması halinde hekimleriyle görüşmeleri tavsiye edilmelidir.
Cilt reaksiyonları
Birkaç cilt reaksiyonu raporlanmıştır. Bu olaylara döküntü, toksik cilt reaksiyonları ve bullöz
egzema dahildir. Bunlardan bazıları bendamustin hidroklorür diğer antikanser ajanlarla eş
3 / 13zamanlı kullanım sonrası ortaya çıkmıştır, bu nedenle kesin ilişki bilinmemektedir. Cilt
reaksiyonunun oluştuğu yerler başka tedavilerle progresif hale gelebilir ve şiddeti artabilir.
Cilt reaksiyonları progresif hale gelirse, BENDUSTİNE durdurulmalı veya tamamen
kesilmelidir. Bendamustin hidroklorür ile ilişkili olduğundan şüphe edilen ciddi cilt
reaksiyonlarında tedavi kesilmelidir.
Kalp rahatsızlıkları olan hastalar
Bendamustin hidroklorür ile tedavi sırasında potasyumun kan konsantrasyonları yakından
izlenmelidir ve K+ düzeyi <3,5 mEq/L olduğunda potasyum eklentisi verilmelidir ve EKG
ölçümleri yapılmalıdır.
Bulantı, kusma
Bulantı ve kusmanın semptomatik tedavisi için bir antiemetik verilebilir.
Tümör lizis sendromu
Klinik çalışmalarda yer alan hastalarda bendamustin hidroklorür tedavisi ile ilişkili tümör lizis
sendromu raporlanmıştır. İlk bendamustin hidroklorür dozundan sonraki 48 saat içinde
başlama eğilimindedir ve müdahale olmazsa akut böbrek yetmezliğine ve ölüme yol açabilir.
Yeterli sıvı hacmi ve kan kimyasının, özellikle potasyum ve ürik asit düzeylerinin yakından
izlenmesi koruyucu önlemler içinde yer alır. Bendamustin hidroklorür tedavisinin ilk iki
haftasında allopurinol kullanımı düşünülebilir ancak standart gereklilik değildir. Bununla
birlikte bendamustin hidroklorür ve allopurinolün eş zamanlı kullanımı ile birkaç Stevens-
Johnson sendromu ve toksik epidermal nekroliz vakası bildirilmiştir.
Anafilaksi
Bendamustin hidroklorüre karşı oluşan infüzyon reaksiyonları klinik çalışmalarda sıklıkla
oluşmuştur. Semptomlar genellikle hafif olup, ateş, üşüme, kaşıntı ile döküntü içerir. Seyrek
vakada ciddi anafilaktik ve anafilaktoid reaksiyonlar gelişir. Tedavinin ilk siklüsünden sonra
hastalar infüzyonu hatırlatacak şekilde semptomlar hakkında sorgulanmalıdır. Daha önce
infüzyon reaksiyonu deneyimleyen hastalarda ciddi reaksiyonları önlemek için
antihistaminikler, antipiretikler ve kortikosteroidler dahil olmak üzere alınan önlemler sonraki
siklüsler için de düşünülmelidir.
3. derece veya daha kötü alerjik tipte reaksiyonları deneyimleyen hastalarda, tedavi genel
olarak tekrarlanmaz.
Kontrasepsiyon
Bendamustin hidroklorür teratojenik ve mutajeniktir.
Kadın hastalar tedavi süresince gebe kalmamalıdır. Erkek hastalar tedavi sırasında veya
sonrasındaki 6 ay boyunca çocuk yapmamalıdır. Geri dönüşümsüz infertilite olasılığı
nedeniyle bendamustin hidroklorür tedavisi öncesinde sperm koruma konusunda bilgi
alınmalıdır.
4 / 13Ekstravazasyon
Herhangi bir ekstravaza infüzyon derhal durdurulmalıdır. Kısa bir aspirasyon sonrasında
enjektör çıkarılmalıdır. Sonrasında etkilenen doku bölgesine soğuk uygulanmalıdır. Kol
havaya kaldırılmalıdır. Kortikosteroid kullanımı gibi ek tedavilerin yararlılığı
bilinmemektedir.
4.5 Diğer tıbbi ürünler ile etkileşimler ve diğer etkileşim şekilleri
İn-vivo etkileşim çalışmaları yürütülmemiştir.
BENDUSTİNE diğer miyelosupresif ilaçlarla eş zamanlı kullanıldığında, BENDUSTİNE
ve/veya uygulanan diğer ilaçların kemik iliği üzerindeki etkisi artabilir. Hastanın performans
durumunu düşüren veya kemik iliği işlevini bozan herhangi bir tedavi BENDUSTİNE
toksisitesini artırabilir.
BENDUSTİNE'in siklosporin veya takrolimus ile eş zamanlı kullanımı lenfoproliferasyon
riskinin eşlik ettiği aşırı immün baskılanma ile sonuçlanabilir.
Sitostatikler canlı virüs aşılaması sonrasında antikor oluşumunu düşürebilir ve fatal sonuçlara
yol açan enfeksiyon riskini artırabilir. Altta yatan hastalığı nedeniyle halihazırda immün
sistemi baskılanmış olanlarda risk artar.
Bendamustin metabolizması sitokrom P450 (CYP)1A2 izoenzimini içerir (bkz. Bölüm 5.2).
Bu nedenle fluvoksamin, asiklovir, siprofloksazin ve simetidin gibi CYP1A2 inhibitörleriyle
etkileşim ihtimali mevcuttur.
4.6 Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar BENDUSTİNE tedavisinden önce ve sonra etkili
kontrasepsiyon yöntemleri kullanmalıdır.
BENDUSTİNE ile tedavi edilen erkekler BENDUSTİNE ile tedavi süresince veya tedavinin
kesilmesinden 6 ay sonrasına kadar çocuk sahibi olmamaları konusunda uyarılmalıdır. Bu
hastalar BENDUSTİNE tedavisine bağlı infertilite ihtimali nedeniyle tedavi öncesinde sperm
koruma konusunda bilgi almalıdırlar.
Gebelik dönemi
BENDUSTİNE’in gebe kadınlarda kullanımı ile ilgili veriler yetersizdir. Klinik dışı
çalışmalarda bendamustin hidroklorür embriyo-/fetoletal, teratojenik ve genotoksiktir (bkz.
Bölüm 5.2). Gebelik süresince BENDUSTİNE kesin olarak gerekli olmadıkça
kullanılmamalıdır. Anne fetus üzerindeki risk konusunda bilgilendirilmelidir. Gebelik
sırasında BENDUSTİNE ile tedavi mutlak suretle gerekirse veya tedavi sırasında gebe
5 / 13kalınırsa hasta doğmamış çocuktaki riskler konusunda bilgilendirilmeli ve dikkatle
izlenmelidir. Genetik inceleme imkanı değerlendirilmelidir.
Laktasyon dönemi
Bendamustin anne sütüne geçip geçmediği bilinmemektedir. Bu nedenle emzirme dönemi
boyunca BENDUSTİNE kontrendikedir. BENDUSTİNE tedavisi sırasında emzirme
durdurulmalıdır.
Üreme yeteneği/Fertilite
Alkilleyici ajanlarla “özellikle diğer ilaçlarla kombinasyonunda” tedavi edilen erkek
hastalarda zayıflamış spermatojenez, azospermi ve toplam jerminal aplazi bildirilmiştir. Bazı
durumlarda spermatojenez, remisyondaki hastalarda düzelebilir fakat bu durum, koruyucu
kemoterapi kesildikten birkaç sene sonra oluşabilir. Hastalar, üreme kapasiteleri üzerindeki
potansiyel riskleri konusunda uyarılmalıdırlar.
4.7 Araç ve makine kullanımı üzerindeki etkiler
BENDUSTİNE’in araç ve makine kullanım yeteneği üzerine olan etkisini değerlendiren
herhangi bir çalışma yürütülmemiştir. Bununla birlikte BENDUSTİNE tedavisi ile ataksi,
periferal nöropati ve uyku hali bildirilmiştir (bkz. Bölüm 4.8). Bu semptomları yaşamaları
halinde hastalar araç ve makine kullanımı gibi potansiyel olarak tehlike arz eden aktiviteleri
gerçekleştirmemelidir.
4.8 İstenmeyen etkiler
Bendamustin hidroklorür ile ilişkili çoğu advers reaksiyonlar, hematolojik advers reaksiyonlar
(lökopeni, trombositopeni), dermatolojik toksisiteler (alerjik reaksiyonlar), bünyesel
semptomlar (ateş), gastrointestinal semptomlardır (bulantı, kusma).
Aşağıdaki tablo bendamustin hidroklorürün klinik çalışmalarından elde edilen verileri
yansıtmaktadır.
MedDRA Çok yaygın Yaygın Yaygın Seyrek Çok seyrek
sistem ≥1/10 ≥1/100 ila olmayan ≥1/10000 ila <1/10000
organ sınıfı <1/10 ≥1/1000 ila <1/1000
<1/100
Enfeksiyonlar BTB* Sepsis Pnömoni
ve enfeksiyon primer atipik
enfestasyonlar
(Kist ve Tümör
polipler de lizis
dahil olmak sendromu
üzere) iyi
huylu ve kötü
huylu
6 / 13neoplazmalar
Kan ve lenf BTB* Hemoraji, Hemoliz
sistemi lökopeni, anemi,
hastalıkları Trombosito- nötropeni
peni
Bağışıklık BTB* aşırı Anafilaktik Anafilaktik
sistemi duyarlılık reaksiyon, şok
hastalıkları anafilaktoid
reaksiyon
Sinir sistemi Uykusuz- Uyku, afoni Disgözi,
hastalıkları luk (ses parestezi,
yitimi) periferal duyu
nöropatisi,
antikolinerjik
sendrom,
nörolojik
bozukluk,
ataksi,
ensefalit
Kardiyak Kalp Perikard Taşikardi,
hastalıklar disfonk- efüzyonu miyokard
siyonu enfarktüsü,
(palpitas- kalp
yon, yetmezliği
anjina
pektoris
gibi),
aritmi
Vasküler Hipo- Akut dolaşım Flebit
hastalıklar tansiyon, bozukluğu
Hiper-
tansiyon
Solunum, Pulmoner Pulmoner
göğüs yetmezlik fibröz
bozuklukları
ve
mediastinal
hastalıklar
Gastro- Bulantı, Diyare, Hemorajik
intestinal kusma Konstipas- özofajit,
hastalıklar yon, Gastro-
stomatit intestinal
hemoraji
7 / 13Deri ve deri Alopesi, Eritema,
altı doku BTB* deri dermatit,
hastalıkları Rahatsız- kaşıntı,
lıkları maküler-
papüler
döküntü,
aşırı terleme
Üreme sistemi Amenore İnfertilite
ve
meme
hastalıkları
Genel Mukozal Ağrı, Çoklu organ
bozukluklar ve enflamasyon, üşüme, yetmezliği
uygulama yorgunluk, Dehidras-
bölgesine pireksi yon,
ilişkin anoreksi
hastalıklar
Araştırmalar Hemoglobin AST,
düşüşü, ALT,
creatinin alkalin
artışı, üre fosfataz ve
artışı bilirübin
artışı,
hipokale-
mi
*BTB: Başka türlü belirtilemeyen
Bendamustinin allopurinol veya allopurinol ve rituksimab ile eş zamanlı kullanımı sonucu az
sayıda Stevens-Johnson Sendromu ve toksik epidermal nekroliz vakası bildirilmiştir.
CD4/CD8 oranı düşebilir. Lenfosit sayısında düşüş görülmüştür. İmmün sistemi baskılanmış
hastalarda enfeksiyon riski (örn. herpes zoster ile) artabilir.
Kazara ekstra-vasküler uygulama sonrası nekroz oluşumu, ayrıca toksik epidermal nekroz,
tümör lizis sendromu ve anafilaksi ile ilgili izole raporlar mevcuttur.
Miyelodisplastik sendrom, miyeloproliferatif hastalıklar, akut miyeloid lösemi ve bronşiyal
karsinomu içeren ikincil tümörler raporlanmıştır. Bunların bendamustin hidroklorür ile ilişkisi
belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8 / 13Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 0008; faks: 0312 218 3599)
4.9 Doz aşımı ve tedavisi
Her 3 haftada bir 30 dakikalık BENDUSTİNE infüzyonundan sonra en yüksek tolere
edilebilir doz (MTD) 280 mg/m2’dir. İskemik EKG değişiklikleriyle uyumlu olan ve doz
kısıtlayıcı olarak düşünülen kardiyak olaylarla ilgili OTK 2. derece oluşabilir.
Sonraki çalışmalardan birinde her 3 haftada bir 1. ve 2. gün 30 dakikalık bendamustin
hidroklorür uygulamasının MTD'si 180 mg/m2 olarak belirlenmiştir. Doz kısıtlayıcı toksisite
4. derece trombositopenidir. Bu uygulamada kardiyak toksisite doz kısıtlayıcı değildir.
Spesifik bir antidotu yoktur. Hematolojik yan etkileri kontrol altına almak için etkili bir karşı
yöntem olarak kemik iliği transplantasyonu uygulanabilir ve transfüzyonlar (trombosit,
konsantre eritrosit) uygulanabilir veya hematolojik büyüme faktörleri verilebilir.
Bendamustin hidroklorür ve metabolitleri düşük oranda diyalizle atılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antineoplastik ajanlar, alkilleyici ajanlar
ATC kodu: L01AA09
Bendamustin hidroklorür kendisine özgü bir aktiviteye sahip olan alkilleyici bir antitümöral
ajandır. Bendamustin hidroklorürün antineoplastik ve sitosidal etkileri temel olarak DNA’nın
tek ve çift sarmalının alkillasyon ile çapraz bağlanmasına dayanır. Bunun sonucu olarak DNA
matriks işlevleri ve DNA sentezi ile tamiri bozulur. Bendamustin hidroklorürün antitümör
etkisi farklı insan tümör hücre kültürleri (meme kanseri, küçük hücreli dışı ve küçük hücreli
akciğer kanseri, over karsinomu ve farklı lösemiler) ile yapılan birçok in-vitro ve fare, sıçan
ve insan kaynaklı tümörler ile farklı deneysel tümör modelleri ile yapılan in-vivo çalışmayla
kanıtlanmıştır.
Bendamustin hidroklorür insan tümör hücre kültürleri üzerinde diğer alkilleyici ajanlardan
farklı bir aktivite profili göstermiştir. Aktif madde, en azından kısmen kalıcı DNA
etkileşimine bağlı olarak, farklı direnç mekanizmaları olan insan hücre tümörü kültür
hücreleri ile hiçbir çapraz direnç oluşturmamış veya oldukça düşük çapraz direnç
oluşturmuştur. Buna ek olarak, klinik çalışmalarda bendamustinin antrasiklinler, alkilleyici
ajanlar ve rituksimab ile tam çapraz direnç oluşturmadığı gösterilmiştir. Ancak az sayıda
hastada değerlendirilmiştir.
Kronik lenfositik lösemi
Kronik lenfositik lösemide kullanım endikasyonu, bendamustin ile klorambusili karşılaştıran
tekli açık etiketli bir çalışmayla desteklenmektedir. Daha önce tedavi edilmemiş ve tedaviye
ihtiyacı olan 319 kronik lenfositik lösemili evre Binet B veya C’li hasta prospektif, çok
9 / 13merkezli, randomize çalışmaya dahil edilmiştir. 6 siklüs boyunca 1. ve 2. gün 100 mg/m2
bendamustin hidroklorür (BEN) ilk basamak tedavisi ile 1. ve 15. gün 0,8 mg/kg dozunda
klorambusil (CLB) kullanımları her iki kolda karşılaştırılmıştır. Tümör lizis sendromunun
önlenmesi için hastalara allopurinol uygulanmıştır.
BEN uygulanan hastalarda CLB uygulananlara göre belirgin ölçüde daha uzun ortalama
progresyonsuz sağkalım söz konusudur (21,5 aya karşı 8,3 ay, p <0,0001 en son takipte). Tüm
sağkalım anlamlı derecede farklı değildir (ortalamaya ulaşılmamıştır). Ortalama remisyon
süresi BEN ile 19 ay ve CLB ile 6 aydır (p <0,0001). Her iki tedavi kolundaki güvenlilik
değerlendirmesinde nitelik ve sıklık olarak beklenmeyen hiçbir yan etki ortaya çıkmamıştır.
Hastaların %34’ünde BEN dozu düşürülmüştür. Alerjik reaksiyonlara bağlı olarak hastaların
%3,9’unda BEN tedavisi kesilmiştir.
5.2 Farmakokinetik özellikler
Genel özellikler
Emilim
Bendamustin hidroklorür’ün tek IV dozundan sonra C genellikle infüzyon sonunda oluşur.
maks
Bendamustin doz orantılılığı çalışılmamıştır.
Dağılım
12 bireyde 120 mg/m2 dozun 30 dakikalık infüzyonu sonrasında eliminasyon yarı ömrü t
1/2β
28,2 dakikadır.
30 dakikalık i.v. infüzyonu takiben merkezi dağılım hacmi 19,3 L’dir. Kararlı hal şartları
altında i.v. bolus enjeksiyon sonrası merkezi dağılım hacmi 15,8-20,5 L’dir.
İlacın %95’inden fazlası plazma proteinlerine (başlıca albumin) bağlı halde bulunur.
Biyotransformasyon
Bendamustinin majör klirens yolu monohidroksi ve dihidroksi bendamustine hidroliz
şeklindedir. Hepatik metabolizma ile Ndesmetil- bendamustin ve gamma-hidroksi-
bendamustin oluşumu sitokrom P450 (CYP) 1A2 izoenzimini içerir. Bendamustinin diğer bir
majör metabolizma yolu glutatyon ile konjugasyonu içerir.
In-vitro bendamustin CYP1A4, CYP2C9/10, CYP2D6, CYP2E1 veya CYP1A2’yi inhibe
etmez.
Eliminasyon
12 bireydeki 120 mg/m2 vücut yüzey alanının 30 dakikalık i.v. infüzyonu sonrasındaki
ortalama toplam klirens 639,4 mL/dk’dır. Uygulanan dozun yaklaşık %20’si 24 saat sonra
idrarla atılır. İdrara geçen miktar sırasıyla monohidroksi-bendamustin >bendamustin
>dihidroksi-bendamustin >okside-metabolit >N-desmetil-bendamustin şeklindedir. Safradan
başlıca polar metabolitler elimine edilir.
10 / 13Doğrusallık/doğrusal olmayan durum
Geçerli değildir.
Hastalardaki karakteristik özellikler
Karaciğer yetmezliği
Karaciğerinde %30-70 tümör enfestasyonu ve hafif karaciğer yetmezliği (serum bilirübin <1,2
mg/dL) olan hastalarda farmakokinetik tutum değişmez. Normal karaciğer ve böbrek işlevine
sahip hastalarda C , t , EAA, t , dağılım hacmi ve klirens açısından belirgin bir
maks maks 1/2β
farklılık yoktur. Bendamustinin EAA’nı ve toplam vücut klirensi serum bilirübin ile ters
orantılıdır.
Böbrek yetmezliği
Diyaliz hastaları da dahil olmak üzere kreatinin klirensi >10 mL/dk olan hastalar ile normal
karaciğer ve böbrek işlevlerine sahip olan hastalar arasında C , t , AUC, t , dağılım
maks maks 1/2β
hacmi ve klirens açısından belirgin bir farklılık yoktur.
Yaşlı hastalar
Farmakokinetik çalışmalara yaşı 84’e kadar olanlar dahil edilmiştir. Yüksek yaş
bendamustinin farmakokinetiğini etkilememektedir.
5.3 Klinik öncesi güvenlilik verileri
Advers etkiler klinik çalışmalarda gözlenmemiş, ancak klinik çalışmalarda maruz kalınan
düzeylerle aynı maruziyet düzeylerinin söz konusu olduğu hayvan çalışmalarında
gözlenmiştir ve klinik kullanımla arasındaki olası ilişki şöyledir:
Köpeklerdeki histolojik çalışmalarda gastrointestinal sistemde makroskopik olarak görünür
mukoza hiperemisi ve hemoraji görülmüştür. Mikroskopik araştırmalarda lenfatik dokuda bir
immün baskılanmayı belirten büyük değişiklikler ve böbrek ile testislerde tübüler ve atrofik
değişiklikler, prostat epitelyumunda nekrotik değişiklikler gösterilmiştir.
Hayvan çalışmalarında bendamustinin embriyojenik ve teratojenik olduğu gösterilmiştir.
Bendamustin kromozom hatalarını indükler ve in-vitroda olduğu gibi in-vivoda da
mutajeniktir. Dişi farelerde yapılan uzun süreli çalışmalara göre bendamustin karsinojeniktir.
6. FARMASÖTİK ÖZELLİKLER
6.1 Yardımcı maddelerin listesi
Mannitol enjektabl
6.2 Geçimsizlikler
BENDUSTİNE Bölüm 6.6’da belirtilenler dışında hiçbir tıbbi ürünle karıştırılmamalıdır.
6.3 Raf ömrü
24 ay
11 / 136.4 Saklamaya yönelik özel tedbirler
25°C altındaki oda sıcaklıklarında, ışıktan korumak için ambalajında saklayınız.
Flakon açıldıktan sonra hemen sulandırılmalıdır. Sulandırılmış konsantre %0,9 sodyum klorür
çözeltisiyle derhal seyreltilmelidir.
Mikrobiyolojik açıdan bakıldığında çözeltinin hemen kullanılması gerekir. Hemen
kullanılmadığı takdirde saklama süresi ve koşulları kullanıcının sorumluluğundadır.
6.5 Ambalajın niteliği ve içeriği
Amber renkli 26 mL silme hacme sahip Tip I cam vialler içerisinde bromlanmış butil
materyalden üretilmiş özel şekilli liyofilizasyon tıpası ile yarı tıpalı halde sunulmaktadır.
Liyofilizasyon işlemi sonrasında tam tıpalı hale getirilerek aluminyum flip-off ambalaj
materyali ile mühürlenmiş ve sızdırmaz özellik kazandırılmıştır.
6.6 Beşeri tıbbi üründen arta kalan maddelerin imhası ve diğer özel önlemler
BENDUSTİNE hazırlanması sırasında, inhalasyonu, cilt veya diğer muköz membranlarla
temasından kaçınılmalıdır (eldiven ve koruyucu kıyafet giyilmeli). Kontamine olan vücut
kısımları suyla dikkatli bir şekilde yıkanmalı ve sabunlanmalı, gözler fizyolojik sodyum
klorür solüsyonuyla yıkanmalıdır. Mümkünse sıvı geçirmez, kullan at emici örtülü özel
çalışma alanlarında (laminar flow) çalışılmalıdır. Hamile personel sitotoksik ilaçların
hazırlandığı alandan uzaklaştırılmalıdır.
İnfüzyon çözeltisi için konsantre toz enjeksiyonluk su ile sulandırılmalı, 9 mg/mL (%0,9)
sodyum klorür enjeksiyonluk çözelti ile seyreltilmeli sonra intravenöz infüzyon yoluyla
uygulanmalıdır. Aseptik teknik kullanılmalıdır.
Sulandırma
25 mg BENDUSTİNE içine 10 mL enjeksiyonluk su eklenir ve karıştırılarak çözünür.
Seyreltme
Berrak bir çözelti elde edildiğinde (genellikle 5-10 dakika sonra) yaklaşık 500 mL’lik son
hacmi elde etmek için %0,9 sodyum klorür çözeltisi ile derhal tavsiye edilen toplam doza
seyreltilir.
BENDUSTİNE diğer enjeksiyonluk çözeltilerle değil, %0,9 sodyum klorür çözeltisi ile
seyreltilmelidir.
Uygulama
Çözelti intravenöz infüzyon yoluyla 30-60 dakikada uygulanmalıdır. Flakonlar tek
kullanımlıktır. Kullanılmadan kalan kısım veya artık materyaller yerel gerekliliklere göre
imha edilmelidir.
12 / 13Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
E-mail: deva@devaholding.com.tr
8. RUHSAT NUMARASI(LARI)
2017/208
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2017
Ruhsat yenileme tarihi:
10. KÜB’ÜN YENİLENME TARİHİ
13 / 13