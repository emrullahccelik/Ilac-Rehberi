 1 KULLANMA TALİMATI  
 
METİRASİN  1,5 MIU/250 mg film kaplı tablet  
Ağızdan alınır.  
• Etkin madde : Her bir film kaplı tablet etken madde olarak 1,5 MIU spiramisin ve  250 mg 
metronidazol içerir.  
• Yardımcı madde(ler):  Prejelatinize nişasta, l aktoz monohidrat  (sığır sütü kaynaklı) , 
sodyum nişasta glikolat (tip A), mikrokristal selüloz, magnezyum stearat, hidroksipropil 
metil selüloz, makrogol 6000, titanyum dioksit (E171), s af su  
 
Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü siz in için önemli bilgiler içermektedi r. 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız.   
• Bu ilaç k işisel olarak sizin için reçete edilmi ştir, başkalarına vermeyiniz.   
• Bu ilacın kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında yüksek 
veya dü şük doz kullanmayınız.   
 
Bu Kullanma Talimatında:   
1.  METİRASİN  nedir ve ne için kullanılır?  
2.  METİRASİN ’i kullanmadan önce dikkat edilmesi gerekenler  
3.  METİRASİN  nasıl kullanılır?  
4.  Olası yan etkiler nelerdir?  
5.  METİRASİN ’in saklanması  
Başlıkları yer almaktadır.  
 
1. METİRASİN  nedir ve ne için kullanılır?  
METİRASİN ’in etkin maddel eri spiramisin ve metronidazoldü r. METİRASİN , antibiyotik 
grubuna ait kombinasyon bir ilaçtır . Vücudunuzda enfeksiyona yol açan bakteri leri öldürür.  
METİRASİN  karton kutu içerisinde 1 ,5 MIU spiram isin ve 250 mg metronidazol 
kombinasyonu içeren 10 adet ve 14 adet film kaplı tablet şeklinde sunulmaktadır.   2 METİRASİN  aniden başlayan (akut), uzun süre devam eden (kronik) veya tekrarlayan diş  
enfeksiyonlarında kullanılır. Diş enfeksiyonları;  
- Diş abseleri, deri altındaki dokunun iltihaplanması (flegmon), üst çene kemiğinin ön orta 
kısmındaki dokuların iltihabı (premaksiller selülit), dişlerde kuronu çevreleyen yumuşak 
dokunun iltihabı (perikoronit)  
- Diş eti iltihabı (gingivit), ağız mukozası iltihabı (stomatit)  
- Diş çevresi zarının iltihabı (periodontit)  
- Kulak altı tükrük bezinin iltihabı  (parotidit), çene altı bezi iltihabı (submaksilarit)  
 
METİRASİN  ayrıca odonto -stomatolojik (ağız boşluğu) ameliyatlar ında operasyon sonrası    
lokal enfeksiyonların oluşmasını  önleyici tedavi olarak kullanılır.  
Bu ilaç sığır sütünden elde edilen laktoz monohidrat yardımcı maddesini içerir.   
 
2. METİRASİN ’i kullanmadan önce dikkat edilmesi gerekenler  
METİRASİN ’i aşağıdaki durumlarda KULLANMAYINIZ  
• İmidazollere, spiramisine veya yardımcı maddelerden herhangi birine karşı alerjiniz varsa  
• 6 yaş altındaki çocuklarda  
• Disülfiram (alkol bağımlılığı tedavisinde kullanılan  ilaç), alkol içeren ilaçlar  ve alkollü 
içecekler in kullanımında  
• Konjenital galaktozemi (doğuştan görülen kanda şeker birikmesi), glikoz  (kan şekeri )  ve 
galaktoz un (süt şekeri) sindirim sisteminde emilememesinden ileri gelen emilim  
bozukluğu ya  da laktaz  (laktozu parçalayan enzim) eksikliği gibi nadir görülen 
metabolizma ile ilgili hastalıklardan birinin s izde bulunması durumunda kullanmayınız.  
 
METİRASİN ’i aşağıdaki durumlarda DİKKATLİ KULLANINIZ  
Eğer ; 
• Sinir sistemi il e ilgili bir hastalığınız varsa (bu durumun şiddetlenme riski dikkate 
alınmalıdır ), 
• Psikolojik rahatsızlığınız varsa,  
• Karaciğer hastalığınız varsa ya da daha önce bu tür bir hastalık geçirmiş iseniz,  
• Eğer, hâlihazırda kalp problemleriniz varsa: sizde doğuştan gelen QT aralığı uzaması 
bulunuyorsa veya aile öykünüzde mevcutsa (elektrokardiyogramda (EKG) tespit edilir), 
kan elektrolit dengesizliğiniz varsa (özellikle kandaki potasyum veya magnezyum  3 seviyelerinin düşük olması), kalp atım hızınız çok yavaşsa (bradikardi olarak bilinir), 
kalbiniz zayıfsa (kalp yetmezliği), kalp krizi geçmişiniz varsa (miyokard enfarktüsü), 
kadınsanız veya yaşlıysanız veya bazı EKG anormalliklerine neden olabilecek başka 
ilaçlar kullanıyorsanız (“Diğer ilaçlar ile birlikte kullanımı” bölümüne bakınız),  
• Böbrek yetmezliği nedeniyle diyaliz alıyorsanız,  
• Metronidazol ile menenjit öykünüz varsa bu ilacı dikkatli kullanınız.  
 
İlk dozdan sonra, aşağıdaki belirtilerle  kendini gösteren şiddetli ve ani alerjik reaksiyon 
(anafilaksi, anjiyoödem) ortaya çıkma riski vardır: göğüste sıkış ma, baş dönmesi, mide 
bulantısı, bayılma veya ayakta dururken baş dönmesi. Bu belirtiler ortaya çıkarsa, hayatınız 
tehlikede olabileceğinden bu ilacı almayı bırakın ız ve derhal doktorunuza başvurun uz. 
 
10 günden uzun süreli tedavilerde klinik ve laboratuvar izlem önerilir.  
 
Glikoz -6-fosfat -dehidrojenaz eksikliği (kansızlığı tetikleyen kırmızı kan hücreleri enzim 
eksikliğinin neden olduğu, nadiren görülen kalıtımsal bir hastalıktır) olan hastalarda çok nadir 
hemolitik anemi (kırmızı kan hücresi yıkılımının artmasından kaynaklanan anemi) vakaları 
bildirilmiştir. Bu tip hastalarda spiramisinin kullanılması önerilmemektedir.  
 
Geçmişinizde hematolojik bozukluk (kan hastalığı) var ise, METİRASİN’in yüksek doz 
ve/veya uzun dönem tedavilerinde özellikle lökosit (beyaz kan hücresi) sayımlarınızın 
kontrolü ile düzenli kan tahlilleri yaptırmanız önerilir. Kanda lökosit sayını zda azalma 
görüldü ise, tedavinize  devam edilip edilmeyeceğine doktorunuz karar verecektir.  
 
Çocukluk çağında gelişme geriliği ile ortaya çıkan nadir bir kalıtsal hastalık olan Cockayne 
sendromu varsa, doktorunuz tedavinin başlamasından hemen önce, tedavi boyunca ve 
sonrasında karaciğer fonksiyonunuzu  sıklıkla izlemelidir.  
 
Laboratu var muayenesinden geçmeniz gerekiyorsa, doktor unuza  veya laboratu var personeli ne 
bu ilacı aldığınızı söyleyin iz. Bu ilacı almak yanlış pozitif testle  bazı laboratu var testlerinin 
sonuçlarını bozabilir  (Nelson testi) . 
 
Bu uyarılar, geçmişteki herhangi bir dönemde dahi ol sa sizin için geçerliyse lütfen 
doktorunuza danışınız.   4 METİRASİN ’in yiyecek ve içecek ile kullanılması  
Tedavi  sırasında alkollü içeceklerden kaçınmak gerekir . Tedaviden sonra 48 saat alkol 
alınmamalıdır.  
 
Hamilelik  
İlacı kullanmadan önce doktorunuza veya eczacınıza danış ınız. 
METİRASİN ’in hamilelerde kullanımının zararlı olup olmadığı bilinememektedir. Bu 
nedenle, olası riskler göz önüne alınarak gerekli olduğunda ve dikkatle kullanılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
Emzirme  
İlacı kullanmadan önce doktorunuza veya eczacınıza danışınız.  
METİRASİN anne sütüne geçtiği için emzirme döneminde kullanılmamalıdır.  
 
Araç ve makine kullanımı  
Eğer  baş dönmesi,  zihin bulanıklığı, halüsinasyon  (olmayan bir şeyi görme , işitme , tat veya 
kokusunu alma), kasılma , görme bozukluğu  gibi belirtiler yaşıyorsanız, araç ve makine 
kullanmayınız .  
 
METİRASİN ’in içeriğinde bulunan bazı yardımcı maddeler hakkında önemli bilgiler  
METİRASİN  içerisinde laktoz monohidrat bulunur. Bu nedenle, eğer daha önceden 
doktorunuz tarafından bazı şekerlere karşı intoleransınız (hassasiyet ) olduğu söylenmiş se bu 
tıbbi ürünü almadan önce doktorunuzla temasa geçiniz.  
Her bir METİRASİN  tablet, 1 mmol (23 mg)’dan daha az sodyum ihtiva eder ,  yani esasında 
“sodyum içermez.”  
 
Diğer ilaçlar ile birlikte kullanımı  
Aşağıdaki ilaçlar METİRASİN ile birlikte kullanıldığında  Torsades de Pointes hastalığını 
(yaşamı tehdit eden düzensiz kalp ritmi) tetikleyebilir:  
- Kalp ritim bozukluğunda kullanılan s ınıf IA ve sınıf III antiaritmi kler adı verilen ilaçlar 
(kinidin, hidrokinidin, disopiramid, amiodaron, sotalol, dofetilid, ibutilid),  
- Sultoprid (psikiyatrik hastalıkların teda visinde kullanılır ),  
- Arsenik bileşikleri (akut promiyelositik lösemi adı verilen bir kanser çeşidinin tedavisinde 
kullanılan ilaçlar),   5 - Bepridil (kalp dama rlarının genişletilmesi için kullanılır ), 
- Mide bağırsak bozuklarının tedavisinde kullanılan prukaloprid, damar yoluyla uygulanan 
dolasetron ve difemanil,  
- Enfeksiyon tedavisinde kullanılan bazı antibiyotikler (damar yoluyla uygulanan 
eritromisin, levofloksasin, moksifloksasin),  
- Mizolastin (alerji hastalıkların a karşı kullanılır ),  
- Toremifen (meme kanserinin teda visinde kullanılır ),  
- Damar yoluyla uygulanan vinkamin (bey ne kan akımını artırır ). 
 
METİRASİN ’in içeriğinde bulunan spiramisin, kardiodopa emilimini inhibe eder ve kandaki 
levodopa düzeyini düşürür. Klinik gözlem sonuçla rına göre levodopa dozu ayarlanmalıdır.  
 
Metronidazol, yüksek doz busulfan (bazı kan hastalıklarının tedavisinde ve kemik iliği nakli  
hazırlığında önerilir) ile uygulandığında, busulfan konsantrasyonları ikiye katlanır.    
 
METİRASİN ’in içeriğinde bulunan metronidazol , disülfiram ile birlikte kullanıldığında zih in 
bulanıklığı v e benzeri psikolojik reaksiyonlara neden olabilir.  
 
Sıcak basması, kızarıklık, kusma, kalp atış hızı gibi etkiler meydana gelebileceğinden alkol 
içeren ilaçlar almaktan kaçınılmalıdır.  
 
Ağız yolu ile alınan antikoagülan (kanın pıhtılaşmasını önleyen madde) ile birlikte 
kullanıldığında, antikoagülanın aktivitesinde artış gözlenebilir.  Oral antikoagülan dozunun 
azaltılması gerekebilir ve protrombin zamanları izlenmelidir.  
 
Epilepsi (sara) tedavisinde kullanılan ilaçlar (örneğin; etkin madde olarak karbamazep in, 
fosfenitoin, fenobarbital,  fenitoin ve primidon içeren ilaçlar)  metronidazolün plaz ma 
konsantrasyonlarını düşürebilir.  Bu ilaçlar ile tedavi sırasında ve tedavi kesildikten sonra 
klinik gözlem sonuçlarına göre metronidazol dozu ayarlanmalıdır.  
 
Bazı bakterilerin neden olduğu hastalıkları tedavi etmek için kullanılan bir antibiyotik olan 
rifampisin  metronidazolün plaz ma konsantrasyonlarını düşürebilir . Rifampisin tedavisi 
sırasında ve tedavi kesildikten sonra metronidazol dozunun klinik gözlem sonuçlarına göre 
ayarlanması gerekebilir.   6 Ruhsal hastalıkların tedavisinde kullanılan lityum isimli maddeyi içeren  ilaç metronidazolle 
birlikte kullanıldığında lityumun plazma düzeyleri yükselebilir. Bu nedenle lityum tedavisi 
altındayken metronidazol uygulanan hastalarda lityum dozunun ayarlanması gerekebilir.  
 
Kanser tedavisinde kullanılan 5-floroürasil  metronidazolle birlikte kullanıldığında 5 -
fluorourasilin atılımı azalır ve buna bağlı olarak toksik etkileri artar.  
 
Bağışıklık sistemini baskılayan ve etkin madde olarak siklosporin isimli maddeyi içeren 
ilaçlar ile birlikte kullanıldığında dikkatli olunmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. METİRASİN  nasıl kullanılır?  
Uygun kullanım ve doz/uygulama sıklığı için talimatlar:  
15 yaşından büyük çocuklar ve yetişkinler , 
- Yemeklerle birlikte, günd e 2 veya 3 defa, toplam 2 veya 3 tablet  (3 -4,5 MIU spiramisin ve 
500-750 mg metronidazol)  
- Ciddi vakalarda dozaj 4 tablete çıkarılabilir.  
 
6-15 yaş arası çocuklar,  
6 - 10 yaş arası: G ünde 1 tablet  (1,5 MIU spiramisin ve 250 mg metronidazol)  
10-15 yaş arası: Günde 1,5 tablet (2 ,25 MIU spiramisin ve 375 mg metronidazol)  
 
Koruyucu tedavi  
Odonto -stomatolojik  (ağız boşluğu) ameliyatlarında operasyon sonrası  lokal enfeksiyonların 
önlenmesinde:  
15 yaşından büyük çocuklar ve yetişkinler,  
- Yemeklerle birlikte, günde  2 veya 3 defa, toplam 2 veya 3 tablet  (3 -4,5 MIU spiramisin ve 
500-750 mg metronidazol)  
- Ciddi vakalarda dozaj 4 tablete çıkarılabilir.  
 
6-15 yaş arası çocuklar,  
- 6 - 10 yaş arası: Günde 1 tablet  (1,5 MIU spiramisin ve 250 mg metronidazol)   7 - 10-15 yaş arası: Günde 1,5 tablet (2,25 MIU spiramisin ve 375 mg metronidazol)  
 
MET İRAS İN ile tedavi süresi 5 ila 10 gün arasında değişebilir.  
 
Uygulama yolu ve metodu:  
METİRASİN  sadece ağızdan kullanım içindir. Besinlerle birlikte alabilirsiniz. Tableti bir 
bardak su ile yutunuz.  
  
Değişik yaş grupları:  
Çocuklarda kullanımı:    
6 yaşın altındaki çocuklarda kullanılmaz.  
 
Yaşlılarda kullanımı:  
Yetişkinler için kullanılan dozu kullanınız.  
 
Özel kullanım durumları:  
Böbrek yetmezliği:  
Bu hasta grubuyla ilgili özel olarak yapılmış çalışma mevcut değildir.   
 
Karaciğer yetmezliği:   
Şiddetli karaciğer hastalığında, günlük toplam metronidazol dozu üçte birine düşürülmeli ve 
günde bir kez verilmelidir.  
 
Eğer METİRASİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz.  
 
Kullanmanız gerekenden daha fazla METİRASİN  kullandıysanız:  
METİRASİN ’den kullanmanız gerekenden fazlasını kullanmı şsanız bir doktor veya eczacı ile 
konuş unuz.  
 
METİRASİN ’i kullanmayı unutursanız   
Unutulan dozları dengelemek için çift doz almayınız.  
 
  8 METİRASİN  ile tedavi sonlandırıldığındaki oluşabilecek etkiler   
Tedavi sonlandırıldıktan sonra oluşabilecek herhangi bir etki tanımlanmamıştır .  
 
4. Olası yan etkiler nelerdir?  
Tüm ilaçlar gibi METİRASİN ’in içeriğinde bulunan maddelere duyarlı olan kişilerde yan 
etkiler olabilir.  
Yan etkiler şu şekilde sınıflandırılır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın en az birinde  görülebilir.  
Yaygın olmayan: 100 hastanın birinden az, fakat 1.000 hastanın en az birinde  görülebilir. 
Seyrek: 1.000 hastanın birinden az, fakat 10.000 hastanın en az birinde  görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, METİRASİN ’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:   
• İlk dozdan sonra, aşağıdaki belirtilerle  kendini gösteren şiddetli ve ani alerjik reaksiyon 
(anafilaksi, anjiyoödem) ortaya çıkma riski vardır: göğüste sıkışma, baş dönmesi, mide 
bulantısı veya bayılma veya ayakta dururken baş dönmesi. Bu belirtiler ortaya çıkarsa, 
hayatınız tehlikede olabileceğinden bu ilacı almayı bırakın ız ve derhal doktorunuza 
başvurun uz. 
• Kurdeşen  (ısırgan otunun neden olduğuna benzer bir cilt döküntüsü) , yüzde ve boğazda  
ani şişme (anjiyoödem),  ciddi ve potansiyel aşırı duyarlılık reaksiyonları (alerjik şok) 
hayatı tehdit edebilir . 
• Tüm vücudunuzda kızarıklık ve  yüksek ateşin eşlik ettiği içi sıvı dolu küçük kabarcıklar 
(akut generalize ekzantematöz püstüloz denilen ciddi bir reaksiyondur).  
• Tüm vücuda hızlı bir şekilde yayılabilen ve hayatı tehdit edici olabilen, içi sıvı dolu 
kabarcıkların oluştuğu kabartılı deri döküntüsü ve derinin tabaka halinde soyulması  
şeklinde ciddi deri reaksiyonları (toksik epidermal nekroliz, Stevens -Johnson sendromu). 
Buna benzer herhangi bir etki oluşursa spiramisin  veya metronidazol  içeren hiçbir ilacı 
bir daha kullanmamalısınız.  
• Karışıklık durumu, bilinç bozuklukları, davranış ve hareketleri koordine etme zorluğu, 
konuşma ve yürüme güçlüğü, istemsiz göz hareketleri , titreme ile sonuçlanan  9 ensefalopatiler veya serebellar sendrom adı verilen nörolojik bozukluklar. Bu 
bozukluklar, tedavi durdurulduğund a genellikle geri çevrilebilir ve tıbbi görüntülemedeki 
(MR) değişikliklerle ilişkili olabilir. Ölümcül sonucu olan istisnai durumlar bildirilmiştir.  
• Periferik duyusal nöropati ; el ve ayaklarda sinirlerin zarar görmesi sonucu karıncalanma, 
üşüme hissi, uyuşma, dokunma hissinde azalmaya neden olur.  
• Cockayne sendromlu hastalarda ölümcül sonuçları olan vakalar da dahil olmak üzere 
ciddi karaciğer toksisitesi / akut karaciğer yetmezliği bildirilmiştir. Mide ağrısı, bulantı, 
kusma, ateş, halsizlik, yorgunluk, sarılık, koyu idrar, mastik renkli dışkı belirtilerine 
sahipseniz derhal ilacı kullanmayı durdurunuz.   
• Tedav inin ilk dozlarından itibaren, özellikle önceden psikiyatrik bozukluğu olan 
hastalarda davranış bozuklukları  ortaya çıkabilir. Tedavi kesilmeli ve doktora 
başvurulmalıdır .  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin METİRASİN ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkileri n hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:   
• Cilt ve gözlerde sarımsı görünüm. Bu durum, bir karaciğer hastalığına işaret edebilir 
(sarılık). Diğer antibiyotiklerle kombine olarak metronidazol ile tedavi edilen hastalarda 
karaciğer naklini gerektiren karaciğer yetmezliği olguları bildirilmiştir.  
• Beklenmedik enfeksiyonlar, ağızda yaralar, diş etinde kanama veya yorgunluk. Bu durum, 
bir kan sorunu nedeniyle ortaya çıkabilir.  
• Sırtınıza yansıyan şiddetli karın ağrısı (pankreatit)  
 
Bunların hepsi ciddi yan etkilerdir. Acil tıbbi müdahale gerekebilir.  
Bu ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Çok yaygın:  
• Geçici ve ara sıra meydana gelen k arıncalanma, uyuşma, iğnelenme hissi (parestezi)   10 Yaygın:  
• Geçici tat bozukluğu  (disguzi)  
• Karın ağrısı, bulantı, kusma, ishal, mide ağrıları    
• Döküntü   
 
Çok seyrek:  
• Karın ağrısı ve ateşle beraber, ciddi, inatçı ve kanlı da olabilen ishal ile kendini gösteren 
bağırsak iltihaplanması (psödomembranöz kolit)  
• Karaciğer fonksiyon testlerinde anormallikler   
• Kanda çok düşük akyuvar sayımı (agranülositoz), belirli beyaz kan hücrelerinin sayısının 
yetersiz olması (nötropeni), kan pıhtısı yapan hücrelerin sayısında azalma  
(trombositopeni), bütün kan hücrelerinde azalma (pansitopeni)  
• Sersemlik hissi , var olmayan şeyleri duyma ya da görme (halüsinasyonlar) , intihar 
düşüncesi ile seyredebilen paranoya (kuşku) ve/veya deliryum (huzursuzluk, taşkınlık, 
hezeyan gibi belirti gösteren ani geçici bilinç bozukluğu)  gibi zihinsel sorunlar  
• İlacın kesilmesi durumunda düzelebilen beyin fonksiyon bozukluğu (ensefalopati) ve 
nörolojik bir hastalık olan subakut serebellar sendromu (örneğin, kas hareketlerini 
koordine edememe (ataksi), konuşma bozukluğu (dizartri), yürüyüş bozukluğu, gözlerde 
hızlı ve kontrolsüz hareketler (nistagmus) ve titreme (tremor)), baş ağrısı, baş dönmesi, 
bilinç bulanıklığı, nöbetler   
• Bulanık veya çift görme,  uzağı net görememe,  görme keskinliğinde azalma ve renkli 
görmede değişiklik gibi geçici göz problemleri  
• Karaciğer enzimlerinde (AST, ALT, ALP) artış, hepatit (sarılık) ve karaciğer hasarı. 
Diğer antibiyotiklerle birlikte kullanıldığında karaciğer nakli gerektiren karaciğer 
yetmezliği.  
• Ateşli c ilt döküntüsü ya da kızarması , kaşıntı, akut generalize ekzantematöz püstüloz  
(yüksek ateşin eşlik ettiği akut yaygın döküntülü içi cerahat dolu küçük kabarcıklar)  
• Kas veya eklemlerde ağrı  
• İdrar renginde koyulaşma  (kırmızımsı kahverengi bir renkte görünümü)  
 
 
 
  11 Bilinmiyor:  
• Beyaz kan hücresi sayısında düşüş  (lökopeni) , belirli beyaz kan hücrelerinin sayısının 
yetersiz olması  (nötropeni) , demir eksikliğine bağlı olmayan, kırmızı kan hücrelerinin 
parçalanması sonucu oluşan kansızlık  (hemolitik anemi)  
• QT aralığında uzama (kalpte ciddi ritim bozukluklarına ve ani ölümlere yol açabilen bir 
durum), kalp atışının çok hızlı, çok yavaş veya düzensiz olması (ventriküler aritmi), 
anormal derecede hızlı kalp atışı (ventriküler taşikardi), kalp durması ile sonuçlanabilen 
ciddi kalp ritim bozuklukları (torsades de pointes)  
• Mikst hepatit adı verilen karaciğerde iltihaplanma ile beraber safra akışında azalma veya 
durmaya neden olan hastalık veya daha nadir olarak sitolitik kolestatik hepatit adı verilen 
karaciğerde iltihaplanmaya ve safra akışında azalma ya da durmaya ve aynı zamanda 
hücre yıkımına neden olan hastalık  
• Ürtiker (k urdeşen ), kaşıntı, anjiyoödem (yüzde ve boğazda ani şişme), anafilaktik şok 
(ani aşırı duyarlılık tepkisi), Steven -Johnson sendromu (cildin soyulması, şişmesi, 
kabarcıklar ve ateş ile seyreden  ciddi hastalık) ve toksik ep idermal nekroliz ( içi sıvı dolu 
kabarcıklarla deri  soyulmaları ve doku kaybı ile seyreden ciddi hastalık) ,  eritema 
multiforme (genelde kendiliğinden geçen, el, yüz ve ayakta dantele benzer kızarıklık  
oluşturan, aşırı duyarlılık durumu), akut generalize ekzantematöz püstüloz  (yüksek ateşin 
eşlik ettiği akut yaygın döküntülü içi cerahat dolu küçük kabarcıklar) , tekrarlayan ilaç 
kullanımı ile mor ila koyu kırmızı renkte, bazen kabarcıklı deri döküntüsü (fiks ilaç 
erüpsiyonu)  
• Ruhsal çökkünlük hissi  
• El-ayak uçlarında sinir hasarı (periferal nöropati)  
• Ateş, baş ağrısı, ense sertliği, ışığa aşırı hassasiyet, bulantı, kusma gibi bir grup belirtinin 
birlikte olması. Bu durum, beyin ve omuriliği saran zarın iltihabı sonucu ortaya çıkmış 
olabilir (menenjit)  
• Görme ile ilgili sinirlerin hasar görmesi  (optik nörit)  
• İlacın kesilmesi durumunda düzelebilen pankreas iltihabı (pankreatit)  
• Bulantı, kusma, ishal, mide rahatsızlığı, a ğız kuruluğu ile dilde iltihaplanma, ağız iltihabı, 
tat bozuklukları, dilin görünümünde değişiklik veya renk değişikliği (bir mantarın 
gelişmesinden kaynaklanabilir), iştah kaybı  
• Ateş 
  12 Eğer bu kullanma talimatında bahsi geçmeyen herhangi bir yan etki ile karş ılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. METİRASİN 'in saklanması  
METİRASİN ’i çocukların göremeyeceği, eri şemeyeceği yerlerde ve ambalajında saklayınız.   
25°C altındaki oda sıcaklığında, ışıktan koruyarak saklayınız.  
 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra METİRASİN ’i kullanmayınız.  
Eğer üründe ve/veya ambalajında bozukluklar fark ederseniz METİRASİN ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:  
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri:  
VEM İlaç San. ve Tic. A.Ş                          
Çerkezköy Organize Sanayi Bölgesi  
Karaağaç Mahallesi, Fatih Bulvarı, No:38  
Kapaklı / TEKİRDAĞ   
 
Bu kullanma talimatı …/…/… tarihinde onaylanmış tır.   