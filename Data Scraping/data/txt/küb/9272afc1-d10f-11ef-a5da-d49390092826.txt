KISA ÜRÜN BİLGİSİ
1. BEŞERİ TIBBİ ÜRÜNÜN ADI
DIPROSPAN 5 mg + 2 mg/1 mL Enjeksiyonluk Süspansiyon
Steril
2. KALİTATİF VE KANTİTATİF BİLEŞİM
Etkin madde:
Betametazon dipropionat 6,43 mg (5 mg betametazona eşdeğer)
Betametazon sodyum fosfat 2,63 mg (2 mg betametazona eşdeğer)
Yardımcı maddeler:
Sodyum fosfat, dibazik, susuz 2 mg
Sodyum klorür 5 mg
Disodyum edetat 0,1 mg
Benzil alkol 9 mg
Metilparaben 1,3 mg
Propilparaben 0,2 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk Süspansiyon
Yabancı maddeler içermeyen, kolayca süspansiyon haline geçebilen, beyaz partiküller
içeren, berrak, renksiz, hafifçe viskoz likid.
4. KLİNİK ÖZELLİKLER
4.1 Terapötik endikasyonlar
Kortikoterapi adjuvan bir tedavidir, konvansiyonel tedaviye alternatif değildir.
İntramusküler uygulama
DIPROSPAN kortikosteroidler ile tedaviye yanıt verdiği bilinen çeşitli romatizmal,
dermatolojik ve alerjik hastalıkların yanısıra kolajen hastalıkları ve diğer hastalıkların
tedavisi için endikedir.
Kas-iskelet sistemine uygulama (intraartiküler ve periartiküler uygulama ve
yumuşak dokunun içine doğrudan uygulama)
Osteoartrit ve romatoid artritte kısa süreli uygulamada adjuvan tedavi olarak (hastanın
akut bir episod veya alevlenme durumunda iyileşebilmesi için)
İntralezyonel uygulama
Dermatolojik hastalıklar için.
Ayağa lokal uygulama
Heloma durum veya heloma molle altında görülen bursit, topuk dikeninin altındaki bursit,
halluks rigidusun altındaki bursit, digiti quinti varusun üzerindeki bursit, sinovyal kistler,
Morton metatarsaljisi (Morton nöromu), tenosinovit ve küboid kemik periostitinde kısa
süreli adjuvan tedavi olarak (hastanın akut bir episod veya alevlenme durumunda
iyileşebilmesi için).Tipik durumlar
Alerjik durumlar
Status asthmaticus, kronik bronşiyal astım, mevsimsel ya da yıl boyu devam eden alerjik
rinit, şiddetli alerjik bronşit, kontakt dermatit, atopik dermatit, saman nezlesi,
anjiyonörotik ödem, serum hastalığı, ilaçlara karşı veya böcek ısırmalarına karşı aşırı
duyarlılık reaksiyonları.
Romatizmal hastalıklar
Osteoartrit, romatoid artrit, bursit, lumbago, siyatik, koksidini, akut gut artriti, tortikolis,
gangliyon kisti, ankilozan spondilit, radikülit, eksoztoz, fasiit.
Dermatolojik hastalıklar
Atopik dermatit (numüler ekzema), nörodermatit (lokalize liken simpleks), kontakt
dermatit, ağır güneş yanığı, ürtiker, hipertrofik liken planus, necrobiosis lipoidica
diabeticorum, alopesi areata, diskoid lupus eritematosus, keloidler, pemfigus, herpetiform
dermatit, kistik akne.
Kollajen hastalıkları
Sistemik lupus eritematosus, skleroderma, dermatomiyozit ve poliarteritis nodosanın
seçilmiş vakalarında idame tedavisi olarak veya bir alevlenme sırasında.
Neoplastik hastalıklar
Erişkinlerde lösemi ve lenfomanın ve çocuklarda akut löseminin palyatif tedavisi
Diğer durumlar
Adrenogenital sendrom, spru, kortikosteroidlere duyarlı kan diskrazileri, nefrit ve nefrotik
sendrom.
DIPROSPAN primer ya da sekonder adrenokortikal yetmezlik tedavisinde kullanılabilir
ancak bu durumda mineralokortikoidlerin de tedaviye eklenmesi gerekir.
4.2 Pozoloji ve uygulama şekli
Kullanmadan önce çalkalayınız.
DOZ DEĞİŞKENDİR VE TEDAVİ EDİLEN HASTALIĞA, ŞİDDETİNE VE
HASTANIN KLİNİK YANITINA BAĞLI OLARAK HER BİR HASTANIN
İHTİYAÇLARI DOĞRULTUSUNDA AYARLANMALIDIR.
Pozoloji/uygulama sıklığı ve süresi:
Doz mümkün olduğunca düşük olmalı ve uygulama sıklığı mümkün olduğunca az
olmalıdır.
Başlangıç dozu tatmin edici bir yanıt alınıncaya kadar korunmalı ya da ayarlamalar
yapılmalıdır. Makul bir süreden sonra tatminkar klinik yanıt alınmaması halinde
DIPROSPAN dozu kademeli biçimde azaltılarak tedavi kesilmeli ve başka uygun bir
tedavi seçilmelidir.Olumlu yanıt alınması durumunda, başlangıç dozu uygun klinik yanıta ulaşılmasını
sağlayan en düşük doza kadar uygun aralıklarla küçük basamaklarla kademeli azaltılarak
uygun idame dozu belirlenebilir.
Uygulama şekli:
DIPROSPAN, intravenöz veya subkutan uygulama için kullanılamaz.
Sistemik Uygulama
Sistemik tedavinin söz konusu olduğu durumların çoğunda tedaviye 1 ila 2 mL ile
başlanır ve gerektiğinde tekrarlanır. Ürün derin intramüsküler (IM) enjeksiyonla
intragluteal olarak uygulanır. Uygulamanın dozu ve sıklığı, hastanın hastalığının şiddetine
ve tedaviye verdiği yanıta bağlıdır. Uygun hayat kurtarıcı tedavilerle kontrol altına
alınmış sistemik lupus eritematosus ve status asthmaticus gibi kritik bir hastalıkta
tedaviye 2 mL ile başlanması gerekebilir.
Dermatolojik hastalıkların büyük çoğunluğu 1 mL DIPROSPAN’ın intramüsküler
enjeksiyonuna iyi yanıt verir. Hastalığın verdiği yanıta göre bu dozda uygulama
tekrarlanabilir.
Solunum yolu hastalıklarında DIPROSPAN’ın intramüsküler enjeksiyonundan birkaç saat
sonra semptomlarda düzelme görülmüştür. Bronşiyal astım, saman nezlesi, alerjik bronşit
ve alerjik rinitte 1 ila 2 mL’lik dozlar ile semptomlar üzerinde etkin kontrol
sağlanmaktadır.
Gerektiğinde tekrarlanan 1 ila 2 mL’lik IM DIPROSPAN dozlarıyla akut ve kronik bursit
tedavisinde çok iyi sonuçlar alınmıştır.
Lokal Uygulama
Eş zamanlı olarak lokal anestezik kullanılması nadiren gerekli olur (enjeksiyon
ağrısızdır). DIPROSPAN ile birlikte bir lokal anestezik kullanılması isteniyorsa,
DIPROSPAN lidokain hidroklorür (%1 veya %2), prokain hidroklorür (%1 veya %2)
veya formülasyonunda paraben bulunmayan benzer bir lokal anestezik ile karıştırılabilir
(flakon içinde değil, enjektör içinde). Metilparaben, propilparaben, fenol ve bunlara
benzer maddeleri içeren anesteziklerden kaçınılmalıdır. Önce gereken miktarda
DİPROSPAN ve daha sonra lokal anestezik enjektöre çekilir ve ardından enjektör hafifçe
sallanır.
Akut bursit için: (subdeltoid, subakromiyal ve prepatellar):
Doğrudan bursa içine yapılan 1 veya 2 mL’lik enjeksiyon birkaç saat içinde ağrıyı azaltır
ve tam hareket serbestliği sağlar.
Kronik bursit için:
Akut tedaviden sonra olumlu yanıt elde edildiğinde doz azaltılabilir.
Tenosinovit, tendinit ve peritendinit için:
Akut: Tek bir enjeksiyon hastanın durumunda hemen iyileşme sağlayabilir.
Kronik: Hastanın durumuna bağlı olarak enjeksiyonlar tekrarlanabilir.Romatoid artrit ve osteoartrit için:
0,5 ila 2 mL DIPROSPAN intraartiküler yolla uygulandıktan sonra, romatoid artrit ve
osteoartrit ile ilişkili ağrı, sızı ve tutukluğun iyileşmesi için iki ila dört saat yeterli olabilir.
İyileşme süresi iki hastalık için büyük bir değişkenlik gösterir ve vakaların çoğunda dört
hafta veya daha uzun bir zaman alır. DIPROSPAN’ın intraartiküler enjeksiyonu eklemde
ve periartiküler dokularda iyi tolere edilir.
Önerilen dozlar:
Büyük eklemler (diz, kalça gibi) :1 ila 2 mL
Orta büyüklükte eklemler (dirsek gibi) :0,5 ila 1 mL
Küçük eklemler (el gibi) :0,25 ila 0,5 mL
Dermatolojik hastalıklar için:
Dermatolojik hastalıklar intralezyonel DIPROSPAN uygulamasına yanıt verebilir.
Doğrudan tedavi uygulanmayan belirli lezyonların yanıtı tıbbi ürünün hafif sistemik
etkisinden kaynaklanabilir. 0,2 mL/cm2 DIPROSPAN, 26 G iğne takılmış tüberkülin
enjektörüyle intradermal yolla enjekte edilir (subkutan yolla değil). Tüm enjeksiyon
bölgelerine uygulanan toplam miktar 1 mL’yi geçmemelidir.
Kortikosteroidlere duyarlı ayak hastalıkları için:
Heloma durum altında görülen bursit 0,25 mL dozunda iki enjeksiyon ile kontrol altına
alınabilir. Halluks rigidus (baş parmağın fleksiyon deformitesi), digiti quinti varus (en
küçük ayak parmağının içe kıvrıklığı) ve akut gut artriti gibi hastalıklarda semptomlar
hızla giderilir. 1,9 cm’lik 25 G iğne takılmış tüberkülin iğnesi ayağa yapılan
enjeksiyonların çoğu için uygundur.
Yaklaşık olarak haftada bir kez uygulanması önerilen dozlar şöyledir:
bursit heloma durum ya da heloma molle altında: 0,25 ila 0,5 mL
topuk dikeninin altında: 0,5 mL
halluks rigidusun altında: 0,5 mL
beşinci ayak parmağında: 0,5 mL
sinoviyal kistler: 0,25 ila 0,5 mL
Morton metatarsaljisi: 0,25 ila 0,5 mL
tenosinovit: 0,5 mL
küboid kemik periostiti: 0,5 mL
akut gut artriti: 0,5 ila 1 mL
Özel popülasyonlara ilişkin ek bilgiler:
Böbrek/Karaciğer yetmezliği: Böbrek yetmezliği durumunda dikkat edilmesi önerilir
(Bkz. Bölüm 4.4).
Karaciğer yetmezliği: Betametazon karaciğerde metabolize edilir. Karaciğer yetmezliği
olan hastalarda klirens yavaşlar ya da gecikir (Bkz. Bölüm 5.2).
Pediyatrik popülasyon: 12 yaşın altındaki çocuklarda kullanımı tavsiye edilmez.
Geriyatrik popülasyon: Yaşlı hastalar ve genç hastalar arasında güvenlilik veya
etkilililik konusunda genel bir fark gözlenmemiştir. Bazı yaşlı bireylerin daha fazla
duyarlı olması göz ardı edilmemekle birlikte, bildirilen diğer klinik deneyimler, yaşlı ve
genç hastalar arasındaki tepkilerde farklılıklar tespit edilmemiştir.
4.3 Kontrendikasyonlar
DIPROSPAN süspansiyon, diğer kortikosteroidlerde olduğu gibi, sistemik mantar
hastalığı olanlarda, betametazon dipropiyonat, betametazon sodyum fosfat, diğerkortikosteroidler ya da DIPROSPAN’ın içindeki diğer maddelere aşırı duyarlı olan
kişilerde kontrendikedir (Bkz. Bölüm 6.1).
DIPROSPAN, idiyopatik trombositopenik purpurası olan hastalarda intramüsküler yoldan
UYGULANAMAZ.
4.4 Özel kullanım uyarıları ve önlemleri
DIPROSPAN intravenöz veya subkutan uygulamada kullanılamaz.
Epidural kortikosteroid enjeksiyonlarından sonra bazıları ölümle sonuçlanan ciddi
nörolojik olaylar bildirilmiştir. Raporlanan spesifik olaylar arasında, burada belirtilenlerle
sınırlı olmamak üzere, spinal kord enfarktüsü, parapleji, kuadripleji, kortikal körlük ve
inme bulunmaktadır. Bu ciddi nörolojik olaylar, floroskopi ile ve floroskopi olmadan
bildirilmiştir. Kortikosteroidlerin epidural uygulamasının güvenliliği ve etkililiği
kanıtlanmamıştır ve kortikosteroidler bu kullanım için onaylanmamıştır.
Sistemik kortikosteroidlerin uygulanmasından sonra ölümcül olabilen feokromositoma
krizi bildirilmiştir. Kortikosteroidler, yalnızca uygun bir risk/yarar değerlendirmesinden
sonra şüpheli veya tanımlanmış feokromositoma olan hastalara uygulanmalıdır.
ANTİSEPTİK TEKNİKLER GEREKLİDİR.
DIPROSPAN iki betametazon esteri içerir; bunlardan biri, betametazon sodyum fosfat
olup, enjeksiyon yerinden hızla emilir. Bu nedenle, bu ürünü kullanırken hekim
DIPROSPAN’ın bu çözünebilir bileşeninin sistemik etkiye yol açabileceğini hesaba
katmalıdır.
Kronik kullanım sırasında (çok yüksek dozlarda, sadece kısa bir süre sonra) ya da
kortikosteroid gereksiniminde artış olduğunda (enfeksiyon, travma, ameliyat gibi stresli
durumlardan sonra) uygulamanın sonlandırılması veya aniden azaltılması adrenal
yetmezliği hızlandırabilir. Bu nedenle dozun kademeli olarak azaltılması gerekir. Stresli
durumlarda bazen kortikosteroidleri tekrar uygulamak veya dozu arttırmak gerekir.
Doz azaltımı yakın tıbbi gözetim altında yapılmalıdır ve bazı durumlarda uzatılmış veya
yüksek doz tedaviden sonra hastanın 1 yıla kadar izlenmesi gerekir.
Adrenal yetmezliğin semptomları şunlardır: rahatsızlık, kas güçsüzlüğü, zihinsel
bozukluklar, letarji, kas ve kemik ağrısı, deri deskuamasyonu, dispne, anoreksi, bulantı,
kusma, ateş, hipoglisemi, hipotansiyon, dehidratasyon ve hatta, tedavinin ani olarak
kesilmesinden sonra ölüm. Adrenal yetmezliğin tedavisi kortikosteroidler,
mineralokortikoidler, su, sodyum klorür ve glukoz uygulanmasını içerir.
Kortikosteroidlerin yüksek dozlarının hızlı intravenöz enjeksiyonu kardiyovasküler
kollapsa neden olabilir; bu nedenle enjeksiyon 10 dakikalık süre boyunca uygulanmalıdır.
Parenteral kortikosteroid tedavisi verilen hastalarda seyrek olarak, şok olasılığıyla birlikte
anafilaktoid/anafilaktik reaksiyonlar gerçekleşmiştir. Kortikosteroidlere alerjik reaksiyon
öyküsü olan hastalarda uygun önlemler alınmalıdır.Uzun süreli kortikosteroid tedavilerinde, potansiyel faydalar risklerle karşılaştırıldıktan
sonra parenteral uygulamadan oral uygulamaya geçilmesi düşünülmelidir.
İntraartiküler enjeksiyonlarda şunları bilmek önemlidir:
-Bu tip uygulama lokal ve sistemik etkilere yol açabilir.
-Septik sürecini dışlamak amacıyla eklem içerisinde bulunabilecek sıvının incelenmesi
şarttır.
-Daha önceden enfekte olmuş bir ekleme lokal enjeksiyon yapmaktan kaçınılmalıdır.
-Ağrı ve lokal şişlikte net artış, eklem hareketliliğinde artan kısıtlılık, ateş ve rahatsızlık
septik artrit sorusunu akla getirmelidir. Eğer enfeksiyon tanısı doğrulanırsa uygun bir
antimikrobik tedaviye başlanmalıdır.
-Stabil olmayan eklemlere, enfekte bölgelere ve intervertebral boşluklara
kortikosteroidleri enjekte edilmemelidir.
-Osteoartritli eklemlere enjeksiyonların tekrarlı olarak yapılması eklemdeki tahribatı
ağırlaştırabilir.
-Sonrasında tendon rüptürü ortaya çıkabileceğinden kortikosteroidleri doğrudan
tendonların içine enjekte etmekten kaçınılmalıdır.
Kortikosteroidlerin intramüsküler enjeksiyonu lokal doku atrofisini önlemek amacıyla
büyük kas kitlelerinin içine derin olarak yapılmalıdır.
Yumuşak doku ya da lezyon ve eklem içine kortikosteroid uygulanması, sistemik ve lokal
etkilere neden olabilir.
Risk altındaki spesifik gruplar
Betametazonun glukokortikoid özellikleri nedeniyle (glukozun proteinlere dönüşmesi)
diyabetik hastalarda betametazon yalnızca kısa bir süre ve sadece yakın tıbbi gözetim
altında kullanılabilir.
Hipotiroidizmi ya da sirozu olan hastalarda glukokortikoid etkisinde artış vardır.
Kornea perforasyonu olasılığı sebebiyle oküler herpes simpleksi olan hastalarda
DIPROSPAN kullanımından kaçınılmalıdır.
Kortikosteroidler ile tedavi sırasında psikotik bozukluklar ortaya çıkabilir. Duygusal
instabiliteye veya psikoza yatkınlık kortikosteroidlerle tedavi sırasında kötüleşebilir.
Aşağıdaki durumlarda dikkatli olunması önerilir:
-nonspesifik ülseratif kolit, perforasyon riski, apse ve diğer piyojenik enfeksiyonlar;
-divertikülit;
-intestinal anastomoz;
-gastroduodenal ülser;
-böbrek yetmezliği;
-hipertansiyon;
-osteoporoz;
-miyastenia gravis;
-glokom
-akut psikozlar;
-viral ve bakteriyel enfeksiyonlar;
-mantar enfeksiyonları;-büyüme geriliği;
-tüberküloz;
-Cushing sendromu;
-diyabet;
-kalp yetmezliği;
-tedavisi zor olan epilepsi;
-tromboembolizm veya tromboflebit eğilimleri;
-gebelik.
Kortikosteroid tedavisinin komplikasyonları doz ve tedavi süresiyle bağlantılı
olduğundan, her hasta için doz ve tedavi süresi açısından risk/yarar oranının
değerlendirilmesi gerekir.
Kortikosteroidler enfeksiyon belirtilerini maskeleyebilir veya enfeksiyonun saptanmasını
zorlaştırabilir.
Direncin azalması nedeniyle kullanım sırasında yeni enfeksiyonlar ortaya çıkabilir.
Uzun süreli kullanım posteriyor subkapsüler katarakta (özellikle çocuklarda) ya da
glokoma neden olabilir; bu durumlar optik sinirlere zarar verebilir ve mantarlara veya
virüslere bağlı sekonder oküler enfeksiyonları ağırlaştırabilir.
Uzun süreli tedavide (6 haftadan uzun) göz hastalıkları uzmanına düzenli muayeneye
gidilmesi gerekir.
Kortikosteroidlerin orta ve yüksek dozları hipertansiyona, sıvı retansiyonuna ve potasyum
atılımında artışa neden olabilir. Bu etkilerin, yüksek dozlarda kullanıldıkları durumlar
dışında, sentetik türevlerle ortaya çıkma olasılığı daha düşüktür. Düşük sodyumlu diyet ve
potasyum takviyesi düşünülebilir. Tüm kortikosteroidler kalsiyum atılımını artırır.
KORTİKOTERAPİ ALAN HASTALARA AŞAĞIDAKİ TEDAVİLER VERİLEMEZ:
- ÇİÇEK AŞISI;
- NÖROLOJİK KOMPLİKASYON VE YETERSİZ ANTİKOR YANITI RİSKİ
NEDENİYLE DİĞER BAĞIŞIKLAMA YÖNTEMLERİ (ÖZELLİKLE YÜKSEK
DOZDA).
Bununla birlikte, bağışıklama uygulamaları, kortikosteroidleri hastalıklar için replasman
tedavisi olarak alan hastalarda gerçekleştirilebilir (Addison hastalığı gibi).
Kortikosteroidlerin immün supresif dozlarını alan hastalar, özellikle çocuklar, suçiçeği ya
da kızamığa maruz kalmaktan kaçınmaları konusunda uyarılmalıdır.
Aktif tüberküloz durumunda kortikosteroidler, uygun bir antitüberküloz tedavisiyle
birlikte kortikosteroidlerin kullanıldığı fulminan veya dissemine tüberküloz vakalarıyla
sınırlandırılmalıdır.
Latent tüberkülozu olan veya tüberküline reaksiyon gösteren hastalarda kortikosteroidler
endike ise hastalık yeniden aktifleşebileceğinden sıkı takip gereklidir. Uzun süreli
kortikosteroid tedavisi sırasında hastalar kemoprofilaksi almalıdır.
Kemoprofilaktik bir programda rifampisin kullanılması durumunda, rifampisinin
kortikosteroidlerin metabolik hepatik klirensi üzerindeki artırıcı etkisi dikkate alınmalıdır;
kortikosteroid dozunda ayarlama gerekebilir.Kortikosteroidlerin bebeklerin ve çocukların büyüme hızını azaltabilmesi ve endojen
kortikosteroid üretimini engelleyebilmesi nedeniyle uzun süreli kortikosteroid tedavisi
sırasında büyüme ve gelişme dikkatle izlenmelidir.
Kortikosteroidler bazen bazı hastalarda spermlerin sayısını ve hareketliliğini
değiştirebilir.
Görme Bozuklukları
Sistemik ve topikal (intranazal, inhale ve intraoküler dahil) kortikosteroid kullanımında
görme bozuklukları bildirilebilmektedir. Eğer hastada bulanık görme veya diğer görme
bozuklukları gibi semptomlar görülürse, hastanın katarakt, glokom veya santral seröz
koryoretinopati (SSKR) gibi seyrek görülen hastalıkların da dahil olabileceği görme
bozukluklarının olası nedenlerinin değerlendirilmesi için oftalmoloğa sevki
düşünülmelidir.
Benzil alkol:
Bu ilaç her 1 mL’de 9 mg benzil alkol içerir.
Benzil alkol alerjik reaksiyonlara neden olabilir.
Benzil alkol eliminasyonu değişkendir; yenidoğan gibi küçük bebeklerde ve alkol
dehidrojenaz polimorfizmi olan bireylerde benzil alkol vücutta birikir ve toksisiteye yol
açar.
İntravenöz benzil alkol uygulaması, yenidoğanlarda ciddi advers olaylar ve ölümle
ilişkilendirilmiştir (“nefes darlığı sendromu”). Toksisitenin meydana gelebileceği
minimum benzil alkol miktarı bilinmemektedir.
Küçük çocuklarda birikme (akümülasyon) nedeniyle artmış risk söz konusudur.
Özellikle karaciğer veya böbrek yetmezliği olan kişilerde, birikim ve toksisite riski
(metabolik asidoz) nedeniyle yüksek hacimler dikkatli ve sadece gerekli ise
kullanılmalıdır.
DIPROSPAN, alerjik reaksiyonlara (muhtemelen gecikmeli) ve istisnai olarak
bronkospazma neden olabilecek metil parahidroksibenzoat (E218) ve propil
parahidroksibenzoat (E216) içerir.
Sodyum:
Bu tıbbi ürün her ampulde 1 mmol (23 mg)’dan az sodyum ihtiva eder; yani esasında
sodyum içermez.
4.5 Diğer tıbbi ürünler ile etkileşimler ve diğer etkileşim şekilleri
Diğer ilaçlar ile etkileşim:
Fenobarbital, rifampin, fenitoin ya da efedrin kortikosteroidlerle birlikte kullanıldığında,
kortikosteroidlerin metabolizmasını hızlandırdıklarından terapötik etkilerini azaltabilir.
KORTİKOTERAPİ ALAN HASTALARA AŞAĞIDAKİ TEDAVİLER VERİLEMEZ:
- ÇİÇEK AŞISI;
- NÖROLOJİK KOMPLİKASYON VE YETERSİZ ANTİKOR YANITI RİSKİ
NEDENİYLE DİĞER BAĞIŞIKLAMA YÖNTEMLERİ (ÖZELLİKLE YÜKSEK
DOZDA).Bununla birlikte kortikosteroidleri replasman tedavisi olarak alan hastalarda bağışıklama
uygulamaları gerçekleştirilebilir (Addison hastalığı gibi).
Tiyazidler gibi diüretikler ile kombine kullanım glukoz intoleransı riskini arttırabilir.
Kortikosteroid ile eş zamanlı olarak östrojen alan hastalar aşırı kortikosteroid etkileri
yönünden izlenmelidir.
Kortikosteroidlerin kardiyak glikozitler ile eş zamanlı uygulanması hipokalemiye bağlı
olarak aritmi ya da dijitalis toksisite riskini arttırabilir. Kardiyak glikozitleri alan hastalar
genellikle potasyum kaybına neden olan diüretikler de alırlar; bu durumda potasyum
düzeyi ölçümleri yapmak önemlidir. Kortikosteroidler, amfoterisin B’nin neden olduğu
potasyum kaybını arttırabilir. Bu ilaç kombinasyonlarından birini alan tüm hastalarda
serum elektrolitleri, özellikle de serum potasyum düzeyi yakından izlenmelidir.
Kortikosteroidlerin kumarin tipi antikoagülanlarla birlikte kullanımı antikoagülan etkileri
doz ayarlaması gerektirecek kadar arttırabilir ya da azaltabilir. Glukokortikoidler ile
birlikte antikoagülan alan hastalarda kortikosteroidler ile indüklenen gastrointestinal ülser
olasılığı veya iç kanama riskinde artış olasılığı dikkate alınmalıdır.
Kortikosteroidler kanda salisilatların konsantrasyonunu düşürebilir. Kortikosteroidlerin
dozu düşürülürken veya tedavi kesilirken, hastalar salisilizm varlığı yönünden kontrol
edilmelidir. Glukokortikoidlerin salisilatlar ile kombine kullanımı gastrointestinal ülserin
sıklığını ve şiddettini arttırabilir.
Non-steroid antienflamatuvar ilaçlar veya alkol ile kombine kullanım gastrointestinal
ülser gelişme riskini veya mevcut ülserin kötüleşme riskini arttırabilir.
Glukokortikoidlerin intrinsik hiperglisemik etkisi nedeniyle, diyabetik hastalarda bazen
oral antidiyabetik ajanların veya insülinin dozunun ayarlanması gerekir.
Somatotropin ile kombine kullanım bu hormona yanıtı inhibe edebilir. Somatotropin
uygulanması sırasında, vücut yüzey alanının metrekaresi başına günde 300- 450 mcg’den
(0,3-0,45 mg) yüksek betametazon dozlarından kaçınılmalıdır.
CYP3A inhibitörleriyle (örn., kobisistat içeren ürünler) eş zamanlı tedavinin sistemik yan
etkilerin riskini arttırması beklenir. Fayda, sistemik kortikosteroid yan etkilerinin riskinde
artıştan fazla olmadıkça bu kombinasyondan kaçınılmalıdır; böyle bir durumda hastalar
sistemik kortikosteroid yan etkileri açısından izlenmelidir.
Diğer etkileşim şekilleri:
Laboratuvar testleri
Kortikosteroidler nitroblue tetrazoliyum redüksiyon testini etkileyerek yalancı negatif
sonuçlara neden olabilir.
Hasta kortikosteroidler ile tedavi edilirken, parametrelerin ve laboratuvar testlerinin (deri
testleri, tiroid hormon düzeyleri gibi) yorumlanması sırasında bu durum dikkate
alınmalıdır.Özel popülasyonlara ilişkin ek bilgiler:
Pediyatrik popülasyon: Bu yaş grubunda etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
İnsanlarda yeterli teratojenik çalışmalar yapılmadığından glukokortikoidler gebelik
sırasında, laktasyon döneminde ve çocuk doğurma potansiyeli bulunan kadınlara,
yalnızca bu ilaçların annenin, embriyonun veya fetusun sağlığına faydaları ve potansiyel
riskleri kapsamlı biçimde değerlendirildikten sonra uygulanabilir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kadınlarda DIPROSPAN kullanımı hakkında yeterli veri olmadığı için, çocuk
doğurma potansiyeli olan kadınların uygun kontrasepsiyon kullanmaları önerilir.
Hem kortikosteroid hem de östrojen alan hastalar, aşırı kortikosteroid etkileri için
gözlemlenmelidir.
Gebelik dönemi
Doğumdan önce kortikoterapi endike ise, avantajlar ve dezavantajlar tartılmalı ve klinik
fayda yan etkiler (büyümenin inhibisyonu ve artmış enfeksiyon riski dahil) ile
karşılaştırılmalıdır.
Bazı durumlarda kortikosteroid tedavisine gebelik döneminde devam edilmesi ve hatta
dozunun arttırılması gerekir (örn., replasman kortikoterapisinde).
Betametazonun intramusküler yolla uygulanması, ürünün doğumdan >24 saat önce
(gebeliğin 32.haftasından önce) verilmesi halinde fetusta dispne sıklığında anlamlı bir
azalma sağlar.
Yayınlanmış veriler kortikosteroidlerin gebeliğin 32. haftasından sonra profilaktik
kullanımının halen tartışmalı olduğunu göstermektedir. Bu nedenle, hekim
kortikosteroidler gebeliğin 32. haftasından sonra kullanıldığında, anne ve fetusa yönelik
faydaları ve potansiyel riskleri karşılaştırmalıdır.
Kortikosteroidler doğumdan sonra hyalin membran hastalığının tedavisi için endike
değildir.
Prematüre bebeklerde hyalin membran hastalığının profilaktik tedavisinde,
kortikosteroidler preeklampsi veya eklampsisi olan veya plasenta lezyonlarına dair
bulguları olan gebe kadınlara uygulanmamalıdır.
Gebeliği sırasında yüksek dozlarda kortikosteroidler verilen annelerin bebekleri, adrenal
yetmezlik bulguları açısından dikkatle izlenmelidir.
Doğumdan önce annelere betametazon enjeksiyonları uygulandığında bebeklerde, fetüs
adrenal bezlerinin hem definitif zonunda hem de fetal zonlarında, fetal büyüme
hormonunun ve muhtemelen steroidlerin üretimini düzenleyen hipofiz hormonlarının
geçici inhibisyonu görülmektedir. Ancak, fetal hidrokortizonun inhibisyonu doğum
sonrasında strese karşı verilen pitüiter-adrenokortikal yanıtı etkilemez.Kortikosteroidler plasentadan kolayca geçtiğinden, gebeliklerinin büyük bölümünde veya
bazı dönemlerinde kortikosteroid verilen annelerin yenidoğan bebekleri veya küçük
çocukları çok nadir görülen konjenital katarakt olasılığı açısından dikkatle muayene
edilmelidir.
Gebelik döneminde kortikosteroid alan kadınlar, doğumdan kaynaklanan strese bağlı
adrenal yetmezliğin tespit edilmesi amacıyla kontraksiyonlar sırasında ve sonrasında ve
doğum sırasında izlenmelidir.
Çalışmalar, geç preterm doğum riski taşıyan kadınlara uygulanan antenatal kısa süreli
betametazonun neonatal hipoglisemi riskinin arttığını göstermiştir.
Laktasyon dönemi
Kortikosteroidler plasenta bariyerini geçer ve anne sütünde saptanabilir.
DIPROSPAN anne sütüyle beslenen bebeklerde advers reaksiyonlara yol açabildiğinden,
tıbbi ürünün anne açısından önemi dikkate alınarak emzirmenin durdurulması ve tıbbi
ürünün kesilmesi arasında bir karar verilmelidir.
Üreme yeteneği/ Fertilite
DIPROSPAN'ın üreme yeteneği/fertilite üzerine etkileriyle ilgili herhangi bir veri mevcut
değildir.
4.7 Araç ve makine kullanımı üzerindeki etkiler
Yüksek dozlar uygulandığında merkezi etkiler (öfori, insomnia ve uzun süreli tedavi
sırasında ortaya çıkabilecek görme bozuklukları açısından dikkatli olunmalıdır.
4.8 İstenmeyen etkiler
DIPROSPAN ile gözlemlenen advers reaksiyonlar, diğer kortikosteroidler için
belirtilenlerle aynı olup, hem doz hem de tedavi süresi ile ilgilidir.
Genel olarak kortikosteroidler ile gözlenen advers reaksiyonlar arasında, aşağıdaki etkiler
özellikle belirtilmelidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları:
Bilinmiyor: Kortikosteroidler cilt testlerinin inhibisyonuna neden olabilir, enfeksiyon
semptomlarını maskeleyebilir ve latent bir enfeksiyonu aktif hale getirebilirler. Ayrıca,
özellikle mikobakteriler, tüberküloz, Candida albicans veya virüs nedenli enfeksiyona
karşı direnci azaltabilirler. Anafilaktik ve alerjik reaksiyonlar, hipotansif reaksiyonlar
veya şokla ilgili reaksiyonlar
Endokrin hastalıkları:
Bilinmiyor: Cushing sendromunun klinik semptomları, menstrüel bozukluklar
diyabetiklerde insülin veya oral antidiyabetik ajanlara olan ihtiyaç artışı, fetal çocuk
gelişiminde inhibisyon, karbonhidratlara karşı toleransta düşüş, latent diabetes mellitus
belirtileri, özellikle stres durumunda (travma, cerrahi operasyon ve hastalık gibi) zararlıolan hipofiz ve adrenal korteksin sekonder inhibisyonu
Metabolizma ve beslenme hastalıkları:
Bilinmiyor: Protein katabolizması ile birlikte negatif azot dengesi, lipomatoz, kilo artışı,
sodyum retansiyonu, potasyum kaybı, hipokalemik alkaloz, sıvı retansiyonu
Psikiyatrik hastalıklar:
Bilinmiyor: Öfori, duygudurum bozuklukları, kişilik değişiklikleri ve şiddetli depresyon,
hiperiritabilite, insomnia, özellikle psikiyatrik öyküsü olan hastalarda psikotik
reaksiyonlar, depresyon
Sinir sistemi hastalıkları:
Bilinmiyor: Nöbetler, vertigo, baş ağrısı, migren, artmış intrakranial basınç (psödotümör
serebri)
Göz hastalıkları:
Bilinmiyor: Intraoküler basınçta artış (psödotümör serebri: bkz. Sinir sistemi hastalıkları);
glokom, posterior subkapsüler katarakt, ekzoftalmus, bulanık görme (ayrıca Bkz. Bölüm
4.4)
Kardiyak hastalıklar:
Bilinmiyor: Duyarlı hastalarda konjestif kalp yetmezliği, hipertansiyon
Gastrointestinal hastalıklar:
Bilinmiyor: Kanamalı ve olası perforasyonlu gastrik ülser, pankreatit, abdominal
distansiyon, bağırsak perforasyonu, ülseratif özofajit, bulantı, kusma
Deri ve deri altı doku hastalıkları:
Bilinmiyor: Deri atrofisi, iyileşmede gecikme, ince ve hassas deri, peteşi, morarma,
alerjik dermatit, anjiyonörotik ödem, fasial eritem, terlemede artış, ürtiker
Kas-iskelet bozuklukları, bağ dokusu ve kemik hastalıkları:
Bilinmiyor: Kaslarda güçsüzlük, kaslarda kütle kaybı, miyastenia gravis’de miyastenik
semptomların alevlenmesi, bazen şiddetli kemik ağrısı ve spontan kırıklarla osteoporoz
(vertebral kompresyon kırıkları), aseptik kemik nekrozu (femur ve humerus başlarında),
tendon rüptürü, steroid miyopati, patolojik kırıklar, eklem instabilitesi
AŞAĞIDAKİ YAN ETKİLER PARENTERAL KORTİKOTERAPİ SIRASINDA
GÖZLENEBİLİR:
Yüz ve kafanın intralezyonel tedavisi ile ilişkili nadir görülen körlük vakaları,
hiperpigmentasyon veya hipopigmentasyon, subkutan ve kutanöz atrofi, steril apse,
enjeksiyon sonrası alevlenme (eklem içi kullanımdan sonra), Charcot artropatisi.
Tekrarlanan eklem içi uygulamadan sonra, eklem hasarı meydana gelebilir.
Kontaminasyon riski vardır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesineolanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9 Doz aşımı ve tedavisi
Semptomlar:
Betametazon dahil olmak üzere, glukokortikoidlerin akut doz aşımları hayati tehlike
oluşturmaz.
Diyabet, glokom, aktif peptik ülser gibi spesifik kontrendikasyonların yokluğunda veya
dijitalis, kumarin tipi antikoagülan ya da potasyum kaybına yol açan diüretikler gibi
ilaçlar alınırken, birkaç gün süreyle çok yüksek dozlarda glukokortikoid kullanımı çok
ciddi sonuçlar doğurmamaktadır.
Önlemler:
Kortikosteroidlerin metabolik etkileri, temel hastalığın ya da eşlik eden hastalığın zararlı
etkileri ya da ilaç etkileşimleri sonucunda oluşan komplikasyonların uygun tedavisi
yapılmalıdır. Yeterli sıvı alımı sağlanmalı, serum ve idrar elektrolitleri, özellikle sodyum
ve potasyum düzeyleri izlenmelidir. Elektrolit dengesizliği varsa tedavi edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanıma yönelik kortikosteroidler, glukokortikoidler
ATC kodu: H02AB01
Betametazon sentetik bir glukokortikoiddir (9 alfa-floro-16 beta-metilprednizolon).
Betametazon güçlü antienflamatuvar, immün supresif ve antialerjik etkilere sahiptir.
Betametazon klinik yönden anlamlı mineralokortikoid etkiye sahip değildir.
Glukokortikoidler hücre membranlarına difüzyonla yayılır ve spesifik sitoplazmik
reseptörler ile kompleksler oluştururlar. Daha sonra bu kompleksler hücre çekirdeğine
girer, DNA’ya (kromatin) bağlanır ve elçi RNA transkripsiyonunu ve çeşitli enzimlerin
protein sentezini uyarırlar. Sonuç olarak sistemik glukokortikoid kullanımında gözlenen
etkilerden bu kompleksler sorumludur. Enflamasyon ve bağışıklık süreçleri üzerindeki
önemli etkilerine ek olarak, glukokortikoidler karbonhidratlar, proteinler ve lipidlerin
metabolizmasını da etkilerler. Son olarak, kardiyovasküler sistem, iskelet kasları ve
merkezi sinir sistemini de etkilerler.
Enflamasyon ve bağışıklık süreçleri üzerindeki etki:
Glukokortikoidlerin antienflamatuvar, immün supresif ve antialerjik özellikleri onların
terapötik uygulamalarının çok önemli bir kısmından sorumludur. Bu özelliklerin ana
bileşenleri şunlardır: enflamasyon bölgesinde immün yönden aktif hücrelerin sayısında
azalma, vazodilatasyonda azalma, lizozom membranlarının stabilizasyonu, fagositozun
inhibisyonu, prostaglandinlerin ve ilgili maddelerin üretiminde azalma.
Antienflamatuvar aktivite hidrokortizonunkinden yaklaşık 25 kat daha fazla ve
prednizolonunkinden 8-10 kat daha fazladır (ağırlık temelinde).Karbonhidratların ve proteinlerin metabolizması üzerindeki etki:
Glukokortikoidler protein katabolizmasını uyarır. Açığa çıkan aminoasitler karaciğerde
glukoneogenez işlemiyle glukoza ve glikojene dönüştürülür. Periferik dokularda glukoz
alımı azalır ve bu da özellikle diyabete yatkınlığı olan hastalarda hiperglisemiye ve
glukozüriye neden olur.
Lipid metabolizması üzerindeki etki:
Glukokortikoidler lipolitik aktiviteye sahiptir. Bu lipoliz ekstremitelerde daha belirgindir.
Glukokortikoidler esas olarak gövde, boyun ve baş bölgesinde görülen lipojenik etkiye de
sahiptir. Tüm bu etkiler yağ depolarının yeniden dağılımına neden olur.
Kortikosteroidlerin maksimum farmakolojik aktivitesi pik serum düzeylerinden daha
sonra ortaya çıkar ve bu, bu ilaçların etkilerinin çoğunun tıbbi ürünün direkt aktivitesine
değil, enzim aktivitesinin değişmesine bağlı olduğunu gösterir.
5.2 Farmakokinetik özellikler
Genel özellikler
Emilim: Betametazon dipropionat ve betametazon sodyum fosfatı içeren sentetik
adrenokortikal analoglar, lokal enjeksiyon yerinden absorbe edilerek lokal ve sistemik
terapötik etkiler ve diğer farmakolojik etkiler oluştururlar.
Dağılım: Bir kortikosteroidin biyolojik etki düzeyinin kortikosteroidin toplam plazma
konsantrasyonundan çok, bağlanmamış kortikosteroid ile ilişkili olduğu görünmektedir.
Betametazon önemli düzeyde plazma proteinlerine bağlanır (konsantrasyon aralığının
ortalaması = %62,5); ancak genel normal plazma seviyelerinde hidrokortizon %89
oranında bağlanır. Hidrokortizonun 100 katına kadar olan konsantrasyonlarda
betametazon hidrokortizonun bağlanmasını etkilememektedir; betametazon esas olarak
albumine bağlanmaktadır.
Biyotransformasyon: Diğer glukokortikosteroidler gibi betametazon da karaciğerde
metabolize olur. Kimyasal açıdan betametazon, metabolizmasını etkileyecek kadar diğer
doğal kortikosteroidlerden belirli derecede farklıdır.
Eliminasyon: Genel olarak kortikosteroidlerin farmakodinamik etkileri, ölçülebilir plazma
düzeyleri periyodundan da uzun sürdüğünden, kortikosteroid kan düzeyleri (total veya
bağlanmamış) ile terapötik etkileri arasında herhangi bir özgün ilişki gösterilmemiştir.
Sistematik olarak verilen betametazonun plazma yarılanma süresi 300 dakika veya daha
uzun olup, biyolojik yarılanma süresi 36-54 saat arasındadır. İkame tedavisi dışında etkin
ve güvenilir kortikosteroid dozları temel olarak ampirik denemelerle belirlenmiştir.
Oral veya parenteral yoldan uygulanan betametazonun plazma yarı ömrü, yaklaşık 90
dakika olan hidrokortizonun aksine >300 dakikadır. Hepatik hastalığı olan hastalarda,
betametazonun klirensi normal deneklerden daha yavaştır.
5.3 Klinik öncesi güvenlilik verileri
Uygulanabilir değildir.6. FARMASÖTİK ÖZELİKLER
6.1. Yardımcı maddelerin listesi
Sodyum fosfat, dibazik, susuz
Sodyum klorür
Disodyum edetat
Polisorbat 80
Benzil alkol
Metilparaben
Propilparaben
Sodyum karboksimetilselüloz
Polietilen glikol
Enjeksiyonluk su
6.2 Geçimsizlikler
DIPROSPAN süspansiyon, bileşiminde metilparaben, propilparaben, fenol ve bunlara
benzer maddeleri içeren anesteziklerle karıştırılarak kullanılmamalıdır.
6.3 Raf ömrü
24 aydır.
6.4 Saklamaya yönelik özel tedbirler
25°C’nin altında, oda sıcaklığında, donmaktan korunarak saklanmalıdır.
6.5 Ambalajın niteliği ve içeriği
Ambalaj şekli : Ampul
Ambalaj Malzemesi : Renksiz cam Tip I
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj Atıklarının Kontrolü Yönetmelikleri’ne uygun olarak
imha edilmelidir.
7. RUHSAT SAHİBİ
Organon Turkey İlaçları Ltd. Şti.
Esentepe Mah. Büyükdere Cad.
Kanyon Blok No:185
İç Kapı No:271 Şişli - İstanbul
Telefon : (212) 268 20 68
Faks : (212) 319 76 00
8. RUHSAT NUMARASI
2022/216
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.04.2022
Ruhsat yenileme tarihi:
10. KÜB’ÜN YENİLENME TARİHİ