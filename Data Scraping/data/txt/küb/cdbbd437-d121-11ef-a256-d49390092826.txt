KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİMOSOL 10 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet; 10 mg timolol maleat içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, hemen hemen beyaz, homojen çentikli tablet.
Çentiğin amacı yanlızca yutmak için tabletin kırılmasını kolaylaştırmak içindir, eşit dozlara
bölünmesi için değildir.
4. KLİNİK ÖZELLİKLER
4.1 Terapötik endikasyonlar
TİMOSOL, iskemik kalp hastalığına bağlı anjina pektoriste, hipertansiyon tedavisinde ve akut
miyokard enfarktüsü geçirmiş hastalarda mortalite ve reinfarktüsün azaltılmasında endikedir.
TİMOSOL ayrıca migrenin profilaktik tedavisinde atak sayısını azaltmak için kullanılır.
4.2 Pozoloji ve uygulama şekli
Pozoloji/ uygulama sıklığı ve süresi:
Kardiyak dekompansasyon veya bronşiyal fenomenleri erken safhalarında tanımlayabilmek
için mümkün olan en düşük dozun verilmesi gerekir; bu özellikle yaşlılarda önemlidir. Daha
sonra doz, kontrol altında veya klinik etkiye göre yavaş yavaş arttırılmalıdır (örn. haftada bir
kez).
Anjinada:
Önerilen doz aralığı günde iki kez 5-30 mg’dır. Başlangıç dozu günde iki kez 5 mg olmalıdır,
optimal sonuçlar elde etmek için 3 ila 4 günde birden daha sık olmamak koşuluyla günlük doz
10 mg arttırılabilir.
Hipertansiyon:
Önerilen doz aralığı günde 10-60 mg’dır. Çoğu hipertansif hasta, günde bir veya iki kez
bölünmüş doz halinde uygulanabilecek 10-30 mg TİMOSOL ile kontrol edilecektir. Günde 30
mg’ı aşan dozlar iki eşit doza bölünerek verilmelidir. Diğer antihipertansif ilaçlarla birlikte
kullanıldığında TİMOSOL’ün dozunun ayarlanması gerekebilir.
1/8Miyokard enfarktüsünden sonra:
İki gün süresince, günde iki kez 5 mg (½ tablet) ile başlanmalıdır. Eğer advers etki
gözlenmezse günde iki kez 10 mg’lık doz ile devam edilmeli ve bu dozda kalınmalıdır.
Migrenin proflaktik tedavisinde:
Günde bir kez ya da iki bölünmüş doz halinde 10 ila 20 mg.
Uygulama şekli:
Oral kullanım içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek fonksiyon bozukluğu veya karaciğer fonksiyon bozukluğu olan hastalara dikkatle
uygulanmalıdır. Karaciğer veya böbrek yetmezliği olan hastalarda daha düşük doz gerekebilir.
Pediyatrik popülasyon:
TİMOSOL’ün çocuklarda etkililiği ve güvenliliği çalışılmamıştır. Veri bulunmamaktadır.
Geriyatrik popülasyon:
En düşük yetişkin dozu ile tedavi başlatılır ve daha sonra hastanın verdiği yanıta göre doz
ayarlaması yapılır.
4.3 Kontrendikasyonlar
• Timolol veya bileşenlerden herhangi birine karşı aşırı duyarlılık
• Uygun şekilde kontrol altına alınmamış kalp yetmezliği, sinüs bradikardisi (<45-50 bpm)
veya kalp bloğu
• Kardiyojenik şok
• Bronkospazm veya bronşiyal astım öyküsü
• Kronik obstrüktif akciğer hastalığı
• Monoamin oksidaz inhibitörleri alan hastalar
• Hamilelik
• Hasta sinüs sendromu (sinoatriyal blok dahil), şiddetli periferik vasküler hastalık veya
Raynaud hastalığı
• Prinzmetal anjina
• Tedavi edilmemiş feokromositoma
• Metabolik asidoz
• Hipotansiyon
• Şiddetli periferik dolaşım bozuklukları
4.4 Özel kullanım uyarıları ve önlemleri
Kardiyovasküler
TİMOSOL’ün doğrudan miyokardiyal depresan aktivitesine sahip olmamasına rağmen, beta
blokajı yoluyla sempatik uyarının devamlı deprese edilmesi, latent kardiyak yetersizliği olan
hastalarda kardiyak yetmezliğe neden olabilir. Tüm hastalar, kardiyak yetmezlik kanıtı
açısından gözlenmeli ve kardiyak yetmezlik ortaya çıkarsa, beta blokerlerle tedavi kademeli
2/8olarak kesilmelidir. Beta bloker tedavisini sonlandırmak mümkün değilse, dijitalizasyon ve
diüretik tedavisi düşünülmelidir.
Beta blokerler, tedavi edilmemiş konjestif kalp yetmezliği olan hastalarda kullanılmamalıdır.
Öncelikle bu hastalık stabilize edilmelidir.
İskemik kalp hastalığı olan hastalarda tedavi aniden kesilmemelidir. Doz kademeli olarak
azaltılmalıdır (1-2 haftadan uzun bir sürede). Gerekirse, anjina pektorisin alevlenmesini
önlemek için replasman tedavisi aynı zamanda başlatılmalıdır.
Beta blokerler bradikardiyi indükleyebilir. Nabız hızı dinlenme halinde dakikada 50-55 atımın
altına düşerse ve hasta bradikardi ile ilişkili semptomlar yaşarsa, doz azaltılmalıdır.
Periferik dolaşım bozukluğu olan hastalarda (Raynaud hastalığı veya sendromu, intermitent
klodikasyon) beta blokerleri bu bozuklukların alevlenmesine neden olabileceğinden çok
dikkatli kullanılmalıdır.
İletim süresi üzerindeki olumsuz etkileri nedeni ile beta blokerler birinci derece kalp bloğu
olan hastalara dikkatli verilmelidir.
Metabolik / endokrin
TİMOSOL, böbrek fonksiyon bozukluğu veya karaciğer fonksiyon bozukluğu olan hastalara
dikkatle uygulanmalıdır. Karaciğer veya böbrek yetmezliği olan hastalarda daha düşük doz
gerekebilir.
TİMOSOL diyabette güvenle kullanılabilir. Bununla birlikte, hipoglisemiye karşı gelişen
kardiyovasküler ve muhtemelen metabolik yanıtları değiştirebileceğinden insülin veya oral
hipoglisemik ajanlarla tedavi edilen diyabetik hastalar kadar spontan hipoglisemiye maruz
kalan hastalarda da dikkatli kullanılmalıdır.
Beta blokerler spontan hipogliemiye maruz kalan hastalarda veya labil diyabetli hastalarda
dikkatli kullanılmalıdır, çünkü beta blokerler tirotoksikoz veya hipoglisemi semptomlarını
maskeleyebilir. Ayrıca beta blokerler hipertiroidizm belirtilerini maskeleyebilir.
Diğer uyarılar
Sedef hastalığı öyküsü olan hastalar sadece dikkatli bir değerlendirme sonrasında beta
blokerleri almalıdır.
Beta blokerler, alerjenlere karşı duyarlılığı ve anafilaktik reaksiyonların ciddiyetini artırabilir.
Beta-adrenerjik bloke edici ilaçların kullanımıyla ilişkili deri döküntüleri ve/veya göz
kuruluğu bulguları bildirilmiştir. Bildirilen insidans seyrektir ve çoğu vakada tedavi
kesildiğinde semptomlar ortadan kalkmıştır.
Eğer bu şekildeki reaksiyonlar başka türlü açıklanamazsa ilacın kesilmesi düşünülmelidir.
Beta bloker ile tedavinin bırakılması, timolol ile yoksunluk belirtileri seyrek olmasına
rağmen, kademeli olmalıdır.
Bu ürünün etiketinde aşağıdaki ifadeler yer alacaktır: `Geçmişiniz hırıltı veya astım hikayesi
varsa bu ilacı almayınız.
4.5 Diğer tıbbi ürünler ile etkileşimler ve diğer etkileşim şekilleri
Miyokardiyal kontraktilite ve intrakardiyak iletim üzerinde beta blokörlerin depresan etkisi
benzer etkilere sahip diğer ilaçlarla birlikte kullanıldığında artış gösterebilir. Verapamil,
disopiramid, lignokain ve tokainid ile ciddi etkiler bildirilmiştir ve diltiazem, kinidin,
amiodaron ve herhangi bir sınıf 1 antiaritmik ajanlar ile birlikte ile ciddi etkiler beklenebilir.
Beta blokör kullanan hastalara bu ajanlardan herhangi birinin intravenöz olarak verilmesi
durumunda özel dikkat gereklidir.
Digital glikozitlerin eşzamanlı uygulanması atriyo-ventriküler iletim zamanını artırabilir.
3/8Beta blokörler klonidin ile birlikte alındığında “rebound hipertansiyon” riskini artırır.
Klonidin, timolol gibi seçici olmayan beta blokerler ile birlikte kullanıldığında, klonidin ile
tedaviye, beta bloker ile tedavi kesildikten sonra bir süre daha devam edilmelidir.
Trisiklik antidepresanlar, barbitüratlar ve fenotiyazinler, nifedipin gibi dihidropiridin türevleri
veya antihipertansif ajanların eşzamanlı uygulanması kan basıncı düşürme etkisini artırabilir.
Beta blokerler, insülinin ve oral antidiyabetik ilaçların kan şekeri düşürücü etkisini artırabilir.
Anestezi
Hastanın bir beta bloke edici ajan aldığı konusunda anestezi uzmanı bilgilendirilmelidir. Beta
blokörlerin ve anestetiklerlerin eşzamanlı kullanımı refleks taşikardiyi hafifletebilir ve
hipotansiyon riskini artırabilir.
Cerrahiden önce beta bloke edici ilaçların kesilmesi hastaların çoğunda gerekli değildir. Beta
blokajı ameliyat için hazırlanılırken kesintiye uğrar ise, tedavi en az 24 saat önce kesilmelidir.
Beta blokajın devam etmesi, indüksiyon ve entübasyon sırasında aritmi riskini azaltır ancak
hipertansiyon riskini artırılabilir. Eter, siklopropan ve trikloroetilen gibi anestetik ajanlar
kullanılmamalıdır. Halotan, izofluran, nitröz oksit, intravenöz indüksiyon ajanları, kas
gevşeticiler, narkotik analjezikler ve lokal anestezik ajanların hepsi beta adrenerjik blokajla
uyumludur. Vazokonstriktörlere eklenen lokal anesteziklerden (örn. Adrenalin)
kaçınılmalıdır. Hasta intravenoz atropin uygulanması ile vagal reaksiyonlara karşı korunabilir.
TİMOSOL’ün biyoyararlanımı eşzamanlı simetidin veya hidralazin uygulaması ile artacak ve
eşzamanlı rifampisin uygulaması ile azalacaktır.
TİMOSOL vasodilatasyon ile birlikte reçete edilebilir, ancak gastrointestinal kan akışının
artması, timololün emilimi ve metabolizmasını etkileyebilir.
Alkol, timolol gibi karaciğerde metabolize edilen beta blokerlerinplazma seviyelerinin
artmasını indükler.
Bazı prostaglandin sentetaz inhibe edici ilaçların beta blokerlerin antihipertansif etkisini
bozduğu gösterilmiştir.
İzoprenalin, salbutamol gibi sempatomimetik ajanların etkisi, beta blokerlerin kullanımıyla
azalacaktır. Ek olarak, sempatomimetikler beta bloke edici ajanları etkisiz hale getirebilir.
Ergot preparatlarının advers vazokonstrüktör etkileri, migrenin beta blokörler ile tedavisi
sırasında güçlenebilir.
Timolol maleat rezerpin veya guanetidin gibi katekolamin azaltıcı ilçaları kullanan hastalara
verildiğinde dikkatli olunmalıdır.
Özel popülasyonlara ilişkin ek bilgiler
Pediyatrik popülasyon:
TİMOSOL’ün çocuklarda etkililiği ve güvenliliği çalışılmamıştır. Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3.). İnsanlara yönelik potansiyel risk bilinmemektedir.
4/8Gebelik dönemi
TİMOSOL hamilelikte kontrendikedir (bkz. Bölüm 4.3).
Laktasyon dönemi
TİMOSOL anne sütüne geçer (süt: plazma oranı 0,8). Bu ürünle tedavi sırasında emzirme
önerilmemektedir.
Üreme yeteneği/Fertilite
Veri yoktur.
4.7 Araç ve makine kullanımı üzerindeki etkiler
Araç ve makine kullanımı üzerine bilinen bir etki yoktur. Araç veya makine kullanırken, ara
sıra baş dönmesi veya bitkinlik meydana gelebileceği dikkate alınmalıdır.
4.8 İstenmeyen etkiler
İstenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Sistem Organ Sınıfı Seyrek Sıklığı bilinmemektedir
≥1/10.000, <1/1.000
Psikiyatrik hastalıklar Psikotik bozukluklar,
halüsinasyon, depresyon,
dezoryantasyon, zihin
bulanıklığı, kabus görme,
uykusuzluk, uyku
bozuklukları
Sinir Sistemi hastalıkları Parestezi, baş dönmesi, baş
ağrısı, somnolans
Göz hastalıkları Göz kuruluğu Görme bozukluğu
Kulak ve iç kulak hastalıkları Vertigo
Kardiyak hastalıklar Atriyoventriküler blok,
bradikardi, kalp yetmezliği,
siyanoz
Vasküler hastalıklar Hipotansiyon, Raynaud’s
fenomeni, mevcut intermitent
klodikasyonda artış, periferik
soğukluk
Solunum, göğüs bozuklukları Dispne, bronkospazm
ve mediastinal hastalıklarr (bronşiyal astımı veya astım
şikayetleri öyküsü olan
hastalarda)
Gastrointestinal hastalıklar Retroperitonal fibroz Dispepsi, kusma; mide
bulantısı, diyare
5/8Deri ve deri altı doku Alerjik dermatit, psoriasiform
hastalıkları dermatit, eritematöz döküntü
Kas iskelet bozuklukları, bağ Artralji
dokusu ve kemik hastalıkları
Üreme sistemi ve meme Erektil fonksiyon bozukluğu
hastalıkları
Genel bozukluklar ve Bitkinlik, zayıflık
uygulama bölgesine ilişkin
hastalıklar
Araştırmalar Antinükleer antikor artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Aşırı dozda timolol maleata bağlı zehirlenme, ciddi hipotansiyon, sinüs bradikardi,
atriyoventriküler blok, kalp yetmezliği, kardiyojenik şok, kardiyak arest, bronkospazm, bilinç
bozukluğu, koma ve bazen de hiperkalemiye yol açabilir. İlk belirtiler ilaç alımından sonra
genellikle 20 dakika ile 2 saat arasında görülür.
Tedavi kardiyovasküler fonksiyonun, solunum ve böbrek fonksiyonunun, kan şekerinin ve
elektrolitlerin yakın takibini içermelidir. İlaç alımının yakın zamanda olması durumunda
kusmanın uyarılması, gastrik lavaj veya aktif kömür uygulanmasıyla daha fazla emilimin
önlenmesi mümkündür
Kardiyovasküler komplikasyonlar semptomatik olarak tedavi edilmelidir. Sempatomimetik
ajanların (örneğin noradrenalin, metariminol), atropin veya inotropik ajanların (örn. dopamin,
dobutamin) kullanılması gerekebilir. AV bloğu için geçici pacing gerekebilir. İntravenöz
olarak 1-10 mg'lık dozda glukagon verilmesi aşırı beta blokajı etkilerini tersine çevirebilir.
Bronkospazmı gidermek için terbutalin gibi intravenöz B2-stimulanlar gerekebilir.
Timolol, hemodiyaliz ile etkin bir şekilde uzaklaştırılamaz.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kardiyovasküler sistem, Beta blokör ajanlar, non-selektif, timolol
ATC kodu: C07AA06
Timolol maleat non-selektif bir beta adrenerjik reseptör blokörüdür. Adrenerjik
transmiterlerin beta reseptörlerdeki yarışmalı antagonizması, özellikle kalpte, bronşlarda ve
kan damarlarında beta sempatomimetik aktiviteyi bloke eder.
Timolol maleatın oldukça spesifik bir beta adrenerjik bloke edici ilaç olduğu ve kalsiyum,
glukagon, teofilin veya digitalisin kronotropik veya inotropik etkilerini engellemediği
gösterilmiştir. Belirgin lokal anestezik veya direk miyokardiyal depresan aktivitesi veya
herhangi bir anlamlı intrinsik beta adrenerjik uyarıcı etkisi yoktur.
6/8Timolol maleat kalp atımını ve miyokardiyal kasılma kuvvetini azaltır ve bu nedenle
miyokardiyal oksijen tüketimini azaltır. Strese veya egzersize karşı kardiyovasküler yanıtların
modifikasyonu, anjina pektorisin tedavisinde terapötik olarak yararlıdır.
Timolol maleatın beta bloke edici etkisi de, tam olarak etki mekanizmasının belirsiz olmasına
rağmen, hipertansiyonda terapötik değere sahiptir.
5.2 Farmakokinetik özellikler
Emilim:
Oral olarak alınması sonrasında timolol maleat hızlı bir şekilde ve neredeyse tamamen
absorplanır. Beta blokör aktivitesi uygulamadan 30 dakika sonra belirgindir ve doza bağlı olsa
da, etki süresinin 24 saate kadar sürdüğü gösterilmiştir.
Dağılım:
Plazma proteinlerine büyük oranda bağlanmaz.
Biyotransformasyon:
Timolol belirgin derecede karaciğer metabolizmasına uğrar ancak "ilk geçiş metabolizması"
düşüktür.
Eliminasyon:
Plazma yarılanma ömrü yaklaşık 2,7-5 saattir; pik plazma konsantrasyonu doz alımından
yaklaşık 2 saat sonra görülür.
Timololün%5'i böbrekler tarafından değişmeden atılır.
Doğrusallık/doğrusal olmayan durum:
Doz orantısallığı gösterilmiştir.
Hastalardaki karakteristik özellikler:
Bu farmakokinetik parametreler hipertansif hastalarda ve çoklu dozları takiben
değişmemektedir.
Timololün metabolizma hızı bireyler arası değişkenlik gösterir. Zayıf metabolize edicilerde
(yaklaşık %10), hızlı metabolize edicilere oranla daha yüksek plazma düzeyleri ve daha yavaş
eliminasyon görülür. Bununla birlikte, plazma konsantrasyonları ve yarılanma ömrü bireyler
arasında tekrarlanabilirdir. Terapötik yanıt ve advers etkilerin bazıları timololün plazma
konsantrasyonlarına bağlı olduğundan yavaş metabolize edicilerde normale göre daha düşük
dozların kullanılması gerekebilir.
5.3 Klinik öncesi güvenlilik verileri
Timololün toksisitesi ve mutajenitesi düşüktür ve üreme ve fertilite çalışmalar, insanlarda
kullanılan doza ilişkin bir değişim kanıtı göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Prejelatinize nişasta
7/8Magnezyum stearat
6.2 Geçimsizlikler
Bilinen bir geçimsizliği yoktur.
6.3 Raf ömrü
12 ay
6.4 Saklamaya yönelik özel tedbirler
30°C’nin altındaki oda sıcaklığında, ışıktan korunarak saklayınız.
6.5 Ambalajın niteliği ve içeriği
Karton kutuda, 30 tabletlik PVC/Alu blister ambalajlarda kullanma talimatı ile birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği” ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
80670 Maslak-İSTANBUL
8. RUHSAT NUMARASI
141/10
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 04.02.1987
Ruhsat yenileme tarihi:
10. KÜB’ÜN YENİLENME TARİHİ
8/8