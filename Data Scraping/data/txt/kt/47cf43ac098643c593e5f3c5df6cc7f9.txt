  1 KULLANMA TALİMATI  
 
CLIMEN® 2mg+2mg/1mg kaplı tablet  
Ağız yolu  ile alınır.  
 
• Etkin madde ler: Beyaz renkli her bir tablet  2 mg est radiol valerat içerir. Pembe renkli her bir 
tablet  ise, 2  mg estradiol valerat ve 1  mg siproteron asetat içerir.   
•   Yardımcı  maddeler:   
      Beyaz renkli tabletler : Laktoz monohidrat  (sığır) , mısır nişastası, povidon 25 000, talk, 
magnezyum stearat, sukroz, povidon 700000, makrogol, kalsiyum karbonat, montanglikol 
vaks, talk içerir.  
      Pembe renkli tabletler : Laktoz monohidrat  (sığır) , mısır nişastası, povidon 25 000, talk, 
magnezyum stearat, sukroz, povidon 700000, makrogol, kalsiyum karbonat, montanglikol 
vaks, talk, gliserol, titanyum dioksit, sarı demir oksit, kırmızı demir oksit  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak s izin için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
 
1. CLIMEN  nedir ve ne için kullanılır?  
2. CLIMEN  kullanmadan önce dikkat edilmesi gerekenler  
3. CLIMEN  nasıl kullanılır?  
4. Olası yan etkiler  nelerdir?  
5. CLIMEN ’in saklanması  
 
Başlıkları yer almaktadır.  
 
1. CLIMEN  nedir ve ne için kullanılır?  
 
• Her ambalajda, 11 adet beyaz renkli tablet  ve 10 adet pembe renkli tablet  olmak üzere toplam 
21 adet CLIMEN  kaplı tablet  bulunmaktadır.  
• Takvimli ambalajda  yer alan beyaz renkli tabletleri n herbiri 2 mg estradiol valerat etkin 
maddesi içerir. Pembe renkli tabletleri n herbiri ise, 2 mg estradiol valerat ve 1 mg siproteron 
asetat etkin maddelerini içermektedir.  CLIMEN laktoz monohidrat (sığır) içerir.  
 
 
  2 • CLIMEN , rahmi alınmamış kadınların  menopoza bağlı şikayetlerin de, deri ve idrar -üreme 
sisteminde hormon eksikliğine bağlı gerilemenin giderilmesinde, menopozda depresif ruh 
hali, doğal menopoz ve hormon eksikliği, yumurtalık yetmezliği ya da alınmasına bağlı 
eksiklik belirtilerinde, menopoz sonrası kemik erimesinin önlenmesinde, düzensiz adet 
kontrolünde, adet görememenin tedavisinde kullanılır.  
 
2. CLIMEN  kullanmadan önce dikkat edilmesi gerekenler  
 
Tıbbi öykü ve düzenli sağlık kontrolleri  
Hormon replasman ı (yerine koyma) tedavisi, tedaviye başlamak veya tedaviye devam etmek için 
karar alınmadan önce göz önünde bulundurulması gereken risklerle ilişkilidir.  
Erken menopoz (yumurtalıkların işlev bozukluğu veya cerrahi olarak çıkarılması nedeniyle) 
geçiren kadınların tedavisinde deneyim sınırlıdır. Erken menopozunuz varsa, hormon replasman 
tedavisi nin riskleri diğer kadınlar ınkin den farklı olabilir. Lütfen bu konu hakkında doktorunuza 
danışınız.  
Hormon replasman tedavisine başlamadan (veya devam ettirmeden) önce, doktorunuz kişisel ve 
ailevi tıbbi geçmişinizi öğrenecektir. Doktorunuz fiziksel muayene ihtiyacına karar verecektir. 
Gerekirse bu fiziksel muayene memelerin incelenmesi ve/veya pelvik muayeneyi kapsamaktadır.  
Hormon replasman tedavisine başladığınızda, doktorunuza düzenli olarak (yılda en az bir kez) 
sağlık kontrolleri için başvurmalısınız. Bu muayenelere geldiğinizde, lütfen CLIMEN ile devam 
eden tedaviye ilişkin faydaları ve riskleri doktorunuzla görüşünüz.  
Lütfen doktorunuzun önerdiği gibi düzenli olarak meme taraması muayenelerine katılınız.  
 
CLIMEN ’i aşağıdaki dur umlarda KULLANMAYINIZ : 
Eğer  aşağıdaki durumlardan herhangi biri sizin için geçerliyse CLIMEN kullanmayınız. Emin 
değilseniz CLIMEN almadan önce doktorunuza danışınız ; 
• Estradiol valerat, siproteron asetat ya da bu ilacın içeriğinde bulunan maddelerden herhangi 
birine karşı alerjiniz ( aşırı duyarlılık ) varsa , 
• Bilinen ya da şüpheli meme kanseriniz varsa , 
• Östrojen bağımlı olarak büyüyen bir kanser formu sizde mevcutsa veya olduğundan 
şüpheleniyorsanız, örn. rahim zarı kanseri (endometriyum) , 
• Tanı konulmamış vajinal kanamanız varsa , 
• Rahim zarında tedavi edilmemiş aşırı kalınlaşma varsa (endometrial hiperplazi) , 
• Bacaklarınızda (derin ven trombozu), akciğerlerinizde (pulmoner embolizm) ya da 
vücudunuzun başka yerinde pıhtı ya da pıhtı hikayesi (önceden geçirilmiş/oluşmuş) varsa , 
• Kan pıhtılaşması probleminiz varsa (örn. protein C, protein S ya da antitrombin eksikliği)  
• Kalp krizi, felç veya göğüste sıkışma ile beraber göğüs ağrısı krizleri (anjina pektoris) gibi 
atardamarlardaki kan pıhtılaşmasından kaynaklanan bir hastalığınız varsa ya da geçmişte 
olduysa , 
• Karaciğer hastalığınız varsa  veya geçmişte olduysa  ve karaciğer fonksiyon testi sonuçlarınız 
hala normale dönmediyse , 
• Porfir i denilen nadir bir kalıt ımsal kan hastalığınız varsa , 
  3 • Menenjiyomunuz varsa veya daha önce bir menenjiyom teşhisi konulduysa (beyin ile 
kafatası arasındaki doku tabakasında genellikle iyi huylu bir tümör) , 
• Hamileyseniz ya da emziriyorsanız , 
• İyi ya da kötü huylu karaciğer tümörünüz varsa (veya geçmişte olduysa) , 
• Belirli bir yağ metabolizması bozukluğunuz varsa (şiddetli hipertrigliseridemi) , 
• Bir önceki hamilelik döneminde kötüleşen, ilerleyen (progresif) orta kulak sağırlığı 
(otoskleroz) rahatsızlığınız varsa , 
 
Bu koşullardan herhangi biri ilacı ilk kullandığınızda başınıza gelirse derhal kullanmayı bırakın ız 
ve doktorunuza danışınız.  
 
CLIMEN ’i aşağıdaki durumlarda DİKKATLİ KULLANINIZ : 
CLIMEN 'i almadan önce doktorunuzla veya eczacınızla konuşunuz.  
Aşağıda listelenen sağlık sorunlarından herhangi birisinden etkilenmişseniz  doktorunuzla 
konuşunuz çünkü  bunlar CLIMEN  ile tedavi sırasında yeniden ortaya çıkabil ir veya daha da 
kötüleşebil ir. Bu durumda, sağlık kontrolleri için doktorunuza daha sık başvurmalısınız.  
− Rahimde kanserli olmayan büyüme (fibroidler) , 
− Rahimden rahmin dışına doku büyümesi (endometriyoz) veya daha önce rahmin iç 
yüzeyinin aşırı büyümesi (endometriyal hiperplazi) , 
− Kan pıhtısı oluşum  riskinin artması (bkz.“Toplardamar kan pıhtıları (tromboz)”) , 
− Östrojene bağlı bir kanser riskinin artması (örneğin anneniz, kız kardeşiniz veya 
büyükanneniz de meme kanseri varsa), 
− Yüksek tansiyon , 
− Karaciğer hastalığı , 
− Diyabet , 
− Safra kesesi taşları , 
− Migren veya şiddetli baş ağrıları , 
− Vücutta çok sayıda organ fonksiyonunu engelleyen bir bağışıklık sistemi hastalığı 
(sistemik lupus eritematozus (SLE)) , 
− Epilepsi , 
− Astım , 
− Kulak zarı ve işitmeyi olumsuz olarak etkileyen bir durum (otoskleroz) ,, 
− Kalp ya da böbrek hastalığı sonucu olarak sıvı toplanması , 
− İyi huylu meme değişiklikleri (mastopati) ve hastalıkları , 
− Multiple skleroz (beyni, omuriliği ve gözlerdeki optik sinirleri etkileyebilen ve görme, 
denge, kas kontrolü ve diğer temel vücut fonksiyonlarında sorunlara neden olabilecek 
uzun süreli bir hastalık.) , 
− Dubin -Johnson veya Rotor sendromu (kan parçalanma ürününün safra kanallarına atılım 
bozuklukları) (aşağıya bakınız) , 
− Belirli bir kan hastalığı (orak hücreli anemi) , 
− Önceki gebelikte sarılık, kalıcı kaşıntı veya küçük kabarcıklarla döküntü (Herpes 
gestasyones) , 
  4 − Kore  (yüz, ağız, gövde ve uzuvlarda istemsiz, öngörülemeyen vücut hareketine neden 
olan bir hareket bozukluğu) , 
− Kalıtsal veya edin ilmiş  anjiyoödem.  
 
Hasta hipofiz bezinin kanserli olmayan bir tümörüne (anterior pituiter adenoma) sahipse, yakın 
tıbbi gözetim (prolaktin seviyelerinin düzenli ölçümlerini de dahil) gereklidir.  
Ameliyat olmanız planlanıyorsa  
Bir ameliyat olmanız planlanıyorsa, ameliyatı yapacak doktorunuza CLIMEN kullandığınızı 
söyleyiniz. Tromboz riskini azaltmak için planlanan ameliyattan 4 ila 6 hafta önce CLIMEN 
almayı bırakmak zorunda kalabilirsiniz (‘2. CLIMEN kullanmadan önce dikkat edilmesi 
gerekenler’ – ‘Toplardamar kan pıhtıları (tromboz)’ başlığına bakınız). CLIMEN almaya devam 
edebildiğinizde doktorunuza danışınız.  
Bu ilacın kullanımı hakkında başka sorularınız varsa, doktorunuza veya eczacınıza danışınız.  
 
CLIMEN’in derhal bırakılmasına yönelik nedenler:  
Eğer hormon replasman tedavisi görürken aşağıdaki hastalıklardan ya da durumlardan birini 
yaşarsanız:  
 
− “CLIMEN’i aşağıdaki durumlarda kullanmayınız” bölümünde belirtilen hastalıklar , 
− Cildin ya da göz beyazlarının sararması (sarılık). Bu durum karaciğer hastalığına işaret 
edebilir.  
− Belirgin tansiyon yükselmesi (belirtiler baş ağrıları, yorgunluk ve baş dönmesi olabilir) , 
− İlk kez ortaya çıkan migren benzeri baş ağrısı , 
− Gebe kalma , 
− Kan pıhtıları belirtileri fark ederseniz, örn.  
o Ağrılı şişlik ve bacaklarda kızarıklık , 
o Ani göğüs ağrısı , 
o Nefes darlığı , 
Bu konuda daha fazla bilgiyi “ Toplardamar  kan pıhtıları (tromboz)” başlığı altında 
bulabilirsiniz.  
− Epileptik tutulmalarda artış (nöbetler) , 
− Ani algısal bozukluklar (ör., görsel bozukluklar, işitme buzukluğu) , 
− Nefes almada zorlukla birlikte yüzün, dilin ve / veya boğazın şişmesi ve / veya yutma 
güçlüğü veya döküntü  gibi anjiyoödem belirtileri . 
 
HRT ve kanser  
• Rahim iç yüzeyinin aşırı kalınlaşması (endometriyal hiperplazi) ve rahim iç yüzeyi kanseri 
(endometriyal kanser)  
Rahim iç yüzeyinin aşırı kalınlaşması (endometriyal hiperplazi) ve rahim iç yüzeyi kanseri 
(endometriyal kanser) riski sadece östrojen tedavisi sırasında artmaktadır.  
 
  5 Halen rahmi olan ve hormon replasman tedavisi kullanmayan 1000 kadından ortalama olarak 
5'inde 50 ile 65 yaşları arasında rahim iç yüzeyi kanseri teşhis edilecektir. Aksine, halen bir 
rahmi olan ve sadece bir östrojen ürünü ile hormon replasman tedavisi alan kadınlarda, 50 ile 65 
yaş arasında her 1000 kadın için 10 ila 60 rahim iç yüzeyi kanseri vakası (yani 5 ila 55 ilave 
vaka) teşhis edilecektir.  
Bu riski azaltmak için - fakat  tamamen ortadan kaldırılamaz - rahmi olan kadınlarda östrojen 
tedavisinin progestojen ile kombine edilecek olması bu nedenle önemlidir.  
 
Siklusun 10 günü için sadece progesteron içeren CLIMEN gibi ilaçlar ile ilgili olarak, 
endometriyal hiperplazi (endometriyumun aşırı kalınlaşması) ve endometriyal karsinoma 
(endometriyum kanseri) riskinin siklusun 12 günü için progesteron içeren ilaçlar için olduğu gibi 
aynı ölçüde azaltılabileceğine dair kesin bir kanıt yoktur.  
 
• Beklenmeyen kanama  
 
CLIMEN alırken aylık kanamanız (çekilme kanaması olarak bilinir) ola caktır.  
Ancak, aylık kanamanız dışında şu şekillerde beklenmedik bir kanama veya lekelenme meydana 
gelirse;  
− Tedavinin  ilk 6 ayından sonra devam eden,  
− 6 aydan daha uzun bir s üre boyunca CLIMEN aldıktan sonra başlayan,  
− Tedaviyi  bıraktıktan sonra devam eden,  
lütfen mümkün olan en kısa sürede doktorunuza danışınız.  
• Meme kanseri  
HRT kullanımı meme kanseri riskinizi arttırabilir. Bu ek risk HRT’yi ne kadar uzun süre 
kullandığınıza bağlıdır. Yalnızca östrojen içeren ürünlerde bu risk artışı daha düşük olabilir. 
Ancak HRT almayı bırakırsanız bu ek risk zamanla azalır. Bu ek risk 3 yıl kullanım ile belirgin 
hale gelir.  HRT kullanımı kesildikten sonra bu ek risk zaman içinde azalacaktır, ancak 5 yıldan 
uzun süre HRT kullandıysanız risk 10 yıl veya daha uzun süre devam edebilir.  
 
Karşılaştırma için:  
HRT  kullanmayan 50  ila 54 yaş grubundaki  1000 kadında n ortalama 13 ila 17’si 5 yıllık bir süre 
içinde meme kanseri tanısı alacaktır .  
 
5 yıl  süreyle  östrojen -progestojen içeren HRT  kullan maya başlayan  50 yaşındaki  kadınlar  için 
1000 kullanıcıda 16 ila 17 vaka  (yani, fazladan  0 ila 3 vaka)  olacaktır . 
 
Beş yıl süreyle östrojen -progestojen içeren HRT kullanmaya başlayan 50 yaşındaki kadınlar için, 
1000 kullanıcıda 21 vaka (yani, fazladan 4 ila 8 vaka) olacaktır.  
 
HRT kullanmayan 50 ila 59 yaş grubundaki 1000 kadından ortalama 27’si 10 yıllık bir süre 
içinde meme kanseri tanısı alacaktır.  
 
On yıl süreyle yalnızca östrojen içeren HRT kullanmaya başlayan 50 yaşındaki kadınlar için, 
1000 kullanıcıda 34 vaka (yani, fazladan 7 vaka) olacaktır .  
  6  
On yıl süreyle östrojen -progestojen içeren HRT kullanmaya başlayan 50 yaşındaki kadınlar için, 
1000 kullanıcıda 48 vaka (yani, fazladan 21 vaka) olacaktır.  
Göğüslerinizi düzenli olarak kontrol ediniz. Göğüslerinizde herhangi bir değişiklik fark 
ederseniz, doktorunuza danışınız, örn.  
− Cildin büzüşmesi (çukurlanma)  
− Meme uçlarında değişiklikler  
− Gördüğünüz veya hissettiğiniz yumrular  
 
Meme kanserinin erken saptanması için bir programa katılma fırsatınız varsa (mamografi tarama 
programı), bundan faydalanmalısınız. Mamografiyi yapan sağlık uzmanına, hormon replasman 
tedavisi için ilaç aldığınızı söyleyiniz. Hormon replasman tedavisi için alınan ilaçlar meme 
dokusunu daha yoğun hale getirebilir ve bu nedenle mamogram sonucunu etkileyebilir. Meme 
dokusu yoğunluğu arttığında, tüm değişiklikler tespit edilemeyebilir.  
• Yumurtalık kanseri  
Yumurtalık kanseri nadirdir  - meme kanserinden daha nadir görülür. Tek başına östrojen veya 
kombine östrojen - projestojen içeren HRT kullanımı yumurtalık kanserindeki hafif bir risk artışı 
ile ilişkilendirilmiştir.  
Yumurtalık kanseri riski yaş ile değişkenlik göstermektedir. Örneğin 50 -54 yaş aralığında HRT 
almayan kadınlarda, 5 yıllık süre içerisinde yaklaşık 2000 kadından 2’sine yumurtalık kanseri 
tanısı konulması beklenmektedir. 5 yıl süreyle HRT alan kadınlar için bu sayının 2000 
kullanıcıda yaklaşık 3 vaka olması beklenmektedir (örn. yaklaşık 1 ekstra vaka) . 
• Karaciğer tümörü  
CLIMEN ’de bulunan hormonlar gibi hormonların kullanımı sırasında veya sonrasında, iyi huylu 
karaciğer tümörleri seyrek olarak, kötü huylu karaciğer tümörleri ise çok seyrek  olarak 
görülmüştür. İzole vakalarda, bu tümörlerden karın boşluğ una kanama hayat i tehlikeye sebep 
olmuştur. Bu olaylar son derece beklenmedik olmasına rağmen, üst karnınızda kısa sürede 
ortadan kaybolmayan herhangi bir alışılmadık his olursa  doktorunuz a bildiriniz.  
Hormon replasman tedavisinin kardiyovasküler etkileri  
Toplardamar kan pıhtıları (tromboz) : 
Toplardamarlarda kan pıhtılarının gelişme riski (tromboz), hormon replasman tedavisi kullanan 
kadınlarda kullanmayanlara göre yaklaşık 1.3 ila 3 kat daha fazladır. Özellikle kullanımın ilk 
birkaç yılında risk artışı vardır.  
Kan pıhtıları ciddi sonuçlar doğurabilir. Eğer bir kan pıhtısı akciğere giderse, bu göğüs 
sıkışmasına, nefes darlığı ya da bayılma ya veya ölüme bile neden olabilir.  
 
Yaşlandıkça ve aşağıdaki koşullardan herhangi biri sizin için geçerliyse kan pıhtısı geliştirme 
olasılığınız daha yüksektir. Aşağıdaki durumlardan herhangi biri sizin için geçerliyse lütfen 
doktorunuzla konuşunuz:  
  7 − Büyük  ameliyat, yaralanma veya hastalık nedeniyle uzun bir süre yürüyemeyecekseniz 
(ayrıca  ‘3. CLIMEN nasıl kullanılır?’ – ‘Ameliyat olmanız planlanıyorsa’ başlığına 
bakınız) , 
− Aşırı kiloluysanız (BMI >  30 kg/m2), 
− Kan pıhtılarını önlemek için uzun süreli tıbbi tedavi gerektiren bir kan pıhtılaşma 
probleminiz varsa , 
− Yakın bir akrabanızın bacaklarında, akciğerinde veya başka bir organında kan pıhtısı 
oluşmuşsa , 
− Sistemik lupus eritematozusunuz  varsa (SLE) , 
− Kanserseniz . 
 
Kan pıhtılarının belirtileri için ‘2. CLIMEN’i kullanmadan önce dikkat edilmesi gerekenler’ – 
‘CLIMEN’in derhal bırakılmasına yönelik nedenler ’ başlığına bakınız.  
 
Karşılaştırma için:  
50’li yaşlarda hormon replasman tedavisi kullanmayan 1000  kadından  ortalama 4 ila 7’sinde  5 
yıllık bir dönemde toplardamar kan pıhtısı beklen mektedir.  
Beş yıl süreyle östrojen ve progestojenler ile hormon replasman tedavisi kullanan 50’li yaşlardaki 
her 1000 kadın dan 9 ila 12 ’sinde  tromboz vakası (yani ek 5 vaka) vardır.  
Kalp hastalığı (kalp krizi) : 
Hormon replasman tedavisinin kalp krizini önlediğine dair bir kanıt yoktur. Östrojen ve 
progestojenler ile kombine hormon replasman tedavisi kullanan 60 yaş üstü kadınların, hormon 
replasman tedavisi kullanmayan kadınlarla karşılaştırıldığında, kalp hastalığı geliştirme 
olasılıklarında az oranda bir artış vardır.  
 
İnme : 
Hormon replasman tedavisi kullananlarda inme riski kullanmayanlara göre yaklaşık 1,5 kat daha 
yüksektir. Hormon replasman tedavisi kullanmanın bir sonucu olarak ortaya çıkan ek inme sayısı, 
yaşın artması ile birlikte artmaktadır.  
Karşılaştırma için:  
Hormon replasman tedavisi kullanmayan 50’li yaşlarındaki kadınlarda, 5 yıllık bir dönemde her 
1000 kadın için 8 inme beklenebilir. Hormon replasman tedavisi kullanan 50'li yaşlarındaki 1000  
kadında  11 vaka (yani fazladan 3 vaka) vardır.  
 
Menenjiyomlar:  
Yüksek dozlarda  siproteron asetat (günde 25 mg ve üzeri) ile, iyi huylu beyin tümörü 
(menenjiyom) gelişme riskinde artış bildirilmiştir. Eğer sizde bir menenjiyom tespit edilirse, 
doktorunuz önlem olarak CLIMEN  dahil olmak üzere siproteron asetat içeren tüm tıbbi ürünleri 
kesecektir  (‘2. CLIMEN’i kullanmadan önce dikkat edilmesi gerekenler’ – ‘CLIMEN’i aşağıdaki 
durumlarda KULLANMAYINIZ ’ başlığına bakınız. ). 
 
 
 
 
  8 Diğer hastalıklar : 
Hormon replasman tedavisi hafıza bozukluklarını önlemez. 65 yaş üzeri kadınlarda hormon 
replasman tedavisine başladıklarında bellek bozukluğu riskinde artış olduğuna dair bazı kanıtlar 
vardır. Bu konuda tavsiye almak için doktorunuza danışınız.  
Safra kesesi hastalığı  
Östrojenlerin safra taşı oluşumunu teşvik ettiği bilinmektedir. Bazı kadınlar östrojen tedavisi 
sırasında safra kesesi hastalıklarının gelişimine yatkındır.  
Böbrek veya kalp işlevi bozukluğu olan hastalar  
Östrojenler vücutta sıvı toplanmasına neden olabilir; bu nedenle sahip olabileceğiniz kalp veya 
böbrek fonksiyon bozukluklarını dikkatle izlemelisiniz. Şiddetli böbrek bozukluğundan müzdarip 
olmanız durumunda dikkatli bir şekilde takip edilmeniz gerekmektedir, çünkü CLIMEN'in etkin 
maddelerinin konsantrasyonlarının kan dolaşımında  artması beklenebilir.  
 
Belirli bir yağ metabolizması bozukluğu olan hastalar (hipertrigliseridemi)  
Bazı kan lipitlerinde (trigliserid) artış varsa, CLIMEN ile tedavi süresince kan lipitleriniz 
yakından izlenmelidir. Bunun nedeni, nadir durumlarda östrojen tedavisi sırasında kandaki 
trigliseridin önemli derecede artışı sonucu pankreatik inflamasyonla ilgili raporlar olmasıdır.  
Rahim  
Rahmin kas tabakasındaki iyi huylu tümörlerin (uterus leiomyoma/miyoma) östrojenin etkisiyle 
boyutu artabilir. Bu gerçekleşirse hormon replasman tedavisi durdurulmalıdır.  
Tedavi sırasında endometriyal doku rahim dışında yeniden ortaya çıkarsa (endometriyoz) hormon 
replasman tedavisinin durdurulması önerilir.  
Sarımsı kahverengi cilt lekeleri (kloazma)  
Özellikle gebeliği sırasında da ortaya çıkmışsa, bazen ciltte sarımsı kahverengi lekeler (kloazma) 
görülebilir. Bu nedenle bu yatkınlığa sahip kadınlar CLIMEN alırken doğrudan güneş ışığından 
veya ultraviyole ışıktan (örn. solaryumda güneşlenmek) kaçınmalıdır.  
 
Not: 
CLIMEN doğum kontrolüne yönelik bir ürün değildir. Eğer son adet döneminizin üzerinden 12 
aydan daha az geçmişse ya da 50 yaşının altındaysanız ilave doğum kontrol yöntemleri gerekli 
olabilir. Doktorunuzdan bu konuda tavsiye isteyiniz. CLIMEN AIDS’e karşı koruma sağlamaz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
CLIMEN ’in yiyecek ve içecek ile kullanılması  
CLIMEN  kullanımı sırasında greyfurt suyu alınması kandaki hormon seviyesini artıra rak 
istenmeyen yan etkilere sebep olabilir . 
 
Hamilelik  
İlacı kullanmadan önce doktorunuza veya eczacınıza danışınız.  
  9 CLIMEN , hamilelikte kullanılmamalıdır.  CLIMEN kullanımı sırasında gebelik oluşursa tedavi 
hemen kesilmelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Düşük miktarlarda seks hormonu insan sütüne geçebilmektedir. Emziren annelerde CLIMEN  
kullanılmamalıdır.  
 
Araç ve makine kullanımı   
CLIMEN  kullananlarda araç ve makine kullanımı üzerine herhangi bir etki gözlenmemiştir . 
 
CLIMEN ’in içeriğinde bulunan bazı yardımcı maddeler hakkında önemli bilgiler  
CLIMEN  laktoz , sukroz ve gliserol içermektedir. Eğer daha önceden doktorunuz tarafından bazı 
şeker çeşitlerine karşı tahammülsüzlüğünüz (toleransınızın olmadığı) olduğu söylenmişse, bu 
ilacı kullanmadan önce doktorunuza danışınız.   
 
Diğer ilaçlar ile birlikte kullanımı  
Başka ilaçlar alıyorsanız veya son zamanlarda aldıysanız veya alma olasılığınız varsa, 
doktorunuza veya eczacınıza söyleyiniz.  
 
Bazı ilaçlar CLIMEN'in etkisini engelleyebilir bu da düzensiz kanamaya neden olabilir. Bu 
ilaçlar arasında aşağıdakiler yer alır:  
• Sara hastalığının tedavisinde kullanılan ilaçlar ( fenitoin,  barbitüratlar , primidon  
karbamazepin  ve muhtemelen  okskarbazepin, topiramat, felbamat ), 
• Tüberküloz tedavisinde kullanılan bir antibiyotik olan rifampisin  ve rifabutin , 
• HIV ve Hepatit C Virüsü enfeksiyonları tedavisinde kullanılan proteaz inhibitörleri ve non -
nükleosit ters transkriptaz inhibitörleri (örn. nevirapin, efavirenz, ritonavir veya nelfinavir) , 
• Mantar  enfeksiyonlarının tedavisinde kullanılan (griseofulvin, azol antifungaller ör. 
flukonazol, itrakonazol, ketokonazol, vorikonazol) , 
• Bakteriyel enfeksiyonların tedavisinde kullanılan (makrolid antibiyotikler ör. klaritromisin, 
eritromisin) , 
• Bazı kalp hastalıkları, yüksek kan basıncı tedavisinde kullanılan (kalsiyum kanal blokerleri, 
ör. verapamil, diltiazem) , 
• Bitkisel bir ilaç olan St. John´s wort , 
• Sizde Hepatit C varsa ve ombitasvir/paritaprevir/ritonavir ile birlikte  dasabuvir içeren veya 
içermeyen tedavisi ve ayrıca glekaprevir/pibrentasvir  tedavisi etinilestradiol içeren kombine 
hormonal kontraseptif kullanan kadınlarda karaciğer fonksiyon kan testi sonuçlarında 
artışlara (ALT (alanin aminotransferaz) karaciğer enziminde artış) neden olabilir.  CLIMEN, 
etinilestradiol yerine estradiol içerir. HCV için bu kombinasyon tedavisi ile birlikte CLIMEN 
kullanımı sırasında karaciğer enzimi ALT'da bir artışın meydana gelip gelmeyeceği 
bilinmemektedir. Doktorunuz size tavsiye verecektir.  
• Greyfurt suyu . 
 
  10 Bu zayıflatılmış etki, bu ilaçlarla tedaviyi bıraktıktan sonra en az 4 hafta boyunca devam eder.  
 
Enfeksiyon hastalıklarını tedavi etmek için kullanılan bazı ilaçlar (penisilin, tetrasiklin) ile 
birlikte CLIMEN alındığında, seyrek olarak vakalarda, azalan östradiol seviyeleri gözlenmiştir.  
 
Parasetamol gibi maddeler kandaki östradiol konsantrasyonlarında artışa neden olabilir.  
Ayrıca diyabeti (mellitus) tedavi etmek için gereken ilaç ihtiyacının değişmesi de mümkündür.  
Laboratuvar testleri  
HRT kullanımı belirli laboratuvar testlerinin sonuçlarını etkileyebilir. Her zaman doktorunuza 
veya laboratuvar personeline bir hormon replasman tedavisi kullanmakta olduğunuzu söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CLIMEN  nasıl kullanılır?  
Uygun kullanım ve doz / uygulama sıklığı için talimatlar:  
CLIMEN her gün 1 tablet alınır.  
Eğer hala adet görüyorsanız, tedaviye adetin 5. gününde başlayınız. Başka herhangi bir durumda, 
doktorunuz derhal başlamanızı önerebilir. İlk 11 gün boyunca her gün beyaz renkli bir tablet, 
sonraki 10 gün boyunca her gün pembe renkli bir tablet alınız. Her bir paket, 21 günlük tedaviyi 
kapsamaktadır. Pembe tabletler bitince (21 gün boyunca tabletlerin kullanımı sonrası) 7 gün ilacı 
kullanmayınız. Kanama, genellikle son tablet alındıktan sonraki birkaç gün içinde 7 günlük arada 
meydana gelmektedir.  
7 günlük aradan sonra yeni bir CLIMEN kutusuna başlanmalıdır. Bu, yeni kutuya bir önceki ile 
haftanın aynı gününde başlayacağınız anlamına gelmektedir.  
Lütfen bu kullanım talimatlarına dikkat edin, aksi takdirde CLIMEN’den tamamen 
faydalanamazsınız.  
 
Uygulama yolu ve metodu:  
CLIMEN  tabletler  bütün olarak yeterli miktar da su ile yutulmalıdır. Tercihen her gün aynı saatte 
alınmalıdır.  
 
Değişik yaş grupları:  
Çocuklarda kullanımı:  
CLIMEN çocuklarda ve ergenlerde kullanılmaz.  
 
Yaşlılarda kullanımı:  
Yaşlı hastalarda dozaj ayarlamasına ihtiyaç olduğuna dair bilgi bulunmamaktadır.  
 
Özel kullanım durumları:  
Böbrek  yetmezliği:   CLIMEN’in böbrek yetmezliği  olan hastalardaki kullanımına dair özel bir 
çalışma yoktur.  
 
  11 Karaciğer yetmezliği:   Eğer karaciğer tümörünüz olduysa veya varsa CLIMEN kullanmayınız. 
Eğer ağır karaciğer hastalığınız bulunuyorsa CLIMEN kullanmayınız.  
 
Eğer CLIMEN ’in etkisinin çok güçlü veya zayıf oldu ğuna dair bir izleniminiz var ise doktorunuz 
veya eczacınız ile konu şunuz.  
 
Kullanmanız gerekenden daha fazla CLIMEN  kullandıysanız : 
Doz aşımı mide bulantısına, kusmaya ve düzensiz kanamaya neden olabilir. Özel bir tedaviye 
ihtiyaç yoktur, ancak etkilenirseniz doktorunuza danışmalısınız.  
 
CLIMEN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
CLIMEN ’i kullanmayı unutursanız : 
Tableti  her zamanki zamanda almayı unutursanız, mümkün olan en kısa süre unuttuğunuz tableti  
almalısınız. Tableti  almanız gereken süreden bu yana 24 saatten fazla süre geçtiyse, kaçırılanı 
telafi etmek için ek bir tablet  almamalısınız.  
 
CLIMEN ’i birkaç gün boyunca almamanız durumunda düzensiz kanama meydana gelebilir.   
 
Unutulan dozları dengelemek için çift doz almayınız.  
 
CLIMEN ile tedavi sonlandırıldığında oluşabilecek etkiler : 
CLIMEN  kullanmayı bıraktığınızda, sıcak basması, uyku  bozuklukları , sinirlilik, baş dönmesi 
veya vajinal kuruluk gibi menopozun doğal belirtilerini tekrar hissetmeye başlayabilirsiniz. 
CLIMEN kullanmayı bıraktığınızda bununla birlikte kemik erimesi başlayacaktır.  
CLIMEN  kullanmayı bırakmak istiyorsanız, doktorunuza veya eczacınıza danışınız.  
 
Bu ilacın kullanımıyla ilgili başka sorularınız olursa, doktorunuza sorunuz.  
 
4. Olası yan etkiler nelerdir?  
Tüm ilaçlar gibi, CLIMEN’ in içeriğinde bulunan maddelere duyarlı olan kişilerde yan etkiler 
olabilir.  
Aşağıdaki bozukluklar, hormon replasman tedavisi kullanan kadınlarda, kullanmayanlara göre 
daha yaygın olarak bildirilmiştir:  
− Meme kanseri  
− Rahmin iç yüzeyinin aşırı büyümesi veya kanseri (endometriyal hiperplazi veya kanser)  
− Yumurtalık kanseri  
− Bacaklardaki veya akciğerdeki toplar damarlardaki kan pıhtıları (venöz tromboembolizm)  
− Kalp hastalığı  
− İnme  
− Hormon replasman tedavisi 65 yaşın üzerinde başlamışsa, hafıza bozuklukları (demans).  
Bu yan etkiler hakkında daha fazla bilgi için ‘2. CLIMEN kullanmadan önce dikkat edilmesi 
gerekenler’ başlığı altına bakınız . 
  12 Aşağıdakilerden biri olursa, CLIMEN’i kullanmayı durdurunuz ve DERHAL doktorunuza 
bildiriniz veya size en yakın hastanenin acil b ölümüne başvurunuz:  
• Şiddetli alerjik reaksiyonlar (dökünt ü̈, kaşıntı, nefes almada güçlük, ağız, yüz, dudaklar veya 
dilde şişme)   
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CLIMEN'e kar şı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
CLIMEN ile ilişkisi onaylanmayan ya da reddedilmeyen aşağıdaki yan etkiler hormon replasman 
tedavisi kullananlarda bildirilmiştir (pazarlama -sonrası veriler ). Olası yan etkiler, görülme 
sıklıklarına göre de aşağıda yer almaktadır.  
Aşağıda belirtilen yan etkilerin sıklığı Çok yaygın (  1/10); yaygın ( 1/100 ila <1/10); yaygın  
olmayan  ( 1/1000 ila <1/100); seyrek ( 1/10.000 ila < 1/1000); çok seyrek (< 1/10.000), klinik 
çalışmalarda elde edilen verilere dayanmaktadır.  
 
Yaygın:  
• Kilo artışı ya da azalması  
• Bulantı  
• Baş ağrısı  
• Karın ağrısı  
• Döküntü, kaşıntı  
• Adet kanaması düzeninde değişiklikler, daha ağır ya da daha hafif çekilme kanamaları,  
lekelenme ya da ani kanamalar halinde intermenstrüel kanama (bu düzensiz kanama genellikle 
devam eden tedavi ile durur).  
 
Yaygın olmayan:  
• Depresif duygu durumu  
• Baş dönmesi  
• Görme bozukluğu  
• Çarpıntı  
• Bacaklarda ağ rılı nodüller (eritema nodozum)  
• Dispepsi (sindirim güçlüğü)  
• Ürtiker  
• Meme ağrısı  
• Memede hassasiyet  
• Ödem 
 
Seyrek:  
• Gerginlik  
• Cinsel istek azalması ya da artması  
• Migren  
• Kontakt lense toleranssızlık  
• Şişkinlik  
  13 • Kusma  
• Kıllanma artışı  
• Akne  
• Kas krampları  
• Adet sancısı  
• Vajinal salgıda değişiklikler  
• Adet öncesi sendrom  
• Meme büyümesi  
• Yorgunluk  
CLIMEN’in içerdiği hormonal maddelerin kullanımından sonra iyi huylu karaciğer değişiklikleri 
vakalarda seyrek olarak gözlenmiştir, ek olarak karın boşluğunda yaşamı tehdit edici kanamaya 
neden olan habis değişikliklere sahip daha seyrek vakalar olmuştur. Bu nedenle, kendi kendine  
hızlıca geçmeyen üst batın semptomlarınız varsa doktorunuzu bilgilendirmelisiniz ("CLIMEN 
kullanırken özel önlemler" bölümünü karşılaştırınız).  
Üç haftalık tablet  alımı periyodu sırasında kanama (ani kanama) tekrarlanırsa doktorunuzu 
bilgilendirmeniz gerekmektedir.  
Diğer hormon replasman tedavisi ürünlerinin kullanımı sırasında aşağıdaki yan etkiler 
bildirilmiştir:  
− Safra kesesi hastalıkları  
− Çeşitli cilt ve deri altı doku hastalıkları  
− Özellikle yüzde ve boyunda gebelik maskesi olarak bilinen ciltte renk değişikliği 
(kloazma)  
− Boğa gözü benzeri veya dairesel kırmızımsı yamalar veya iltihaplı kızarıklıklar 
(eritema multiforme)  
− Cilt altında kanama (vasküler purpura)  
− Egzama  
− Saç dökülmesi  
− İştah artışı  
− Deri altı dokuları ve mukoza zarlarının tipik olarak göz kapağı ve dudak bölgesinde, boğazın 
mukoza zarlarında ve dil üzerinde kalıtsal akut şişliği (anji yoödem).  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da, 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
 
  14 5. CLIMEN ’in saklanması  
CLIMEN ’i çocukların göremeyeceği, erişemeyeceği yerlerde ve ambalajında saklayınız.  
30ºC altında ki oda sıcaklığında saklayınız.  
 
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra CLIMEN 'i kullanmayınız.  
“Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir.  
Eğer üründe ve/veya ambalajında bozukluklar fark ederseniz CLIMEN’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Bayer Türk Kimya San. Ltd. Şti.  
Fatih Sultan Mehmet  Mah. Balkan Cad. No:53  
34770 Ümraniye/ İstanbul  
Tel: 0216 – 528 36 00  
Faks: 0216 – 645 39 50  
 
Üretim yeri : 
Bayer Weimar GmbH und Co. KG, Industrial Park North/Weimar/Almanya  
Bu kullanma talimatı ..../.../......  tarihinde onaylanmıştır.  
