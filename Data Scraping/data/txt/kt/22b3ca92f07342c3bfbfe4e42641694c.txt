1 / 7 KULLANMA TAL İMATI  
 
GENOLAX® 250 mcg/5 ml I.V. enjeksiyonluk çözelti  
Steril  
Damar içine uygulanır.  
 
• Etkin madde: Her bir flakon (5 ml) 250 mikrogram palonosetrona eşdeğer 281 mikrogram 
palonosetron hidroklorür içerir. Birim dozunda (1 ml’de) 50 mikrogram palonosetrona 
eşdeğer  56,2 mikrogram palonosetron hidroklorür bulunur.  
• Yardımcı madde (ler): Mannitol, sitrik asit monohidrat, trisodyum sitrat dihidrat, 
hidroklorik asit, sodyum hidroksit ve enjeksiyonluk su .  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı  sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
 
1. GENOLAX nedir ve ne için kullanılır?  
2. GENOLAX’ı  kullanmadan önce dikkat edilmesi gerekenler  
3. GENOLAX nasıl kullanılır?  
4. Olası yan etkiler nelerdir?  
5. GENOLAX’ın saklanması  
 
Başlıkları yer almaktadır.  
 
1. GENOLAX  nedir ve ne için kullanılır?  
• GENOLAX , damar içine uygulanan berrak, partikül içermeyen bir çözeltidir ve 
serotonin antagonistleri (5 -HT 3) olarak bilinen bir ilaç grubuna dahildir.  
• Bu grup ilaçlar bulantı ve kusmaya neden olabilen serotoninin  etkisini durdurarak etki 
gösterir.  
• GENOLAX , 5 ml çözelti içeren cam bir flakon içinde ambalajlanmıştır. Her bir flakon bir 
doz içerir.  2 / 7 • GENOLAX , yetişkinlerde, adolesanlarda ve bir aylıktan büyük çocuklarda kanserin ilaçla  
tedavisi (kemoterapisi) ile bağ lantılı bulantı ve kusmanın önlenmesinde kullanılır.  
 
2. GENOLAX ’ı kullanmadan önce dikkat edilmesi gerekenler  
GENOLAX’ı  aşağıdaki durumlarda KULLANMAYINIZ  
Eğer;  
Palonosetrona ya da GENOLAX’ın  içerdiği diğer yardımcı maddelere karşı aşırı duyarlı 
(alerjik) iseniz kullanmayınız. (yardımcı maddeler listesine bakınız).  
 
GENOLAX’ı aşağıdaki durumlarda DİKKATLİ KULLANINIZ  
Eğer;  
• Akut kalın bağırsak tıkanıklığı ya da tekrarlayan kabızlık hikayeniz var  ise,  
• GENOLAX’ı amiodaron, nikardipin, kinidin, moksifloksasin, eritromisin, haloperidol, 
klorpromazin, ketiapin, tiyoridazin, domperidon gibi anormal kalp ritmine neden 
olabilicek diğer ilaçlar ile birlikte alıyor iseniz,  
• Kalp ritmi değişikleri (QT -uzama sı) için kişisel veya aile öykünüz var ise,  
• GENOLAX’ı anormal bir kalp ritmine neden olabilecek diğer ilaçlar ile birlikte alıyor ve 
diğer kalp problemleriniz  var ise,  
• Potasyum ve magnezyum gibi kandaki bazı minerallerde tedavi edilmeyen bir 
dengesizliğini z var ise.  
 
Başka bir kemoterapi kürü almıyorsanız, kemoterapiyi takip eden günlerde GENOLAX 
alınması tavsiye edilmemektedir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
GENOLAX’ın  yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi  yoktur.  
 
Hamilelik  
İlacı kullanmadan önce doktorunuza veya eczacınıza danışınız . 
 
GENOLAX’ın gebe kadınlarda kullanımına ilişkin yeterli veri mevcut değildir. Doktor 
tarafından gerekli görülmediği sürece GENOLAX gebe kadınlarda kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
GENOLAX’ın anne sütüne geçip geçmediği bilinmediğinden, ilacın kullanımı zorunlu ise 
tedavi süresince emzirme bırakılmalıdır.  3 / 7 Araç ve makine kullanımı  
Palonosetron, baş dönmesi, uyku hal i ya da bitkinliğe sebep olabileceğinden, araç ya da makine 
kullanmayınız.  
 
GENOLAX’ın  içeriğinde bulunan bazı yardımcı maddeler hakkında önemli bilgiler  
GENOLAX içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani esasında 
“sodyum içermez”.  
 
Bu tıbbi ürün mannitol içermektedir. Ancak dozu nedeniyle herhangi bir uyarı gerektirmez.  
 
Diğer ilaçlarla birlikte kullanımı  
Aşağıdaki ilaçlardan herhangi birini alıyorsanız, yakın zamanda aldıysanız veya alacaksanız; 
doktorunuza veya eczacınıza bilgi veriniz:  
• Depresyon ve/veya kaygı bozukluğunun tedavisinde kullanılan fluoksetin, paroksetin, 
sertral in, fluvoksamin, sitalopram, essitalopram dahil SSRI’lar (selektif ser otonin gerialım 
inhibitörleri) . 
• Depresyon ve/veya kaygı bozukluğunun tedavisinde kullanılan    venlafaksin, duloksetin 
dahil SNRI’lar (selektif noradrenalin  gerialım inhibitörleri) . 
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 
3. GENOLAX  nasıl kullanılır?  
• Uygun kullanım ve doz/uygulama sıklığı için talimatlar:  
GENOLAX , kemoterapi başlamadan yaklaşık 30 dakika önce tek bir doz olarak damar içi 
enjeksiyon yoluyla doktorunuz veya hemşireniz tarafından uygulanır.  
 
Yetişkinlerde:  
• Uygulama yolu ve metodu:  
− Damar içi ( intravenöz) enjeksiyon yolu ile kullanılır.  
− Doktorunuz ya da hemşireniz normal olarak GENOLAX’ı kemoterapi başlamadan 
yaklaşık 30 dakika önce enjekte edecektir.  
− 250 mikrogram GENOLAX  hızlı enjeksiyon ile damar içine verilir. Açılan flakondan arta 
kalan  GENOLAX  atılır.  
 
• Değişik yaş grupları:  
Çocuklar ve adolesanlarda (1 aylıktan 17 yaşına kadar) kullanımı:  
Doktor ilacın dozuna vücut ağırlığına bağlı olarak karar verecektir, ancak maksimum doz 1500 
mikrogramdır.  
GENOLAX, yavaş infüzyon ile damar içine verilecektir.  4 / 7 Yaşlılarda kullanımı:  
Yaşlılarda hiçbir doz ayarlaması yapılmasına gerek olmadan, doktor tarafından önerilen doza 
göre kullanılır.  
 
• Özel kullanım durumları:  
Böbrek/Karaciğer yetmezliği  
Böbrek fonksiyon bozukluğu olan hastalarda doktor tarafından önerilen doz dışında özel bir 
doz ayarlaması gerekmez. Hemodiyalize devam eden ileri safha böbrek hastaları için herhangi 
bir veri bulunmadığından lütfen doktorunuza d anışınız.  
 
Karaciğer fonksiyon bozukluğu olan hastalarda doktor tarafından önerilen doz dışında özel bir  
doz ayarlaması gerekmez.  
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız.  
Doktorunuz GENOLAX  ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız.  
 
Eğer GENOLAX’ın  etkisinin çok güçlü veya zayıf olduğuna dair bir izleniminiz varsa 
doktorunuz veya eczacınız ile konu şunuz.  
 
Kullanmanız gerekenden daha fazla GENOLAX  kullandıysanız:  
GENOLAX’dan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
GENOLAX’ı  kullanmayı unutursanız  
Doktorunuz atlanan dozun ne zaman uygulanacağına  karar verecektir.  
Takip eden dozun yeni uygulama zamanı için doktorunuzun talimatlarına uymanız önemlidir.  
 
Unutulan dozları dengelemek için çift doz almayınız.  
 
GENOLAX  ile tedavi sonlandırıldığında ki oluşabilecek etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar gibi GENOLAX’ın içeriğinde bulunan maddelere duyarlı olan kişilerde yan etkiler  
olabilir.  
Aşağıdakilerden biri olursa, GENOLAX’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
− Dudakların, yüzün, dilin veya boğazın şişmesi, nefes almada zorluk veya bayılma, kaşıntı, 
yumrulu döküntü (kurdeşen)  
 
Bunların hepsi çok ciddi yan etkilerdi r.  
Eğer bunlardan biri sizde mevcut ise, sizin GENOLAX’a karşı ciddi alerjiniz var demektir.  5 / 7 Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebil ir. 
Seyrek  : 1000 hastanın birinden az, fakat 10000 hastanın birinden fazla görülebilir.  
Çok seyrek  : 10000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yetişkinlerde:  
Yaygın:  
• Baş ağrısı  
• Baş dönmesi  
• Kabızlık  
• İshal  
 
Yaygın olmayan:  
• Yüksek veya düşük kan basıncı  
• Normal olmayan kalp atımı veya kalbe kan akışının azalması  
• Damar renginde değişiklik ve/veya damarın genişlemesi  
• Kandaki potasyum seviyesinin normal olmayacak seviyede yüksek veya düşük olması  
• İdrardaki veya kandaki şeker seviyesinin yüksek olması  
• Kandaki kalsiyum seviyesinin düşük olması  
• Kandaki renk veren bilirubin seviyesinin yüksek olması  
• Bazı karaciğer enzim seviyelerinin yüksek olması  
• Aşırı mutluluk hali veya endişe  
• Uykulu olma veya uyku p roblemi yaşama  
• İştah azalması veya iştah kaybı  
• Halsizlik, yorgunluk, ateş veya grip benzeri belirtiler  
• Deride hissizlik, yanma, karıncalanma veya sızlama hissi  
• Kaşıntılı deri döküntüsü  
• Görme bozukluğu veya gözde tahriş  
• Hareket hastalığı (taşıt tutması)  
• Kulak çınlaması  
• Hıçkırma, gaz, ağız kuruluğu veya hazımsızlık  
• Karın ağrısı  
• İdrar yapmada zorluk  
• Eklem ağrısı  
• Elektrokardiyogram anormallikleri (QT -uzaması)  
 6 / 7 Çok Seyrek:  
• Alerjik reaksiyonlar (Belirtiler dudakların, yüzün, dilin veya boğazın şişmesi, nefes 
almada zorluk veya bayılmayı içerebilir. Ayrıca sizde kaşıntı, yumrulu döküntü (ku rdeşen) 
görülebilir.)  
• Enjeksiyon yerinde yanma veya ağrı  
 
Çocuklar ve adolesanlarda (ergenlerde):  
Yaygın:  
• Baş ağrısı  
 
Yaygın olmayan:  
• Baş dönmesi  
• Düzensiz vücut hareketleri  
• Normal olmayan kalp atımı  
• Öksürük veya nefes darlığı  
• Burun kanaması  
• Kaşıntılı deri döküntüsü veya kurdeşen  
• Ateş 
• İnfüzyon bölgesinde ağrı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya ecz acınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan E tki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bi lgi edinilmesine katkı sağlamış olacaksınız.  
 
5. GENOLAX’ın  Saklanması  
GENOLAX’ı  çocukların göremeyeceği ve erişemeyeceği yerlerde ve ambalajında saklayınız.  
 
25ºC altındaki oda sıcaklığında, ışıktan ve nemden koruyarak saklayınız.  
GENOLAX  kesinlikle dondurulmamalıdır . Ürün  donmuş ise çözüp  kullanılmamalıdır . 
Tek bir kullanım içindir. Kullanılmayan kısmı atınız.  
 
Son kullanma tarihiyle uyumlu olarak kullanınız.  
Eğer üründe ve/veya ambalajında bozukluklar fark ederseniz, GENOLAX’ı kullanmayınız.  
Ambalajdaki son kullanma tarihinden sonra GENOLAX’ı  kullanmayınız.  7 / 7 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  Menta Pharma İlaç Sanayi ve Ticaret Limited Şirketi  
Orta Mah. Üniversite Cad. No:35/1  
Tuzla/İSTANBUL  
 
Üretim yeri:   Mefar İlaç Sanayii A.Ş.  
    Ramazanoğlu Mah. Ensar Cad. No:20  
    Kurtköy -Pendik/İSTANBUL  
 
Bu kullanma talimatı  …………  tarihinde onaylanmıştır.  
 