KISA ÜRÜN BİLGİSİ
1. BEŞERİ TIBBİ ÜRÜNÜN ADI
SAB SİMPLEX® 69.19 mg/ml Süspansiyon
2. KALİTATİF VE KANTİTATİF BİLEŞİM
Etkin madde:
1 ml (yaklaşık 25 damla) oral süspansiyon, 69,19 mg simetikon (92.5:7,5 oranında dimetikon
350-silikon dioksit) içerir.
Yardımcı madde(ler):
Sodyum benzoat 0,1 g/100 ml
Etanol 0,018 g/100 ml
Sodyum 0,307 g/100ml
Yardımcı maddeler için 6.1’e bakınız.
3. FARMASÖTİK FORM
Oral süspansiyon. Beyaz ile gri-beyaz arası renkte, hafif viskoz süspansiyondur.
4. KLİNİK ÖZELLİKLER
4.1 Terapötik endikasyonlar
-Aşırı doygunluk hissi gibi gaza bağlı gastrointestinal şikayetlerin giderilmesinde, örn:
meteorizm,
-Karın bölgesindeki radyolojik tetkiklerin örn: röntgen, ultrason ve gastroduodenoskopinin ön
hazırlığında,
-Ameliyat sonrası gaz artışında kullanılır.
4.2 Pozoloji ve uygulama şekli
Kullanmadan önce şişeyi iyice çalkalayın. Damlaması için şişeyi baş aşağı tutunuz ve şişe
dibine parmağınızla hafifçe vurunuz.
Gaza bağlı gastrointestinal şikayetler
Pozoloji
Doz 4 ila 6 saatte bir alınmalıdır. Bir yaş üstü çocuklarda ve erişkinlerde doz sıklığı gerekirse
arttırılabilir.
Yaş grubu Tek doz Maksimum günlük doz
Yeni doğanlar 10 damla (0,4 ml) 4 x 10 damla (1,6 ml)
Bebekler (> 4 hafta ile ≤12 ay 15 damla (0,6 ml) 6 x 15 damla (3,6 ml)
arası)
Çocuklar (> 12 ay ile ≤6 yaş 15 damla (0,6 ml) 23 x 15 damla (14 ml)
arası)
1Çocuklar (> 6 yaş ile <18 yaş 20-30 damla (0,8-1,2 ml) Geçerli değil
arası)
Yetişkinler 30-45 damla (1,2-1,8 ml) Geçerli değil
SAB SİMPLEX koruyucu olarak sodyum benzoat içerir.
Uygulama şekli
Yenidoğanlar ve bebekler (> 4 hafta ile ≤12 ay arası):
SAB SİMPLEX biberonla beslenen bebekler için şişeye eklenebilir. Diğer sıvılar ile örneğin
süt ile kolayca karışır.
SAB SİMPLEX, emzirmeden/beslenmeden önce küçük bir kaşık ile uygulanabilir.
Prematüre bebeklerin SAB SİMPLEX ile tedavisi önerilmemektedir.
Çocuklar (> 12 ay ile <18 yaş arası) ve yetişkinler:
SAB SİMPLEX yemekle beraber veya yemekten sonra ve ihtiyaca göre uykudan önce de
alınabilir.
Terapötik uygulama süresi, şikayetlerin seyrine bağlıdır. Semptomlar devam ederse ya da
kötüleşirse sağlık uzmanına danışılmalıdır (bkz. Bölüm 4.4).
Radyografi
Radyografik prosedürlerin hazırlık aşamasında, incelemeden bir önceki akşam 3 ila 6 çay kaşığı
(15 ile 30 ml arası) SAB SİMPLEX alınmalıdır.
Sonografi
Sonografik prosedürlerin hazırlık aşamasında, incelemeden bir önceki akşam 3 çay kaşığı (15
ml) ve sonografi başlamadan yaklaşık 3 saat önce 3 çay kaşığı (15 ml) SAB SİMPLEX alınması
önerilir.
Endoskopi
Endoskopi öncesinde 1/2 ile 1 çay kaşığı arası (2,5 ile 5 ml arası) SAB SİMPLEX alınmalıdır.
İrite edici köpük baloncukların giderilmesi amacıyla, endoskop cihazının tüpü ile başka bir ilaç
verilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlaması yapılmasına gerek yoktur.
Geriyatrik popülasyon:
Doz ayarlaması yapılmasına gerek yoktur.
4.3 Kontrendikasyonlar
Etkin maddeye ve yardımcı maddelerden herhangi birine karşı aşırı duyarlılığı olanlarda
kontrendikedir.
4.4 Özel kullanım uyarıları ve önlemleri
Yeni meydana gelen ve/veya uzun süredir geçmeyen ve yanı sıra artan gastrointestinal
şikayetler, klinik olarak açıklığa kavuşturulmalıdır.
2Radyografi, sonografi, endoskopi sonrasında birkaç çay kaşığı SAB SİMPLEX alınması
gerekmektedir.
Diğer yardımcı maddeler
SAB SİMPLEX mililitre başına (yaklaşık 25 damla) 3,07 mg sodyum içerir. Bu miktar, bir
yetişkin için Dünya Sağlık Örgütü tarafından önerilen günlük maksimum 2 g sodyum alımının
%0,15'ine eşdeğerdir.
SAB SİMPLEX, her mililitrede (yaklaşık 25 damla) 1 mg sodyum benzoat içerir. Benzoatlar,
bilirubinin albümin ile yer değiştirmesinden sonra kandaki konjuge olmayan bilirubin
seviyesini artırabilir ve bu da yenidoğan sarılığını şiddetlendirebilir. Yenidoğan
hiperbilirubinemisi kernikterusa yol açabilir. Yenidoğanlarda veya bebeklerde sarılık
semptomları gelişirse, SAB SİMPLEX kullanımı derhal durdurulmalı ve sağlık uzmanına
danışılmalıdır.
SAB SİMPLEX her mililitrede (yaklaşık 25 damla) 0,18 mg susuz etanol içerir (ahududu
aroması içinde). Bu ilaçtaki az miktarda etanolün gözle görülür bir etkisi yoktur.
Not
SAB SİMPLEX karbonhidrat içermediği için şeker hastaları için uygundur.
4.5 Diğer tıbbi ürünler ile etkileşimler ve diğer etkileşim şekilleri
Simetikon, levotiroksin emilimini etkileyerek spesifik tiroid hormon eksiklikleri için
levotiroksin ile tedavi edilen hastalarda hipotiroidizme neden olabilir. Simetikon ve
levotiroksin uygulaması arasında en az 4 saatlik boşluk olmalıdır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlarda kullanımda kontrasepsiyon gerektirmez.
Doğum kontrolü amacıyla kullanılan ilaçlarla bilinen etkileşimi yoktur.
Gebelik dönemi
Gebe kadınlarda simetikon kullanımına ilişkin yeterli veri mevcut değildir.
Hayvanlar üzerinde yapılan çalışmalarda teratojenik etki görülmemesine ve doğum öncesi veya
doğum sonrası toksisiteye rastlanmamasına rağmen (bkz. Bölüm 5.3), insanlar için potansiyel
risk bilinmemektedir.
SAB SİMPLEX hamilelik sırasında sadece kesin gerekliyse kullanılmalıdır.
Laktasyon dönemi
SAB SİMPLEX’in süte geçip geçmediğini gösteren çalışmalar yetersizdir bu nedenle
laktasyonda kullanımından önce yarar/zarar oranı değerlendirilmelidir.
Üreme yeteneği /Fertilite
3SAB SİMPLEX’in üreme ve fertilite üzerinde verisi bulunmamakla birlikte olumsuz etki
yapması beklenmez.
4.7 Araç ve makine kullanımı üzerindeki etkiler
SAB SİMPLEX’in araç ve makine kullanımı üzerinde herhangi bir etkisi bulunmamaktadır.
4.8 İstenmeyen etkiler
İstenmeyen etkiler aşağıdaki kategorilere göre listelenmiştir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000); bilinmiyor: eldeki verilerden
hareketle tahmin edilemiyor.
Bağışıklık sistemi hastalıkları
Bilinmiyor: Hipersensitivite reaksiyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi' ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı
Bugüne kadar simetikon kullanımından sonra intoksikasyon bildirilmemiştir.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Fonksiyonel gastrointestinal bozukluklar için diğer ilaçlar, silikonlar.
ATC kodu: A03AX13
SAB SİMPLEX, etkin madde olarak stabil bir yüzey aktif polidimetilsiloksan olan simetikon
içerir. Bu, sindirim kanalında bozunmaya uğrayan gıda artıklarında ve mukusunda yerleşik olan
gaz kabarcıklarının yüzey gerilimini değiştirir. Buna bağlı olarak serbest kalan gaz, intestinal
duvardan emilir ve intestinal peristalsis ile ortadan kaldırılabilir.
Simetikonun sadece fiziksel etkileri vardır, kimyasal reaksiyonlarda bulunmaz ve farmakolojik
ve fizyolojik olarak inerttir.
5.2 Farmakokinetik özellikler
4Genel Özellikler
Emilim ve Dağılım:
Simetikon oral uygulamadan sonra absorbe edilmez.
Biyotransformasyon
Simetikon, vücutta metabolize olmamaktadır.
Eliminasyon:
Simetikon, gastrointestinal kanaldan geçtikten sonra değişmeden dışkı ile atılır.
Doğrusallık/Doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Simetikon, kimyasal olarak inert etki gösterir ve intestinal lümenden absorbe olmaz. Bu yüzden
sistemik toksik etkilerinin olması beklenmez. Tekrarlı kullanımından sonra yapılan toksisite ile
ilgili çalışmalara dayanılarak, klinik öncesi veriler insanlar için karsinojenik potansiyel ve
üreme toksisitesine ilişkin herhangi bir özel risk ortaya çıkarmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum sitrat
Sitrik asit monohidrat
Sodyum siklamat
Sodyum benzoat (E 211)
Sakarin sodyum
Karbomer
Metilhidroksipropilselüloz 50 cps
Ahududu aroması (etanol içerir)
Vanilya aroması
Poliglikolstearileter
Sorbik asit
Saf su
6.2 Geçimsizlikler
Bugüne kadar bilinen bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
525°C’nin altındaki oda sıcaklığında saklanması koşuluyla, açıldıktan sonra 6 ay içinde
kullanılmalıdır.
6.5 Ambalajın niteliği ve içeriği
30 ml’lik damlalıklı vidalı kapaklı kahverengi cam şişede (tip III) sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
2014/353
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.05.2014
Ruhsat yenileme tarihi: 12.05.2016
10. KÜB’ün YENİLENME TARİHİ
6