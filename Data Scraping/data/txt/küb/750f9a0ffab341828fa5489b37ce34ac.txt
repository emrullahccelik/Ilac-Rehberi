1 / 14 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
ÜRİKOLİZ® 300 mg tablet  
 
2. KALİTATİF VE KANTİTATİF BİLEŞİM  
 
Etkin m adde:  Her tablet 300 mg allopurinol içerir. 
 
Yardımcı maddeler:  
Yardımcı maddeler için 6.1’ e bakınız. 
 
3. FARMASÖTİK FORM  
Tablet  
Beyaz renkli, yuvarlak, bir yüzü çentikli tabletler . Çentik yüzeysel bir çentik olup görsel 
amaçlıdır.    
 
4. KLİNİK ÖZELLİKLER  
 
4.1. Terapötik endikasyonlar  
ÜRİKOLİZ, ürat/ürik asit birikiminin halihazırda mevcut olduğu (örn. gut artriti, deri tofüsü, 
nefroliti yazis) veya tahmin edilebilir klinik bir risk olan (örn. potansiyel olarak akut ürik asit 
nefropatisine yol açan malignitenin tedavisi) rahatsızlıklarda ürat/ürik asit oluşumunun 
azaltılmasında endikedir. Ürat/ürik asit birikiminin meydana gelebileceği baş lıca klinik 
rahatsızlıklar ; idiyopatik gut , ürik asit liti yazisi, akut ürik asit nefropatisi , neoplastik hastalık ve 
yüksek hücre turnoverı olan myeloproliferatif hastalıklar, ürat seviyelerinin ya spontan olarak 
ya da sitotoksik tedaviyi takiben ortaya çı ktığı bazı enzim bozuklukları , örneğin Lesch -Nyhan 
sendromu dahil hipoksantin- guanin fosforibosiltransferaz; glikojen depo hastalığı dahi l glukoz-
6-fosfataz , fosforibosilpirofosfat sentetaz, fosforibosilpirofosfat amidotransferaz , adenin 
fosforibosiltransf eraz gibi aşırı ürat üretimine neden olan bazı enzim rahatsızlıklarıdır.  
 
ÜRİKOLİZ, adenin fosforibosiltransferazın yetersiz aktivitesi ile ilişkili 2,8-dihidroksiadenin 
(2,8- DHA) böbrek taşlarının tedavisinde endikedir. 
 
ÜRİKOLİZ s ıvı ve diyet ve benzeri önlemlerin başarısız olduğu hallerde, hiperürikosürinin 
varlığında tekrarlayan karışık kalsiyum oksalat böbrek taşlarının tedavisinde  endikedir.  
 
4.2. Po zoloji ve uygulama ş ekli 
 
Pozoloji /uygulama sıklığı ve süresi:  
ÜRİKOLİZ tedavisi advers reaksiyon riskinin azaltılması amacıyla 100 mg/gün gibi düşük bir 
dozda başlatılmalı ve sadece serum ürat yanıtının yeterli olmaması halinde arttırılmalıdır. 
Böbrek fonksiyonunun kötü olduğu hallerde ekstra  bir özen gösterilmelidir (bkz. B ölüm 4.2 
Böbrek yetmezliği). Önerilen kullanım dozları şu şekildedir:  
 
Hafif rahatsızlıklarda günde 100 ila 200 mg,  
Orta şiddette rahatsızlıklarda günde 300 ila 600 mg,  
Şiddetli rahatsızlıklarda günde 700 ila 900 mg.  
 
Eğer vücut ağırlığının her kilosu için mg bazında dozaj gerekiyorsa, vücut ağırlığının her kilosu 2 / 14 için günlük 2 ila 10 mg bir dozaj kullanılmalıdır.  
 
Uygulama şekli:  
ÜRİKOLİZ yemeklerden sonra günde bir kez oral olarak alınabilir. Özellikle yemekten sonra 
iyi tolere edilir. Eğer günlük doz  300 mg' ı aşar ve gastrointestinal intolerans görülürse, 
bölünmüş bir doz rejimi uygun olabilir.  
 
Özel popülasyonlara ilişkin ek bilgiler:  
 
Böbrek yetmezliği:  
Allopurinol ve metabolitleri böbrek tarafından atıldığından, bozulmuş böbrek fonksiyonu ilacın 
ve/veya metabolitlerinin tutulumuna ve sonuçta plazma yarı ömürlerinin uzamasına yol 
açabilir. Şiddetli böbrek yetmezliğinde günde 100 mg'da n daha az ilaç kullanmak veya bir 
günden daha uzun aralıklar ile tekli 100 mg dozla rı kullanmak uygun olabilir. Eğer plazma 
oksipurinol konsantrasyonlarının takip edilmesi mümkünse, doz plazma oksipurinol 
seviyelerinin 100 mikromol/litrenin (15,2 mg/litre) altında muhafaza edileceği şekilde 
ayarlanmalıdır. Allopurinol ve metabolitleri bö brek diyalizi ile uzaklaştırılır . Eğer diyaliz 
haftada iki ila üç kez gerekiyorsa, aralarda hiç ilaç verilmeksizin her diyalizden hemen sonra 
300-400 mg ÜRİKOLİZ şeklindeki alternatif bir dozaj programı göz önünde bulundurulmalıdır. 
 
Karaciğer yetmezliği:  
Karaciğer yetmezliği olan hastalarda daha düşük dozlar kullanılmalıdır. Tedavinin erken 
aşamalarında düzenli aralıklarla karaciğer fonksiyonu testleri yapılması önerilir. 
 
Neoplazi, Lesch- Nyhan sendromu gibi yüksek ürat yapım ve yıkılımına neden olan 
rahatsızlıkların tedavisi  
Sitotoksik tedaviye başlamadan önce mevcut hiperürisemi ve/veya hiperürikozürinin 
ÜRİKOLİZ ile düzeltilmesi önerilir. Optimum diürezi muhafaza etmek için yeterli hidrasyon 
sağlamak ve üriner ürat/üri k asidin çözünürlüğünü artırmak üzere idrarın alkalileştirilmesini 
sağlamaya çalışmak önemlidir. ÜRİKOLİZ dozajı önerilen dozaj programının en düşük 
seviyesinde olmalıdır.  
 
Eğer ürat nefropatisi veya başka bir patoloji böbrek fonksiyonunu bozmuşsa, Bölüm 4.2 Böbrek 
Yetmezliği'nde verilmiş olan tavsiyelere uyulmalıdır.  
 
Bu adımlar klinik durumu karmaşık hale getiren  ksantin ve/veya oksipurinol birikimi riskini 
azaltabilir (a yrıca bkz. B ölüm 4.5 ve Bölüm 4.8).  
 
Takip Tavsiyeleri  
Dozaj , serum ürat konsantrasy onları ve üriner ürat/ürik asit seviyelerinin uygun aralıklarla 
izlenmesi yoluyla ayarlanmalıdır.  
 
Pediyatrik popülasyon:   
15 yaşın altındaki çocuklar: Günlük maksimum 400 mg' a kadar gün başına 10 ila 20 mg/ kg 
vücut ağırlığı.  
Çocuklarda kullanım ı, malign  rahatsızlıklar (özellikle lösemi) ve Lesch -Nyhan sendromu gibi 
bazı enzim rahatsızlıklar ı haricinde nadiren endikedir. 
 
Geriyatrik popülasyon:  
Özel verilerin yokluğunda, ürat seviyelerinde yeterli bir azalma sağlayan en düşük dozaj 3 / 14 kullanılmalıdır. Bölüm 4.2 Böbrek yetmezliği ve Bölüm 4.4'teki tavsiyelere özen 
gösterilmelidir.  
 
4.3. Kontrendikasyonlar  
• Daha önce allopurinol veya diğer ilaç bileşenlerine karşı ciddi reaksiyon gösteren 
hastalarda,  
• Kreatinin kl irensi 20 mL/da k. altında olan ciddi böbrek yetmez liği olan hastalarda,  
• Vücut ağırlığı 45 kg’ın altında olan çocuklarda kullanılmamalıdır.  
 
4.4. Özel kullanım uyarıları ve önlemleri  
 
Son literatür tavsiyelerine göre, böbrek hasarı nın olmadığı ve diyet gerekliliklerinin 
karşılandığı durumlarda  535 mikromol /L’den (9 mg/100 mL’ye eşdeğer) az olan serum ürik 
asit seviyeleri için ilaç tedavisi  gerekmemektedir. Yüksek pürin içeriğine sahip gıdalar (örn., 
timüs, böbrek, beyin, karaciğer, kalp ve dil gibi sakatat veya et özütü) ve alkol ( özellikle ürik 
asit seviyeleri ni kuvvetli oranda artıran bir ribonükleosid olan guanosin ana kaynağı olan bira ) 
tüketiminden kaçınılmalıdır.  
 
Aşırı duyarlılık sendromu, SJS ve TEN  
Yaşamı tehdit eden cilt reaksiyonları raporlanmıştır. 
Allopurinole karşı aşırı duyarlılık reaksiyonla rı, makulopapüler eksantem, aşırı duyarlılık 
sendromu (aynı zamanda DRESS olarak da bilinen) ve SJS/TEN de dahil olmak üzere çeşitli 
şekillerde görülebilir. Bu reaksiyonlar klinik tanılardır ve klinik belirtileri alınacak kararların 
temelini teşkil eder.  
Hastalar, belirti ve semptomlar açısından bilgilendirilmeli ve cilt reaksiyonları bakımından 
yakından takip edilmelidir. SJS/TEN meydana gelme riski tedavinin ilk haftalarında en 
yüksektir. Eğer bu tür reaksiyonlar tedavi esnasında herhangi bir anda görülürse, allopurinol 
tedavisi derhal kesilmelidir.  
Erken teşhis ve şüphelenilen tıbbi ürünün derhal kesilmesi ile SJS ve TEN tedavisinde en iyi 
sonuçlar elde edilir. Tedavinin erken kesilmesi, daha iyi prognoz ile ilişkilidir.  
Aşırı duyarlılık sendromu ve SJ S/TEN olan hastalarda tekrar yükleme yapılmamalıdır. 
Kortikosteroidler derideki aşırı duyarlılık reaksiyonlarının giderilmesinde faydalı olabilir.  
 
HLA -B*5801 alleli  
HLA -B*5801 allelinin, allopurinol ile ilgili aşırı duyarlılık sendromu ve SJS/TEN gelişimi riski 
ile bağ lantılı olduğu gösterilmiştir. HLA -B*5801 allelinin sıklığı etnik popülasyonlarda büyük 
farklılıklar göstermektedir: Han Çinli popülasyonda %20'ye kadar, Ta yland  kökenlilerle %8-
15, Koreli popülasyonda %12 ve Japon veya Avrupa kökenli kişiler de %1 -2. Bu allelin 
prevalansının yüksek olduğu bilinen hasta alt gruplarında allopurinol ile tedaviye başlamadan 
önce HLA -B*5801 taraması düşünülmelidir. Kronik böbrek hastalığı da bu hastalardaki riski 
ayrıca arttırabilmektedir. Han Çin, Tay land veya Kore kökenli hastalar için HLA -B*5801 
genotiplemesi bulunmuyorsa, faydalar derinlemesine değerlendirilmeli ve tedaviye başlamadan 
önce olası daha yüksek risklerden ağır bastıkları kabul edilmelidir. Genotipleme kullanımı diğer 
hasta popülasyonlarında  belirlenmemiştir. Eğer hasta (özellikle Han Çin, Tay land veya Kore 
kökenli olanlar için) bilinen bir HLA -B*5801 taşıyıcısı ise, allopurinol tedavisi başka makul 
terapötik seçenekler bulunmadığı ve faydaların risklerden üstün olduğu düş ünülmedikçe 
başlatılmamalıdır. Aşırı duyarlılık sendromu veya SJS/TEN belirtilerine karşı çok dikkatli 
olunmalı ve hasta semptomlar ortaya çıkar çıkmaz tedaviyi derhal kesme gerekliliği konusunda 
bilgilendirilmelidir.  
 4 / 14 SJS/TEN etnik kökenleri ne olursa olsun HLA -B*5801 açısından negatif olan hastalarda yine 
de görülebilmektedir.  
 
Kronik böbrek yetmezliği  
Kronik böbrek yetmezliği ve özellikle tiyazidler başta olmak üzere eşzamanlı diüretik kullanımı 
olan hastalar allopurinol ile bağlantılı SJS/TEN de dahil olmak üzere aşırı duy arlılık 
reaksiyonlarının gelişmesi açısından daha fazla risk altındadır. Aşırı duyarlılık sendromu veya 
SJS/TEN belirtilerine karşı çok dikkatli olunmalı ve hasta semptomlar ortaya çıkar çıkmaz 
tedaviyi derhal ve kalıcı olarak kesme gerekliliği konusunda bilgilendirilmelidir (bkz. B ölüm 
4.8). 
 
Karaciğer veya böbrek yetmezliği  
Karaciğer ve böbrek yetmezliği olan hastalarda, önceden mevcut olan kan oluşum bozuklukları 
ile birlikte özellikle sıkı tıbbi takip gereklidir.  
Karaciğer veya böbrek yetmezliği olan h astalarda daha düşük dozlar kullanılmalıdır (bkz. 
Bölüm 4.2). Örneğin diüretikler veya A DE inhibitörleri ile yüksek tansiyon veya kalp 
yetmezliği tedavisi görmekte olan hastalarda böbrek fonksiyonu eşzamanlı olarak bozulabilir 
ve allopurinol bu grupta dikkatle kullanılmalıdır.  
 
Kronik böbrek yetmezliği olan hastalarda başta tiyazidler olmak üzere diüretiklerle eşzamanlı 
allopurinol kullanımı, SJS/TEN dahil aşırı duyarlılık reaksiyonlarının gelişim riskinde artışa 
neden olabilir.  
 
Asemptomatik hiperürisemi 
Tek başına asemptomatik hiperürisemi genel olarak ÜRİKOLİZ kullanımı için bir endikasyon 
olarak kabul edilmez. Bu rahatsızlık altta yatan sebebin yönetimi ile birlikte sıvı alımı ve diyette 
yapılan değişiklikler ile düzeltilebilir.  
 
Böbrek taşı veya gutun neden olduğu böbrek hasarında ürin çıkışı en az günde 2 L olmalıdır.  
 
Akut gut atakları  
Allopurinol tedavisi akut bir gut atağı tamamen iyileşene dek başlatılmamalıdır zira bu durumda 
başka ataklar tetiklenebilir. 
 
ÜRİKOLİZ ile tedavinin erken aşamalarında, ürikozürik ajanlarla olduğu gibi, akut bir gut artrit 
atağı tetiklenebilir. Bu yüzden en azından bir ay boyunca uygun bir anti -enflamatuvar ajan veya 
kolşisin ile profilaksi uygulanması önerilmektedir. Uygun dozaj  ile önlemler ve uyarılara dair 
detaylı bilgi için literatüre başvurulmalıdır.  
 
Eğer allopurinol alan hastalarda akut ataklar gelişirse, akut atak uygun bir anti -enflamatuvar 
ajan ile te davi edilirken tedavi aynı doz da sürdürülmelidir. 
 
Ksantin birikimi  
Malign hastalık ve tedavisi, Lesch -Nyhan sendromu gibi ürat oluşumu hızının çok arttığı 
durumlarda, idrardaki mutlak ksantin konsantrasyonu nadir durumlarda idrar yolunda birikime 
olanak sağlayacak kadar yükselebilir. Bu risk, yeterli hidratasyon ile optimal seyreltimi 
sağlamak suretiyle en aza indirilebilir.  
 
Ürik asit böbrek taşı sıkışması  
ÜRİKOLİZ ile yeterli tedavi büyük ürik asit böbrek pelvik taşlarının çözünm esine yol açarak 5 / 14 üreterde sıkışmaya  neden olabilir . 
 
Tiroid bozuklukları  
Uzun süreli açık etiketli bir uzatma çalışmasında allopurinol (%5,8) ile uzun süreli tedavi gören 
hastalarda artan TSH değerleri (>5,5 mcIU/mL) gözlemlenmiştir. Allopurinol tiroid fonksiyonu  
bozuk hastalarda kullanılırken değişiklik olan hastalarda kullanıldığı hallerde dikkatli 
olunmalıdır.  
 
4.5. Diğer tıbbi ürünler  ile etkileşimler ve diğer etkileşim şekilleri  
 
6-merkaptopürin ve azati yoprin  
Azati yoprin, ksantin oksidazın etkisi ile etkisiz hale getirilen 6 -merkaptopürine metabolize 
olur. 6- merkaptopürin veya azatioprin ÜRİKOLİZ ile eşzamanlı olarak verildiğinde, ksantin 
oksidaz aktivite lerini uzayacağından olağa n 6-merkaptopürin veya azit iyoprin dozunun sadece 
dörtte biri verilmelidir.  
 
Vidarabin ( adanin a rabinosid)  
Kanıtlar vidarabinin yarı ömrünün allopurinol ün varlığında arttığını göstermektedir. İki ürün 
eşzamanlı olarak kullanıldığında artan toksik etkilerin  tanınması için özel dikkat 
gösterilmelidir.  
 
Salisilatlar ve ürikozürik ajanlar  
Allopurinolün başlıca metaboliti olan ve kendisi de terapötik olarak aktif olan oksipurinol 
böbrekler tarafından ürata benzer bir şekilde atılır. Bu yüzden, probenesid gibi ürikosürik 
aktivitesi olan ilaçlar veya büyük dozlarda salisilatlar oksipurinolun atılımını hızlandırabilir. 
Bu durum ÜRİKOLİZ'in terapötik aktivitesini azaltabilir ancak durumun önemi olgu bazında 
değerlendirilmelidir.  
 
Klorpropamid  
ÜRİKOLİZ böbrek fonksi yonunun kötü olduğu hallerde klorpropamid ile birlikte verilirse, 
allopurinol ve klorpropamid renal tübülde atılım için rekabet edebileceğinden uzamış 
hipoglisemik aktivite riskinde artış  meydana gelebilir.  
 
Kumarin antikoagülanlar  
Allopurinol ile birlikte  verildiklerinde varfarin ve diğer kumarin antikoagülanların artan 
etkisine dair nadir raporlar mevcuttur ve bu yüzden antikoagülan alan tüm hastalar dikkatle 
takip edilmelidir.  
 
Fenitoin  
Allopurinol fenitoinin hepatik oksidasyonunu inhibe edebilse de bu durumun klinik açıdan 
önemi henüz gösterilmemiştir.  
 
Teofilin  
Teofilin metabolizmasının inhibisyonu bildirilmiştir. Etkileşim mekanizması insanlarda 
teofilinin biyolojik dönüşümünde rol oynayan ksantin oksidaz ile açıklanabilir. Teofilin 
seviyeleri allopuri nol tedavisine başlayan veya doz artırılan hastalarda izlenmelidir. 
 
Ampisilin/Amoksisilin  
Allopurinol ile birlikte ampisilin veya amoksisilin alan hastalarda her iki ilacı almayan hastalara 
kıyasla ciltte döküntü sıklığında bir artış bildirilmiştir. Bildirilen bağlantının sebebi henüz 6 / 14 belirlenememiştir. Ancak, allopurinol alan hastalarda eğer mümkünse ampisilin veya 
amoksisilinin bir alternatifinin kullanılması önerilmektedir.  
 
Sitostatikler  
Allopurinol ve sitostatiklerin (örn. siklofosfamid, doksorubisin, bleomisin, prokarbazin, alkil 
halojenitler) birlikte uygulanması ile kan diskrazileri bu etki n maddelerin tek başına verildiği 
hallerden daha sık görülebilmektedir. 
 
Bu yüzden kan sayımı takibi düzenli aralıklarla yapılmalıdır.  
 
Allopurinol ile siklofosfamid veya diğer sitotoksik ilaçların kullanıldığı neoplastik hastalığı 
olan hastalarda (lösemi hariç), kemik iliği baskılanması rapor edilmiştir. Bununla birlikte 
siklofosfamid, doksorubisin, bleomisin, prokarbazin ve/veya mekloroetamin (klormetin 
hidroklorür) ile tedavi edilen hastalarda yapılan kontrollü bir çalışmada allopurinolün söz 
konusu sitotoksik ajanların toksik reaksiyonunu artırmadığı görülmüştür.  
 
Siklosporin  
Raporlar siklosporinin plazma konsantrasyonunun allopurinol ile eşzamanlı tedavi esnasında 
artabileceğini düşündürmektedir. İlaçların aynı anda verilmesi halinde artan siklosporin 
toksisitesi olasılığı da göz önünde bulundurulmalıdır. 
 
Didanozin 
Didanozin alan sağlıklı gönüllül er ve HIV hastalarında, plazma didanozin C maks ve EAA 
değerleri eşzamanlı allopurinol tedavisi ile (günde 300 mg) terminal yarı ömrü etkilemeksizin 
yaklaşık iki katına çıkmıştır. Bu iki ilacın eşzamanlı olarak verilmesi genellikle 
önerilmemektedir. Eğer eş zamanlı kullanımdan kaçınmak mümkün değilse, didanozinin 
dozunun azaltılması gerekli olabilir ve hastalar yakından takip edilmelidir. 
 
Diüretikler  
Allopurinol ve furosemid arasında artan serum ürat ve plazma oksipurinol 
konsantrasyonlarında artışa neden ol an bir etkileşim bildirilmiştir.   
 
Allopurinol özellikle böbrek yetmezliği olan hastalarda tiyazidler başta olmak üzere diüretikler 
ile birlikte verildiğinde artan bir aşırı duyarlılık riski bildirilmiştir.  
 
Anjiyotensin- dönüştürücü- enzim (A DE) inhibitörle ri 
Allopurinol özellikle böbrek yetmezliği olan hastalarda A DE inhibitörleri ile birlikte 
verildiğinde artan bir aşırı duyarlılık riski bildirilmiştir.  
 
Alüminyum hidroksit  
Alüminyum hidroksit  gibi antiasitler  eşzamanlı olarak alındığı hallerde allopurinolün etkisi 
azalabilmektedir. İki ilacın alınması arasında en az 3 saat lik bir ara olmalıdır.  
 
Özel popülasyonlara ilişkin ek bilgiler  
Herhangi bir etkileşim çalışması yapılmamıştır.  
 
Pediyatrik popülasyon : 
Herhangi bir etkileşim çalışması yapılmamıştır.  
 
 7 / 14 4.6. Gebelik ve laktasyon  
 
Genel tavsiye  
Gebelik kategorisi: C  
 
Çocuk doğurma potans iyeli bulunan kadınlar/ Doğum kontrolü (Kontrasepsiyon)  
Çocuk doğurma potansiyeli bulunan kadınlara ilişkin yeterli veri mevcut değildir.  
 
Gebelik dönemi  
ÜRİKOLİZ'in gebe kadınlarda kullanımına ilişkin yeterli veri mevcut değildir.  
 
Hayvanlar üzerinde yapılan araştırmalar üreme toksisitesinin  bulunduğunu göstermiştir (bkz. 
Bölüm 5.3). İnsanlara yönelik potansiyel risk bilinmemektedir.  
 
Sadece daha güvenli bir alternatif i olma dıkça ve hastalığın anne veya doğmamış çoc uk için 
riski daha fazla olmadıkça gebelikte kullanı lmalıdır . 
 
Laktasyon döne mi 
Allopurinol ve metaboliti oksipurinol anne sütü ile atıl maktad ır. Bu nedenle, emzirme 
döneminde kullanılmamalıdır.  
 
Günde 300 mg allopurinol alan bir kadının sütünde 1,4 mg/litre allopurinol ve 53,7 mg/litre 
oksipurinol konsantrasyonları olduğu görülmüştür. Ancak, allopurinol veya metabolitlerinin 
emziren bebekler üzerindeki etkilerine dair herhangi bir veri mevcut değildir.  
 
Üreme yeteneği/ Fertilite  
Veri yoktur. 
 
4.7. Araç ve makine kullanımı  üzerindeki etkiler 
Allopurinol alan hastalarda somnolans, vertigo ve ataksi görülebildiği için,  hastalar 
allopurinolün performans üzerinde kötü bir etkisi olmadığından emin olana dek araba veya 
makine kullanmadan veya tehlikeli faaliyetlere katılmadan önce dikkatli olmalıdır. 
 
4.8. İstenmeyen etkiler  
Bu ürün içi n, istenmeyen etkilerin sıklığının belirlenmesine destek olarak kullanılabilecek 
modern klinik dokümantasyon bulunmamaktadır. İstenmeyen etkiler alınan doza bağlı olarak 
ve aynı zamanda diğer terapötik ajanlarla birlikte kombinasyon halinde verildiklerinde  
insidansları açısından farklılık gösterebilmektedir.  
 
Aşağıda ki advers ilaç reaksiyonlarına atanan sıklık kategorileri tahmindir: çoğu reaksiyon için, 
insidans hesaplaması için uygun veriler mevcut değildir. Pazarlama sonrası araştırma 
aracılığıyla tanıml anan advers ilaç reaksiyonlarının seyrek veya çok seyrek olduğu 
düşünülmüştür.  
 
Tedavi başlangıcında bulantı gibi geçici gastrointestinal etkiler olabilir. Bu gibi şikayetler, 
ÜRİKOLİZ’in yemeklerle birlikte bol su ile alınması ve kısa bir süre doz azaltılıp sonrasında 
kademeli olarak artırılmasıyla ortadan kalkabilir.  
 
En yaygın gözlenen yan etkiler, eritema, ürtiker ve kaşıntı olup allopurinol tedavisi boyunca 
herhangi bir zamanda ortaya çıkabilir ve tedavinin acilen kesilmesini gerektirebilir.  8 / 14  
Allopurinol tedavisinin başında reaktif gut atağı meydana gelebilir.  
 
Listelenen advers etkiler organ sistemlerine ve sıklıklarına göredir.  
Sıklıklar şu şekilde tanımlanmaktadır:  
Çok yaygın ( ≥1/10); yaygın ( ≥1/100 ila < 1/10); yaygın olmayan ( ≥1/1.000 ila <1/100); seyrek 
(≥ 1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Allopurinol ile ilişkili advers reaksiyonlar tedavi gören popülasyonda genel olarak seyrek ve 
çoğu önemsizdir. İnsidans böbrek ve/veya karaciğer rahatsızlığı olan durumlarda daha 
yüksektir.  
 
Enfeksiyonlar ve e nfestasyonlar  
Çok seyrek: Fronküloz  
 
Kan ve lenf sistemi hastalıkları  
Çok seyrek: Agranülositoz1, aplastik anemi1, trombositopeni1, lökositopeni, lökositoz, 
granülositoz ve eozinofili gibi kan sayımındaki değişiklikler, eritroblastopeni (saf kırmızı hücre 
aplazisi  (PRCA))  
 
Bağışıklık sistemi hastalıkları  
Yaygın olmayan: Aşırı duyarlılık reaksiyonları2 (DRESS)  
Çok seyrek: Anjiyo -imünoblastik  T-hücreli lenfoma3, akut anafilaktik şok  
 
Metabolizma ve beslenme hastalıkları  
Çok seyrek: Diabetes mellitus, hiperlipidemi  
 
Psikiyatrik hastalıklar  
Çok seyrek: Depresyon  
 
Sinir sistemi hastalıkları  
Çok seyrek: Koma, paralizi, a taksi, periferik nöropati, parestezi, somnolans, baş ağrısı,  tat 
almada bozukluk, vertigo  
 
Göz hastalıkları  
Çok seyrek: Katarakt, görme bozuklukları, maküler değişiklikler  
 
Kulak ve iç kulak hastalıkları  
Çok seyrek: Vertigo  
 
Kardiyak hastalıklar  
Çok seyrek: Anjina  pektoris , bradikardi  
 
Vasküler hastalıklar  
Çok seyrek: Hipertansiyon 
 
Solunum, göğüs bozuklukları ve mediastinal hastalıkları  
Çok seyrek: Anjina  
 9 / 14 Gastrointestinal hastalıklar  
Yaygın olmayan: Bulantı4, kusma4, diyare  
Çok seyrek: Hematemez, steatore, stomatit, dışkılama alışkanlıklarında değişiklikler  
 
Hepato -bilier hastalıklar  
Yaygın olmayan: Anormal karaciğer fonksiyonu testi5 
Seyrek: Hepatit (hepatik nekroz ve granülamatöz hepatit dahil)5 
Çok seyrek: Akut kolanjit  
 
Deri ve deri altı doku hastalıkları  
Yaygın: Döküntü  
Seyrek: Stevens -Johnson sendromu/toksik epidermal nekroz6 
Çok seyrek: Anjiyoödem7, ilaç erüpsiyonu, alopesi, saç rengi değişiklikleri   
 
Kas iskelet bozuklukları, bağ doku ve kemik hastalıkları  
Çok seyrek: Kas ağrıları  
 
Böbrek ve idrar yolu hastalıkları  
Çok seyrek: Hematüri, azotemi, ksantin taşları  
 
Üreme sistemi ve meme hastalıkları  
Çok seyrek: Jinekomasti, erektil disfonksiyon, erkekte infertilite  
 
Genel bozukluklar ve uygulama bölgesine ilişkin hastalıklar  
Çok seyrek: Ödem, malazi, asteni, pireksi8  
 
Araştırmalar  
Yaygın: K anda tiroid stimülan hormon artışı9 
 
1 Özellikle bozulmuş böbrek ve/veya karaciğer fonksiyonuna sahip kişilerde çok seyrek 
olarak trombositopeni, agranülositoz ve aplastik  anemi bildirilmiştir ki bu da bu hastalar 
grubunda özel bir dikkat gösterilmesi ihtiyacını pekiştirmektedir. 
 
2 Çeşitli kombinasyonlarda meydana gelebilen, a teş, döküntü, vaskülit, lenfadenopati, 
psödolenfoma,  artralji, lökopeni, eozinofili, hepato -splenome gali, anormal karaciğer 
fonksiyonu testleri ve kaybolan safra kanalı sendromu (intrahepatik safra kanallarının 
yıkımı ve kaybolması) ile birlikte gecikmiş çoklu -organ aşırı duyarlılık rahatsızlığı 
(aşırı duyarlılık sendromu veya DRESS olarak bilinen) görül müştür. Diğer organlar da 
etkilenebilir (örn. karaciğer, akciğerler, pankreas, miyokart ve kalın bağırsak). Eğer bu 
tür reaksiyonlar tedavi esnasında herhangi bir anda görülürse, allopurinol tedavisi 
DERHAL VE KALICI OLARAK kesilmelidir.  
 
Aşırı duyarlılık sendromu ve SJS/TEN olan hastalarda tekrar yükleme yapılmamalıdır. 
Kortikosteroidler derideki aşırı duyarlılık reaksiyonlarının giderilmesinde faydalı 
olabilir. Jeneralize aşırı duyarlılık reaksiyonları oluştuğunda, özellikle de neticenin 
ölümcül olduğu ha llerde böbrek ve/veya karaciğer rahatsızlığı genellikle mevcuttur.  
 
3 Anjiyoimmunoblastik T -hücreli lenfoma, jeneralize bir lenfadenopati için yapılan 
biyopsiyi takiben çok seyrek  tanımlanmıştır. ÜRİKOLİZ tedavisinin kesilmesi ile geri 
dönüş ümlü  olduğu görül müştür. 10 / 14  
4 Erken klinik çalışmalarda mide bulantısı ve kusma bildirilmiştir. Diğer raporlar bu 
reaksiyonun önemli bir sorun olmadığını ve ÜRİKOLİZ'in yemeklerden sonra alınması 
ile giderilebileceğini düşündürmektedir.  
 
5 Daha jeneralize aşırı duyarlılığa dair açık kanıtlar olmaksızın karaciğer fonksiyonu 
bozukluğu rapor edilmiştir. 
 
6 Deri reaksiyonları en yaygın reaksiyonlardır ve tedavi esnasında herhangi bir anda 
meydana gelebilir. Bunlar Stevens -Johnson sendromu ve toksik epidermal nekroliz 
(SJS/TEN) gibi pruritik, makulopapüler, bazen pullu, bazen purpurik ve nadiren 
eksfoliyatif olabilir. SJS ve TEN veya diğer ciddi aşırı duyarlılık reaksiyonları için en 
yüksek risk tedavinin ilk birkaç haftası boyunca mevcuttur. Bu tür reaksiyonların  
yönetilmesinde en iyi sonuçlar erken teşhis ve şüphelenilen tüm ilaçların derhal 
kesilmesi ile alınır. Bu tür reaksiyonların görülmesi halinde ÜRİKOLİZ derhal 
kesilmelidir. Hafif reaksiyonların düzelmesini takiben, eğer istenirse ÜRİKOLİZ (örn. 
günde 50 m g gibi) küçük bir dozda tekrar başlatılabilir ve dozu yavaşça artırılabilir. 
HLA -B*5801 allelin allopurinol ile ilgili aşırı duyarlılık sendromu ve SJS/TEN gelişimi 
riski ile bağlantılı olduğu gösterilmiştir. Allopurinol ile tedaviye dair kararlar almak 
amacıyla tarama aracı olarak genotiplemenin kullanımı halen doğrulanmamıştır. Eğer 
döküntü tekrarlarsa ÜRİKOLİZ derhal kesilmelidir zira daha şiddetli aşırı duyarlılık 
meydana gelebilir (bkz. B ölüm 4.8 Bağışıklık Sistemi Hastalıkları). Eğer SJS/TEN veya 
diğer ciddi aşırı duyarlılık reaksiyonları elimine edilemiyorsa şiddetli ve hatta ölümcül 
bir reaksiyon potansiyelinden dolayı allopurinol tedavisine TEKRAR 
BAŞLA NILMAMALIDIR . SJS/TEN için klinik teşhis alınacak kararın temelini teşkil 
eder. Eğer bu tür reaksi yonlar tedavi esnasında herhangi bir anda görülürse, allopurinol 
tedavisi derhal ve kalıcı olarak kesilmelidir.  
 
7 Anjiyoödemin daha jeneralize bir aşırı duyarlılık reaksiyonu belirtileri ve semptomları 
olarak ve olmaksızın meydana geldiği rapor edilmiştir.  
 
8 Ateşin daha jeneralize bir aşırı duyarlılık reaksiyonu belirtileri ve semptomları olarak 
ve olmaksızın meydana geldiği rapor edilmiştir (bkz. Bölüm 4.8 Bağışıklık Sistemi 
Hastalıkları).  
 
9 İlgili çalışmalarda tiroid uyarıcı hormonda (TSH) görülen artış ile T4 seviyelerinde 
herhangi bir etki bildirilmemiştir ve TSH seviyeleri subklinik hipotiroidizme işaret 
etmemektedir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e -posta: 
tufam@titck.gov.tr; Tel: 0 800 314 00 08; Faks: 0 312 218 35 99). 
 
4.9. Doz aşımı ve tedavisi  
22,5 g ’a kadar allopurinol alımında herha ngi bir yan etki görülmediği  rapor edilmiştir. 20 g 
allopurinol alan başka bir hastada ise bulantı, kusma, ishal ve baş dönmesi belirtileri rapor 11 / 14 edilmiştir.  Genel destekleyici tedaviyi takiben iyileşme görülmüştür.  
 
ÜRİKOLİZ ’in aşırı dozda alımı ksantin oksidaz aktivitesinin ciddi inhibisyonuna neden 
olabilir. Bu durum eğer eş zamanlı olarak 6- merkaptopurin ve/veya azatiyoprin kullanımı 
mevcut ise tedaviyi etkileyebilir fakat mevcut değil ise bilinen beklenmedik etkisi yoktur.  
 
Yeterli miktarda sıvı alımıyla allopurinol ve metabolitlerinin idrarla atılımı sağlanabilir.  Eğer 
gerekli olduğu düşünülürse hemodiyaliz tedavisi uygulanabilir. 
Özel bir antidot bilinmemektedir.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Antigut preparatları, ürik asit üretimini engelleyen ilaçlar  
ATC kodu: M04AA01 
 
Allopurinol bir ksantin- oksidaz inhibitörüdür. Allopurinol ve başlıca metaboliti oksipurinol 
hipoksantinin ksantine ve ksantinin ürik aside okisdasyonunu katalize eden enzim olan ksantin 
oksidazın inhibisyonu yoluyla plazma ve idrardaki ürik asit seviyesini düşürür. Tümü olmasa 
da bazı hiperürisemik hastalarda purin katabolizmasının inhibisyonuna ilaveten de novo purin 
biyosentezi hipoksantin- guanin fosforibosiltransferazın ger i besleme inhibisyonu ile bastırılır. 
Allopurinolün diğer metabolitleri arasında allopurinol -ribosid ve oksipurinol -ribosid vardır.  
 
5.2. Farmakokinetik özellikler  
 
Genel özellikler  
 
Emilim:  
Allopurinol oral olarak verildiğinde aktiftir ve üst gastrointestinal kanalından hızla emilir. 
Çalışmalarda dozun verilmesinden 30- 60 dakika sonrasında kanda allopurinol tespit edilmiştir. 
Biyoyararlanımın %67 ila %90 arasında olduğu tahmin edilmektedir. Allopurinolün pik plazma 
seviyeleri allopurinolün oral  uygulamasından yaklaşık 1,5 saat sonra görülür ancak hızla düşer 
ve 6 saat sonra neredeyse saptanamaz hale gelir. Oksipurinolun pik plazma seviyeleri 
allopurinolün oral uygulamasından yaklaşık 3,5 saat sonra görülür ve çok daha uzun süre 
muhafaza edilir.  
 
Dağılım: 
Allopurinol plazma proteinleri ile ihmal edilebilir düzeyde bağlanır ve dolayısıyla protein 
bağlanmasındaki farklılıkların klirens üzerinde önemli bir etki yaptığı düşünülmemektedir. 
Allopurinolün görünen dağılım hacmi yaklaşık 1,6 litre/kg'dı r ki bu da dokular tarafından 
nispeten yoğun alıma işaret etmektedir. Allopurinolün doku konsantrasyonları insanlarda rapor 
edilmemiştir ancak allopurinol ve oksipurinolün ksantin oksidaz aktivitesinin yüksek olduğu 
karaciğerde ve bağırsak mukozasında en y üksek konsantrasyonlarda mevcut bulunması 
muhtemeldir.  
 
Biyotransformasyon:  
Allopurinolün başlıca metaboliti oksipurinoldür. Allopurinolün diğer metabolitleri arasında 
allopurinol -ribosid ve oksipurinol -ribosid vardır. 
 
 12 / 14 Eliminasyon: 
Alınan oral dozun yakla şık %  20’si feçesle atılır.  Allopurinol esasen ksantin oksidaz ve aldehit 
oksidaz ile oksipurinole metabolik dönüşüm ile elimine olurken değişmeyen ilacın %10'dan azı 
idrar ile atılır. Allopurinolün plazma yarı ömrü yaklaşık 0,5 ila 1,5 saattir. 
 
Oksipurinol allopurinole kıyasla ksantin oksidazın daha az güçlü bir inhibitörüdür, ancak 
oksipurinol ün plazma yarı ömrü çok daha uzundur. İnsanlarda bu ömrün 13 ila 30 saat olduğu 
tahmin edilmektedir. Buna göre ksantin oksidazın etkili inhibisyonu tek bir günlük a llopurinol 
dozu ile 24 saatlik bir süreç boyunca sürdürülür. Böbrek fonksiyonu normal olan hastalarda 
oksipurinol kararlı bir plazma oksipurinol konsantrasyonu haline ulaşılana dek yavaşça birikir. 
Günde 300 mg allopurinol alan bu tür hastaların plazma oks ipurinol konsantrasyonları 
genellikle 5 -10 mg/litredir.  
 
Oksipurinol idrarda değişmeden atılır ancak tübüler reabsorpsiyon geçirdiğinden uzun bir 
eliminasyon yarı ömrüne sahiptir. Eliminasyon yarı ömrü için bildirilen değerler 13,6 saat ila 
29 saat arasın dadır. Bu değerlerdeki büyük farkların sebebi çalışma tasarımı ve/veya 
hastalardaki kreatinin klirensi olabilir.  
 
Doğrusallık/doğrusal olmayan durum:  
Etkileşim çalışması yapılmamıştır.  
 
Hastalardaki karakteristik özellikler  
 
Böbrek yetmezliği olan hastalar  
Allopurinol ve oksipurinol klirensi kronik tedavide daha yüksek plazma seviyelerine neden olan 
bozulmuş böbrek fonksiyonuna sahip hastalarda büyük oranda azalır. Kreatinin klirensi 
değerlerinin 10 ila 20 m L/dak. arasında olduğu böbrek yetmezliği hastalarında plazma 
oksipurinol konsantrasyonlarının günde 300 mg allopurinol ile uzun süreli tedaviyi takiben 
yaklaşık olarak 30 mg/ L olduğu görülmüştür. Bu yaklaşık olarak normal böbrek fonksiyonuna 
sahip hastalarda günlük 600 mg ’lık dozlar la elde edilecek olan doza eşittir. Bu yüzden böbrek 
yetmezliği hastalarında allopurinol dozunun azaltılması gereklidir. 
 
Yaşlı hastalar  
Böbrek fonksiyonunun bozulması haricinde ilacın kinetiğinde bir değişiklik olması ihtimali 
düşüktür (bkz. B ölüm 5.2 Böbrek yetmezliği olan hastalarda farmakokinetik).  
 
5.3. Klinik öncesi güvenlilik verileri 
 
Mutajenisite  
Sitogenetik çalışmalarda allopurinolün 40 aylık ortalama bir dönemde 100 mikrogram/m L'ye 
kadar konsantrasyonlarda in vitro  ve 600 mg/güne kadar dozlarda in v ivo olarak insan kan 
hücrelerinde kromozom aberasyonları indüklemediği görülmüştür. 
 
Allopurinol in vitro  olarak nitroso bileşenler oluşturmamakta veya in vitro  olarak lenfosit 
dönüşümünü etkilememektedir. 
 
Biyokimyasal ve diğer sitolojik araştırmalarda elde edilen kanıtlar allopurinol ün hücre 
döngüsünün hiçbir aşamasında DNA üzerinde zararlı etkileri olmadığını ve mutajenik 
olmadığını göstermektedir.  
 13 / 14 Karsinojenisite  
2 yıla kadar allopurinol ile tedavi edilen fareler ve sıçanlarda herhangi bir karsinojenis ite kanıtı 
görülmemiştir.  
 
Teratojenisite  
Gebeliğin 10 veya 13. günlerinde 50 veya 100 mg/kg'l ık intraperitoneal dozlar alan fareler 
üzerinde yapılan bir çalışma fetal anomaliler ile sonuçlansa da gebeliğin 12. gününde 120 
mg/kg dozlarda sıçanlar üzerinde yapılan benzer bir çalışmada hiçbir anomali 
gözlemlenmemiştir. Gebeliğin 8 ila 16.  günlerinde farelerde 100 mg/kg, sıçanlarda 200 mg/kg 
ve tavşanlarda 150 mg/kg' a kadar olan yüksek oral allopurinol dozları ile yapılan kapsamlı  
çalışmalarda teratojenik  etkiler görülmemiştir.  
 
Embriyotoksisitenin tespiti için kültür içerisindeki fetal fare tükürük bezlerinin kullanıldığı in 
vitro  bir çalışmada allopurinolün aynı zamanda maternal toksisiteye neden olmaksızın 
embriyotoksisiteye neden olmasının beklenmeyece ği görülmüştür.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
Mikrokristal selüloz  
Selüloz toz  
Povidon K -25 
Polietilen glikol 4000  
Krospovidon 
Talk 
Magnezyum stearat  
 
6.2. Geçimsizlikler  
Mevcut değildir.  
 
6.3. Raf ömrü  
36 ay  
 
6.4. Saklamaya yönelik özel tedbirler  
25°C  altındaki oda sıcaklığında saklayınız.  
  
6.5. Ambalajın niteliği ve içeriği  
300 mg allopurinol içeren 50 veya 100 tabletlik Al/PVC blister ambalajlarda, karton kutuda  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve A mbalaj A tıklarının Kontrolü yönetmeliği” ne uygun olarak imha edilmelidir. 
 
7. RUHSAT SAHİBİ  
Sandoz İlaç San. ve Tic. A.Ş. 
Suryapı & Akel İş Merkezi  
Rüzgarlıbahçe Mah. Şehit Sinan Eroğlu Cad. No: 6  
34805 Kavacık/Beykoz/İstanbul  
 
 14 / 14 8. RUHSAT NUMARASI  
156/62 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 11.09.1991 
Ruhsat yenileme tarihi: 
 
10. KÜB ’ÜN YENİLENME TARİHİ  
 