1 KULLANMA TALİMATI  
 
TANTUM VERDE DUO  FORTE %0,30 / %0,12 oral sprey, çözelti  
Ağız ve boğaz iç yüzeyine (haricen) uygulanır.  
• Etkin madde:  15 mL sprey solüsyonu, 45 mg (%0,30) benzidamin hidroklorür ve 18 mg 
(%0,12) klorheksidin glukonat içermektedir. 30 mL sprey solüsyonu, 90 mg (%0,30) 
benzidamin hidroklorür ve 36 mg (%0, 12) klorheksidin glukonat içermektedir. 
• Yardımcı maddeler:  Aspartam (E951), sodyum sakkarin, gliserin, cremofor RH40, nane 
esansı, deiyonize su ve etil alkol (%96).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. TANTUM VERDE DUO FORTE nedir ve ne için kullanılır?  
2. TANTUM VERDE DUO FORTE’u kullanmadan önce dikkat edilmesi gerekenler  
3. TANTUM VERDE DUO FORTE nasıl kullanılır?  
4. Olası yan etkiler nelerdir? 
5. TANTUM VERDE DUO FORTE’un saklanması  
 Başlıkları yer almaktadır.  1. TANTUM VERDE DUO  FORTE nedir ve ne için kullanılır? 
TANTUM VERDE DUO FORTE’un etkin maddelerinden olan benzidamin, steroid yapıda 
olmayan yangı önleyici ve ağrı kesici bir ajandır. Haricen tedavide kullanılan konsantrasyonlarda lokal anestezik (his duyusunu engelleyen) etki göstermektedir. Klorheksidin ise antiseptik (mikr op öldürücü) etkiye sahiptir ve genel ağız hijyenine ara 
verildiği zaman plak (dişlerin üzerini kaplayan mikrobiyal birikinti) ve gingivit (dişeti yangısı) gelişimini azaltmada önemli rol oynar. TANTUM VERDE DUO FORTE sprey, 15 mL ve 30 mL çözelti içeren plastik beyaz opak 
şişede, sprey pompası ile birlikte sunulmaktadır. Renksiz, berrak çözelti görünümündedir.  
 TANTUM VERDE DUO FORTE, aşağıdaki durumların tedavisinde kullanılmaktadır:  
 
• Ağız ve boğaz mukozasında iltihap ve ağrıyla seyreden diş eti iltihabı (gingivit), ağız içi 
yüzeyi iltihabı (stomatit), yutak iltihabı (farenjit), bademcik iltihabı (tonsilit) ve ağız içinde görülen yaralarda (aft),  
• Ağız ve boğazda iltihap oluşturan mikrobik hastalıkların önlenmesinde, yutma fonksiyonunun rahatlatılmasında ve diş eti rahatsızlıklarında belirtilerin giderilmesinde,  2 • Dişleri çevreleyen dokulardaki işlemlerden önce ve sonra,  
• Işın tedavisi (radyoterapi) ve kanser hastalığında ilaç tedavisi (kemoterapi) sonrası veya 
diğer nedenlere bağlı ağız içi tabakasının iltihaplarında (mukozitlerde),  
• Dişlerin etrafında bakteri ve yiyecek artıklarının oluşturduğu tabakanın (dental plak) önlenmesinde kullanılır. 
 2. TANTUM VERDE DUO  FORTE’u kullanmadan önce dikkat edilmesi gerekenler  
TANTUM VERDE DUO  FORTE’u aşağıdaki durumlarda KULLANMAYINIZ  
• Eğer TANTUM VERDE DUO FORTE ’un herhangi bir bileşenine karşı aşırı duyarlıysanız, 
• Hamilelik ve emzirme döneminde iseniz , 
• 6 yaş ve altı çocuklarda  kullanmayınız . 
 
TANTUM VERDE DUO  FORTE’u  aşağıdaki durumlarda DİKKATLİ KULLANINIZ  
• Seyreltilmeden kullanılır.  
• TANTUM VERDE DUO FORTE sprey, ağza uygulama içindir, yutmayınız. 
• TANTUM VERDE DUO FORTE uygulandıktan sonra kalan kısım yutulmaz; tükürülerek 
dışarı atılır.  
• Aralıksız olarak 7 günden fazla kullanılmamalıdır. 
• Eğer sprey solüsyonu gözünüzle temas ederse hemen bol su ile iyice yıkayınız. 
• Ağız içinde, dil ve diş üzerinde geri dönüşümlü renk değişikliği yapabilir. Diş lekelenmesi zararsızdır ve gargara uygulamadan önce diş fırçalamayla en aza indirilebilir. 
• Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa 
TANTUM VERDE DUO FORTE kullanımına ilave olarak doktorunuz antibakteriyel 
tedavi düşünebilir. 
• Ağzınızda ağrı, şişlik veya tahriş oluşması durumunda ilacın kullanımını durdurunuz ve doktorunuza veya eczacınıza başvurunuz,  
• Emilen benzidamin ve parçalanma ürünleri idrarla atıldığı için, şiddetli böbrek fonksiyon 
bozukluğunuz varsa doktorunuzu bilgilendiriniz.  
• Emilen benzidamin yüksek oranda karaciğerde parçalandığı için, şiddetli karaciğer fonksiyon bozukluğunuz varsa doktorunuzu bilgilendiriniz.   
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 TANTUM VERDE DUO  FORTE’un yiyecek ve içecek ile kullanılması  
Yiyecek ve içeceklerle etkileşimi yoktur.  
 Hamilelik  
İlacı kullanmadan önce doktorunuza veya eczacınıza danışınız.  
Hamile iseniz TANTUM VERDE DUO FORTE’u kullanmayınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
Emziriyorsanız TANTUM VERDE DUO FORTE’u kullanmayınız.  
   3 Araç ve makine kullanımı  
TANTUM VERDE DUO FORTE’un araç veya makine kullanma beceriniz üzerine bir etkisi 
yoktur. 
 TANTUM VERDE DUO  FORTE’un içeriğinde bulunan bazı yardımcı maddeler 
hakkında önemli bilgiler  
TANTUM VERDE DUO FORTE içeriğinde bulunan aspartam (E951) nedeniyle fenilalanin  
için bir kaynak içermektedir. Bu da fenilketonürisi olan insanlar için zararlı olabilir. Bu tıbbi ürün, az miktarda [her dozda 100 mg’dan daha az] etanol (alkol) içerir.  
TANTUM VERDE DUO FORTE, her dozunda 1 mmol (23 mg)’dan daha az sodyum ihtiva 
eder; yani esasında “sodyum içermez”.  
 Diğer ilaçlar ile birlikte kullanımı  
TANTUM VERDE DUO FORTE’un bilinen önemli bir ilaç etkileşimi yoktur.  Benzidaminle herhangi bir ilaç etkileşmesi bildirilmemiştir.  
TANTUM VERDE DUO FORTE’un içeriğindeki klorheksidin tuzları, sabun ve eksi yüklü 
(anyonik) bileşiklerle, kloramfenikol (bir antibiyotik türü), bazı inorganik ve organik bileşiklerle geçimsizdir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 3. TANTUM VERDE DUO  FORTE n asıl kullanılır?  
Uygun kullanım ve doz/uygulama sıklığı için talimatlar:  Yetişkinlerde spreyin direkt olarak boğaza, yangılı alana uygulanmasında genel doz 2- 5 
spreydir. Gerekirse her 1,5- 3 saatte bir tekrarlanır.  
Doktorunuz TANTUM VERDE DUO FORTE ile  tedavinizin ne kadar süreceğini size 
bildirecektir.  Aralıksız olarak 7 günden fazla kullanılmamalıdır. 
 Uygulama yolu ve metodu:  TANTUM VERDE DUO FORTE  seyreltilmeden (sulandırılmadan) kullanılır.  
TANTUM VERDE DUO FORTE  uygulandıktan sonra yutulmamalı ve tükürmek suretiyle 
ağızdan uzaklaştırılmalıdır.  
TANTUM VERDE DUO  FORTE’daki  klorheksidin, tedavi süresince plak ve dişeti yangısında 
azalma yapar. Ağız temizliği uygulamalarına alternatif olarak kullanıyorsanız, en az bir dakika ağzınızda tutunuz.  
TANTUM VERDE DUO FORTE
’daki klorheksidinin sebep olduğu renklenmeyi en aza 
indirmek için kullanmadan önce dişlerinizi fırçalamanız uygundur.  
 
Uygulama talimatı:  
• İlk kullanımdan önce, yüzden uzak bir yöne doğru tutarak, düzenli bir püskürtme elde edilinceye kadar pompalama düğmesine birkaç kez basınız.  
• Ağzınızı iyice açınız ve sprey aplikatörünü ağzınıza sokarak ağız boşluğuna sıkınız. Bu işlemi en az 4 defa değişik bölgelere tekrarlayınız.  
• Uyguladıktan sonra şişeyi kutusuna yerleştirip dik duracak şekilde saklayınız. 
 
 
   4 Değişik yaş grupları  
Çocuklarda kullanımı:  
Spreyin direkt olarak boğaza, yangılı alana uygulanmasında genel doz 2 spreydir. Gerekirse her 
1,5-3 saatte bir tekrarlanır.  
− 6 yaş ve altında kullanılmamalıdır. 
− 6 yaş üzeri ve 12 yaş altı çocuklarda, doktor tarafından tavsiye edilmedikçe ürün  
kullanılmamalıdır.  
− 12 yaş ve üzerinde çocuklarda kullanılır.  
 Yaşlılarda kullanımı:   
Yaşlı hastalarda kullanımına ilişkin özel bir durum bulunmamaktadır. Yetişkinlerle aynı doz uygulanabilir.  Özel kullanım durumları Böbrek/karaciğer yetmezliği:  
Bozulmuş böbrek fonksiyonu: Emilen benzidamin ve yıkım ürünleri idrarla atıldığı için şiddetli böbrek bozukluğu olan hastalarda tüm vücutta etki olasılığı göz önünde bulundurulmalıdır.  Bozulmuş karaciğer fonksiyonu: Emilen benzidamin yüksek oranda karaciğerde yıkıldığı için şiddetli karaciğer bozukluğu olan hastalarda tüm vücutta etki olasılığı göz önünde bulundurulmalıdır.  Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında kullanmayı unutmayınız.  Doktorunuz TANTUM VERDE DUO FORTE
 ile tedavinizin ne kadar süreceğini size 
bildirecektir. Tedaviyi erken kesmeyiniz çünkü istenen sonucu alamazsınız.  
 Eğer TANTUM VERDE DUO  FORTE’un etkisinin çok güçlü ya da zayıf olduğuna dair bir 
izleniminiz var ise doktorunuz veya eczacınız ile konuşunuz.  
Kullanmanız gerekenden daha fazla TANTUM VERDE DUO  FORTE kullandıysanız  
TANTUM VERDE DUO FORTE’dan  kullanmanız gerekenden fazlasını kullanmışsanız bir 
doktor veya eczacı ile konuşunuz.  
TANTUM VERDE DUO FORTE, yanlışlıkla içilirse belirtileri önlemeye yönelik tedavi 
yapılmalıdır.  Belirli bir panzehiri yoktur.  
Etkin maddenin uygulama yolu dikkate alındığında zehirlenme mümkün değildir. 
 
TANTUM VERDE DUO  FORTE’u kullanmayı unutursanız  
Unutulan dozları dengelemek için çift doz almayınız.  
 
TANTUM VERDE DUO  FORTE ile tedavi sonlandırıldığında oluşabilecek etkiler  
Herhangi bir etki beklenmemektedir.  
 4. Olası yan etkiler nelerdir? 
Tüm ilaçlar gibi, TANTUM VERDE DUO  FORTE’un  içeriğinde bulunan maddelere duyarlı 
olan kişilerde yan etkiler olabilir.  
 
 
 
 5 Aşağıdakilerden biri olursa TANTUM VERDE DUO  FORTE’u  kullanmayı durdurunuz 
ve DERHAL doktorunuza bildiriniz veya size en yakın hastanenin acil bölümüne 
başvurunuz:  
• Ani gelişen nefes darlığı, ciltte döküntü, yüzde ve/veya dilde şişme  
• Aşırı duyarlılık reaksiyonları  
• Alerjik reaksiyon  
Bunların hepsi çok ciddi yan etkilerdir. Eğer bunlardan biri sizde mevcut ise, sizin TANTUM 
VERDE DUO FORTE’a karşı ciddi alerjiniz var demektir. Acil tıbbi müdahaleye veya 
hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  Yan etkiler aşağıdaki kategorilerde gösterildiği şekilde sıralanmıştır:  
Çok yaygın:       10 hastanın en az 1’inde görülebilir.  
Yaygın:       10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:       1.000 hastanın birinden az, fakat 10.000 hastanın birinden fazla görülebilir. 
Çok seyrek:       10.000 hastanın birinden az görülebilir. 
Bilinmiyor:       Eldeki verilerden hareketle tahmin edilemiyor.  
 Çok yaygın:   
• Ağızda geçici his azalması  
 
Yaygın:   
• Ağızda iğne batma sı ve yanma hissi  
• Bulantı , kusma, öğürme  
• Tat almada değişiklik  
• Dişlerde ve diğer ağız içi yüzeylerde lekelenme (Diş lekelenmesi zararsızdır ve 
uygulamadan önce diş fırçalamayla en aza indirilebilir.)  
• Diş taşı oluşumunda artış  
 
Seyrek:  
• Yanma ve batma hissi  
 
Çok seyrek:   
• Lokal (bölgesel) kuruluk veya susuzluk, sızlama  
• Ağızda serinlik hissi  
• Alerjik reaksiyonlar , hipersensitivite (aşırı duyarlılık) ve anaflaksi (ani gelişen nefes darlığı, 
ciltte döküntü, yüzde ve/veya dilde şişme)  
• Laringospazm  (gırtlakta istemsiz kas kasılması), bronkospazm (solunum yolları 
daralması)  
• Tükürük bez lerinde geçici şişme , büyüme  
• Tahrişe bağlı cilt reaksiyonları , döküntü ile birliktegörülen kaşıntı, kurdeşen, fotodermatit 
(ışığa bağlı deride reaksiyon gelişmesi), kepeklenme, soyulma  
• Oral deskuamasyon (ağızda meydana gelen döküntü)  
 Bilinmiyor:   
• Baş dönmesi , baş ağrısı, uyuşukluk 
• Faringeral irritasyon (yutakta tahriş), öksürük  
• Ağız kuruluğu  6 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. TANTUM VERDE DUO  FORTE’un  saklanması  
TANTUM VERDE DUO FORTE’u  çocukların göremeyeceği, erişemeyeceği yerlerde ve 
ambalajında saklayınız. Işıktan koruyarak saklayınız. 
25°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  Kutu üzerinde yazılı olan son kullanma tarihinden sonra TANTUM VERDE DUO FORTE’u  
kullanmayınız. Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
  Ruhsat Sahibi :  
Angelini İlaç San. ve Tic. A.Ş. RSD 4, Nispetiye Mah. Aytar Cad. Fecri Ebcioğlu Sok. No: 4, Zemin Kat Levent, Beşiktaş -
İSTANBUL  
Tel: (+90 212) 266 24 23  
Faks: (+90 212) 266 24 22  Üretim Yeri: Santa Farma İlaç Sanayii A.Ş. , Dilovası  / KOCAELİ  
  
Bu kullanma talimatı  ………     tarihinde onaylanmıştır.  
   