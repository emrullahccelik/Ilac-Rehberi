KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORSTEO® 20 mikrogram/80 mikrolitre kullanıma hazır dolu enjeksiyon kalemi içinde
çözelti, 2.4 ml
Steril
2. KALİTATİF VE KANTİTATİF BİLEŞİM
Etkin madde:
Her bir 2.4 ml kullanıma hazır kalem 600 mikrogram (µg) teriparatid içerir (her ml’de 250
mikrogram teriparatid).
Her doz 20 mikrogram teriparatid içerir. Her bir kullanıma hazır kalemde toplam 28 günlük
doz bulunur.
Rekombinant DNA teknolojisi kullanılarak E.coli içinde üretilen teriparatid, rhPTH(1-34),
(FORSTEO), endojen insan paratiroid hormonunun 34 N-terminal amino asit sekansına
özdeştir.
Yardımcı maddeler:
Her 1 ml’de 3 mg metakrezol içerir.
Her 1 ml’de 0,10 mg sodyum asetat (anhidr) ve yeterli miktarda sodyum hidroksit içerir.
Yardımcı maddeler için 6.1’e bakınız.
3. FARMASÖTİK FORM
Kullanıma hazır dolu enjeksiyon kalemi içinde çözelti
Berrak renksiz çözelti
4. KLİNİK ÖZELLİKLER
4.1. Terapötik endikasyonlar
Kırık riski yüksek postmenopozal kadınlarda ve kırık riski yüksek erkeklerde osteoporoz
tedavisinde kullanılır (bkz. Bölüm 5.1). Postmenopozal kadınlarda, omurga ve omurga dışı
kırık insidansında anlamlı bir azalma gösterilmiş ancak kalça kırıklarının insidansında
anlamlı bir azalma gösterilmemiştir.
FORSTEO, kırık riski yüksek olan kadın ve erkeklerde sürekli sistemik glukokortikoid
kullanımı (en az üç ay süreyle ve 5 mg/gün prednizon ya da eşdeğeri dozda diğer
kortikosteroidlerin kullanımı halinde) ile ilişkili gelişen osteoporozun tedavisinde endikedir
(bkz. Bölüm 5.1)
1 / 124.2. Pozoloji ve uygulama şekli
Pozoloji:
Önerilen doz, subkütan yoldan uyluk veya karından enjeksiyon ile günde bir defa 20
mikrogramdır.
Hastaların diyetle birlikte aldıkları miktar yeterli olmuyorsa, kalsiyum ve D vitamini desteği
alınmalıdır.
FORSTEO tedavisinin kesilmesinden sonra, hastalar başka osteoporoz tedavilerine devam
edebilirler.
Uygulama sıklığı ve süresi:
Maksimum toplam tedavi süresi 24 aydır (bkz. Bölüm 4.4). 24 aylık FORSTEO kürü hastanın
ömrü boyunca tekrarlanmamalıdır.
Uygulama şekli:
FORSTEO, karın bölgesi veya uyluk derisinin altına (subkütan olarak) enjekte edilir.
Hastalar uygun enjeksiyon teknikleri kullanmak için eğitilmelidir (bkz. Bölüm 6.6). Hastalara
kalemin doğru kullanımını öğretmek için ayrıca bir Kullanım Kılavuzu da mevcuttur.
FORSTEO başlangıçta, ortostatik hipotansiyon gelişme riski nedeniyle hastanın oturabileceği
veya uzanabileceği koşullarda uygulanmalıdır.
FORSTEO intravenöz veya intramusküler enjeksiyon şeklinde kullanım için
onaylanmamıştır.
Özel popülasyonlara ilişkin ek bilgiler
Böbrek/Karaciğer yetmezliği: FORSTEO şiddetli böbrek fonksiyon bozukluğunda
kullanılmamalıdır (bkz. Bölüm 4.3). Orta dereceli böbrek fonksiyon bozukluğu olan
hastalarda, FORSTEO dikkatle kullanılmalıdır. Hafif böbrek fonksiyon bozukluğu olan
hastalarda özel bir dikkat gerekmemektedir.
Karaciğer fonksiyon bozukluğu olan hastalarda kullanımla ilgili veri bulunmamaktadır (bkz.
Bölüm 5.3). Bu nedenle FORSTEO dikkatle kullanılmalıdır.
Pediyatrik popülasyon: Pediyatrik hastalarla (18 yaş altı) ilgili deneyim yoktur. FORSTEO
pediyatrik hastalarda veya epifizleri açık olan genç yetişkinlerde kullanılmamalıdır.
Geriyatrik popülasyon: Yaşa göre doz ayarlamasına gerek yoktur (bkz. Bölüm 5.2).
4.3. Kontrendikasyonlar
• Etkin maddeye veya yardımcı maddelerden herhangi birine karşı aşırı duyarlılık (bkz.
Bölüm 6.1)
• Gebelik ve emzirme (bkz. Bölüm 4.4 ve 4.6)
• Önceden mevcut hiperkalsemi
• Şiddetli böbrek fonksiyon bozukluğunda
• Primer osteoporoz veya glukokortikoide bağlı osteoporoz dışındaki metabolik kemik
hastalıkları (hiperparatiroidizm ve kemiğin Paget hastalığı dahil)
2 / 12• Alkalen fosfataz düzeylerinde açıklanamayan yükselmeler
• İskelete önceden dışardan ışın veya implant radyasyon tedavisi uygulanması
• İskelet maligniteleri veya kemik metastazları olan hastalara teriparatid tedavisi
uygulanmamalıdır.
4.4. Özel kullanım uyarıları ve önlemleri
Biyoteknolojik ürünlerin takip edilebilirliğinin sağlanması için, uygulanan ürünün ticari ismi
ve seri numarası mutlaka hasta dosyasına kaydedilmelidir.
Normokalsemik hastalarda, teriparatid enjeksiyonunu takiben serum kalsiyum
konsantrasyonlarında hafif geçici yükselmeler gözlenmiştir. Serum kalsiyum
konsantrasyonları her teriparatid dozundan 4 ila 6 saat sonra bir maksimuma ulaşmış ve 16-
24 saat sonra başlangıç düzeyine dönmüştür. Tedavi sırasında rutin kalsiyum izlenmesine
gerek yoktur.
Bu nedenle, eğer hastadan kan örnekleri alınıyorsa bu örnekler son FORSTEO
enjeksiyonundan en az 16 saat sonra alınmalıdır.
FORSTEO idrarda kalsiyum atılımında küçük artışlara neden olabilir ama hiperkalsiüri
insidansı klinik çalışmalarda plasebo ile tedavi edilen hastalardakinden farklı değildir.
FORSTEO aktif ürolitiyazisli hastalarda araştırılmamıştır. FORSTEO aktif veya yakın
zamanda ürolitiyazisi olan hastalarda dikkatle kullanılmalıdır, çünkü bu durum alevlendirme
potansiyeline sahiptir.
FORSTEO ile yapılan kısa dönemli klinik çalışmalarda, izole geçici ortostatik hipotansiyon
epizodları gözlenmiştir. Tipik olarak bir olay dozlamadan sonra 4 saat içinde başlamış ve
birkaç saat ile birkaç dakika arasında spontan olarak geçmiştir. Geçici ortostatik hipotansiyon
oluştuğunda bu, ilk birkaç dozda görülmüş olup hastaların yatar pozisyona getirilmesiyle
düzelmiş ve tedaviye devam edilmesine engel olmamıştır.
Orta dereceli böbrek fonksiyon bozukluğu olan hastalarda dikkatli olunmalıdır.
Premenopozal kadınlar dahil daha genç erişkin popülasyondaki deneyim sınırlıdır (bkz.
Bölüm 5.1). Bu popülasyonda görülen yarar, risklerden daha fazla olursa tedavi
başlatılmalıdır.
Çocuk doğurma potansiyeli olan kadınlar FORSTEO kullanımı sırasında etkin
kontrasepsiyon yöntemleri kullanmalıdır. Gebelik oluşursa FORSTEO kesilmelidir.
Sıçanlarda yapılan çalışmalar, uzun süreli teriparatid uygulamasıyla osteosarkom insidansının
arttığını göstermektedir (bkz. Bölüm 5.3). Daha fazla klinik veri elde edilene kadar, önerilen
24 aylık tedavi süresi aşılmamalıdır.
Bu tıbbi ürün, alerjik reaksiyonlara sebep olabilecek metakrezol maddesini içermektedir.
Bu tıbbi ürün her dozda 1 mmol’den daha az sodyum içerir, yani esasen sodyum içermez.
3 / 124.5. Diğer tıbbi ürünler ile etkileşimler ve diğer etkileşim şekilleri
FORSTEO hidroklorotiyazid ile yapılan farmakodinamik etkileşim çalışmalarında
değerlendirilmiştir. Klinik olarak anlamlı etkileşimler saptanmamıştır.
FORSTEO ile raloksifen veya hormon replasman tedavisinin birlikte uygulanması,
FORSTEO’nun serum veya idrardaki kalsiyum veya klinik advers olaylar üzerindeki
etkilerini değiştirmemiştir.
Kararlı durumda her gün digoksin verilen 15 sağlıklı bireyde yapılan bir çalışmada tek bir
FORSTEO dozu digoksinin kardiyak etkisini değiştirmemiştir. Ancak, sporadik olgu raporları
hiperkalseminin digitalis toksisitesine eğilim yaratabileceğini ileri sürmüştür. FORSTEO
serum kalsiyumunu geçici olarak artırdığından, FORSTEO, digitalis alan hastalarda dikkatle
kullanılmalıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar FORSTEO kullanımı sırasında etkin
kontrasepsiyon yöntemleri uygulamalıdır. Gebelik oluşursa FORSTEO kullanımı
durdurulmalıdır.
Gebelik dönemi
FORSTEO’nun gebelik döneminde kullanımı kontrendikedir (bkz. Bölüm 4.3).
Laktasyon dönemi
Teriparatidin anne sütüyle atılıp atılmadığı bilinmemektedir. FORSTEO’nun emzirme
döneminde kullanımı kontrendikedir.
Üreme yeteneği / Fertilite
Tavşanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). Teriparatidin gebe kadınlarda kullanımına ilişkin yeterli veri mevcut değildir.
İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
FORSTEO’nun araç ve makine kullanma yeteneği üzerinde bir etkisi yoktur ya da göz ardı
edilebilir. Ancak, bazı hastalarda geçici, ortostatik hipotansiyon veya baş dönmesi
gözlenmiştir. Bu hastalar belirtiler geçene kadar araç veya makine kullanmamalıdır.
4.8. İstenmeyen etkiler
Teriparatid çalışmalarında FORSTEO hastalarının %82.8’sinde ve plasebo hastalarının
%84.5’inde en az 1 advers olay bildirilmiştir.
FORSTEO ile tedavi edilen hastalarda en sık bildirilen advers reaksiyonlar; bulantı, kol ve
bacak ağrısı, baş ağrısı ve baş dönmesidir.
4 / 12Teriparatidin osteoporoz klinik çalışmalarında ve pazarlama sonrası maruziyetle ilgili
istenmeyen etkiler, aşağıda MedDRA sistem-organ sınıfına göre ve mutlak sıklık olarak
verilmiştir.
Çok yaygın (≥ 1/10), yaygın (≥ 1/100 - < 1/10), yaygın olmayan (≥ 1/1,000 - < 1/100), seyrek
(≥ 1/10,000 - < 1/1,000) çok seyrek (< 1/10,000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın: Anemi
Bağışıklık sistemi hastalıkları
Seyrek: Anafilaksi
Metabolizma ve beslenme hastalıkları
Yaygın: Hiperkolesterolemi
Yaygın olmayan: 2.76 mmol/l’den büyük hiperkalsemi, hiperürisemi
Seyrek: 3.25 mmol/l’den büyük hiperkalsemi
Psikiyatrik hastalıklar
Yaygın: Depresyon
Sinir sistemi hastalıkları
Yaygın: Baş dönmesi, baş ağrısı, siyatik, senkop
Kulak ve iç kulak hastalıkları
Yaygın: Vertigo
Kardiyak hastalıklar
Yaygın: Palpitasyonlar
Yaygın olmayan: Taşikardi
Vasküler hastalıklar
Yaygın: Hipotansiyon
Solunum, göğüs bozuklukları ve mediastinal hastalıklar
Yaygın: Dispne
Yaygın olmayan: Amfizem
Gastrointestinal hastalıklar
Yaygın: Bulantı, kusma, hiatus hernisi, gastroözofageal reflü hastalığı
Yaygın olmayan: Hemoroid
Deri ve deri altı doku hastalıkları
Yaygın : Terlemede artış
Kas-iskelet bozuklukları, bağ doku ve kemik hastalıkları
Çok yaygın: Kol ve bacak ağrısı
Yaygın : Kas krampları
Yaygın olmayan: Miyalji, artralji, sırtta kramp/ağrı*
5 / 12Böbrek ve idrar hastalıkları
Yaygın olmayan: Üriner inkontinans, poliüri, idrara sıkışma hissi, böbrek taşı
Seyrek: Böbrek yetmezliği/fonksiyon bozukluğu
Genel bozukluklar ve uygulama bölgesine ilişkin hastalıklar
Yaygın: Yorgunluk, göğüs ağrısı, asteni, ağrı, şişme, eritem, lokalize ekimoz, pruritus ve
enjeksiyon yerinde minör kanama dahil hafif ve geçici enjeksiyon yeri olayları
Yaygın olmayan: Enjeksiyon yerinde eritem, enjeksiyon yeri reaksiyonu
Seyrek: Enjeksiyondan hemen sonra olası alerjik olaylar: akut dispne, oro/fasiyal ödem,
jeneralize ürtiker, göğüs ağrısı, ödem (esasen periferik).
Araştırmalar
Yaygın olmayan: Kilo artışı, kalpte üfürüm, alkalen fosfataz düzeylerinde artış
----------------------------------------------
*Enjeksiyondan sonraki dakikalar içinde ciddi sırt krampları veya ağrısı olguları
bildirilmiştir.
Klinik çalışmalarda, aşağıdaki etkiler plaseboya göre ≥%1 sıklık farkıyla görülmüştür:
Vertigo, bulantı, kol ve bacak ağrısı, baş dönmesi, depresyon, dispne.
FORSTEO serum ürik asit konsantrasyonlarını artırmaktadır. Klinik çalışmalarda, plasebo
hastalarının %0.7’sine karşılık FORSTEO hastalarının %2.8’inde serum ürik asit
konsantrasyonları, normalin üst sınırının üstündedir. Ancak hiperürisemi; gut, artralji veya
ürolitiyaziste bir artışa yol açmamıştır.
Yapılan büyük bir klinik çalışmada, FORSTEO alan kadınların %2.8’ine teriparatid ile
çapraz reaksiyon veren antikorlar saptanmıştır. Genel olarak, antikorlar ilk olarak 12 aylık
tedaviden sonra saptanmış ve tedavinin kesilmesinden sonra azalmıştır. Aşırı duyarlılık
reaksiyonları, alerjik reaksiyonlar, serum kalsiyumu üzerinde etkiler veya kemik mineral
yoğunluğu (KMY) yanıtı üzerinde etkilere ilişkin kanıtlar yoktur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
FORSTEO 100 mikrograma kadar olan tek dozlarda uygulanmış ve 6 hafta süreyle günde 60
mikrograma kadar olan yinelenen dozlarda uygulanmıştır.
Aşırı dozun beklenebilen etkileri gecikmiş hiperkalsemi ve ortostatik hipotansiyon riskidir.
Bulantı, kusma, baş dönmesi ve baş ağrısı da meydana gelebilir.
Pazarlama sonrası spontan raporlarda, teriparatid kalemin bütün içeriğinin (800 mikrograma
kadar) tek dozda verildiği hatalı tedavi olguları vardır. Bildirilen geçici olaylar bulantı,
güçsüzlük/letarji ve hipotansiyondur. Bazı olgularda, aşırı dozun sonucu olarak advers olaylar
meydana gelmemiştir. Aşırı dozla ilişkili ölüm bildirilmemiştir.
6 / 12FORSTEO için spesifik bir antidot yoktur. Kuşkulanılan aşırı dozun tedavisi FORSTEO’nun
geçici olarak kesilmesini, serum kalsiyumunun takip edilmesini ve hidrasyon gibi uygun
destekleyici önlemlerin uygulanmasını içermektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik hormonal preperatlar, seks hormonları ve insülinler hariç,
Kalsiyum homeostazı, paratiroid hormonlar ve analogları
ATC kodu: H05AA02
Etki mekanizması
Endojen 84-amino-asitli paratiroid hormon (PTH) kemik ve böbrekte kalsiyum ve fosfat
metabolizmasının primer düzenleyicisidir. FORSTEO (rhPTH(1-34)) endojen insan
paratiroid hormonunun aktif parçasıdır (1-34). PTH’nın fizyolojik etkileri kemik yapıcı
hücrelerin (osteoblastların) üzerindeki doğrudan etkileri ve dolaylı olarak barsaktan kalsiyum
emilimini ve kalsiyumun tübüler geri emilimini ve böbrekten fosfat atılımını artırması
suretiyle kemik yapımının uyarılmasıdır.
Farmakodinamik etkiler
FORSTEO osteoporozu tedavi eden bir kemik yapım ajanıdır. FORSTEO’nun iskelet
üzerindeki etkileri sistemik maruziyet modeline bağımlıdır. FORSTEO’nun günde bir defa
uygulanması, osteoblastik aktivitenin osteoklastik aktiviteye göre tercihli olarak
uyarılmasıyla trabeküler ve kortikal kemik yüzeylerinde yeni kemik oluşumunu artırmaktadır.
Klinik etkililik
Risk faktörleri
Tedaviden yarar görebilecek olan osteoporotik kırık riski artmış kadınların ve erkeklerin
saptanması için, bağımsız risk faktörleri, örneğin düşük kemik mineral yoğunluğu, yaş,
önceden kırık varlığı, ailede kalça kırığı öyküsü, yüksek kemik döngüsü ve düşük beden kütle
indeksi dikkate alınmalıdır.
Prevalan kırıkları olan veya onları yüksek kırık riski ile karşı karşıya bırakan risk faktörü
kombinasyonuna sahip (örn., düşük kemik yoğunluğu [örn., T skoru ≤ -2], sürekli yüksek
dozda glukokortikoid tedavisi [örn., en az 6 ay süreyle ≥ 7.5 mg/gün], altta yatan yüksek
hastalık aktivitesi, düşük seks steroid düzeyleri) glukokortikoidle indüklenen osteporozu
bulunan premenopozal kadınlarda kırık riskinin yüksek olduğu kabul edilmektedir.
Postmenopozal osteoporoz
Öncü çalışma 1637 postmenopozal kadını içermektedir (ortalama yaş 69.5). Başlangıçta,
hastaların yüzde doksanında bir veya daha çok vertebra kırığı bulunmakta olup ortalama
vertebral KMY 0.82 g/cm2’dir (eşdeğer T-skoru = -2.6). Bütün hastalara günde 1000 mg
kalsiyum ve günde en az 400 IU D vitamini verilmiştir. Yirmi dört aya kadar FORSTEO
tedavisiyle alınan sonuçlar (medyan: 19 ay) kırıklarda istatistiksel olarak anlamlı azalma
olduğunu göstermektedir (bkz. ek tablo). Bir veya daha fazla yeni vertebra kırığına engel
olmak için, 11 kadının medyan 19 ay süreyle tedavi edilmesi gerekmektedir.
7 / 12Postmenopozal Kadınlarda Kırık İnsidansı
Plaseboya karşı
Plasebo FORSTEO
bağıl risk
(N = 544) (%) (N = 541) (%)
(%95 CI)
0.35
Yeni vertebra kırığı ( 1) a 14.3 5.0 b
(0.22, 0.55)
0.23
Çoklu vertebra kırıkları ( 2) a 4.9 1.1 b
(0.09, 0.60)
0.47
Vertebra dışı frajilite kırıkları c 5.5% 2.6% d
(0.25, 0.87)
Majör vertebra dışı frajilite
0.38
kırıklarıc (kalça, radius, 3.9% 1.5% d
(0.17, 0.86)
humerus, kaburga ve pelvis)
Kısaltmalar: N = her bir tedavi grubuna randomize edilen hasta sayısı; CI = Güven Aralığı.
a Vertebra kırıklarının insidansı başlangıç ve takip omur radyografileri mevcut olan 448 plasebo ve 444 Forsteo
hastasında değerlendirilmiştir.
b p0.001 plasebo ile karşılaştırıldığında
c Kalça kırıklarının insidansında anlamlı bir azalma gösterilmemiştir
d p0.025 plasebo ile karşılaştırıldığında.
19 aylık (medyan) tedaviden sonra, KMY lomber omurda ve kalçanın tümünde plaseboya
göre sırasıyla %9 ve %4 artmıştır (p < 0.001).
Tedavi sonrası takip: FORSTEO tedavisini takiben, öncü çalışmadaki 1262 postmenopozal
kadın tedavi sonrası takip çalışmasına alınmıştır. Çalışmanın primer amacı, FORSTEO için
güvenlik verilerini toplamaktır. Gözlem dönemi sırasında başka osteoporoz tedavilerine izin
verilmiş ve vertebra kırıklarının ilave değerlendirmesi yapılmıştır.
FORSTEO’nun kesilmesinden sonra medyan 18 aylık takipte en az bir yeni vertebra kırığı
olan hastaların sayısında plaseboya göre %41’lik azalma olmuştur (p=0.004).
Açık etiketli bir çalışmada, şiddetli osteoporozu olan ve son 3 yılda frajilite kırığı gelişmiş
olan 503 postmenopozal kadın (%83’ü daha önce osteoporoz tedavisi almıştır), FORSTEO ile
24 aya kadar tedavi edilmiştir. 24. ayda, lomber omurga, total kalça ve femur boynunda
KMY değerinde başlangıca göre sırasıyla %10.5, %2.6 ve %3.9 artış olmuştur. 18 aydan 24
aya kadar olan KMY artışı, lomber omurga, total kalça ve femur boynunda sırasıyla %1.4,
%1.2 ve %1.6 olmuştur.
24 aylık, randomize, çift kör, komparatör kontrollü bir faz 4 çalışması, osteoporozu olan
1.360 postmenopozal kadını içermektedir. 680 hasta FORSTEO'ya randomize edilmiştir ve
680 hasta 35 mg/hafta oral risedronat’a randomize edilmiştir. Başlangıçta, kadınların
ortalama yaşı 72,1’dir ve medyan 2 prevalan vertebra kırığı vardır; çalışma sırasında,
hastaların %57,9'u önceden bifosfonat tedavisi almıştır ve %18,8'i eş zamanlı glukokortikoid
almıştır. 1.013 (%74,5) hasta 24 aylık takibi tamamlamıştır. Ortalama (medyan) kümülatif
glukokortikoid dozu teriparatid kolunda 474,3 (66,2) mg ve risedronat kolunda 898,0 (100,0)
mg olmuştur. Teriparatid kolu için ortalama (medyan) D vitamini alımı 1433 IU/gün (1400
IU/gün) ve risedronat kolu için 1191 IU/gün (900 IU/gün)’dür. Başlangıç ve takip omurga
radyografileri olan hastalar için, yeni vertebra kırıklarının insidansı FORSTEO'da 28/516
(%5,4) ve risedronat ile tedavi edilen hastalarda 64/533 (%12,0), bağıl risk (%95 CI) = 0,44
(0,29-0,68), P <0,0001. Havuzlanmış klinik kırıkların (klinik vertebral ve vertebral olmayan
8 / 12kırıkların) kümülatif insidansı FORSTEO'da %4,8 ve risedronat ile tedavi edilen hastalarda
%9,8’dir, risk oranı (%95 CI) = 0,48 (0,32-0,74), P=0,0009.
Erkek osteoporozu
437 hasta (ortalama yaş 58.7) hipogonadal (sabah serbest testosteronun düşük olması veya
FSH ya da LH yüksekliği olarak tanımlanmıştır) veya idiyopatik osteoporozu olan erkekler
için yapılan bir klinik çalışmaya alınmıştır. Başlangıçtaki omur ve femur boynu kemik
mineral yoğunluğu ortalama T-skorları sırasıyla -2.2 ve -2.1 olmuştur. Başlangıçta, hastaların
%35’inde bir vertebra kırığı ve %59’unda vertebra dışı bir kırık vardır.
Bütün hastalara günde 1000 mg kalsiyum ve günde en az 400 IU D vitamini önerilmiştir.
Lomber omur KMY’si 3 aydan itibaren anlamlı ölçüde artmıştır. On iki ay sonra, KMY
lomber omurda ve kalçanın tümünde plaseboya göre sırasıyla %5 ve %1 artış göstermiştir.
Ancak, kalça kırıkları üzerinde anlamlı bir etki görülmemiştir.
Glukokortikoidle-indüklenen osteoporoz
Sürekli sistemik glukokortikoid tedavisi (en az 3 ay süreyle 5 mg veya daha fazla prednizona
eşdeğer) alan erkeklerde ve kadınlarda (N=428) FORSTEO’nun etkinliği primer fazı 18 ay
olan, 36 aylık randomize, çift kör, komparatör (alendronat 10 mg/gün) kontrollü bir
çalışmada gösterilmiştir. Hastaların %28’inin başlangıçta bir veya daha fazla radyografik
vertebra kırığı vardır. Bütün hastalara günde 1000 mg kalsiyum ve günde 800 IU D vitamini
verilmiştir.
Bu çalışma postmenopozal kadınlar (N=277), premenopozal kadınlar (N=67) ve erkekleri
(N=83) içermektedir. Başlangıçta, postmenopozal kadınların ortalama yaşı 61, ortalama
lomber omur kemik mineral yoğunluğu T skoru -2.7, medyan prednizon eşdeğer dozu 7.5
mg/gündür ve %34’ünde bir veya daha fazla radyografik vertebra kırığı vardır; premenopozal
kadınların ortalama yaşı 37, ortalama lomber omur kemik mineral yoğunluğu T skoru -2.5,
medyan prednizon eşdeğer dozu 10 mg/gündür ve % 9’unda bir veya daha fazla radyografik
vertebra kırığı vardır; erkeklerin ortalama yaşı 57, ortalama lomber omur kemik mineral
yoğunluğu T skoru -2.2, medyan prednizon eşdeğer dozu 10 mg/gündür ve %24’ünde bir
veya daha fazla radyografik vertebra kırığı vardır.
Hastaların %69’u 18 aylık primer fazı tamamlamıştır. 18. ay sonlanım noktasında FORSTEO
(%7.2) alendronat (%3.4) ile karşılaştırıldığında lomber omur kemik mineral yoğunluğunu
anlamlı ölçüde artırmıştır (p < 0.001). FORSTEO (%3.6) alendronat (%2.2) ile
karşılaştırılığında kalçanın tümünde (p < 0.01) ve femur boynunda (%3.7) alendronat (%2.1)
ile karşılaştırıldığında kemik mineral yoğunluğunu artırmıştır (p < 0.05). Teriparatidle tedavi
edilen hastalarda 18 – 24 ay arasında, lomber omur, total kalça ve femur boynu kemik
mineral yoğunluğu değerleri sırasıyla %1.7, %0.9 ve %0.4 düzeyinde artmıştır.
36 ayda, 169 alendronat ve 173 FORSTEO hastalarından elde edilen omurga röntgen
filmlerinin analizi, FORSTEO grubunda 3 (%1.7) hastaya karşılık alendronat grubundaki 13
hastada (%7.7) yeni vertebra kırığı oluşmuştur (p=0.01). Ayrıca, FORSTEO grubundaki 214
hastanın 16’sına (%7.5) karşılık alendronat grubundaki 214 hastanın 15’inde (%7.0) vertebra
dışı kırık meydana gelmiştir (p=0.84).
Premenopozal kadınlarda, başlangıçtan 18 aylık sonlanım noktasına kadar KMY artışı,
alendronat grubu ile karşılaştırıldığında FORSTEO grubunda lomber omurda (%4.2 ve
%-1.9; p < 0.001) ve kalçanın tümünde (%3.8 ve %0.9; p=0.005) anlamlı ölçüde daha
fazladır. Ancak, kırık oranlarında anlamlı bir etki gösterilmemiştir.
9 / 125.2. Farmakokinetik özellikler
Genel özellikler
Emilim:
Subkütan enjeksiyon sonrasında emilen teriparatidin mutlak biyoyararlanımı 20 mikrogram,
40 mikrogram ve 80 mikrogramlık dozlardan toplanan verilere göre yaklaşık %95’tir.
(Sırasıyla önerilen dozun 1, 2 ve 4 katı) 20 mikrogram dozda subkütan enjeksiyondan sonra
peptidin doruk serum konsantrasyonuna ulaşması yaklaşık 30 dakikadır ve 3 saat içinde tespit
edilemeyen konsantrasyonlara düşer.
Dağılım:
Dağılım hacmi ortalama 1.7 L/kg’dır. FORSTEO’nun yarılanma ömrü, subkütan olarak
uygulandığında ortalama 1 saat olup bu, enjeksiyon yerinden emilim için gereken zamanı
yansıtmaktadır.
Biyotransformasyon:
FORSTEO ile metabolizma veya atılım çalışmaları yapılmamıştır ama paratiroid hormonunun
periferik metabolizmasının baskın olarak karaciğer ve böbrekte gerçekleştiğine
inanılmaktadır.
Doğrusallık/Doğrusal olmayan durum:
Geçerli değildir.
Eliminasyon:
FORSTEO hepatik ve ekstra-hepatik klerensle elimine edilmektedir (kadınlarda ortalama
62 L/saat ve erkeklerde 94 L/saat).
Hastalardaki karakteristik özellikler
Yaşlı hastalar: FORSTEO farmakokinetiğinde yaşa göre (yaş sınırları 31-85 yaş) farklar
saptanmamıştır. Yaşa göre dozajın ayarlanmasına gerek yoktur.
5.3. Klinik öncesi güvenlilik verileri
Teriparatid standart bir seri testte genotoksik olmamıştır. Sıçanlarda, farelerde veya
tavşanlarda teratojenik etkilere neden olmamıştır. Günde 30–1000 mikrogram/kg dozlarda
teriparatid uygulanan gebe sıçanlarda veya farelerde önemli etkiler gözlenmemiştir. Ancak,
günde 3–100 mikrogram/kg dozlar uygulanan gebe tavşanlarda fetal rezorpsiyon veya
yavruların büyüklüğünde azalma meydana gelmiştir. Tavşanlarda gözlenen embriyotoksisite,
onların kemirgenlere göre PTH’nin kandaki iyonize kalsiyum üzerindeki etkilerine çok daha
fazla duyarlı olmalarından ileri gelebilir.
Neredeyse yaşamları boyunca günlük enjeksiyonların uygulandığı sıçanlarda doza-bağımlı
abartılı kemik yapımı ve muhtemelen bir epigenetik mekanizmaya bağlı olarak osteosarkom
insidansında artış meydana gelmiştir. Teriparatid sıçanlarda herhangi tipteki bir neoplazinin
insidansını artırmamıştır. Sıçanlarda ve insanlardaki kemik fizyolojisindeki farklılıklar
nedeniyle, söz konusu bulguların klinik önemi muhtemelen minör niteliktedir. 18 ay tedavi
edilen overektomize maymunlarda ne tedavi süresince ne de tedavinin kesilmesinden sonraki
3 yıllık takip periyodunda kemik tümörleri gözlenmemiştir. Ayrıca, klinik çalışmalarda veya
tedavi sonrası takip çalışmasında osteosarkomlar gözlenmemiştir.
Hayvan çalışmaları, ileri derecede azalmış hepatik kan akımının, PTH’nin esas klevaj
sistemine (Kupffer hücreleri) maruziyetini ve dolayısıyla PTH (1-84) klerensini azalttığını
göstermiştir.
10 / 126. FARMASÖTİK ÖZELLİKLER
6.1. Yardımcı maddelerin listesi
Glasiyel asetik asit
Sodyum asetat (anhidr)
Mannitol
Metakrezol (koruyucu)
Hidroklorik asit (pH ayarı için)
Sodyum hidroksit (pH ayarı için)
Enjeksiyonluk su
6.2. Geçimsizlikler
Geçimlilik çalışmaları yapılmamışsa bu tıbbi ürün başka tıbbı ürünlerle karıştırılmamalıdır.
6.3. Raf ömrü
24 ay
İlk kullanımdan itibaren 2-8°C arasında saklanmak koşuluyla, kalem 28 güne kadar
kullanılabilir. Bu sürenin ardından, içerisinde kullanılmamış çözelti kalsa bile kalem
atılmalıdır.
6.4. Saklamaya yönelik özel tedbirler
Kartuşu fiziksel hasara ve ışığa karşı koruyabilmek için kapak, ‘kalem’ kullanılmadığı
zamanlarda mutlaka yerine takılı olmalıdır. Kullanım sırasında ilacın buzdolabı dışında
kalacağı süre mümkün olduğunca kısa olmalıdır; doz, ilaç buzdolabından alındıktan hemen
sonra uygulanabilir.
Buzdolabında, 2-8°C arasında saklanmalıdır. Dondurulmamalıdır. Dondurulmuş ürünler
kullanılmamalıdır. Enjeksiyon kalemi üzerinde iğne takılı olarak saklanmamalıdır.
6.5. Ambalajın niteliği ve içeriği
Kutuda, halobutil kauçuk tıpa, poliizopren/bromobutil kauçuk lamine/aluminyum disk kapak
ile mühürlenmiş, silikonlu Tip I cam kartuş yerleştirilmiş 2.4 ml’lik kullanıma hazır kalem.
FORSTEO 1 kalemlik ambalajlarda olup, kalem 20 mikrogramlık (her 80 mikrolitrede) 28
doz içermektedir.
6.6. Beşeri tıbbi üründen arta kalan maddelerin imhası ve diğer özel önlemler
FORSTEO kullanıma hazır bir kalem olup tek bir hastanın kullanımı içindir. Her
enjeksiyonda yeni bir steril iğne kullanılmalıdır. Her FORSTEO kutusunda kalemin
kullanımını tarif eden bir kalem kullanım kılavuzu vardır. Kutu içerisinde ürünle birlikte iğne
verilmemiştir. Kalem, insülin kalemi enjeksiyon iğneleri ile kullanılabilir. Her enjeksiyondan
sonra FORSTEO kalem tekrar buzdolabına konulmalıdır.
FORSTEO çözeltisi bulanık, renkli veya partiküllü ise kullanılmamalıdır.
11 / 12Lütfen kalemin nasıl kullanılacağına ilişkin talimatlar için ayrıca kalem kullanım kılavuzuna
bakınız.
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Lilly İlaç Ticaret Ltd Şti
Acıbadem Mah. Çeçen Sokak
Akasya Acıbadem Kent Etabı
A Blok Kat: 3
34660 Üsküdar / İstanbul
Tel : 0 216 554 00 00
Faks : 0 216 474 71 99
8. RUHSAT NUMARASI
117/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.03.2005
Ruhsat yenileme tarihi: 24.04.2014
10. KÜB’ÜN YENİLENME TARİHİ
12 / 12