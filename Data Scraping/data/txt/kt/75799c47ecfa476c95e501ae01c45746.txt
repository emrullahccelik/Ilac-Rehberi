 1 KULLANMA TALİMATI  
 
JETOKAİN 20mg/ml +0,0125 mg/ml enjeksiyonluk çözelti  
Doktorunuz tarafından size enjeksiyon  yoluyla uygulanacaktır.  
Steril  
 
• Etkin madde:  Her 1 ml’sinde 20 mg lidokain hidroklorür ve 0,0125 mg epinefrin baz 
içerir.  
• Yardımcı maddeler:  Sodyum  metabisülfit (E223) , sodyum klorür, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kisisel olarak sizin için  reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. JETOKAİN nedir ve ne için kullanılır?  
2. JETOKAİN’i  kullanmadan önce dikkat edilmesi gerekenler  
3. JETOKAİN  nasıl kullanılır?  
4. Olası yan etkiler nelerdir? 
5. JETOKAİN’in saklanması  
Başlıkları yer almaktadır. 
 
1.   JETOKAİN nedir ve ne için kullanılır?  
• JETOKAİN etken madde olarak lidokain hidroklorür ve epinefrin içerir.  
• Lidokain lokal anestezi k (bölgesel anestezi yapan ilaç) olarak adlandırılan ilaç grubuna 
aittir. Bu ilaçlar, vücudun gerekli bölümünü uyuşturmak, hissizleştirmek için kullanılır. 
• Epinefrin vazokonstriktör (damarları büzücü) olarak  adlandırılan bir ilaç grubuna 
dahildir. Bu ilaç lar enjeksiyon  yapılan yerdeki damarları daraltarak daha az kan geçmesini 
ve ilacın etkisinin daha uzun süre devam etmesini sağlar.  
• JETOKAİN tıbbi uygulamalar ve ameliyatlarda, ağrıyı önlemek için kullanılır. 
• JETOKAİN’in uygulama şekli, anestezinin yerine ve cinsine göre değişmektedir. Buna 
doktorunuz karar verecektir. 
• JETOKAİN, berrak, renksiz çözelti içeren 2 ml’lik 20 ampul içeren karton kutu 
ambalajlarda kullanıma sunulmaktadır. 
  2 2.   JETOKAİN’i kullanmadan önce dikkat edilmesi gerekenler  
JETOKAİN’i aşağıdaki durumlarda KULLANMAYINIZ  
• Lidokaine, epinefrine ve JETOKAİN’in içeriğinde bulunan diğer maddelere karşı aşırı 
duyarlılığınız varsa,  
• Diğer lokal anesteziklere karşı aşırı duyarlılığınız varsa,  
• El ve ayak parmakları, burun, kulak ve penis anestezisinde , 
• Kalp büyümesi ve kalp yetmezliğinde, 
• Siklopropan veya halojenize hidrokarbon gibi anestezide kullanılan ilaçlar ile birlikte,  
• Doğum sırasında,  
• Organik beyin hasarında,  
JETOKAİN kullanılmamalıdır.  
 
JETOKAİN’i aşağıdaki durumlarda DİKKATLİ KULLANINIZ  
• Yavaş kalp atımı gibi kalp problemleriniz ya da yüksek tansiyonunuz (yüksek kan 
basıncı) varsa,  
• Kalp atımını düzenleyici (antiaritmik) ilaç kullanıyorsanız,  
• Vücut sıvı seviyelerinde azalma (hipovolemi) probleminiz varsa, 
• Karaciğer ya da böbrek probleminiz va rsa, 
• Nefes alıp verirken zorlanıyorsanız,  
• Epilepsi (sara) hastası iseniz,  
• Şeker hastası iseniz,  
• Tiroid hastalığınız varsa,  
• Dar açılı glokom ( göz tansiyonu) hastalığınız varsa,  
• Prostat büyümesi ya da idrar yapmada güçlük gibi zorukluklar mevcutsa, 
• Felç g eçirdiyseniz,  
• İnjeksiyon bölgesinde inflamasyon (iltihap) ya da enfeksiyon oluştuysa,  
• Seyrek olarak görülen porfiri hastalığınız (Karın ağrısı ve kas kramplarına neden olan 
bir çeşit kalıtsal kan pigmenti hastalığı) varsa ya da ailenizde porfiri hastalığı olan biri 
varsa  
JETOKAİN size uygulanmadan önce doktorunuz ile konuşunuz. 
 
Yaşlılar, genel durumu bozuk kişiler (zayıf, güçsüz) ve ağır hastalarda dikkatle 
kullanılmalıdır, gerekirse doz azaltılabilir.  
 
Vücut sıcaklığınızın artması, JETOKAİN’in emilimini a rtırarak yaşamı tehdit eden yan 
etkilere neden olmasına yol açabileceğinden, böyle durumlarda dikkatl i kullanılmalıdır.   
 
Ağır şok durumlarında dikkatl i kullanılmalıdır.  
JETOKAİN, uzun QT sendromu (kalpte ciddi ritim bozukluğu ve ani ölümlere yol açabilen 
bir durum) / Torsades de Pointes’e (yaşamı tehdit eden düzensiz kalp ritmi) neden olabilir. Bu  3 nedenle tanısı konmuş veya şüpheli konjenital uzamış QT sendromu veya Torsades de Pointes 
hastası iseniz JETOKAİN’i kullanmamalısınız.  
 
Bu uyarılar geçmişteki h erhangi bir dönemde dahi olsa sizin için geçerliyse lütfen           
doktorunuza danışınız.  
 
JETOKAİN’in yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamilelikte dikkatle kullanılması gerekir. Hamile iseniz ya da hamile kalmayı planlıyorsanız 
JETOKAİN size uygulanmadan önce doktorunuza söyleyiniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
JETOKAİN’in etken maddelerinden lidokain HCl az miktarda da olsa anne sütü ile atılmakta, 
epinefrinin ise anne sütü ile atılıp atılmadığı bilinmemektedir.  
Bebeğinizi emziriyorsanız, JETOKAİN siz e uygulanmadan önce doktorunuza söyleyiniz.  
 
Araç ve makine kullanımı  
JETOKAİN sizin uykulu hissetmenize ve reaksiyon hızınızın yavaşlamasına neden olabilir. 
JETOKAİN aldığınızda, bir sonraki güne kadar, araba, taşıt ve araç kullanmayınız. 
 
JETOKAİN’in iç eriğinde bulunan bazı yardımcı maddeler hakkında önemli bilgiler  
Bu tıbbi ürün, sodyum metabisulfit  (E223)  içerdiğinden nadir olarak şiddetli aşırı duyarlılık 
reaksiyonları ve bronkospazma (hava yollarının daralması) neden olabilir.  
Bu tıbbi ürün her dozun da, 1 mmol (23 mg)’dan daha az sodyum (1 mg sodyum metabisülfit 
(E223) 4.5 mg sodyum klorür) içerir.  Yani esasında ‘sodyum içermez’ olarak kabul edilebilir.  
 
Diğer ilaçlarla birlikte kullanımı 
Aşağıdaki ilaçlardan birini kullanıyorsanız lütfen doktorunuza  söyleyiniz; 
• Diğer lokal anestezik ilaçlar  
• Epinefrin içeren diğer ilaçlar  
• Dihidroergotamin (migren tedavisinde kullanılır)  
• Halotan (genel anestezi oluşturan ilaç)  
• Amiodaron gibi, düzensiz kalp atımı (aritmi) tedavisinde kullanılan ilaçlar  
• Propranolol gibi , kalp atımını yavaşlatan tansiyon düşürücü ilaçlar  
• Domperidon gibi, mide bulantısını önleyici butirofenon türevi ilaçlar   4 • Haloperidol gibi zihinsel ve ruhsal problemlerin tedavisinde kullanılan butirofenon 
türevi ilaçlar  
• Klorpromazin gibi zihinsel ve ruhsa l problemlerin tedavisinde kullanılan fenotiazin 
türevi ilaçlar  
• MAOI (mono amino oksidaz inhibitörleri ör. izokarboksazid, linezolid, fenelzin, 
tansilipromin) ve trisiklik antidepresanalar gibi depresyon tedavisinde kullanılan 
ilaçlar  
• Doğum sancısını artır mak için kullanılan ilaçlar  
• Simetidin (mide asidi üretimini baskılayan ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. JETOKAİN nasıl kullanılır?  
Uygun kullanım ve doz / uygulama sıklığı için talimatlar:  
Doktorunuzun size uygulayacağı ihtiyacınız olan doz, ağrınızın tipine göre belirlenecektir. 
Ayrıca, uygulanacak doz vücut ağırlığınıza, yaşınıza, fiziksel durumunuza gör e ve ilacın 
enjekte edileceği yere göre de değişir. Gereken etkiyi sağlayabilecek en küçük doz uygulanır.  
JETOKAİN genellikle operasyonun yapılacağı bölgenin yakınına uygulanır. Ağrı uyarılarının 
beyine iletilmesini sağlayan sinirleri bloke eder. Böylece a ğrıyı hissetmenize engel olur. 
Etkisi enjeksiyonu takiben birkaç dakika içinde başlar ve tıbbi işlemler sona erdikten sonra 
yavaş yavaş kaybolur.  
 
Uygulama yolu ve metodu:  
• JETOKAİN size doktorunuz tarafından enjeksiyon yoluyla uygulanacaktır.  
• JETOKAİN gen ellikle operasyonun yapılacağı bölgenin yakınına uygulanır. 
 
Değişik yaş grupları:  
Çocuklarda kullanımı:  
Çocuklarda; fiziksel durum, vücut ağırlığı ve yaşa göre dozlar azaltılmalıdır. 6 -12 yaş aralığı 
için yetişkin dozunun yarısı kullanılmalıdır.  
 
Yaşlılarda kullanımı:   
Yaşlılarda lokal anestezik ihtiyacı azalmıştır. Bu sebepten uygulanacak doza dikkat 
edilmelidir.  
 
Özel kullanım durumları:  
Böbrek / Karaciğer yetmezliği:  
Böbrek rahatsızlığı olan hastalarda dozlar azaltılmalıdır.  
Diğer:  
Güçsüz hast alar ve kalp rahatsızlığı olan hastalarda dozlar azaltılmalıdır.   5 Eğer JETOKAİN’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla JETOKAİN kullandıysanız:  
JETOKAİN’den  kullanmanız gerekenden daha fazlasını kullanmışsanız hemen bir doktor veya 
eczacı ile konuşunuz.  
İhtiyacınız olandan daha fazla JETOKAİN uygulanırsa özel tedavi gerektiren ciddi yan etkiler 
meydana gelebilir. Doktorunuz, bu durumlar hakkında siz i bilgilendirecektir. Gerekenden 
fazla JETOKAİN kullanıldığında genellikle  meydana gelen ilk belirtiler aşağıdakilerdir;  
• Baş dönmesi, sersemlik 
• Dudaklar ve ağız çevresinde hissizleşme  
• Dilde uyuşukluk  
• Duyma problemleri  
• Görme problemleri  
Ciddi yan etki risk ini azaltmak için, bu belirtiler görülür görülmez doktorunuz JETOKAİN 
uygulamasını kesecektir. Bu nedenle, bu belirtiler sizde görülmeye başladığı an, ya da size 
gerekenden fazla JETOKAİN uygulandığını düşündüğünüzde, vakit kaybetmeden 
doktorunuza söyleyiniz.  
 
Fazla JETOKAİN uygulanmasına bağlı olarak görülebilecek diğer yan etkiler, konuşma 
problemleri, mantıksız davranışlar, kaslarınızda seyrime, nöbet, kalp ve kan damarlarınız 
üzerinde etkiler, bilinç kaybı, koma ve nefes alıp vermenin kısa süreli olara k durması (apne) 
şeklinde olabilir. 
 
JETOKAİN’i kullanmayı unutursanız  
Doktorunuz atlanan dozun ne zaman uygulanacağına karar verecektir. Takip eden dozun yeni 
uygulama zamanı için doktorunuzun talimatlarına uymanız önemlidir. 
Unutulan dozları dengelemek için çift doz almayınız. 
 
JETOKAİN ile tedavi sonlandırıldığındaki oluşabilecek etkiler  
Kullanım dozu, enjeksiyon aralıkları ve tedavi süresi doktor tarafından dikkatle belirlenmesi 
gereken bir ilaçtır. Tedaviniz tamamlandıktan sonra ortaya çıkabilecek etk iler konusunda 
doktorunuza başvurunuz. 
 
4. Olası yan etkiler nelerdir? 
Tüm ilaçlar gibi, JETOKAİN’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, JETOKAİN’i kullanmayı durdurunuz v e DERHAL 
doktorunuza bildiriniz veya size en yakın hastahanenin acil bölümüne başvurunuz:  
• Yüz, dudaklar, dil ve boğazda şişlik (yutkunma güçlüğüne neden olabilir)  
• El, ayak ve ayak bileğinizde aniden meydana gelen ciddi şişme   6 • Zor nefes alma  
• Ciltte küçük ka barcıklarla birlikte görülebilen ciddi kaşıntı  
 
Bunlar çok ciddi yan etkilerdir. Eğer bu yan etki sizde mevcut ise, sizin JETOKAİN’e karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.   
 
Görülebilecek diğ er yan etkiler:  
Uygulanan bölgede şişlik oluşumuna neden olabilir. Şişlik zamanla kaybolacaktır.  
Çok yaygın :10 hastanın en az birinde görülebilir.  
Yaygın  :10 hastanın birinden az fakat 100 hastanın birinden fazla görülebilir. 
Yaygın olmayan:100 hastanın birinden az fakat 1.000 hastanın birinden fazla görülebilir. 
Seyrek  :1.000 hastanın birinden az fakat 10.000 hastanın birinden fazla görülebilir. 
Çok seyrek :10.000 hastanın birinden az görülebilir. 
Bilinmiyor :Eldeki verilerden hareketle tahmin edilemiyo r. 
 
Yaygın  
• Düşük kan basıncı (Bu baş dönmesi ve sersemlik hissine neden olabilir)  
• Yüksek kan basıncı  
• Bulantı ve kusma  
• Karıncalanma ve iğne batma hissi  
• Baş dönmesi, baş ağrısı  
• Yavaş kalp atımı vey a kalp çarpıntısı  
• Sıkıntı, korku ve huzursuzluk   
• Titreme  
• Solunumla ilgili problemler  
• Terleme  
• Solgun görünüm  
 
Yaygın olmayan  
• Kulak çınlaması ya da sese hassasiyet  
• Konuşma güçlüğü  
• Dil ya da ağı z çevresinde uyuşukluk  
• Nöbet  
• Uykulu hissetme  
• Bulanık görme  
• Ani kalp durması, kalp ritim bozuklukarı  
 
Seyrek  
• Düzensiz kalp atımı (aritmiler),   7 • Duyularda değişiklik ya da kas güçsüzlüğüne neden ola bilen sinir hasarı (nöropati). Bu 
durum çevresel sinir hasarını da kapsar.  
• Araknoidit olarak adlandırılan hastalık (omurilik etrafını saran zarın iltihaplanması).  
• Bel ya da bacaklarda acıyan ya da yanan tarzda ağrı ve bacaklarda karıncalanma, uyuşma 
ve gü çsüzlük 
• Çift görme  
• Soluk almada yavaşlama ya da durma, kalp atımının durması  
 
Bilinmiyor  
• Methemoglobinemi (Kanda oksijen taşınmasının bozulduğu bir çeşit kan hastalığı)  
• Beyin kanaması  
• Kalpte yaşamı tehdit eden atım bozukluğu (Ventriküler fibrilasyon), kalbi besleyen 
damarların daralması / tıkanması ile ortaya çıkan göğüs ağrısı ( anjina) gibi kalp 
hastalıkları 
• Otonomik hiperrefleksi (parasempatik ve sempatik sinir sistemini kapsayan hastalık) gibi 
sinir sistemi bozuklukları  
• Akciğerlerde ödem  
 
Diğer lokal anesteziklerde görülen bir yan etki olan, kalıcı sinir hasarı JETOKAİN 
kullanımında da meydana gelebilir.  
 
Eğer yukarıda yer alan yan etkilerden biri sizde mevcut ise doktorunuza bildiriniz. Bazı yan 
etkiler ciddi olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana g elmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. JETOKAİN’in  Saklanması  
JETOKAİN’i çocukların göremeyeceği, erişemeyeceği yerlerde ve ambalajında saklayınız. 
Oda sıcaklığında (16- 25℃ arasında) saklayınız. Kesinlikle dondurmayınız.  
Işıktan uzakta saklayınız.  
 
Son kullanma tarihiyle uyumlu olarak kullanınız . 
Ambalajın üzerinde belir tilen son kullanma tarihinden sonra JETOKAİN’i kullanmayınız.   8 Eğer üründe ve/veya ambalajında bozukluklar fark ederseniz JETOKAİN’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca bel irlenen toplama sistemine veriniz.  
 
Ruhsat Sahibi:  ADEKA İlaç Sanayi ve Ticaret A.Ş.  
                          55020 –  İlkadım/SAMSUN  
 
Üretim Yeri:    ADEKA İlaç Sanayi ve Ticaret A.Ş.  
                        55020 –  İlkadım/SAMSUN  
 
Bu kullanma talimatı  .. /.../... tarihinde  onaylanmıştır.  
 