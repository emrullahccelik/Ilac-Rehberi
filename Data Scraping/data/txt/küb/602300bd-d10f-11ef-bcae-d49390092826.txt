KISA ÜRÜN BİLGİSİ
1.BEŞERİ TIBBİ ÜRÜNÜN ADI
NICARDIPINE AGUETTANT 10 mg/10 ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin Madde:
Nikardipin hidroklorür 10 mg/10 mL
Yardımcı madde(ler):
Her 10 mL çözeltide;
Sorbitol (E420) 500 mg
Sodyum sitrat 1,47 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Enjeksiyonluk çözelti
Berrak çözelti
4. KLİNİK ÖZELLİKLER
4.1 Terapötik endikasyonlar
İntravenöz nikardipin aşağıdaki durumlarda ortaya çıkan ve yaşamı tehdit eden akut
hipertansiyon tedavisinde endikedir:
 Malign arteriyel hipertansiyon/Hipertansif ensefalopati
 Aort diseksiyonu (kısa etkili beta bloker tedavisi uygun olmadığında veya beta blokajın
tek başına etkili olmadığı durumlarda bir beta bloker ile kombinasyon halinde)
 Şiddetli preeklampsi (diğer intravenöz antihipertansif ajanlar önerilmediğinde veya
kontrendike olduğunda)
NICARDIPINE AGUETTANT aynı zamanda post-operatif hipertansiyon tedavisinde de
endikedir.
4.2 Pozoloji ve uygulama şekli
Uygulama yolu:
NICARDIPINE AGUETTANT sadece sürekli intravenöz infüzyon yoluyla uygulanmalıdır.
NICARDIPINE AGUETTANT yalnızca hastaneler ve yoğun bakım üniteleri gibi, ileri
düzeyde kontrol edilen ortamlarda uzmanlar tarafından, kan basıncı sürekli şekilde takip
edilerek uygulanmalıdır.
Uygulama hızı bir elektronik enjektör pompası veya volümetrik pompa kullanılarak hassas bir
şekilde kontrol edilmelidir. Kan basıncı ve kalp atım hızı uygulama sırasında en az 5 dakikada
1bir ve sonrasında yaşamsal belirtiler stabil hale gelene kadar, ardından da nikardipin
uygulamasının bitimini takip eden en az 12 saat süresince, izlenmelidir.
Pozoloji/ Uygulama sıklığı ve süresi:
Antihipertansif etki, uygulanan doza bağlı olacaktır. İstenen kan basıncına ulaşılması için
uygulanacak doz rejimi hedeflenen kan basıncı, hastanın yanıtı, yaşı ve genel durumuna bağlı
olarak değişkenlik gösterebilir.
Bir santral venöz kateter yoluyla uygulanmadığı takdirde kullanımdan önce 0,1 – 0,2 mg/mL’lik
bir konsantrasyon elde edilecek şekilde seyreltilmelidir. 6’nın üzerinde pH değerine sahip çözelti
halindeki ürünlerle (örneğin sodyum bikarbonat çözeltisi, Ringer, diazepam, furosemid,
metoheksital sodyum, tiyopental) çökme riski vardır. Salin çözeltilerinin varlığında nikardipinin
infüzyon ekipmanının plastik materyaline tutunma riski vardır (uygun çözeltilerin ayrıntıları için
Bkz. Bölüm 6.2).
Yetişkinler:
Başlangıç dozu: Tedavi 15 dakika süresince 3-5 mg/saat dozunda sürekli NICARDIPINE
AGUETTANT uygulamasıyla başlamalıdır. Hız, 15 dakikada bir yapılacak 0,5 veya 1 mg’lık
artışlarla yükseltilebilir. İnfüzyon hızı 15 mg/saati aşmamalıdır.
İdame dozu: Hedef kan basıncına ulaşıldığında terapötik etkinin korunması için doz progresif
olarak, genellikle 2 ile 4 mg/saat arasına, düşürülmelidir.
Bir oral antihipertansif ajana geçiş: Uygun oral tedavi uygulanırken NICARDIPINE
AGUETTANT kesilmeli veya aşağı yönde titre edilmelidir. Bir oral antihipertansif ajanın
etkisinin başlangıcındaki gecikme süresi hesaba katılmalıdır. İstenen etkiye ulaşılana kadar kan
basıncı takibine devam edilmelidir.
Aynı zamanda günlük 3 doz halinde 60 mg/gün dozunda uygulanan 20 mg oral nikardipin
kapsüle veya günlük 2 doz halinde 100mg/gün dozunda uygulanan 50 mg uzatılmış salımlı
tablete de geçiş yapılabilir.
Özel popülasyonlara ilişkin ek bilgiler:
Karaciğer yetmezliği:
NICARDIPINE AGUETTANT bu hastalarda özellikle dikkatli şekilde kullanılmalıdır.
Nikardipin karaciğerde metabolize olduğundan, karaciğer fonksiyonunda bozulma veya
hepatik kan akışında düşüş görülen hastalarda yaşlı hastalar için olanla aynı doz rejimlerinin
kullanılması önerilir.
Böbrek Yetmezliği:
NICARDIPINE AGUETTANT bu hastalarda özellikle dikkatli şekilde kullanılmalıdır. Orta
seviyeli böbrek yetmezliği bulunan bazı hastalarda sistemik klirenste anlamlı düzeyde azalma
ve eğri altında kalan alan (EAA) değerinde artış gözlenmiştir. Bu nedenle, böbrek yetmezliği
görülen hastalarda yaşlı hastalar için olanla aynı doz rejimlerinin kullanılması önerilir.
Pediyatrik popülasyon:
Düşük doğum ağırlığına sahip bebekler, yeni doğanlar, süt emen bebekler, bebekler ve
çocuklardaki etkililiği ve güvenliliği kanıtlanmamıştır.
2NICARDIPINE AGUETTANT pediyatrik yoğun bakım ortamlarında veya post-operatif
durumlarda yalnızca yaşamı tehdit edici hipertansiyon için kullanılmalıdır.
Başlangıç dozu: Acil durumda 0,5 ila 5 mcg/kg/dak şeklinde bir başlangıç dozu önerilmektedir
İdame dozu: İdame dozu olarak 1 ila 4 mcg/kg/dak düzeyinde bir doz önerilmektedir.
Böbrek yetmezliği bulunan çocuklarda NICARDIPINE AGUETTANT özellikle dikkatli şekilde
kullanılmalıdır. Bu durumda yalnızca en düşük doz kullanılmalıdır.
Geriyatrik popülasyon:
Nikardipinle yapılan klinik çalışmalardaki 65 yaş ve üzeri hasta sayısı genç gönüllülerden
farklı yanıt verip vermediklerinin belirlenmesine yetecek düzeyde değildir.
Yaşlı hastalar renal ve/veya hepatik fonksiyon bozukluğu nedeniyle nikardipinin etkilerine
karşı daha hassas olabilir. Nikardipinle, kan basıncına ve klinik duruma bağlı şekilde, 1 ila 5
mg/saat dozuyla başlanarak sürekli infüzyon uygulanması önerilir. 30 dakikanın ardından,
gözlenen etkiye bağlı şekilde, hız 0,5 mg/saatlik kademelerle arttırılmalı veya azaltılmalıdır.
İnfüzyon hızı 15 mg/saati aşmamalıdır.
Gebelik dönemi
Nikardipinle, kan basıncına ve klinik duruma bağlı şekilde, 1 ila 5 mg/saat ile başlanarak
sürekli infüzyon uygulanması önerilir. 30 dakikanın ardından bu hız, gözlenen etkiye bağlı
şekilde, 0,5 mg/saatlik kademelerle arttırılabilir veya azaltılabilir.
Preeklampsi tedavisinde 4 mg/saatin üzerindeki dozlara genellikle çıkılmamaktadır, fakat yine
de infüzyon hızı 15 mg/saati aşmamalıdır (Bkz. Bölüm 4.4, 4.6 ve 4.8).
4.3 Kontrendikasyonlar
 Etkin madde veya bölüm 6.1’de listelenen yardımcı maddelerden herhangi birine karşı
varlığı bilinen aşırı duyarlılık.
 Şiddetli aort stenozu
 Kompansatuar hipertansiyon, aort kuarktasyonu ve arteriyovenöz şant durumlarında olduğu
gibi
 Stabil olmayan angina
 Miyokard enfarktüsünden sonraki ilk 8 gün içinde.
4.4 Özel kullanım uyarıları ve önlemleri
Uyarılar
Kan basıncında aşırı düşüşten kaçınmak için nikardipinin dikkatli uygulanması tavsiye
edilmektedir. Kan basıncında farmakolojik nedenlere bağlı hızlı düşüşler sistemik hipotansiyona
ve refleks taşikardiye yol açabilir. NICARDIPINE AGUETTANT ile bunlardan herhangi biri
ortaya çıktığı takdirde dozu yarıya düşürmeyi veya infüzyonu durdurmayı düşünün.
Bolus uygulama veya elektronik enjektör pompasıyla veya volümetrik pompayla kontrol
edilmeyen intravenöz uygulama önerilmemektedir ve özellikle yaşlılarda, çocuklarda, böbrek
veya karaciğer yetmezliği olan hastalarda ve gebelikte, ciddi hipotansiyon riskini arttırabilir.
3Kalp yetmezliği
Kalp yetmezliğinde kötüleşme ortaya çıkabileceğinden, konjestif kalp yetmezliği veya pulmoner
ödem bulunan hastalarda, özellikle de bu hastalar eşzamanlı beta bloker alıyor ise,
NICARDIPINE AGUETTANT dikkatli şekilde kullanılmalıdır.
İskemik kardiyovasküler hastalık
Nikardipin stabil olmayan angina durumunda ve miyokard enfarktüsünün hemen ardından
kontrendikedir (Bkz. Bölüm 4.3).
NICARDIPINE AGUETTANT koroner iskemi şüphesi bulunan hastalarda dikkatli
kullanılmalıdır. NICARDIPINE AGUETTANT dozu başlatıldığında veya yükseltildiğinde ya
da tedavi devam ederken zaman zaman hastaların angina sıklığında, süresinde veya şiddetinde
artış olduğu gözlenmiştir.
Gebelik dönemi
Şiddetli maternal hipotansiyon ve potansiyel olarak ölümcül fetal hipoksi riski nedeniyle kan
basıncındaki düşüş progresif şekilde ve sürekli olarak takip edilmelidir. Eşzamanlı magnezyum
sülfat kullanımı durumunda, olası pulmoner ödem riski veya kan basıncında aşırı düşüş riski
nedeniyle dikkatli olunmalıdır.
Gebelik sırasında akut pulmoner ödem vakaları rapor edilmiş olduğundan, NICARDIPINE
AGUETTANT gebelerde dikkatli uygulanmalı, akut pulmoner ödem gelişme ihtimaline karşı
yakından takip edilmelidir. Eğer akut pulmoner ödem oluşursa, NICARDIPINE AGUETTANT
tedavisi hemen kesilmeli ve uygun tedavi başlatılmalıdır.
Karaciğer disfonksiyonu veya karaciğer yetmezliği öyküsüne sahip hastalar
NICARDIPINE AGUETTANT uygulamasıyla ilişkili olma olasılığı bulunan nadir anormal
karaciğer fonksiyonu vakaları bildirilmiştir. Karaciğer disfonksiyonu öyküsüne sahip hastalar
veya nikardipin tedavisine başlarken karaciğer fonksiyonu bozukluğuna sahip olan hastalar
potansiyel risk gruplarını oluşturmaktadır. NICARDIPINE AGUETTANT karaciğer
yetmezliği olan hastalarda çok dikkatli kullanılmalıdır.
Böbrek yetmezliği
NICARDIPINE AGUETTANT böbrek yetmezliği olan hastalarda dikkatli kullanılmalıdır
(Bkz.Bölüm 5.2).
Portal hipertansiyon hastaları
Yüksek dozlarda intravenöz nikardipinin sirozu olan hastalarda portal ven hipertansiyonunu ve
portal-sistemik kollateral kan akışı endeksini kötüleştirdiği bildirilmiştir.
Öyküsünde intrakranial basınç artışı olan hastalar
NICARDIPINE AGUETTANT intrakranial basınçartış riski olan hastalarda dikkatli
kullanılmalıdır. Serebral perfüzyon basıncının hesaplanabilmesi için intrakranial basınç takip
edilmelidir.
4İnme geçirmiş olan hastalar
NICARDIPINE AGUETTANT akut serebral enfarktüs görülen hastalarda dikkatli
kullanılmalıdır. İnmeye sıklıkla eşlik eden hipertansif episodlar acil antihipertansif tedavi için bir
endikasyon değildir. Akut hipertansiyon yeterli bir tedavinin (örn.tromboliz) uygulanmasını
engellemedikçe veya kısa vadede yaşamı tehdit eden başka bir organ hasarı olmadıkça, iskemik
inme hastalarında antihipertansif tıbbi ürünlerin kullanımı önerilmez.
Kullanım önlemleri
Beta-blokerlerle kombinasyon
Kardiyak fonksiyonda azalma görülen hastalarda NICARDIPINE AGUETTANT bir beta-
blokerle kombinasyon halinde kullanılacağı zaman dikkatli olunmalıdır. Bu gibi durumlarda
beta-blokerin pozolojisi klinik duruma göre kişiye özel şekilde ayarlanmalıdır (Bkz. Bölüm
4.5).
Enjeksiyon yeri reaksiyonları
Özellikle uzun süre ve periferik damarlara uygulama yapılması durumunda infüzyon yeri
reaksiyonları ortaya çıkabilir. İnfüzyon yerinde iritasyondan şüphelenilmesi durumunda
infüzyon yerinin değiştirilmesi önerilir. Bir merkezi venöz damar yolu kullanılması veya
çözeltinin daha fazla seyreltilmesi infüzyon yeri reaksiyonlarının ortaya çıkması riskini
azaltabilir.
Pediyatrik popülasyon
Nikardipin IV’nin güvenliliği ve etkililiği bebekler veya çocuklar üzerinde gerçekleştirilmiş
kontrollü klinik çalışmalarda test edilmemiştir, dolayısıyla bu popülasyonda özel dikkat
gösterilmesi gerekmektedir (Bkz. Bölüm 4.2).
Yardımcı maddeler:
Çözeltinin her mililitresi 50 mg sorbitol içerir. Her bir 10 mL ampul 500 mg sorbitol içerir.
Çözeltinin her mililitresi 0,0017 mmole eşdeğer 0,039 mg sodyum içerir. Her bir 10 mL ampul
0,017 mmole eşdeğer 0,39 mg sodyum içerir.
Sorbitol uyarısı; nadir kalıtımsal fruktoz intolerans problemi olan hastaların kesinlikle gerekli
olmadıkça bu ilacı kullanmamaları gerekir.
Sodyum uyarısı: Bu tıbbi ürün her “doz”unda 1 mmol (23 mg)’dan daha az sodyum ihtiva
eder; yani aslında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Tavsiye edilmeyen kombinasyonlar
Dantrolen
İnfüzyon yoluyla uygulanan Dantrolen:
Hayvanlar üzerinde gerçekleştirilen çalışmalarda verapamil ve intravenöz dantrolen uygulaması
ölümcül ventriküler fibrilasyona yol açmıştır. Bu nedenle bir kalsiyum kanalı inhibitörü ile
dantrolenin kombine edilmesi potansiyel olarak tehlikelidir. Bununla beraber, nifedipin ve
dantrolen kombinasyonu kullanan az sayıda hastada herhangi bir sorunla karşılaşılmamıştır.
5Kullanımı uyarı gerektiren kombinasyonlar
Idelalisib
Özellikle yaşlılarda olmak üzere, ortostatik hipotansiyon gibi nikardipinin istenmeyen
etkilerinde artışa neden olur.
Idelalisib ile tedavi sırasında ve kesildikten sonra klinik izlem ve nikardipin için dozaj
ayarlaması yapılmalıdır.
İmmünosüpresanlar (Siklosporin, everolimus sirolimus, takrolimus ve temsirolimus):
Metabolizmalarını inhibe etmek suretiyle immünosupresanların kan seviyelerinde artışa neden
olur. Tedavi sırasında ve tedavinin kesilmesinden sonra immünosupresanların kan düzeylerinin
belirlenmesi, böbrek fonksiyonunun izlenmesi ve dozlarının ayarlanması gerekir.
CYP3A4 indükleyiciler ve inhibitörler:
Nikardipin sitokrom P450 3A4 tarafından metabolize edilmektedir. CYP 3A4 enzimini
indükleyen ajanların (örneğin karbamazepin, fenobarbital, fenitoin, fosfenitoin, primidon ve
rifampisin) eşzamanlı kullanımı, artan hepatik metabolizmasından dolayı nikardipinin plazma
konsantrasyonunda düşüşe neden olabilir.
Antikonvülsanlarla tedavi sırasında ve kesilmesi sonrasında, klinik izlem yapılmalı ve gerekirse
nikardipin dozu ayarlanmalıdır.
CYP 3A4 enzimini inhibe eden ajanların (örneğin simetidin, klaritromisin, kobisistat,
eritromisin, itrakonazol, greyfurt suyu, ketokonazol, nelfinavir, posakonazol, ritonavir,
telaprevir, telitromisin, vorikonazol) eşzamanlı kullanımı nikardipinin plazma
konsantrasyonunda artışa neden olabilir.
Özellikle yaşlı hastalarda, yaygın olarak ortostatik hipotansiyon gibi nikardipinin istenmeyen
etkileri artar. Kalsiyum kanal blokörlerinin itrakonazol ile birlikte uygulanmasının da
istenmeyen etki riskini artırdığı gösterilmiştir, özellikle karaciğerde kalsiyum kanal blokörünün
metabolizmasının düşmesi sonucunda ödem gözlenir.
Güçlü CYP3A4 enzim inhibitörü tedavisi sırasında ve tedavinin kesilmesi sonrasında, klinik
izlem yapılmalı ve gerekirse nikardipin dozu ayarlanmalıdır.
Dikkat edilmesi gereken kombinasyonlar
Potansiyel aditif antihipertansif etki
Nikardipinin anti-hipertansif etkisini potansiyelize edecek, artan ortostatik hipotansiyon riski
ile beraber, eşzamanlı ilaçlar arasında baklofen, ürolojik alfa-blokerler (alfuzosin, doksazosin,
prazosin, silodosin, tamsulosin, terazosin), alfa-bloker antihipertansif ajanlar (doksazosin,
prazosin, urapidil), trisiklik antidepresanlar, imipramin içeren antidepresanlar, nöroleptikler,
opiodler ve amifostin bulunmaktadır.
Nitrat türevleri ve ilgili ajanlar
Artan hipotansiyon riski, özellikle ortostatik hipotansiyon
Ortostatik hipotansiyona neden olan ilaçlar
Artan hipotansiyon riski, özellikle ortostatik hipotansiyon
İnhalasyon anestezikleri
Nikardipinin inhalasyon anestezikleriyle eşzamanlı uygulanması potansiyel aditif veya sinerjistik
hipotansif etki ortaya çıkarabilir ve yanı sıra anestezikler periferik vazodilatörlerle ilişkili
barorefleks kalp atım hızı artışını inhibe edebilir. Sınırlı klinik veriler inhalasyon
anesteziklerinin (örneğin izofluran, sevofluran ve enfluran) nikardipin üzerindeki etkilerinin
orta düzeyli olduğuna işaret etmektedir.
6Negatif inotropik etki artışı
Nikardipin beta blokerlerin (esmolol hariç) ve kalp yetmezliği tedavisinde kullanılan beta
blokerlerin ((bisoprolol, karvedilol, metoprolol, nebivolol) negatif inotropik etkisini artırabilir
Latent veya kontrol altına alınmamış kalp yetmezliği bulunan hastalarda, hipotansiyon, kalp
yetmezliğine neden olabilir (Bkz. Bölüm 4.4) (negatif inotropik etkilerin eklenmesi) Buna
ilaveten, beta-bloker, aşırı hemodinamik tepki durumunda ortaya çıkacak refleks sempatik
reaksiyonu minimize edebilir.
Magnezyum
Eşzamanlı olarak magnezyum sülfat kullanıldığında, olası pulmoner ödem riski veya kan
basıncında aşırı düşüş riski nedeniyle dikkatli olunmalıdır (Bkz. Bölüm 4.4).
Digoksin
Farmakokinetik çalışmalarda nikardipinin plazma digoksin düzeylerini arttırdığı bildirilmiştir.
Nikardipinle eşzamanlı tedavi başlatıldığında digoksin düzeyleri takip edilmelidir.
Antihipertansif etkide azalma
İntravenöz kortikosteroidlerle (glukokortikoidler ve mineralokortikoidler) ve tetrakosaktidle
(Addison hastalığında replasman tedavisi olarak kullanılan hidrokortizon hariç) kombinasyon
halinde nikardipin kullanıldığında antihipertansif etkide bir azalma ortaya çıkabilir.
Kompetetif nöromusküler blokerler
Sınırlı veriler nikardipinin, diğer kalsiyum kanal blokerleri gibi, muhtemelen postsinaptik
bölgede etki göstererek nöromusküler bloğu arttırdığını göstermektedir. Vekuronyum
infüzyonuna ilişkin doz gereksinimleri eşzamanlı nikardipin kullanımına bağlı olarak azalabilir.
Nöromusküler bloğun neostigmin tarafından geri çevrilmesi nikardipin infüzyonundan
etkilenmiyor olarak görünmektedir. İlave takip gerekli değildir.
Özel popülasyonlara ilişkin ek bilgiler:
Bulunmamaktadır.
Pediyatrik popülasyon:
Bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
NICARDIPINE AGUETTANT’ın gebe kadınlarda kullanımına ilişkin yeterli veri
bulunmadığından, çocuk doğurma potansiyeli bulunan kadınların etkili doğum kontrolü
yöntemlerini kullanması önerilmektedir.
Gebelik dönemi
Hayvan çalışmalarında teratojenik etki gözlenmemiştir. Hayvanlarda teratojenik etki
olmadığından, insanlarda da malformatif bir etki beklenmemektedir. Öyle ki, bu zamana kadar,
insanlarda malformasyona neden olan maddelerin, en az iki tür üzerinde yapılan hayvan
çalışmalarında teratojenik etki gösterdiği gözlenmiştir. NICARDIPINE AGUETTANT, gebelik
sırasında sadece olası faydası potansiyel riskinden fazlaysa kullanılmalıdır, çünkü kalsiyum
kanal blokerleri ile kombine halde kullanıldığında doğum ağırlığında düşüşe neden olduğu rapor
edilmiştir.
NICARDIPINE AGUETTANT gerekli olmadıkca gebelik döneminde kullanılmamalıdır.
7Sınırlı farmakokinetik veriler i.v. nikardipinin birikim yapmadığını ve düşük plasental geçiş
sergilediğini göstermektedir.
Klinik uygulamada, sınırlı sayıda gebelikte ilk iki trimesterde nikardipin kullanımı bugüne
kadar herhangi bir malformatif veya özel fetotoksik etki ortaya çıkarmamıştır.
Gebeliğin üçüncü trimesterinde şiddetli preeklampsi için nikardipin kullanımı istenmeyen bir
tokolitik etki ortaya çıkarabilir, spontan doğum eylemine engel olabilir.
Nikardipin gebelik sırasında, özellikle de çoğul gebeliklerde (ikiz veya daha fazlası) intravenöz
yolla tokolitik olarak kullanıldığında ve/veya beta-2 agonistlerinin eşzamanlı kullanılması
durumunda akut pulmoner ödem gözlenmiştir (Bkz. Bölüm 4.8). Çoğul gebeliklerde veya
kardiyovasküler problemleri olan gebe kadınlarda, kabul edilebilir başka alternatif tedavi
mevcut olduğu takdirde, nikardipin kullanılmamalıdır.
Laktasyon dönemi
Nikardipin ve metabolitleri insanlarda anne sütüne çok düşük konsantrasyonlarda geçer.
Nikardipinin yenidoğan/bebekler üzerindeki etkilerine ilişkin yeterli veri bulunmamaktadır.
NICARDIPINE AGUETTANT laktasyon döneminde kullanılmamalıdır.
Üreme yeteneği/Fertilite
Veri yoktur.
4.7 Araç ve makine kullanımı üzerindeki etkiler
İlaca karşı reaksiyonlar, kişiden kişiye değişiklik gösterebilir, araç ve makine kullanımını
etkileyebilir. Özellikle başlangıçta veya tedavide herhangi bir değişiklik olduğunda ve alkol ile
birlikte kullanıldığında tehlikelidir. Bu ilacın hipotansif etkileri sersemliğe neden
olabileceğinden dikkatli olunmalıdır (Bkz. Bölüm 5.3).
4.8 İstenmeyen etkiler
Güvenlilik profilinin özeti
İstenmeyen etkilerin çoğu nikardipinin vazodilatör etkilerinin sonuçlarıdır. En sık gözlenen
olaylar baş ağrısı, baş dönmesi, periferik ödem, çarpıntı ve sıcak basmasıdır.
Aşağıda listelenen advers reaksiyonlar klinik çalışmalar ve/veya pazarlama sonrası kullanım
sırasında gözlenmiştir, klinik çalışma verilerini temel almaktadır ve MedDRA Sistem Organ
Sınıfı’na göre sınıflandırılmıştır. Sıklık kategorileri aşağıdaki ölçeğe göre tanımlanmaktadır:
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100), seyrek
(>1/10,000 ila <1/1,000); çok seyrek (<1/10.000) ve bilinmiyor (eldeki verilerden hareketle
tahmin edilemiyor).
Sistem organ sınıfı Sıklık
Kan ve lenf sistemi hastalıkları Bilinmiyor – trombositopeni
İmmün sistem hastalıkları Bilinmiyor – anaflaktik reaksiyon
Sinir sistemi hastalıkları Çok yaygın – baş ağrısı
Yaygın – baş dönmesi
Kardiyak hastalıkları Yaygın – alt ekstremite ödemi, çarpıntı
Yaygın- hipotansiyon, taşikardi
8Bilinmiyor – atriyoventriküler blok, angina
pektoris
Vasküler hastalıklar Yaygın – ortostatik hipotansiyon
Bilinmiyor – Sıcak basması
Solunum, göğüs bozuklukları ve Bilinmiyor – pulmoner ödem*
mediastinal hastalıkları
Gastrointestinal hastalıkları Yaygın – bulantı, kusma
Bilinmiyor – paralitik ileus
Deri ve deri altı doku hastalıkları Bilinmiyor – eritem, deri döküntüsü
Genel bozukluklar ve uygulama Bilinmiyor – flebit
bölgesine ilişkin hastalıkları
Laboratuvar Tetkikleri Bilinmiyor – Karaciğer enzimlerinde artış
*Gebelik sırasında tokolitik olarak kullanıldığında da vakalar bildirilmiştir (Bkz. Bölüm 4.6).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Semptomlar
Nikardipin hidroklorürle doz aşımı potansiyel olarak belirgin hipotansiyon, bradikardi, çarpıntı,
sıcak basması, sersemlik, kollaps, periferik ödem, konfüzyon, konuşma bozukluğu ve
hiperglisemiye neden olabilir. Laboratuvar hayvanlarında doz aşımı aynı zamanda geri
çevrilebilir karaciğer fonksiyonu anormalliklerine, sporadik fokal hepatik nekroza ve progresif
atriyoventriküler iletim bloğuna yol açmıştır.
Tedavi
Doz aşımı durumunda kalp ve solunum fonksiyonu takibini içeren rutin önlemlerin uygulamaya
konması önerilir. Genel destekleyici önlemlere ek olarak, intravenöz kalsiyum preparatları ve
vazopresörler de kalsiyum giriş blokajı etkileri sergileyen hastalarda klinik olarak endikedir.
9Majör hipotansiyon herhangi bir plazma hacmi arttırıcının intravenöz yolla infüzyonu ve yatar
pozisyonda bacakların yukarı kaldırılması yoluyla tedavi edilebilir.
Nikardipin diyaliz yoluyla elimine edilemez.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grup: Vasküler Etkili Selektif Kalsiyum Kanal Blokörleri
ATC kodu: C08CA04 (kardiyovasküler sistem)
Etki mekanizması
Nikardipin ikinci nesil bir yavaş kalsiyum kanalı inhibitörüdür ve fenil dihidropiridin grubuna
aittir. Nikardipin, vasküler düz kaslarda bulunan L-tipi kalsiyum kanalları için kardiyak
miyositler için olana kıyasla daha fazla selektifliğe sahiptir. Çok düşük konsantrasyonlarda
kalsiyumun hücreye girişini inhibe eder. Etkisi ağırlıklı olarak arteriyel düz kas üzerinde ortaya
çıkar. Kardiyak fonksiyonda minimal inotropik değişikliklerle (barorefleks etki) kan
basıncında nispeten yüksek ve hızlı değişiklikler şeklinde kendini gösterir.
Farmakodinamik etkiler
Nikardipin çok güçlü bir vazodilatördür ve sistemik yolla uygulandığında total periferik direnci
azaltarak kan basıncını düşürür. Kalp atım hızı geçici olarak yükselir; art-yükte meydana gelen
azalma sonucu kalp debisi uzun süre belirgin bir şekilde artar.
İnsanlarda vazodilatör etki aynı zamanda hem akut doz uygulamasında hem de kronik
uygulamada büyük ve küçük arterlerde ortaya çıkar ve kan akışını arttırarak arteriyel
kompliyansta iyileşme sağlar. Renal vasküler direnç azalır.
5.2 Farmakokinetik özellikler
Genel Özellikler:
Emilim: Herhangi bir veri bulunmamaktadır.
Dağılım:
Nikardipin insan plazmasında geniş bir konsantrasyon aralığında proteinlere yüksek oranda
bağlanmaktadır.
Biyotransformasyon:
Nikardipin sitokrom P450 3A4 tarafından metabolize edilmektedir. Tek doz uygulamanın veya
3 gün süresince günde 3 uygulamanın yapıldığı çalışmalar insanlarda oral veya intravenöz
uygulamanın ardından idrarda %0,03'ün altında değişmemiş nikardipin tespit edildiğini
göstermiştir. İnsan idrarında en fazla bulunan metabolit, N-metilbenzil grubunun oksidatif
yıkımı ve piridin halkasının oksidasyonuyla oluşan hidroksi form glukuroniddir.
Eliminasyon:
8 saatte bir uygulanan oral 30 mg ile eşzamanlı olarak radyoaktif bir intravenöz nikardipin
dozunun uygulanmasının ardından 96 saat içinde radyoaktivitenin %49’u idrarda %43’ü ise
feçeste tespit edilmiştir. Uygulanan dozun çok düşük miktarı idrarla atılmaktadır. İntravenöz
doz uygulamasının ardından ilacın eliminasyon profili, karşılık gelen yarı ömürlerle şu üç
fazdan oluşmaktadır: Dağılım 6,4 dak., eliminasyon 1,5 saat, terminal eliminasyon 7,9 saat.
Doğrusallık/Doğrusal olmayan durum: Herhangi bir veri bulunmamaktadır.
10Böbrek yetmezliği:
İntravenöz nikardipin uygulamasının farmakokinetiği hemodiyaliz gerektiren şiddetli renal
disfonksiyon (kreatinin klirensi < 10 mL/dak), hafif/orta seviyeli renal disfonksiyon (kreatinin
klirensi 10 - 50 mL/dak) ve normal renal fonksiyon (kreatinin klirensi >90 mL/dak) görülen
gönüllüler üzerinde araştırılmıştır. Hafif/orta seviyeli renal disfonksiyon görülen gönüllülerde,
normal renal fonksiyon görülen gönüllülerde olana kıyasla kararlı durumda C ve AUC’nin
maks
anlamlı düzeyde daha yüksek olduğu ve klirensin anlamlı düzeyde daha düşük olduğu tespit
edilmiştir. Şiddetli renal disfonksiyon ile normal renal fonksiyon arasında temel farmakokinetik
parametreler açısından anlamlı fark görülmemiştir (Bkz. Bölüm 4.4).
5.3 Klinik öncesi güvenlilik verileri
Nikardipinin laktasyondaki hayvanların sütüne geçtiği gösterilmiştir. Hayvanlar üzerinde
yapılan deneylerde ilacın anne sütüne geçtiği bildirilmiştir. Gebeliğin son evresinde bu ilacın
yüksek dozda uygulandığı hayvan deneylerinde fetüs ölümlerinde ve doğum sorunlarında bir
artış, yavruların vücut ağırlığında bir azalma ve doğum sonrası vücut ağırlığı artışında
baskılanma bildirilmiştir. Bununla birlikte, üreme toksisitesi bildirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sorbitol (E420)
Sitrik asit monohidrat
Sodyum sitrat
Hidroklorik asit
Sodyum hidroksit
Enjeksiyonluk su
6.2 Geçimsizlikler
Geniş çaplı geçimsizlik araştırmaları bulunmadığından, bu tıbbi ürün bölüm 4.2’de belirtilenler
dışındaki tıbbi ürünlerle karıştırılmamalıdır.
Önemli geçimsizlikler:
6’nın üzerinde pH değerine sahip çözelti halindeki ürünlerle (örneğin sodyum bikarbonat
çözeltisi, Ringer, diazepam, furosemid, metoheksital sodyum, tiyopental) çökme riski
mevcuttur.
Salin çözeltilerinin varlığında nikardipinin infüzyon ekipmanının plastik materyaline tutunma
riski mevcuttur.
6.3 Raf ömrü
Açılmadan önce: 24 ay
Açıldıktan sonra:
Polipropilen enjektör içinde %5’lik dekstroz çözeltisi içindeki seyreltilmiş veya seyreltilmemiş
çözeltinin fizikokimyasal stabilitesinin, +25°C sıcaklıkta ışıktan korunarak saklandığında 24
saat olduğu ortaya konmuştur.
Bununla birlikte, mikrobiyolojik açıdan bakıldığında ürün hemen kullanılmalıdır.
116.4 Saklamaya yönelik özel tedbirler
25ºC altındaki oda sıcaklığında saklanmalıdır.
Ampulü dış ambalajı içerisinde, ışıktan koruyarak saklayınız.
6.5 Ambalajın niteliği ve içeriği
OPC (önceden kesilmiş tek noktalı) kırma sistemine sahip ampul 10 mL (tip I kahverengi cam)
içinde 10 ampul içeren kutu.
6.6 Beşeri tıbbi üründen arta kalan maddelerin imhası ve diğer özel önlemler
Ampullerin açılmasına ilişkin talimat:
1. Ampulü renkli nokta yukarı bakacak şekilde tutun. Ampulün üst kısmında sıvı varsa
sıvının ampulün gövdesine inmesi için ampule hafifçe vurun.
2. Ardından ampulün üst kısmını kavrayın (uç kısmının üzerinden) ve ampulü kırmak için
güç uygulayın.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB. Mah. Sanayi Cad. No:22/1 Ergene//TEKİRDAĞ
Tel: 0 282 675 14 04
Faks: 0 282 675 14 05
e-mail: info@polifarma.com.tr
8.RUHSAT NUMARASI
2023/25
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.02.2023
Ruhsat yenileme tarihi:
10.KÜB’ÜN YENİLENME TARİHİ
12