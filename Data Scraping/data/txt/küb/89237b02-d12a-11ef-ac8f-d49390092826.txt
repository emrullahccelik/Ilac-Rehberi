KISA ÜRÜN BİLGİSİ
1. BEŞERİ TIBBİ ÜRÜNÜN ADI
MICTONORM® 15 mg kaplı tablet
2. KALİTATİF VE KANTİTATİF BİLEŞİM
Etkin madde:
Propiverin hidroklorür........................15 mg (13,64 mg propiverine eşdeğer)
Yardımcı maddeler:
Laktoz monohidrat (sığır sütünden elde edilmiştir) 63 mg
Glikoz monohidrat 0,6 mg
Sukroz 49 mg
Yardımcı maddeler için Bölüm 6.1’e bakınız.
3. FARMASÖTİK FORM
Kaplı tablet
Beyaz renkli, bikonveks, yuvarlak kaplı tabletler
4. KLİNİK ÖZELLİKLER
4.1. Terapötik endikasyonlar
MICTONORM, gerek idiyopatik detrüsör aşırı aktivitesi (aşırı aktif mesane) gerekse omurilik
yaralanmalarına bağlı nörojenik detrüsör aşırı aktivitesi (detrüsör hiperrefleksi), örneğin
transvers lezyon paraplejisi olan hastalarda ani idrar sıkışması ve sık idrara çıkma ve/veya
idrar tutamama problemlerinin tedavisinde endikedir.
4.2. Pozoloji ve uygulama şekli
Pozoloji /uygulama sıklığı ve süresi
Doktor tarafından başka şekilde tavsiye edilmediği takdirde tavsiye edilen günlük dozlar
aşağıdaki gibidir:
Yetişkinlerde:
Standart doz olarak; günde iki defa bir kaplı tablet (= 15 mg propiverin hidroklorür) alınması
tavsiye edilmektedir. Bu doz günde üç defaya kadar çıkartılabilir. Bazı hastalar günlük 15
mg’lık bir doza da cevap verebilmektedir.
Nörojenik detrüsör aşırı aktivitesi için, günde üç defa bir doz kaplı tablet tavsiye edilir.
Maksimum günlük doz 45 mg ‘dır.
Uygulama sıklığı ve süresi:
MICTONORM günde iki veya üç kere tercihen yemeklerden önce alınmalıdır.
MICTONORM uzun süreli kullanıma uygundur.
1/11Uygulama şekli:
MICTONORM’un yemeklerden önce alınması önerilir (Bkz. Bölüm 5.2).
Özel popülasyonlara ilişkin ek bilgiler:
Böbrek yetmezliği:
Hafif veya orta şiddetli böbrek yetmezliği olan hastalarda doz ayarlaması gerekmemektedir;
ancak bu hasta gruplarının tedavisinde dikkatli olunmalıdır. Şiddetli böbrek yetmezliği olan
hastalarda (kreatinin klerensi<30 ml/dak) maksimum günlük doz 30 mg’dır.
Karaciğer yetmezliği:
Hafif derecede karaciğer yetmezliği olan hastalarda doz ayarlaması gerekmemektedir; ancak
bu hasta gruplarının tedavisinde dikkatli olunmalıdır. Orta şiddetli veya ciddi karaciğer
yetmezliği olan hastalarda ise, bu tip hasta grubunda propiverin uygulanmasının incelendiği
herhangi bir çalışma gerçekleştirilmediğinden MICTONORM kullanımı önerilmez.
Pediyatrik popülasyon:
Güvenlilik ve/veya etkinliğe ilişkin veri yetersizliği nedeniyle çocuklarda MICTONORM
kullanılmamalıdır.
Geriyatrik popülasyon:
Bu yaş grubu için doz ayarlaması gerekmemektedir (Bkz. Bölüm 5.2).
Metimazolle kombine halde CYP 3A4’ün potent inhibitörleri olan ilaçlarla eşzamanlı tedavi
alan hastalar
Potent CYP 3A4/5 inhibitörleriyle metimazol gibi potent Flavin Monooksijenazlar (FMO)
inhibitörlerini kombine kullanan hastalarda, tedavi 15 mg/gün dozu ile başlamalıdır. Doz
sonra daha yüksek bir doza yükseltilebilir. Ancak dikkatli kullanılmalıdır ve doktorlar
hastaları yan etkiler açısından dikkatlice izlemelidir (Bkz. Bölüm 4.5, 5.2).
Çok yağlı yiyecekler, propiverinin biyoyararlanımını arttırmaktadır. Bu nedenle özellikle
böbrek veya karaciğer yetmezliği olan hastalar, MICTONORM’u yemeklerden önce almalıdır
(Bkz. Bölüm 5.2).
4.3. Kontrendikasyonlar
MİCTONORM,
Etkin maddeye ya da kaplı tablet bileşiminde yer alan yardımcı maddelerden herhangi
−
birine aşırı duyarlılığı bilinen kişilerde,
Bağırsak obstrüksiyonu,
−
Üriner retansiyonun meydana gelebileceği önemli dereceli mesane çıkışı obstrüksiyonu,
−
Miyastenia gravis,
−
İntestinal atoni,
−
Ciddi ülseratif kolit,
−
2/11Toksik megakolon,
−
Kontrol edilememiş kapalı açılı glokom,
−
Orta şiddetli ya da şiddetli karaciğer yetmezliği,
−
Taşiaritmide, kontrendikedir
−
4.4. Özel kullanım uyarıları ve önlemleri
İlaç aşağıdaki rahatsızlıktan şikayetçi hastalarda dikkatli bir şekilde kullanılmalıdır:
• Otonomik nöropati
• Böbrek yetmezliği (Bkz. Bölüm 4.2)
• Karaciğer yetmezliği (Bkz. Bölüm 4.2)
Aşağıdaki hastalıkların semptomları, ilaç alımını takiben şiddetlenebilir:
• Ciddi konjestif kalp yetmezliği (NYHA Evre IV)
• Prostat hipertrofisi
• Reflü özofajit ile beraber seyreden hiatus hernisi
• Kardiyak aritmi
• Taşikardi
Diğer antikolinerjikler gibi, propiverin, midriyazis’e neden olabilir. Bundan dolayı,
propiverinin, ön kamaradaki açının darlaşabileceği yetişkinlerdeki akut kapalı açılı glokom
başlatma riski artabilmektedir.
Propiverin de dahil olmak üzere, bu sınıfa ait ilaçların, akut kapalı açılı glokoma neden
olduğu ya da başlattığı rapor edilmiştir.
Tedaviden önce böbrek hastalığına ve konjestif kalp yetmezliğine bağlı pollaküri ve noktüri
ve ayrıca organik mesane hastalıkları (ör: idrar yolları enfeksiyonları, malignite) ekarte
edilmelidir.
MICTONORM, laktoz, glikoz ve sukroz içerir. Bu nedenle, nadir kalıtımsal früktoz
intoleransı, galaktoz intoleransı, Lapp laktoz yetmezliği, glikoz-galaktoz malabsorpsiyon
problemi veya sükraz-izomaltaz yetmezliği problemi olan hastaların bu ilacı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Trisiklik antidepresanlar (örn.: imipramin), trankilizanlar (örn.: benzodiazepinler),
antikolinerjikler (sistemik uygulandığında), amantadin, nöroleptikler (örn.: fenotiyazinler) ve
beta-adrenoseptör agonistler (beta-sempatomimetikler) ile birlikte kullanıldığında
propiverinin etkisi artar. Kolinerjik ilaçlarla birlikte kullanıldığında propiverinin etkisi azalır.
İzoniyazid ile tedavi edilen hastalara propiverin uygulandığında, kan basıncında azalma
görülür. Propiverin, metoklopramid gibi prokinetiklerin etkisini azaltabilir.
3/11Sitokrom P450 3A4 (CYP 3A4) tarafından metabolize edilen diğer ilaçlar ile farmakokinetik
etkileşimler olasıdır. Ancak, klasik enzim inhibitörleri ile (ör: ketokonazol ya da greyfurt
suyu) karşılaştırıldığında propiverinin etkileri az olduğundan bu tip ilaçların
konsantrasyonlarda belirgin bir artış beklenmemektedir. Propiverin, zayıf bir CYP 3A4
inhibitörü olarak düşünülebilir.
Eş zamanlı olarak, azol antifungaller (ör: ketokonazol, itrakonazol) ya da makrolid
antibiyotikler (örn.: eritromisin, klaritromisin) gibi güçlü CYP 3A4 inhibitörlerini alan
hastalar üzerinde farmakokinetik çalışmalar yapılmamıştır.
Metimazolle kombine halde CYP 3A4’ün potent inhibitörleri olan ilaçlarla eşzamanlı tedavi
alan hastalar
Potent CYP 3A4/5 inhibitörleriyle metimazol gibi potent flavin-içeren monoksijenaz (FMO)
inhibitörlerini kombine kullanan hastalarda, tedavi 15 mg/ gün dozu ile başlamalıdır. Doz
daha sonra yükseltilebilir. Ancak dikkatli kullanılmalıdır ve doktorlar hastaları yan etkiler
açısından dikkatlice izlemelidir (Bkz. Bölüm 4.2, 5.2).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
MICTONORM’un hamile kadınlarda kullanımına ilişkin veri bulunmamaktadır.
Hayvanlar üzerinde yapılan çalışmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir.
Propiverin kullanımı hamilelik süresince önerilmemektedir.
Laktasyon dönemi
Propiverinin veya metabolitlerinin insan sütüne geçip geçmediği bilinmemektedir. Hayvan
çalışmalarından elde edilen mevcut farmakodinamik/toksikolojik veriler propiverin veya
metabolitlerinin süte geçtiğini göstermiştir. Yeni doğanda veya infantta bu risk göz ardı
edilemez. Emzirmenin çocuğa yararları ile hastanın tedaviden göreceği yarar dikkate alınarak
emzirmenin veya propiverin tedavisinin durdurulması yönünde bir karar verilmesi
gerekmektedir.
Üreme yeteneği/Fertilite
Propiverinin insan fertilitesi üzerine etkilerine dair veri bulunmamaktadır. Hayvan çalışmaları
fertilite üzerine doğrudan ya da dolaylı zararlı etkiler göstermemektedir (Bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanımı kabiliyeti üzerine herhangi bir çalışma yapılmamıştır.
Propiverin, uyuşukluğa ve bulanık görüşe neden olabilir. Bu durum makine ya da motorlu
araç kullanımı ya da tehlikeli işlerde çalışılması gibi mental dikkat gerektiren aktivitelerin
yapılma kabiliyetini etkileyebilir.
4/11Sedatif ilaçlar, propiverin hidroklorür kullanımına bağlı uyuşukluk durumunu artırıcı etki
gösterirler.
4.8. İstenmeyen etkiler
Propiverin ile ilişkili olası istenmeyen etkiler sistem organ sınıfına ve aşağıdaki sıklık
sıralamasına göre listelenmiştir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
İstenmeyen etkilerin tümü geçicidir ve dozun azaltılması ya da tedavinin sonlandırılmasından
sonraki, en fazla 1–4 gün içinde kaybolur.
Bağışıklık sistemi hastalıkları
Seyrek: Hipersensitivite
Psikiyatrik hastalıklar
Çok seyrek: Konfüzyon, huzursuzluk
Bilinmiyor: Halüsinasyon
Sinir sistemi hastalıkları
Yaygın: Baş ağrısı
Yaygın olmayan: Baş dönmesini de içeren sersemlik hali, titreme, tat alma duyusunda
değişiklikler
Bilinmiyor: Konuşma bozuklukları
Göz hastalıkları
Yaygın: Akomodasyon bozuklukları, görüş anormallikleri
Kardiyak hastalıklar
Seyrek: Taşikardi
Çok seyrek: Palpitasyon
Vasküler hastalıklar
Yaygın olmayan: Kızarıklık, uyuşuklukla beraber seyreden düşük kan basıncı
Gastrointestinal hastalıklar
Çok yaygın: Ağız kuruluğu
Yaygın: Karın ağrısı, konstipasyon, dispepsi
Yaygın olmayan: Bulantı, kusma
Deri ve deri altı doku hastalıkları
5/11Yaygın olmayan: Kaşıntı
Seyrek: Döküntü
Böbrek ve idrar yolu hastalıkları
Yaygın olmayan: Üriner retansiyon, mesane ve üretral semptomlar
Genel bozukluklar ve uygulama bölgesine ilişkin hastalıklar
Yaygın: Yorgunluk
Uzun süreli tedavi esnasında, nadir vakalarda karaciğer enzimlerinde geri dönüşümlü
değişiklikler oluşabileceğinden, karaciğer enzimleri izlenmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Semptomlar:
Muskarinik reseptör antagonisti olan propiverin ile doz aşımı potansiyel olarak şiddetli
antikolinerjik etkiler oluşturabilir. Aşağıda yer alan periferik ve merkezi sinir sistemi
bozukları meydana gelebilir:
- Şiddetli ağız kuruluğu
- Bradikardi (sonraki dönemde taşikardiye yol açabilir)
- Midriyazis ve akomodasyon bozukluğu
- Üriner retansiyon
- Bağırsak motilitesinin inhibisyonu
- Huzursuzluk, konfüzyon, halusinasyon, konfabülasyon
- Baş dönmesi, bulantı, konuşma bozukluğu, kas güçsüzlüğü
Tedavi:
- Propiverin ile doz aşımı durumunda hasta bol miktarda su ile birlikte aktif kömür
süspansiyonu ile tedavi edilmelidir.
- Gastrik lavaj sadece koruyucu intübasyon ile birlikte göz önünde bulundurulmalı; (mukoza
kuruluğu hesaba katılmalı) yağlı tüp kullanılarak, propiverin vücuda alındıktan sonraki 1
saat içinde uygulanmalıdır. Kusma indüklenmemelidir.
- Renal eliminasyonu arttırmada zorlu diürez veya hemodiyaliz etkili değildir.
- Halusinasyon veya belirgin eksitasyon gibi şiddetli merkezi antikolinerjik etkiler meydana
gelirse fizostigmin ile antidot tedavisi uygulanabilir.
- Konvülsiyon veya belirgin eksitasyon oluşursa: benzodiazepinler ile tedavi
- Solunum yetmezliği meydana gelirse: yapay solunum ile tedavi
6/11- İdrar retansiyonu meydana gelirse: kateterizasyon ile tedavi
- Midriyazis meydana gelirse: pilokarpin göz damlası ile tedavi ve/veya hastanın odasının
karanlık hale getirilmesi
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: / Ürolojikler / Sık işeme ve üriner inkontinans tedavisinde kullanılan
ilaçlar
ATC Kodu: G04BD06
Etki mekanizması
Propiverin, kalsiyumun içeri alımını inhibe eder ve muskulotropik spazmolize neden olan
mesane düz kas hücrelerinde hücre içi kalsiyumun modülasyonunu engeller.
Propiverin antikolinerjik etkiye bağlı olarak pelvik sinirin efferent bağlantısını da inhibe eder.
Farmakodinamik etkiler
Hayvan modellerinde propiverin hidroklorür, intravezikal basınçta doza bağlı azalmaya ve
mesane kapasitesinde artışa neden olur.
Bu etki propiverinin ve ayrıca insan ve hayvan kaynaklı izole detrusor şeritlerde gösterilen üç
aktif üriner metabolitinin, farmakolojik özelliklerinin toplamına dayanmaktadır.
5.2. Farmakokinetik özellikler
Genel özellikler:
Etkin maddenin genel özellikleri
Propiverin'in gastrointestinal sistem tarafından hemen hemen tamamı absorbe edilir. Büyük
oranda ilk geçiş metabolizmasına uğrar. Mesane düz kas hücreleri üzerindeki etkileri ana
bileşene ve aynı zamanda idrara hızla atılan üç aktif metabolitine bağlıdır.
Emilim: Oral alımını takiben propiverin, 2,3 saatten sonra ulaşılan maksimum plazma
konsantrasyonları ile birlikte gastrointestinal sistem tarafından hızla absorbe edilir.
MICTONORM ortalama mutlak biyoyararlanımı %40,5’tir (EAA (p.o) /EAA (i.v) için
0-∞ 0-∞
aritmetik ortalama değer).
Yiyecek alımı propiverinin biyoyararlanımını arttırır (ortalama artış 1,3 kat), ancak
propiverinin ya da onun ana metaboliti olan propiverin-N-oksitin maksimum plazma
konsantrasyonlarını önemli ölçüde etkilemez. Biyoyararlanımdaki bu farklılık klinik olarak
anlamlı değildir fakat böbrek ve karaciğer yetmezliği olan hastalarda gıda alımı ile ilişkili
olarak doz ayarlaması yapmak gerekebilir. Bu nedenle ilacın yemeklerden önce alınımı
önerilmektedir.
Dağılım: Günde üç defa MICTONORM alımından sonra, tek bir doz uygulamasına nazaran
daha yüksek bir konsantrasyonda 4 ile 5 gün içerisinde kararlı duruma ulaşılır (C =61
ortalama
7/11ng/ml). 21 sağlıklı gönüllüde intravenöz propiverin hidroklorür uygulaması sonrasında
dağılım hacmi 125-473 litre (ortalama 279 litre) olarak tahmin edilmiştir. Bu da propiverin
hidroklorürün büyük bir kısmının periferal komponantlere ulaştığını göstermektedir. Plazma
proteinlerine bağlanma, ana bileşen için %90-95 ve ana metabolit için yaklaşık %60’tır.
16 sağlıklı gönüllüye Mictonorm’un tek doz ve tekrarlayan dozlarla uygulanması (6 gün
süreyle günde 3 defa) sonrasında, propiverin plazma konsantrasyonları:
tek doz çoklu doz
Zaman (saat) Zaman (saat)
16 sağlıklı gönüllüye Mictonorm’un çoklu-doz uygulanması (6 gün süreyle günde 3 defa)
sonrasında, propiverin kararlı durum karakteristikleri:
Doz aralığı EAA PTF C
0- ortalama
(saat) [ng.h/ml] CV [%] [%] CV [%] [ng/ml] CV [%]
0 -8 515 35 57 16 64 36
8 -16 460 33 70 25 57 33
16 -24 421 36 52 39 52 36
CV: varyasyon katsayısı
PTF: vadi-tepe dalgalanması
Biyotransformasyon: Propiverin, bağırsak ve karaciğer enzimleri tarafından büyük oranda
metabolize edilir. Başlıca metabolik yol, piperidil-N’in oksidasyonunu içerir. Piperidinil-N’in
oksidasyonu, CYP 3A4 ve flavin-içeren monoksijenaz (FMO) 1 ve 3 ile yürütülür ve bu
oksidasyonun sonucunda daha az etkili olan N-oksit oluşur. N-oksitin plazma konsantrasyonu
ana metabolitinkinden fazladır. İdrarda dört metabolit tanımlanmıştır: bunlardan üçü
farmakolojik olarak aktiftir ve MICTONORM terapötik etkinliğine katkıda
bulunabilmektedir.
Terapötik plazma konsantrasyonlarının 10 ila 100 katı üzerine çıkıldığında in vitro olarak
CYP 3A4 ve CYP 2D6 enzimlerinin hafif inhibisyonu tespit edilmiştir (Bkz. Bölüm 4.5).
Eliminasyon: Sağlıklı gönüllülerde, karbon 14’le işaretlenen 30 mg propiverin hidroklorür,
oral yoldan bir doz olarak alındıktan sonra ilacın yaklaşık %60’si idrarla ve yaklaşık %21’i de
8/11ilacın kullanılmasından sonraki 12 gün içinde dışkı ile vücuttan atılır. Bir oral dozun %1’den
daha az bir kısmı idrarla değişime uğramadan atılmaktadır. Tek bir 30 mg doz alımından
sonra ortalama toplam klerens 371 ml/dk’dır (191–870 ml/dk). Toplam 37 sağlıklı gönüllü
üzerinde yapılan üç çalışmanın sonucunda tespit edilen ortalama yarılanma ömürleri sırasıyla
14,1, 20,1 ve 22,1 saattir.
Doğrusallık/Doğrusal olmayan durum: Oral yolla 10-30 mg propiverin hidroklorür
uygulanmasını takiben propiverin ve propiverin-N-oksitin farmakokinetik parametreleri doza
bağlı olarak doğrusaldır. Tek doz uygulama ile karşılaştırıldığında kararlı durum sırasındaki
farmakokinetiğinde değişiklik olmamıştır.
Hastalardaki karakteristik özellikler
Böbrek yetmezliği:
Kreatinin klerensi <30 ml/dak olan 12 hasta üzerinde yapılan tek doz çalışmadan çıkarılan
sonuca göre, ciddi böbrek yetmezliği, propiverin ve propiverin ana metaboliti propiverin N-
oksit’in dispozisyonunu belirgin şekilde değiştirmez. Toplam günlük doz 30 mg’ı geçmediği
sürece (örn.: günde 2 kere MICTONORM) doz ayarlaması önerilmez. Yüksek doz
uygulamasının yapılması gerektiği durumlarda (örn.:45 mg), antikolinerjik etkilerin tolere
edilebilirlik belirtisi olduğu göz önünde bulundurularak dozun dikkatli şekilde titrasyonu
önerilir.
Karaciğer yetmezliği:
Karaciğer yağlanmasına bağlı olarak hafif veya orta derecede karaciğer yetmezliği olan 12
hastanın kararlı durum farmakokinetikleri 12 sağlıklı kontrol ile karşılaştırıldığında benzer
bulunmuştur. Ciddi karaciğer yetmezliği ile ilgili veri mevcut değildir.
Pediyatrik hastalar
Pediyatrik popülasyonda farmakokinetik bilgi mevcut değildir.
Geriyatrik hastalar
Kararlı durumda (28 gün boyunca günde 3 kez uygulanan MICTONORM) vadi plazma
konsantrasyonları karşılaştırıldığında yaşlı hastalar (60–85 yaş; yaş ortalaması 68) ve genç
sağlıklı gönüllüler arasında fark görülmemiştir. Ana ilacın metabolite oranı yaşlı hastalarda
değişmeden kalmıştır. Bu durum propiverinin ana metaboliti olan propiverin-N-okside
metabolik dönüşümünün yaşa bağlı ya da atılımı sınırlandırıcı bir aşama olmadığını
göstermektedir.
Glokomlu hastalar
Açık açılı glokomlu hastalarda ve tedavi altındaki (kontrollü) kapalı açılı glokomlu hastalarda
intraoküler basıncın MICTONORM’un günde 3 defa uygulanması ile artmadığı, iki plasebo-
kontrollü çalışma ile gösterilmiştir.
9/115.3. Klinik öncesi güvenlilik verileri
İki memeli türünde yapılan uzun süreli oral doz çalışmalarında ana tedavi ile ilişkili etki
olarak karaciğerdeki değişimler (karaciğer enzimlerinde artış gibi) tespit edilmiştir.
Karaciğerdeki değişimler, karaciğer hipertrofisi ve yağ dejenerasyonu olarak tanımlanmıştır.
Yağ dejenerasyonu, tedavinin kesilmesi ile geri dönüşlü olmuştur.
Sıçanlarda gerçekleştirilen toksikolojik çalışmalarda erkek ve dişi fertilitesi ile üreme
davranışları üzerine herhangi bir etki görülmemiştir
Hayvan çalışmalarında, propiverin gebe dişilere oral yolla yüksek dozlarda uygulandığında,
yavrularda iskelet gelişiminde gerileme gözlenmiştir. Emziren memelilerde propiverin anne
sütüne geçmektedir.
Mutajenite ile ilgili herhangi bir kanıt yoktur. Erkek farelerde yapılan yüksek doz
karsinojenite çalışmalarında hepatoselüler adenom ve karsinom insidansında artış meydana
gelmiştir. Sıçanlar üzerinde yapılan karsinojenite çalışmasında, yüksek doz alan erkek
sıçanlarda hepatoselüler adenoma, böbrek adenomu ve mesane papillomu görülürken, dişi
sıçanlarda yüksek doz seviyelerinde endometriyal stromal polipler artmıştır. Hem sıçan hem
de fare tümörlerinin türe spesifik olduğu düşünüldüğü için klinik ile ilişkili olmadığına karar
verilmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilmiştir)
Toz selüloz
Magnezyum stearat
Sukroz
Talk
Ağır kaolin
Kalsiyum karbonat
Titanyum dioksit (E171)
Akasya zamkı
Koloidal susuz silika
Makrogol 6000
Glikoz monohidrat
Montan cilası
Saf su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
60 ay
10/116.4. Saklamaya yönelik özel tedbirler
25ºC’nin altındaki oda sıcaklığında, ışıktan ve nemden korunarak orijinal ambalajında
saklanmalıdır.
6.5. Ambalajın niteliği ve içeriği
MICTONORM 15 mg kaplı tablet, 56 kaplı tablet içeren PVC/Alu blister ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad. No:36
Kapaklı/Tekirdağ
Tel: 0282 999 16 00
8. RUHSAT NUMARASI(LARI)
119/77
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 04.04.2006
Ruhsat yenileme tarihi: 30.04.2015
10. KÜB’ÜN YENİLENME TARİHİ
11/11