Sayfa 1 / 10   Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için  önemli bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde,  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız. KULLANMA TALİMATI  
 
UMAN ALBUMIN 20 g/100 mL 100 mL IV infüzyon için çözelti içeren flakon  
Damar içine  uygulanır.  
Steril  
 
Etkin  madde: En az %95’i insan  albumini olan 20g/100 mL  plazma proteini.  
Yardımcı  maddeler: Sodyum klorür, sodyum kaprilat,  asetiltriptofan,  enjeksiyonluk su  
 
 
Bu Kullanma  Talimatında:  
 
1. UMAN ALBUMIN nedir ve  ne için kullanılır?  
2. UMAN ALBUMIN’i  kullanmadan önce  dikkat edilmesi gerekenler  
3. UMAN ALBUMIN  nasıl  kullanılır?  
4. Olası  yan etkiler  nelerdir?  
5. UMAN ALBUMIN’in saklanması  
 
Başlıkları  yer almaktadır. 
 1. UMAN ALBUMIN nedir  ve ne  için kullanılır?  
 
• UMAN ALBUMIN insan kanından elde edilen  albumin  isimli proteini içerir,  infüzyonluk 
çözeltidir ve kan yerine kullanılanlar  ve plazma protein fraksiyonları grubuna  dahildir. 
 
• UMAN ALBUMIN 50 mL ve 100 mL olarak piyasada bulunmaktadır. Berrak, hafif akışkan 
bir sıvıdır ve hemen hemen renksiz, sarı, amber ya da yeşil  renklidir.  
 
• UMAN ALBUMIN ambalajı , delinebilen  kauçuk  tıpalı bir flakon  içerir.  
 
• UMAN ALBUMIN,  hacim  yetersizliğinin  gösterildiği  kan hacim  dolaşımının  yenilenmesi 
ve korunması  gibi aşağıdaki durumlarda  kullanılır : 
 
- Kronik karaciğer  hastalarında (Child  sınıflandırılmasına  göre CHILD -C grubunda olup 
massif refrakter  asiti olan ve kan albumin düzeyi < 2 g/dL olarak saptanan),  
- Asit varlığında  karın  zarı iltihabı (spontan bakteriyel  peritonit)  gelişen  hastalarda tedaviye 
yardımcı olarak,  Sayfa 2 / 10   - Plazmaferez  (plazma değişim tedavisi) sırasında kan albumin düzeyinden bağımsız  olarak,  
- Kemik iliği naklinde (kök hücre transplantasyonu) ve karaciğer damarlarında meydana   gelen  
daralma durumlarında  (veno oklüzif hastalık),  
- Vücutta yetersiz kan dolaşımı ile kendini gösteren aşırı düşük kan basıncının neden olduğu  
şok durumunda ve  kan albumin düzeyi < 2 g/dL olan  yoğun bakım  hastalarında,  
- Böbrek hastalığı (nefrotik  sendrom) olan 0-6 yaş grubu (pediyatrik  yaş grubu) çocuklarda ve 
kan albumin düzeyi ≤2 g/dL olan ve beraberinde göğüs boşluklarında  sıvı birikmesi 
durumlarında (plevral efüzyon), karın boşluğunda sıvı toplanması (asit)  ve akciğerinde  de sıvı 
birikmesi durumu olan çocuk hastalarda,  
- Gebelik zehirlenmesinde (toksemisinde); kan albumin düzeyi ≤2 g/dL olan olgularda  
(preklampsi ve eklampsi  tablolarında),  
- İlaç veya cerrahi gelişim sonucunda yumurtalıkların aşırı uyarılması (i yatrojenik over  
hiperstimülasyon) (OHSS) sendromunda; albumin plazma düz eyi ≤2 g/dL altında olan  ve 
beraberinde akciğerde  su toplanması  (plevral  efüzyon), asit, akciğer  ödemi  semptom ve 
bulgularında, 
- Hastanede yatan şeker hastalığına (diyabet) bağlı gelişen böbrek hastalarında görülen 
(diyabetik nefropatili hastalarda) sınıf I V kalp yetmezliğinde, tedaviye yanıtsız ödem  ve kan 
hacmi düşüklüğü varlığında, (hipervolemide), kan albumin düzeyi ≤2,5 g/dL  olduğunda  
diüretik  tedaviye yardımcı  olarak kısa süreli kullanılabilir. 
 
Bitmiş ürün formülasyonunda hayvansal kaynaklı yardımcı madde mevcut değildir.   2. UMAN ALBUMIN’i kullanmadan önce dikkat edilmesi gerekenler   
 UMAN ALBUMIN’i  aşağıdaki  durumlarda  KULLANMAYINIZ  
 Eğer,  
• UMAN ALBUMIN veya  UMAN  ALBUMIN’in  içindeki yardımcı  maddelerden  (yukarıda  
listelenmiştir)  herhangi birine  karşı  alerjiniz  ya da  aşırı duyarlılığınız  varsa,  
• Ciddi anemi (kansızlık)  ve kalp yetmezliği durumunuz varsa.  
UMAN ALBUMIN’i aşağıdaki durumlarda DİKKATLİ KULLANINIZ   
 
Virüs  güvenliği  
UMAN  ALBUM IN, insan kanının sıvı olan kısmından  (plazmasından)  elde edilir.  Üretimi  
için pek çok insanın kanı  toplanmakta ve bu kanların  plazmasından  yararlanılmaktadır. 
İlaçlar  insan kanı  ya da plazmasından  üretildiğinde,  hastalara geçebilecek hastalık 
nedenlerini önlemek için bir dizi önlemler alınır.  Bunlar, hastalık  taşıma riski olan kan 
vericilerini saptamak ve dışarıda bırakıldıklarından emin olmak  için, kan ve plazma 
vericilerinin dikkatli bir şekilde seçimini ve her bir kan bağışının ve  plazma  havuzlarının,  
hastalıklara yol açan virüs  ve diğer etkenler ile enfeksiyon  belirtileri  açısından  test 
edilmesini içerir.  Bu ürünlerin  üreticileri  ayrıca, kanın ve plazmanın işlenmesi sürecine 
virüs ve diğer hastalık bulaştırıcı etkenleri arındıracak ya  da etkisiz hale  getirecek  
basamakları da dahil e derler.  
 
 Sayfa 3 / 10   Bütün bu önlemlere rağmen, insan kanından ya da plazmasından hazırlanan ilaçlar  
hastalara uygulandığında, hastalıklara yol açan etkenlerin bulaşma olasılığı tamamen  
ortadan kaldırılamaz. Bu ayrıca henüz bilinmeyen ya da sonradan ortaya çıkan virüsler 
(AIDS hastalığına neden olan HIV virüsü, karaciğer hastalığına neden olan Hepatit A, 
Hepatit B ve Hepatit C virüsleri, parvovirüs B19 gibi virüsler) veya deli dana hastalığı  
(Creutzfeld -Jacobs  hastalığı) gibi  diğer  etkenler  için de  geçerlidir.  
 
Bu nedenle ileride oluşabilecek bir hastalıkla kullanılmış ürün arasındaki bağlantıyı  
kurabilmek için, kullandığınız ürünün adı ve seri numarasını kaydederek bu kayıtları  
saklayınız.  
 
Belirlenmiş prosedürlerle, Avrupa Farmakopesi spesifikasyonlarına göre üre tilmiş  albumin  ile 
virüs  geçişi ne dair herhangi  bir rapor bulunmamaktadır. 
 
Ayrıca;  
Düzenli ve tekrarlanan sürelerle UMAN ALBUMIN kullanmanız gerekiyorsa doktorunuz,  
hastalık yapıcı etkenlerin size bulaşmasını önlemek için uygun aşılarınızı (Hepatit A, Hep atit B 
vb.) yaptırmanızı önerebilir. 
 
UMAN ALBUMIN’i kullanmadan önce doktorunuza, eczacınıza ya da hemşirenize danışınız. 
Eğer geçmişte insan albuminine karşı alerjik bir reaksiyon (hipersensitivite) geçirdiyseniz, 
doktorunuzu ya da hemşirenizi derhal bilgilendiriniz.  
 
• UMAN ALBUM IN’in kullanımına  bağlı  olarak  aşırı duyarlılık  (hipersensitivite)  
reaksiyonları görülebilir. Aşırı duyarlılık reaksiyon belirtileri; yüzde, dudakta, dilde  şişlik, 
yutkunmada zorluk, enjeksiyon veya infüzyon bölgesinde ya nma, batma, üşüme       hissi , yüzde 
kızarıklık, baş ağrısı, deride döküntü ve kabarcıklar, tansiyonda düşme,  uyuşukluk, mide 
bulantısı, kalp çarpıntısı, göğüste daralma, titreme, kusma, hırıltılı solumadır. Bazen  de bu 
yan etkiler  baygınlık hali, baş dönmesi  ve bilinç  kaybı  durumuna (ciddi anafilaktik şok) 
ilerleyebilir. Bu nedenle bu belirtilere karşı dikkatli olmalısınız  ve bu belirtilerden  herhangi  
birinin  sizde görülmesi  halinde  derhal  doktorunuza  bildiriniz.  Bu durumda  tedavi  
durdurulmalı  ve uygun  şok tedavisine   geçilmelidir . 
 
• Bazı hastalık  durumlarınız  varsa doktorunuz  bu ilacı kullanırken özel dikkat  
gösterecektir.  Bu durumların bazı örnekleri  şunlardır:   
₋ Vücudun aşırı sıvı kaybetmesi  durumunda  (dehidratasyon)  
₋ Kalbin  kanı pompalama  özelliğinin  bozulması  durumunda  (dekompanse  kalp  yetmezliği)   
₋ Yüksek kan basıncında  (hipertansiyon)  
₋ Sindirim kanalının yutak ve mide  arasında kalan  kısmında  yara ve iltihap  oluşumlarında  
(özefagus  varisi)  
₋ Şiddetli nefes darlığı, yüzün morarması, köpüklü bazen de kanlı balgamla kendini belli   eden  
akciğer  içinde  sıvı birikmesi durumunda (akciğer ödemi)  
₋ Kan pıhtılaşma  bozukluklarında  ve kanamalı  hastalıklara  yatkınlık  durumunda    
(hemorajik diatez)  
₋ Böbrek yetmezliğinde  (renal  ve postrenal  anüri  – azalmış ya da eksik idrar üretimi ) 
₋ Şiddetli kansızlık  (kırmızı kan hücrelerinin ve/veya oksijen taşıyan maddelerin eksikliği)  Sayfa 4 / 10   ₋ Dolaşan  kan hacminin  aşırı  miktarda  artışı (hipervolemi)  
₋ Vücutta  su miktarının  aşırı artışı,  vücutta  aşırı miktarda  su toplanış ı (hiperhidrasyon) , 
hemadilüsyon (kanın sulanması)  
 
Size konsantre  albumin  verileceği  zaman , vücudunuzda yeterli  derecede su bulunması  gerekir.  
Doktorunuz, dolaşımınızda aşırı yüklenme ve hiperhidrasyon ( aşırı su yüklenmesi ) olasılığına 
karşı dikkatle  izlenmenizi sağlayacaktır.  
 
Ayrıca UMAN ALBUMIN gibi, 200 -250 g/L’lik konsantrasyonlardaki insan albumin 
çözeltilerindeki elektrolitler (tuzlar), 40 – 50 g/L insan albumin çözeltisi ile karşılaştırıldığında 
nispeten düşük miktardadır, bu nedenle doktorunuz elektrolit durumunuzu (kanı nızdaki tuz 
konsantrasyonu) takip etmelidir ve elektrolit dengesinin düzeltilmesi veya korunması için uygun 
tedbirleri almalıdır (Bkz. Bölüm “Aşağıdaki bilgiler bu ürünü uygulayacak sağlık personeli içindir”).  
 
Albumin çözeltileri enjeksiyonluk su ile sey reltilmemelidir, çünkü bu durum, alıcılarda hemolize 
(kırmızı kan hücrelerinin yıkımı) neden olabilir.  
Eğer y üksek hacimde albumin veril ecekse, doktorunuz tarafından pıhtılaşma ve hematokrit 
kontrolleri nizin  yapılması gereklidir. Doktorunuz diğer  kan bile şenlerinin (koagülasyon faktörleri, 
elektrolitler, trombositler ve eritrositler  (kırmızı kan hücreleri) ) uygun miktarlarda  olması için 
gerekli önlemler i alacaktı r. Eğer hemotokrit %30’un altına düşerse, kanınızın oksijen taşıma 
kapasitesini sürdürmek için, doktorunuz size eritrosit süspansiyonu verilmesini gerekli görebilir.  
 Dozaj ve infüzyon hızı dolaşım durumunuza göre ayarlanmadığı zaman, kan hacminizde bir artış 
(hipervolemi) meydana gelebilir. Aşağıda ki belirtilerden bazılarını fark ederseniz derhal 
doktorunuzu bilgilendiriniz çünkü infüzyonun hemen durdurulması gerekir: Baş ağrısı, dispne 
(nefes darlığı), jugular ven konjesyonu (şah damarlarında aşırı kan toplanması), kan basıncında artış, ven basıncında yükselme, akciğer ödemi.  
 
Bu uyarılar  geçmişteki herhangi  bir dönemde  dahi olsa sizin  için geçerliyse lütfen  doktorunuza  
danışınız. 
 
UMAN ALBUMIN’in  yiyecek  ve içecek  ile kullanılması  
İnsan albumini kanın normal bir bileşeni olduğundan, uygulama  yöntemi  açısından yiyecek  ve 
içeceklerle etkileş imi olması beklenmez.  
 Hamilelik  
İlacı kullanmadan önce  doktorunuza veya eczacınıza danışınız.  
 
Hamileyseniz, hamile olduğunuzu düşünüyor veya çocuk sahibi olmayı planlıyorsanız, ilacı 
almadan önce doktorunuza ya da eczacınıza danışınız. 
 
Hamileyseniz  bu durumu doktorunuza  bildiriniz.  Doktorunuz  UMAN  ALBUMIN’in  kullanılıp  
kullanılamayacağına  karar  verecektir.  UMAN  ALBUMIN’in  gebe  kadınlarda  kullanım  
güvenilirliği,  kontrollü  klinik  deneyler  ile tespit edilmemiştir.  Ancak albumin ile klinik Sayfa 5 / 10   deneyimler hamilelik sırasında veya fetüs (gebeliğin 3.ayından doğuma kadar anne rahmindeki 
canlıya verilen ad) ve yeni doğanda hiçbir zararlı etki beklenmediğini göstermektedir. Hayvanlarda UMAN ALBUMIN ile üreme çalışması yapılm amıştır. Ayrıca insan albumini kanın 
normal bir bileşenidir.  
 Genel olarak, hamilelerde yerine koyma tedavilerinde kullanılması gerektiğinde, özel dikkat 
gösterilmelidir.   
Tedaviniz sırasında hamile olduğunuzu fark ederseniz hemen doktorunuza veya eczacı nıza 
danışınız.  
 
Emzirme  
İlacı kullanmadan önce  doktorunuza veya eczacınıza  danışınız.  
 
Emziriyorsanız bu durumu doktorunuza bildiriniz. Albumin emzirme döneminde gerektiği  
takdirde  kullanılabilir.  
 
Araç ve makine  kullanımı  
UMAN ALBUMIN’in  araç ve makine  kullanımı  üzerinde  ya hiçbir  etkisi yoktur ya da bu etki 
ihmal edilebilir düzeydedir . 
 
UMAN ALBUMIN’in  içeriğinde bulunan bazı  yardımcı  maddeler hakkında  önemli  bilgiler  
UMAN ALBUMIN her 100 m L’lik flakonda 13,65 mmol (314 mg) sodyum ihtiva eder. Bu  
durum  kontrollü sodyum  diyetinde  olan hastalar  için göz önünde  bulundurulmalıdır. 
 
Diğer ilaçlar  ile birlikte  kullanımı  
İnsan  albuminin  diğer  tıbbi  ürünlerle  bilinen  özel  bir etkileşimi yoktur.  
 
UMAN ALBUMIN başka tıbbi ürünlerle,  tam kan ve eritrosit süspansiyonu ile 
karıştırılmamalıdır  (“Aşağıdaki bilgiler bu ürünü uygulayacak sağlık personeli içindir” 
bölüm ünde  önerilen  çözeltiler  hariç) . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza  bunlar hakkında bilgi veriniz.  
 
3. UMAN ALBUMIN nasıl kullanılır?  
 
Uygun  kullanım  ve doz/uygulama sıklığı  için talimatlar:  
Doktorunuz  hastalığınıza  bağlı  olarak  ilacınızın  dozunu belirleyecek  ve size uygulayacaktır. 
 Uygulama yolu  ve metodu:  
UMAN ALBUMIN;  damar  içine  (intravenöz)  doğrudan  veya  izotonik  bir çözelti  içinde  
seyreltilerek  (örneğin %5 glukoz  ve % 0,9 sodyum  klorür)  uygulanır. 
 
 
 
 Sayfa 6 / 10   Değişik yaş  grupları:  
 
Çocuklarda  kullanımı:  
UMAN ALBUMIN'in  çocuklarda güvenliliği  ve etkililiği kontrollü klinik  araştırmalarla  
kanıtlanmamıştır ve çocuk nüfustaki kullanımı sadece tıbb i uygulamalara dayanmaktadır. Bu 
nedenle,  UMAN ALBUMIN  çocuklarda yalnızca,  açıkça gerekli  olması halinde  kullanılmalıdır.  
 
Yaşlılarda  kullanımı:  
Veri bulunmamaktadır.  
 
Özel  kullanım  durumları:  
Böbrek/  Karaciğer yetmezliği:  
Alüminyum  içeriğinin  200 µg/L’den fazla  olmadığı durumlarda  diyaliz  hastalarına  uygulanabilir. 
Aynı zamanda kan albumin düzeyi ≤ 2 g/dL olarak saptanan kronik karaciğer  hastalarında  
kullanılabilir.  
 Eğer etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız  ile konuşunuz.  
 Kullanmanız  gerekenden  daha  fazla  UMAN ALBUMIN kullandıysanız  
İnfüzyon hızı ve dozajı yüksek ise kan hacmi artışı (hipervolami) oluşabilir. Bu durumda ilk 
olarak kardiyovasküler aşırı yüklenmesinin klinik belirtileri (baş ağrısı, dispne ( nefes darlığı ), 
juguler ven konjesyonu ( şah damarlarında aşırı kan toplanması) , kan basıncının artması, ven 
basıncının yükselmesi ve  akciğer  ödemi  (el ve ayaklarda soğukluk, kalp atışının  hızlanması,  ağız 
ve dudaklarda  morarma,  hızlı nefes  alıp verme)  gibi belirtilerden  en az birini  fark ettiyseniz  
hemen  doktorunuza  haber  veriniz.  Çünkü bu durumda  infüzyonu hemen  durdurmak gerekir  ve 
hemodinamik parametrelerin dikkatle izlenmesi gerekir. Ayrıca, idrar üretimi ve kalp işlevleri 
klinik  durumun ciddiyetine  göre  artırılmalıdır.  
 UMAN  ALBUMIN’den  kullanmanız  gerekenden  fazlasını  kullanmı şsanız  bir doktor  veya eczacı  
ile konuş unuz. 
 
UMAN ALBUMIN’i  kullanmayı unutursanız  
Unutulan dozları  dengelemek için çift doz  almayınız,  doktorunuz  ile görüşünüz. 
 
Doktorunuz  atlanan  dozun ne  zaman  uygulanacağına  karar  verecektir.  
Takip  eden  dozun yeni  uygulama  zamanı  için doktorunuzun talimatlarına  uymanız önemlidir. 
 
UMAN ALBUMIN ile tedavi  sonlandırıldığındaki oluşabilecek  etkiler 
Veri bulunmamaktadır.  
 
4. Olası yan  etkiler nelerdir?  
Tüm ilaçlar gibi UMAN ALBUMIN’in içeriğinde bulunan maddelere duyarlı olan kişilerde  yan 
etkiler  olabilir.  
 
 Sayfa 7 / 10   Yan etkiler aşağıdaki kategorilerde gösterildiği şekilde sıralanmıştır. 
Çok yaygın : 10 hastanın  en az birinde görülebilir. 
Yaygın : 10 hastanın  birinden az, fakat  100 hastanın  birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın  birinden az görülebilir  fakat  10.000 hastanın  birinden fazla 
   görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden  hareketle tahmin  edilemiyor.  
 
Aşağıdaki  yan etkilerden  biri olursa, kullanmayı  durdurunuz  ve DERHAL  doktorunuza   
bildiriniz  veya size en yakın hastanenin acil  bölümüne  başvurunuz:  
 
• Şok gibi şiddetli reaksiyonlar  (Bu gibi durumlarda infüzyon derhal durdurulmalı ve 
uygun bir tedavi başlatılmalıdır)  
Bu çok ciddi  bir yan etkidir. Görülme  sıklığı oldukça  seyrektir.  
 
Eğer  bu sizde mevcut  ise, sizin  UMAN ALBUMIN’e  karşı  ciddi  alerjiniz  var  demektir.   
 Acil tıbbi müdahaleye  veya  hastaneye yatırılmanıza  gerek  olabilir.  
 İnsan albumini çözeltileri ile tedaviden sonra genellikle aşağıdaki yan etkiler ortaya çıkabilir . 
 
• Ürtiker  
• Mide bulantısı  
• Yüzde kızarma  
• Ateş 
 
Bu hafif reaksiyonlar seyrek olarak meydana gelebilir ve bu reaksiyonlar, infüzyon hızı 
yavaşladığında  veya  infüzyon durdurulduğunda  hızla kaybolur.   
 
Tıbbi ürünün pazarlanan kullanımı sırasında UMAN ALBUMIN uygulamasını takiben 
raporlanan yan etkiler aşağıda listelenmiştir.  
 
Bilinmiyor  
• Ürtiker  
• Kaşıntı ( Pirurit) 
• Nefes darlığı  (Dispne ) 
• Düşük kan basıncı (Hipotansiyon)  
• Ciltte kızarıklık ( Eritem)  
• Üşüme hissi (Chills)  
• Yüksek ateş ( Pireksi ) 
• Titreme ( Tremor ) 
 
   Sayfa 8 / 10   Çocuklarda ilave yan etkiler  
Pediyatrik popülasyon için hiçbir özel veri olmamasına rağmen, etkililik ve güvenlilik ile ilgili 
yayınlanan  birkaç çalışma, doz aşımı  konusunda dikkatli olunması  koşuluyla, aynı hastalı ğı 
yaşayan  yetişkin ler veya çocuk lar arasında büyük farklılıklar olmadığını göstermiştir.  
 
Virüs  güvenliliği  konusunda (ayrıca bakınız:  “özel  kullanım  uyarıları ve  önlemleri”).  
 Eğer  bu kullanma talimatında bahsi geçmeyen  herhangi bir yan etki ile karşılaşırsanız,  
doktorunuzu veya  eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  0 
800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kull anmakta olduğunuz ilacın  
güvenliliği  hakkında  daha  fazla bilgi edinilmesine  katkı  sağlamış  olacaksınız.  
 
5. UMAN ALBUMIN’in Saklanması  
UMAN  ALBUMIN’i  çocukların göremeyeceği,  erişemeyeceği  yerlerde ve ambalajında 
saklayınız. 
 30°C altındaki sıcaklıkta ürünü saklayınız.  
Işıktan korumak için orijinal ambalajında saklayınız. 
Dondurmayınız.  
Dondurulmuş  ürünleri çözüp kullanmayınız.  
Saklama koşullarına kesinlikle uyulmalıdır.  
 
Çözeltide  bulanıklık veya tortu  olduğunu fark ederseniz UMAN  ALBUMIN’i  kullanmayınız.   
Bu durum proteinin stabil olmadığını veya  çözeltinin bozulmuş  olduğunu gösterir.  
 
Ambalajı açıldıktan  sonra ürün derhal  kullanılmalıdır.  
 
Son kullanma  tarihiyle  uyumlu olarak kullanınız . 
 Ambalajın üzerinde  belirtilen  son kullanma tarihinden sonra UMAN  ALBUMIN’i  
kullanmayınız.  Çevreyi  korumak amacıyla  kullanmadığınız  UMAN  ALBUMIN’i  şehir  suyuna veya çöpe  
atmayınız. Bu konuda eczacınıza danışınız.  
 Son kullanma tarihi geçmiş  veya kullanılmayan  ilaçları  çöpe atmayınız!  Çevre ve Şehircilik  
Bakanlığınca  belirlenen toplama  sistemine veriniz.  
 
  
 Sayfa 9 / 10   Ruhsat  sahibi : 
Kedrion Betaphar  Biyofarmasötik  İlaç Sanayi  ve Ticaret  A.Ş.  
Çankaya Mahallesi  Cemal  Nadir Sk. No  18/1  
Çankaya/ Ankara   
Tel: 312 - 419 15 27 
Faks:  312 -  419 66 30  
 
Üretim yeri:  
Kedrion S.p.A. - Kedrion S.p.A. -  Loc.  Bolognana, 55027 Gallicano  (Lucca), İtalya  
 
Bu kullanma talimatı  …………………  tarihinde  onaylanmıştır. 
 
 
 
AŞAĞIDAKİ  BİLGİLER  BU ÜRÜNÜ UYGULAYACAK  SAĞLIK  PERSONELİ  
İÇİNDİR  
 
Albumin preparatlarının konsa ntrasyonu, dozu ve infüzyon hızı her bir hastanın bireysel 
gereksinimine  göre ayarlanmalıdır. Gerekli olan doz, hastanın kilosuna, travma ya da hastalığın 
şiddetine, devam etmekte olan sıvı  ve protein kaybı na bağlıdır. Gereken dozun belirlenmesinde 
plazma alb umin düzeyleri değil, dolaşımdaki hacmin yeterliliğinin ölçül mesi  esas alınmalıdır . 
İnfüzyon hızı, her bir hastanın bireysel durumuna ve endikasyona göre ayarlanmalıdır. Plazma 
değişim inde infüzyon hızı, uzaklaştırma hızına göre  ayarlanmalıdır.  
 
UMAN ALBUMIN  uygulandığında, hastanın  hemodinamik performansı  düzenli  olarak  
izlenmelidir.  
 
Hemodinamik  performans izlenirken:  
₋ Atardamar  kan basıncı  ve nabız  sayısı  
₋ Merkezi  toplardamar  basıncı  
₋ Pulmoner  arter kapanma basıncı  
₋ İdrar çıkışı 
₋ Elektrolit 
₋ Hematokrit/hemoglobin  
 UMAN ALBUMIN, bitmiş ürün alüminyum içeriğinin 200 mikrogram/L ’den fazla olmadığı  
durumlarda  diyaliz  hastalarına uygulanabilir. 
İnsan albumini; intravenöz olarak doğrudan veya izotonik bir çöz elti içinde seyreltilerek (örneğin 
%5 glukoz ve %0,9 sodyum klorür) uygulanır.  
 İnsan albumin 200 veya 250 g/ L ’in kolloid- ozmotik etkisi yaklaşık olarak kan plazmasının dört 
katıdır.  
 Bundan dolayı, konsantre  albumin  uygulandığı  zaman,  hastaların  yeterin ce hidrate  olduklarından 
emin  olunmalıdır.  Hastalar  dolaşım  hacminin  artması  ve hiperhidratasyon olasılığına  karşı 
dikkatlice  izlenmelidir.  
Sayfa 10 / 10    
200–250 g/ L insan albumin çözeltisindeki elektrolitler, 40 –50 g/L insan albumin çözeltisi ile 
karşılaştırıldığında nispeten düşüktür . Albumin verildiği zaman hastaların elektrolit seviyeleri  
takip edilmelidir ve elektrolit dengesinin düzeltilmesi veya korunması için uygun tedbirler  
alınmalıdır.  
 
Albumin çözeltileri enjeksiyonluk su ile dilüe edilmemelidir çünkü alıcılarda hemolize neden  
olabilir.  
 
Nispeten  büyük  hacim replasmanı  gerek liyse , koagülasyon ve hematokrit kontrolü gereklidir . 
Diğer  kan bileşenlerinin  yeteri  kadar  yerine  koyulduğunu garanti  etmek  için gerekli  önlemler  
alınmalıdır  (koagülasyon faktörleri,  elektrolitler,  plateletler  ve eritrositler).  
 
Yüksek hacimde uygulanacağı zaman, ürün kullanılmadan önce oda sıcaklığına veya vücut sıcaklığına getirilmelidir.  
 
Kullanılmamış  olan ürünler  ya da atık materyaller  “Tıbbi  Atıkların  Kontrolü Yönetmeliği”  ve 
“Ambalaj  Atıklarının  Kontrolü Yönetmeliği”ne  uygun olarak  imha  edilmelidir.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 