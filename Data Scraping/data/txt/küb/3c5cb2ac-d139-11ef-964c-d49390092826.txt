Geroxalen Kapsül
KISA ÜRÜN BİLGİLERİ (KÜB)
1. BEŞERİ TIBBİ ÜRÜNÜN ADI
GEROXALEN Kapsül
2. KALİTATİF VE KANTİTATİF BİLEŞİM
Etkin madde:
Her kapsül 10 mg 8-Metoksipsoralen (metoksalen) içerir.
Yardımcı maddeler:
Titanyum dioksit.
Tüm yardımcı maddeler için bölüm 6.1.’e bakınız.
3. FARMASÖTİK FORM
Yumuşak kapsül.
4. KLİNİK ÖZELLİKLER
4.1. Terapötik endikasyonlar
Ağır ve çok ağır psoriasis vulgaris vakalarının tedavisinde endikedir.
4.2. Pozoloji ve uygulama şekli
Vücut ağırlığı dozaj
40 kg’a kadar 10 mg
40 - 50 kg 20 mg
50 - 60 kg 30 mg
60 kg’ın üstü 40 mg (en çok 50 mg’a kadar)
UV ışığına az hassas olan hastalarda, uzun süreli ışınlama yapmamak için dozaj
artırılabilir. Belirlenen dozaj UVA ışınlamasından 1 saat önce alınmalıdır.
Hasta semptomlarından kurtulunca ve klinik semptomlar azalır azalmaz tedavi aralıklı
olarak değişmemiş dozlarla sürdürülür: ilk ay, haftada iki defa, daha sonra takibeden ay
haftada bir kez PUVA terapisi uygulanır. Bu iki aylık tedavi sonunda hasta hala
semptomsuz ise, bu durumlarda uzun süreli remisyon beklendiğinden tedavi kesilebilir.
Toplam 8-metoksipsoralen dozu ve UV-A radyasyonu mümkün olduğu kadar düşük
tutulmalıdır.
Uygulama şekli:
Blister poşeti içindeki kapsül itilerek çıkartılır ve bütün olarak yutulur.
Kapsüller tercihen bir miktar süt veya kuru ekmekle birlikte UVA uygulamasından bir
saat önce alınmalıdır.
İlaç alımından bir saat sonra, en düşük fototoksik dozu saptamak için (minimal eritem
ortaya çıkaran) farklı UVA dozlarıyla foto test yapılmalıdır. Bu, ilk terapötik doz
olacaktır.
Başlangıçta tedavi günde bir kez olacaktır, fakat çoğunlukla haftada dört kez olacak
şekilde yürütülür. İki başarılı tedavi gününden sonra tedaviye bir gün ara verilmelidir.
Alışkanlık:
Geroxalen_KUB_0709 1Geroxalen Kapsül
Alışkanlık bildirilmemiştir. Ancak tedavi sırasında artan pigmentasyon nedeniyle
radyasyon dozunda herhangi bir gerekli artış yavaş bir şekilde ve kademeli olarak
yapılmalıdır. Doz artışlarının miktarı ve süresi foto test sonuçlarına göre seçilmelidir.
Özel popülasyonlara ilişkin ek bilgiler:
Böbrek/karaciğer yetmezliği: GEROXALEN, ağır böbrek/karaciğer yetmezliği olan
hastalarda kontrendikedir (bölüm 4.3.’e bakınız).
Pediyatrik popülasyon: GEROXALEN 12 yaşın altındaki çocuklarda kontrendikedir
(bölüm 4.3.’e bakınız).
Geriyatrik popülasyon: Yaşlılarda farklı bir doz ayarlamasına gerek yoktur.
4.3. Kontrendikasyonlar
GEROXALEN aşağıdaki vakalarda kullanılmamalıdır
• psoralenlere aşırı hassasiyet
• ağır karaciğer ve böbrek yetmezliği
• ışığa aşırı duyarlılık yapan hastalıklar:
Porfiri (porphyria cutanea tarda, porphyria variegata, protoporphyria erythropoetica),
kseroderma pigmentosum, polimorfik fotodermatozlar.
• lupus eritematosus
• albinizm
• invaziv melanoma veya skuamoz hücreli deri karsinomu
• sitostatikler ile veya iyonize radyasyonla eş zamanlı tedavi
• 12 yaşın altındaki çocuklar
• hamilelik ve laktasyon dönemi (bölüm 4.6.’ya bakınız).
Nisbi kontrendikasyonlar (mümkünse bu vakalarda PUVA terapisi kullanılmamalıdır):
• Kömür katranı tedavisi veya arsenik preparatlarıyla tedavi, UVB ya da X-ray
radyasyon terapisi gibi diğer risk faktörlerine önceden maruz kalmış olmak.
4.4. Özel kullanım uyarıları ve önlemleri
Fotokemoterapi, bu alanda özel eğitim görmüş ve uygun radyasyon ekipmanlarına sahip
personel ve kuruluşlar tarafından yapılmalıdır. Bunun dışında GEROXALEN tedavisi
uygun değildir.
Hastalar tedaviye başlamadan önce uygun dozajı belirlemek için dikkatli bir şekilde test
edilmelidir. Fotokemoterapi için UVA aralığında, fakat UVB veya UVC radyasyon
yayımıyla alakasız, sabit bir şekilde muntazam dozlar yayan özel UVA lambaları
kullanılmalıdır. Yayılan UVA enerjisinin (Joul olarak, J/cm2 radyasyona maruz kalmanın
hesaplanması) kesin ve sabit ölçümü için gerekli araçlar kadar uygun emniyet araçları da
mevcut olmalıdır.
Foto test, hassas vücut bölgelerine (gluteal ve inguinal bölge) yapılmalıdır. Hastalar
testten önceki 24 saat sırasında güneş banyosu yapmamalıdır, güneş yanığının olması test
sonuçlarını yanlış yorumlanmasına yol açabilir. Eritem ortaya çıkarsa radyasyon dozu
arttırılmamalıdır.
Kornea UV-A radyasyonuna geçirgen olduğundan, GEROXALEN alımından sonraki ilk
8 saat esnasında güneş gözlükleri (yeşil veya gri plastik camlı gözlükler) kullanılmalıdır:
UV-A’ya maruz kalma esnasında gözler ışık geçirmez bir koruyucu örtüyle tamamen
korunmalıdır.
Geroxalen_KUB_0709 2Geroxalen Kapsül
GEROXALEN güneş ışığı ile de aktive olabileceğinden, hastalar uygulamadan sonra en
az 8 saat süreyle, pencere önünden bile olsa uzun süre güneş ışığında kalmaktan
kaçınmalıdır. Güneş banyosundan tedavi süresince kaçınılmalıdır.
Tedaviye başlamadan önce ve daha sonra yıllık aralıklarla dikkatli bir göz muayenesi
yapılmalıdır.
Kan sayımı, antinükleer antikorlar, karaciğer ve böbrek fonksiyonları tedavi
başlangıcında ve tedavi süresince her 6 ila 12 ayda bir test edilmelidir.
Epilepsi şikayeti olan hastalar açısından, UVA fluoresan lambalarının titrek ışığı
epileptik nöbeti tetikleyebileceği akılda bulundurulmalıdır.
GEROXALEN kapsüller güneşte bronzlaştırıcı ajan olarak kullanılamaz! Uygun olmayan
kullanımı ağır yanıklara ve deri kanseri gelişme riskinde artmaya yol açabilir.
Erkek genital bölgesinde skuamoz hücreli karsinom riskinde artma bildirildiği için
ışınlama esnasında bu bölge tam olarak korunmalıdır. Genital bölgenin korunması, yatar
pozisyonda ışınlanıyorlarsa kadın hastalarda da gereklidir.
Yağlı merhemler ve antihistaminikler kaşıntıyı iyileştirmek için kullanılabilir.
Özel dikkat gerektiren vakalar:
• Genç hastalar
• Cilt tipi I ve II olan hastalar
• Deri tümörü hikayesi olan hastalar
Bu hastalarda PUVA terapisi sadece yararın riske göre fazla olduğunda kullanılmalıdır.
• Basaloma, spinaloma, Dubreuilh melanozisi, enfeksiyon kaynaklı lökodermi (PUVA
terapisi esnasında, bu hastalıklardan herhangi biriyle etkilenen herhangi bir deri
bölgesi radyasyondan önce mutlaka üzeri kapatılmalıdır.)
• Herpes simpleks
• Afaki, katarakt, eritroretinit, glokom
• Kardiyak ve dolaşım bozukluğu olan hastalar (bu hastalar tercihen yatay pozisyonda
ışınlanmalıdır).
Yan etki ve hamilelik oluşursa derhal doktor ile temas kurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Sitotoksik veya antralin, kömür katranı, griseofulvin, nalidiksik asit, sulfonamidler,
tetrasiklinler, halojenli salisilanilin türevleri, tiazidler, fenotiazinler, sulfonilüreler,
metilen mavisi, toluidin mavisi, rose bengal, metil oranj, kumarin türevi oral
antikoagülanlar gibi diğer ışığa karşı duyarlılık oluşturan maddelerle birlikte tedavi
durumunda dikkatli bir şekilde kullanılmalıdır.
Fenitoin, psoralenlerin metabolizmasını arttırabilir.
Birlikte retinoid uygulanması mümkündür ve relapse riskini azaltabilir.
4.6. Gebelik ve laktasyon
Genel tavsiye:
Gebelik kategorisi: C/D.
Geroxalen_KUB_0709 3Geroxalen Kapsül
Çocuk doğurma potansiyeli bulunan kadınlar/Doğum kontrolü:
Çocuk doğurma potansiyeli bulunan kadınlar tedavi süresince gebe kalmaktan
kaçınmalıdır.
Gebelik dönemi:
GEROXALEN, gebelik döneminde kontrendikedir.
Laktasyon dönemi:
GEROXALEN, laktasyon döneminde kontrendikedir.
Üreme yeteneği:
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerinde hiçbir olumsuz etkisi bildirilmemiştir.
4.8. İstenmeyen etkiler
Sinir sistemi hastalıkları:
Seyrek (≥1/10000 ila 1≤1000)
• başağrısı,
• sinirlilik,
• uykusuzluk,
Gastrointestinal hastalıkları:
Seyrek (≥1/10000 ila 1≤1000)
• bulantı,
• kusma.
Deri ve deri altı doku hastalıkları:
Seyrek (≥1/10000 ila 1≤1000)
• eritem,
• deride kabarcıklar,
• kaşıntı,
• ikinci derecede yanıklar dahil, güneş yanığı benzeri eritemler ve büllöz deri
döküntüleri (sadece aşırı doz UVA radyasyonuyla gözlenmiştir: bu semptomlar
uygulamadan sonraki 48-72 saate kadar en üst düzeylerine erişmediğinden, radyasyon
dozu asla iki ardışık günde arttırılmamalıdır)
• saç renginin açılması (GEROXALEN kullanımı geçici olarak kesildiğinde tamamen
geri dönüşlüdür)
Uzun dönem PUVA terapisinin yan etkileri:
• Hiperkeratoz,
• deride erken yaşlanma,
• maküler pigmente lezyonlar,
• zaman zaman kan sayımında değişiklikler,
• karaciğer ve böbrek hasarı,
• deride skuamoz hücreli karsinoma riskinde artış [Bu risk özellikle erkek genital
bölgesinde yüksektir, fakat kadın hastalar da bu kuralın dışında tutulamaz (bölüm
4.4.’e bakınız)].
Geroxalen_KUB_0709 4Geroxalen Kapsül
4.9. Doz aşımı ve tedavisi
Doz aşımı:
Akut aşırı doz şiddetli kusma ile sonuçlanır.
Tedavisi:
Kusma zorlanmalıdır ve hasta en az 24 saat karanlık bir odada tutulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik antipsöriatikler-psoralenler, ATC kodu: D05B A02.
8-metoksipsoralen (8-MOP) furokumarin sınıfına dahildir, uzun-dalga ultraviyole
radyasyonunun etkisiyle (UV-A, dalgaboyu 320 - 400 nm ) fotosensitif bir etkiye
sahiptir. İkili köprülerin oluşumu, epidermal DNA sentezine engel olur ve böylece
psöriasisin karakteristik hiperproliferatif durumlarını inhibe eder. Kombine PUVA
(psoralen + UV-A) terapisinin tam etki mekanizması detaylı olarak bilinmemektedir.
Gözlenen reaksiyonlar başlangıçtaki bir inflamatuvar reaksiyon, melanosentezde ve
melanosit sayısında artış, epidermis stratum korneumun (boynuzsu tabaka) kalınlaşmasını
içermektedir.
Tek başına 8-MOP’un hiç bir etkisi yoktur; sadece özel UV-A lambaları veya yoğun
güneş ışığı tarafından aktive olur. Görünür ışık ve kısa dalga ultraviyole ışınları (UV-B
ve UV-C) aktivasyona yol açmaz. Dolayısıyla 8-MOP uygulaması ancak özel UVA
radyasyon kaynaklarının varlığında uygundur.
5.2. Farmakokinetik özellikler
Emilim:
Etkin maddeyi likit bir şekilde yumuşak jelatin kapsül içinde ihtiva ettiğinden mükemmel
bir biyoyararlanım elde edilmektedir. Aktif maddenin kristal preparatlarının aksine,
anlamlı şekilde daha düşük dozlar kullanılabilir (kristal formlarla gereken dozajın yarısı
kadar miktarda).
Dağılım:
Oral olarak uygulanan 8-MOP en yüksek doku ve plazma düzeylerine alımından yaklaşık
bir saat sonra ulaşmaktadır. Plazma yarılanma ömrü yaklaşık 2 saattir.
Biyotransformasyon:
8-MOP karaciğerde hidroksilasyon ve glukuronidasyonla metabolize olur.
Eliminasyon:
8-MOP böbrekler yolu ile atılır. Uygulanan dozun % 90’ı uygulamadan 6 - 8 saat sonra
idrarda bulunmaktadır.
5.3. Klinik öncesi güvenlilik verileri
Herhangi bir kontrollü çalışma mevcut değildir. İn-vitro olarak bakterilerde ve memeli
hücrelerinde mutajenisite gösterilmiştir; memeli fetüsü üzerine mutajenik bir etki de
bildirilmiştir.
Topikal ve intraperitoneal uygulamasını takiben, 8-MOP fotokarsinojenik potansiyel
göstermiştir, ancak oral uygulamadan sonra önemli ölçüde daha düşük bulunmuştur.
Geroxalen_KUB_0709 5Geroxalen Kapsül
6. FARMASÖTİK ÖZELLİKLER
6.1. Yardımcı maddelerin listesi
Poli etilen glikol 400
Propilen glikol
Jelatin
Gliserin % 85
Anhidrisorb 85/70 kuru madde
Titanyum dioksit
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
5 yıl.
6.4. Saklamaya yönelik özel uyarılar
25°C altındaki oda sıcaklıklarında, kuru yerde, ışıktan koruyarak ve ambalajında
saklayınız.
6.5. Ambalajın niteliği ive içeriği
PVC/PVDC ve alüminyum folyodan yapılmış blister poşetleri içindedir. Kutu içinde her
biri 10 kapsül içeren 5 poşet vardır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
7. RUHSAT SAHİBİ
Liba Laboratuarları A.Ş.
Otağtepe Cad. No 5
Kavacık, Anadoluhisarı, 34810 İstanbul
Tel: 0216-465 38 85 (8 hat)
Faks: 0216-465 38 80
8. RUHSAT NUMARASI
87/65
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 10.09.1987
Son yenileme tarihi: 10.09.2002
10. KÜB’ün YENİLENME TARİHİ
Temmuz 2009
Geroxalen_KUB_0709 6