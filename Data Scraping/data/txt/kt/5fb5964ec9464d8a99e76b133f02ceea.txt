 
1/9 KULLANMA TALİMATI  
WELM  100 mg İnfüzyonluk Çözelti Hazırlamada Kullanılacak Konsantre İçin Toz  
Damar içine uygulanır.  
Steril, sitotoksik  
Etkin madde:  Pemetrekset  
Her bir flakon, toz halinde 100 mg pemetreksete eşdeğer miktarda pemetrekset disodyum 
hemipentahidrat içerir. 4.2 ml %0.9’ luk sodyum klorür enjeksiyonluk çözelti ile sulandırıldığında 
elde edilen çözeltinin her ml’si 25 mg pemetrekset içerir.  
Yardımcı maddeler:  Mannitol  (E421) , pH ayarı için hidroklorik asit ve sodyum hidroksit.  
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu kullanma talimatında:  
 
1. WELM  nedir ve ne için kullanılır?  
2. WELM ’i kullanmadan önce dikkat edilmesi gerekenler  
3. WELM  nasıl kullanılır ?  
4. Olası yan etkiler nelerdir ? 
5. WELM ’in saklanması  
 Başlıkları yer almaktadır. 
1. WELM  nedir ve ne için kullanılır?  
WELM , Beyaz- açık sarı ya da yeşilimsi liyofilize tozdur. %0.9'luk sodyum klorür ile çözülerek 
hazırlanan çözelti berrak renksiz- sarı ya da yeşil -sarı renklidir. WELM  flakon içinde infüzyon 
çözeltisi için konsantre toz halinde bulunur. Her WELM  ambalajında bir ad et flakon mevcuttur.  
10 ml'lik flakona 4.2 ml (%0.9'luk) sodyum klorür enjeksiyonluk çözeltisi ilave edilerek her bir 
ml'de 25 mg pemetrekset olacak şekilde bir çözelti elde edilir. Sağlık görevliniz gerek gördüğünde 
uygulama öncesi başka sulandırma da  yapabilir. Çözelti hazırlandıktan sonra damar içine yavaş 
yavaş uygulanır.  
WELM  kanser tedavisinde kullanılan bir ilaçtır.   
2/9 WELM , daha önce kemoterapi almamış, akciğeri saran zarı etkileyen bir kanser türü olan malign 
plevral mezotelyomalı hastaların tedavisin de, kansere karşı bir başka ilaç olan sisplatin ile birlikte 
kullanılır.  
WELM , daha önce kemoterapi almamış ileri evre akciğer kanseri hastalarının başlangıç 
tedavisinde sisplatin ile birlikte kullanılır.  
WELM  ileri evre akciğer kanseri hastalarında, hastalığınız tedaviye yanıt vermişse veya başlangıç 
kemoterapisinden sonra hastalık büyük oranda değişmeden kalmışsa reçete edilebilir. 
WELM  ayrıca daha önce kemoterapi alan ileri evre akciğer kanseri hastalarının tedavisinde 
kullanılır.  
2. WELM 'i kullanmadan önce dikkat edilmesi gerekenler  
WELM 'i aşağıdaki durumlarda KULLANMAYINIZ  
Eğer,  
• Pemetreksete veya WELM 'in içeriğindeki diğer maddelerden herhangi birine karşı aşırı 
duyarlılığınız (alerjiniz) varsa.  
• Emziriyorsanız, WELM  ile tedavi sırasında emzirmeye son verilmelidir.  
• Size sarıhummaya karşı kullanılan aşı son zamanlarda uygulandı ise veya uygulanması 
düşünülüyorsa. 
WELM 'i aşağıdaki durumlarda DİKKATLİ KULLANINIZ  
WELM  kullanmadan önce doktorunuz veya hastane eczacınızla konuşunuz.  
• Herhangi bir böbrek rahatsızlığı yaşadıysanız veya halen yaşamaktaysanız, doktorunuza veya 
hastane eczacısına danışınız. Her infüzyondan önce sizden alınan kan örneklerine göre, WELM  
kullanabilmek için karaciğer ve böbreklerinizin normal çalışıp çalışmadığ ı ve kan hücrelerinin 
yeterliliği kontrol edilecektir. Eğer, kan hücrelerinin miktarı çok düşükse doktorunuz genel 
durumunuza bağlı olarak tedaviyi ertelemeye veya ilacın dozunu değiştirmeye karar verebilir.  
• Eğer, WELM  ile birlikte sisplatin de kullanıyors anız doktorunuz gerekli sıvı uygulamasının 
yapılmış olduğundan ve kusmayı önlemek için sisplatin kullanımından önce ve sonra uygun 
tedaviyi aldığınızdan emin olmalıdır. 
• Eğer, geçmişte radyasyon tedavisi görmüşseniz veya halen görüyorsanız WELM  ile 
radyasyonun erken veya geç reaksiyonu olabileceği için doktorunuza söyleyiniz. 
• Eğer, son zamanlarda size aşı yapılmışsa bu WELM  ile kötü etkilere sebep olabileceği için 
doktorunuza söyleyiniz.  
• Eğer kalp hastalığınız ya da kalp hastalığı geçmişiniz varsa doktorunuz a bildiriniz.  
• Eğer, akciğerinizde sıvı birikimi varsa doktorunuz size WELM  uygulamadan önce sıvıyı 
boşaltma kararı verebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
3/9 WELM 'in yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur. 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz ya da hamile kalmayı düşünüyorsanız  doktorunuza söyleyiniz. WELM 'in 
hamilelik sırasında kullanımı engellenmelidir. Doktorunuz hamilelik sırasında WELM  
kullanımının olası zararı hakkında sizinle konuşacaktır. WELM  tedavisi sırasında kadınlar etkili 
korunma yöntemi kullanmalıdırlar. 
Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
WELM 'in anne sütüne geçip geçmediği bilinmemektedir. Dolayısıyla, WELM  ile tedavi edilirken 
bebeğinizi emzirmemelisiniz.  
Fertilite  
Erkeklere WELM  ile tedavi sırasında ya da tedaviden 6 ay sonra çocuk sahibi olmamaları tavsiye 
edilir ve o nedenle WELM  ile tedavi sırasında ya da tedaviden 6 ay sonraya kadar etkili doğum 
kontrolü yöntemleri kullanılmalıdır. Tedavi sırasında ya da tedaviden 6 ay sonraya kadar çocuk 
sahibi olmak istenirse doktorunuz ya da eczacınızdan yardım alınız. Tedaviye başlamadan önce 
sperm sakl anması konusunda danışmanlık isteyebilirsiniz. 
Araç ve makine kullanımı  
WELM  yorgunluğa neden olabilir. Eğer kendinizi yorgun hissediyorsanız araç ve dikkat 
gerektiren makineleri kullanmaktan kaçınınız.  
 
WELM 'in içeriğinde bulunan bazı yardımcı maddeler ha kkında önemli bilgiler  
Bu tıbbi ürün her “doz”unda 1 mmol (23 mg)’dan daha az  sodyum ihtiva eder; yani aslında 
“sodyum içermez”.  
Diğer ilaçlar ile birlikte kullanımı  
Eğer ağrı ve iltihap (şişme) gibi durumlar için "steroid olmayan antienflamatuvar ilaçlar  (NSAİİ)" 
olarak bilinen (ibuprofen gibi) ve reçetesiz satılan ilaçların da (aspirin gibi) bulunduğu gruptan 
herhangi bir ilaç alıyorsanız doktorunuza bildiriniz. Farklı etki sürelerine sahip çok sayıda NSAİİ 
vardır. WELM 'in uygulanma zamanına ve/veya böbrek fonksiyonlarınızın durumuna göre, 
doktorunuz hangi ilacı ne zaman almanız gerektiğini size önerecektir.  Kullandığınız ilaçların 
NSAİİ olduğundan emin değilseniz doktorunuza veya eczacınıza danışınız.   
4/9 Eğer reçeteli ya da reçetesiz  herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. WELM  nasıl kullanılır?  
• Uygun kullanım ve doz/uygulama sıklığı için talimatlar:  
WELM 'in dozu, vücut yüzey al anınızın her metrekaresine 500 mg düşecek şekildedir. Boyunuz 
ve kilonuz ölçülerek, bu ölçümler doğrultusunda vücudunuzun yüzey alanı hesaplanacaktır. 
Doktorunuz vücudunuzun yüzey alanını kullanarak sizin için uygun olan doza karar verecektir. 
Bu doz ayarl anabilir ya da genel sağlık durumunuz ve kan hücre sayımına bağlı olarak tedaviniz 
ertelenebilir. Hastane eczacısı, hemşire veya doktorunuz toz halinde bulunan WELM 'i (%0.9) 
sodyum klorür enjeksiyonluk çözeltisi ile sulandırarak size uygulayacaktır.  
• Uygulama yolu ve metodu:  
WELM  her zaman herhangi bir damardan (intravenöz) infüzyon şeklinde uygulanacaktır. 
İnfüzyon yaklaşık 10 dakika sürer.  
WELM ile sisplatin birlikte kullanıldığında:  
Doktor veya hastane eczacısı ihtiyacınız olan dozu boy ve kilonuza göre hesaplayacaktır. 
WELM 'in uygulamasının tamamlanmasından yaklaşık 30 dakika sonra, damarlarınızdan birisine 
sisplatin de 2 saatlik bir süreyle infüzyonla verilir. İnfüzyonunuz her 3 haftada bir tekrarlanır.  
İlave olarak alınan ilaçlar:  
Kortikosteroidler: WELM  tedavisinden 1 gün önce, uygulama gününde ve uygulamadan sonraki 
günde kullanmak üzere doktorunuz size steroid tabletleri (günde iki kez 4 mg deksametazona 
eşdeğer) reçete edecektir. Bu ilaç size antikanser tedaviniz süresince cilt reaksiyonlarının sıklık 
ve şiddetini azaltmak için uygulanmaktadır.  
 
Vitamin desteği: Doktorunuz size, WELM  tedavisi sırasında günde bir kez folik asit (vitamin) 
veya folik asit içeren (350- 1000 mikrogram) bir multivitamin reçete edecektir. İlk WELM  
uygulamasından önceki yedi günde en az 5 doz folik asit alınmalı ve bu doz uygulaması tüm tedavi 
kürü boyunca ve son WELM  uygulamasından sonra da 21 gün daha devam ettirilmelidir. İlk 
WELM  dozundan önceki haftada ve bunun ardından yaklaşık 9 haftada bir (3 kür WELM  
tedavisine karşılık gelir) boyunca size B 12 vitamini (1000 mikrogram) enjeksiyonu yapılacaktır. 
Folik asit ve B 12 vitamini size antikanser tedavisi sırasındaki olası toksik etkileri azaltmak için 
uygulanmaktadır.  
Bu ilacın kullanımıyla ilgili başka herhangi bir sorunuz olursa doktorunuza veya eczacınıza 
sorunuz.  
 
• Değişik yaş grupları : 
Çocuklarda kullanımı :  
5/9 WELM 'in akciğeri saran zarı etkileyen bir kanser türü olan malign plevral mezotelyoma ve ileri 
evre akciğer kanserinde 18 yaş altı pediyatrik hastalarda (çocuklarda) kullanımı yoktur. 
Yaşlılarda kullanımı:  
65 yaş veya üzerindeki hastalar için önerilenler  dışında, genel olarak doz azaltılması gerekli 
değildir. 
 
• Özel kullanım durumları:  
Böbrek yetmezliği:  
Klinik çalışmalarda hafif böbrek fonksiyon bozukluğu olan hastalar, tüm hastalar için önerilenler 
dışında bir doz ayarlamasına gereksinim duymamışlardır. İleri safha böbrek hastaları için yeterli 
veri mevcut değildir; bu nedenle bu hastalarda WELM  kullanılması önerilmemektedir.  
Karaciğer yetmezliği:  
Karaciğer yetmezliği olan hastalarda WELM  kullanımı araştırılmamıştır.  
Her dozdan önce, kan hücreleri sayımı, böbrek ve karaciğer fonksiyonlarını değerlendirmek için 
kan testleri yapılacaktır. Test sonuçlarına göre, doktorunuz tedaviyi durdurmaya veya ilacın 
dozunu değiştirmeye karar verebilir. 
Doktorunuz ayrı bir tavsiyede bulunmadıkça, bu talim atları takip ediniz. 
İlacınızı zamanında almayı unutmayınız. 
Doktorunuz WELM  ile tedavinizin ne kadar süreceğini size bildirecektir. Tedaviyi erken 
kesmeyiniz aksi takdirde  istenen sonucu alamazsınız. 
Eğer WELM' in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla WELM  kullandıysanız:  
WELM  doktor veya hemşire tarafından uygulanacağından, ilacın fazla miktarda verilmesi pek 
muhtemel değildir. Ancak size uygulanan ilacın çok fazla olduğunu düşünüyorsanız, hemen 
doktor veya hemşireye söyleyiniz. 
WELM 'i kullanmayı unutursanız:  
Doktorunuz atlanan dozun ne zaman uygulanacağına karar verecektir. Takip eden dozun yeni 
uygulama zamanı için doktorunuzun talimatları na uymanız önemlidir. 
Unutulan dozları dengelemek için çift doz almayınız.  
WELM  ile tedavi sonlandırıldığındaki oluşabilecek etkiler:  
Veri bulunmamaktadır. Doktorunuz tarafından belirtilmedikçe WELM  kullanmayı bırakmayınız. 
WELM ’in kullanımı ile ilgili herhangi bir sorunuz varsa doktorunuz veya eczacınıza danışınız.   
6/9 4. Olası yan etkiler nelerdir? 
Tüm ilaçlar gibi, WELM 'in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, WELM ’i kullanmayı durdur unuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Ateş veya enfeksiyon (yaygın): 38°C veya daha yüksek ateş, terleme veya diğer enfeksiyon 
belirtileri varsa (akyuvar sayısının normalden daha az olabilmesine bağlı  olarak çok yaygın), 
enfeksiyon ciddi olabilir ve ölüme neden olabilir.  
• Göğüs ağrısı (yaygın) veya kalp atışınızda değişiklikler (hızlı veya düzensiz) (yaygın olmayan) 
hissetmeye başlarsanız,  
• Ağzınızda ağrı, kızarıklık, şişme veya yara varsa (çok yaygın),  
• Alerjik reaksiyon: Eğer deri döküntüsü (çok yaygın)/yanma veya karıncalanma hissi (yaygın) 
veya ateş (yaygın) gelişirse . Nadiren cilt reaksiyonları ciddi olabilir ve ölüme neden olabilir. 
Eğer ciddi bir döküntünüz, ya da kaşıntınız, ya da kabarıklığınız (S teven -Johnson Sendromu 
ya da Toksik epidermal nekroliz) olursa doktorunuzla temasa geçiniz.  
• Yorgunluk, halsizlik varsa veya nefesiniz daralıyorsa veya solgun görünüyorsanız (kırmızı kan 
hücrelerinin sayısının normalden daha az olabilmesine bağlı olarak, bu çok yaygındır),  
• Durdurulamayan kanamanız varsa (diş eti, burun veya ağızda veya herhangi bir bölgede 
kanama), kırmızımsı veya pembemsi renkte idrara çıkma, sebepsiz morarma olursa (kandaki 
pulcuk (pıhtı hücresi) sayısının normalden daha az olabilmesine ba ğlı olarak, bu çok yaygındır).  
• Aniden nefes darlığı meydana gelirse, yoğun göğüs ağrısı veya kanlı balgamla öksürük şikayeti 
varsa (nadiren) (akciğerlerin kan damarlarında kan pıhtısı olduğunu gösterebilir)  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
Bu kullanma talimatındaki yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın 1'inden fazlasını etkiler.  
Yaygın: 100 hastanın 1 ila 10'unu etkiler.  
Yaygın olmayan: 1.000 hastanın 1 ila 10'unu etkiler. 
Seyrek: 10.000 hastanın 1 ila 10'unu etkiler. 
Çok seyrek: 10.000 hastanın 1'inden daha azını etkiler. 
Bilinmiyor: Eldeki verilerden hareketle sıklık derecesi tahmin edilemiyor. 
Buna göre WELM  ile görülen yan etkiler aşağıdakileri içerebilir:  
Çok yaygın:  
• Beyaz kan hücre sayısının az olması  
• Hemoglobin düzeyinin az olması (anemi)  
• Düşük kan pulcuğu sayısı  
• İshal   
7/9 • Kusma  
• Ağızda ağrı, kızarıklık, şişme ya da yara  
• Bulantı  
• İştah azalması  
• Yorgunluk  
• Ciltte d öküntü  
• Saç dökülmesi  
• Kabızlık  
• His kaybı  
• Böbreklerde: Kan testlerinde anormallik.  
 
Yaygın:  
• Alerjik reaksiyonlar (ciltte döküntü/yanma ya da karıncalanma hissi)  
• Sepsisi de içeren enfeksiyon  
• Ateş  
• Su kaybı  
• Böbrek yetmezliği (çok su içme, çok idrara çıkma gibi belirtilerin görülebildiği kanda üre 
seviyesinin artmış olduğu böbreklerin yeterince çalışamadığı durum)  
• Ciltte tahriş ve kaşıntı  
• Göğüs ağrısı  
• Kas zayıflığı  
• Göz iltihabı (konjonktivit)  
• Mide bozukluğu  
• Karın ağrısı  
• Tat değişikliği  
• Karaciğerde: Kan testlerinde anormallik  
• Gözlerin sulanması  
• Deride renk koyulaşmasında artış  
 
Yaygın olmayan:  
• Akut böbrek yetmezliği  
• Kalp atımının hızlanması  
• WELM /radyasyon tedavisi olanlarda yemek borusunda iltihap (yemek borusunda yanma hissi 
ile seyredebilen iltihabi durum)  
• Bazen bağırsak kanamasının ve rektal kanamanın eşlik ettiği kalın bağırsak duvarında iltihap 
(kolit)  
• Akciğer hava keseciklerinde yara (doku içi akciğer iltihabı)  
• Ödem (şişmeye neden olan, vüc ut dokularında fazla sıvı birikimi)  
• Genellikle başka bir kanser ilacıyla birlikte pemetrekset alan bazı hastalarda kalp krizi, inme 
veya ‘’hafif inme’’ görülmüştür  
• Pansitopeni -beyaz, kırmızı ve kan pulcuğu sayısında düşüklük ile birlikte   
8/9 • Pemetrekset tedavisinden önce veya tedavi sırasında veya sonrasında radyasyon tedavisi 
görmüş hastalarda, radyasyon tedavisi ile ilişkili olan akciğerdeki doku zedelenmesi sonucu 
gelişen solunum güçlüğü ve ateş (radyasyon pnömonisi)  
• Kol ve bacaklarda ağrı , sıcaklığında düşme ve renk değişimi  
• Akciğerdeki kan damarlarında kan pıhtısı (pulmoner embolizm)  
 
Seyrek:  
• Radyasyon aldıktan günler hatta yıllar sonra, radyoterapi uygulanmış ciltte ortaya çıkabilecek 
ciddi güneş yanığına benzeyen döküntü (radyasyon a nımsatma dermatiti)  
• Steven -Johnson sendromu ve Toksik epidermal nekrolizi içeren ciltte kabarcık oluşumu  
• Antikor aracılı -kırmızı kan hücrelerinin yıkımı (immün yanıt sonucu gelişen hemotilik anemi)  
• Karaciğerde iltihap (hepatit)  
• Ağır alerjik reaksiyon ( anafilaktik şok)  
 
Bilinmiyor:  
• Bacaklarda ağrı ve kızarıklıkla birlikte şişlik  
• İdrar çıkışında artış  
• Susuzluk ve su tüketiminde artış  
• Kanda sodyum artışı (hipernatremi)  
• Daha çok vüc udun alt kısımlarında şişme, ağrı ve kızarıklık ile birlikte deride yangı.  
 
Bu belirti ve/veya durumlardan herhangi birisi sizde olabilir. Bu yan etkilerden herhangi biri 
başınıza gelmişse en kısa zamanda doktorunuza bildiriniz. 
Eğer herhangi bir yan etkiden dolayı endişeleniyorsanız doktorunuzla konuşunuz. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamı ş olacaksınız.  
 
 
  
9/9 5. WELM 'in saklanması  
WELM' i çocukların göremeyeceği, erişemeyeceği yerlerde ve ambalajında saklayınız. 
Açılmamış flakonları 25°C altındaki oda sıcaklığında saklayınız.  
Seyreltilmiş infüzyon çözeltileri hemen kullanılmalıdır. Eğer hemen kullanılmazsa atılmalıdır.  
Bu ilaç tek bir kullanım içindir. Kullanılmayan çözelti yerel düzenlemelere uygun olarak 
atılmalıdır.  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra WELM' i kullanmayınız.  
Eğer üründe ve/veya ambalajında bozukluklar fark ederseniz WELM 'i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının atıkları 
TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı Resmî Gazetede 
yayımlanan Atık Yönetimi Yönetmeliğine göre yapılır. 
 
Ruhsat sahibi :  
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İstanbul  
Tel: (0212) 366 84 00  
Faks: (0212) 276 20 20  
 Üretim yeri :  
Onko İlaç San. ve Tic. A .Ş. 
Gebze OSB, 1700 sokak, No:1703 Gebze / Kocaeli  
Tel: (0216) 544 90 00  
Faks: (0216) 545 59 99  
Bu kullanma talimatı 27/10/2021 tarihinde onaylanmıştır.  
   
10
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ  
İÇİNDİR:  
Kullanım, uygulama ve atma talimatları  
1. WELM 'in intravenöz infüzyon uygulaması için sulandırılması sırasında uygun aseptik 
teknikleri kullanınız. 
2. Gerekli olan doz ve WELM  flakon sayısını hesaplayınız. Her flakona , etikette belirtilen 
miktarın rahatça çekilebilmesi için fazladan pemetrekset eklenmiştir.  
3. Her bir 1 0 ml'lik flakon 4 ,2 ml 9 mg/ml (%0.9'luk) koruyucusuz sodyum klorür enjeksiyonluk 
çözeltisi ile sulandırılarak  25 mg/ml pemetrekset içeren bir çözelti elde edilir. Toz tamamen 
çözünene kadar flakonu hafifçe çalkal ayınız. Son çözelti berrak ve ürün kalitesi üzerinde olumsuz 
etkisi olmaksızın renksiz -sarı veya yeşil -sarı arasında renklidir. Hazırlanmış çözeltinin pH'ı 6,6-
7,8 arasındadır. Daha fazla seyreltme gereklidir. 
4. Hazırlanan pemetrekset çözeltisinin uygun hacm i, 9 mg/ml (%0.9'luk) koruyucusuz sodyum 
klorür enjeksiyonluk çözeltisi ile 100 ml'ye seyreltilmelidir ve 10 dakika süreyle intravenöz 
infüzyon şeklinde uygulanmalıdır.  
5. Pemetrekset laktatlı Ringer enjeksiyonu ve Ringer enjeksiyonunun da dahil olduğu kalsi yum 
içeren çözücülerle uyumsuzdur.  
6. Parenteral ilaç ürünleri uygulamadan önce partikül içeriği ve renk bozuklukları açısından görsel 
olarak kontrol edilmelidir. Eğer partikül madde gözlenirse ürün uygulanmamalıdır. 
7. Pemetrekset çözeltileri tek kullanım içind ir. Tüm kullanılmayan ürün  ya da atık materyaller, 
yerel düzenlemelere uygun olarak atılmalıdır. 
Hazırlama ve uygulama önlemleri:  Diğer potansiyel olarak toksik anti -kanser ajanlarda olduğu 
gibi, pemetrekset infüzyon çözeltilerinin hazırlanması ve kullanım ında dikkatli olunmalıdır. 
Eldiven kullanılması önerilir. Eğer pemetrekset çözeltisi cilt ile temas ederse, cilt hemen sabun ve 
suyla iyice yıkanmalıdır. Eğer pemetrekset çözeltisi mukoza ile temas ederse akan su ile iyice 
yıkanmalıdır. Pemetrekset, vezika n bir madde değildir. Pemetreksetin ekstravazasyonu için 
spesifik bir antidot bulunmamaktadır. Pemetrekset ekstravazasyonu için bildirilen birkaç vaka, 
araştırıcı tarafından ciddi olarak değerlendirilmemiştir. Ekstravazasyon için diğer non -
vezikanlarda old uğu gibi yerel standart pratikler uygulanmalıdır. 