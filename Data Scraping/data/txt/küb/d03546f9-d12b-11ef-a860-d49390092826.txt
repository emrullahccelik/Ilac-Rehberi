KISA ÜRÜN BİLGİSİ
1. BEŞERİ TIBBİ ÜRÜNÜN ADI
GASTREN® 680 mg/80 mg Çiğneme Tableti
2. KALİTATİF VE KANTİTATİF BİLEŞİM
Etkin madde: 680 mg kalsiyum karbonat (E170) ve 80 mg magnezyum karbonat (E504)
Yardımcı maddeler:
Şeker (pudra şekeri) 200 mg
Mannitol 43,5 mg
Yardımcı maddelerin tam listesi için 6.1’e bakınız.
3. FARMASÖTİK FORM
Çiğneme tableti
Beyaz renkli, kare, bikonkav tabletler.
4. KLİNİK ÖZELLİKLER
4.1. Terapötik endikasyonlar
Mide asidinin bağlanmasını gerektiren aşağıdaki rahatsızlıkların semptomatik tedavisi
için endikedir.
-Retrosternal yanma ve ağrı
-Mide yanması ve asit salgısına bağlı mide şikayetleri
-Mide ve onikiparmak barsağı ülseri
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinlerde ve 12 yaşından büyük çocuklarda önerilen doz yemeklerden bir saat sonra
ve yatarken günde 3 defaya kadar 1-2 tablet, ayrıca mide ve/veya göğüste yanma veya
mide ağrısı olduğunda 1 veya 2 tablet alınmalıdır. Günde 11 tabletten fazla
alınmamalıdır.
Uygulama şekli:
Tablet emilir ya da çiğnenebilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği vakalarında uzun süre kullanılmamalı, kan kalsiyum ve magnezyum
düzeyleri ile idrarla atılan kalsiyum miktarları kontrol edilmelidir. Ağır böbrek
yetmezliği olan hastalarda kullanılmamalıdır.(Bkz.4.3.Kontrendikasyonlar)
Karaciğer yetmezliği:
Temel antiasit etki mide asidinin nötralizasyonu yoluyla elde edilen lokal bir etki
olduğundan uygulanabilir değildir. Kalsiyum ve magnezyum karaciğerde metabolize
edilmezler.
Pediatrik popülasyon:
12 yaşın altındaki çocuklar için önerilemez.
Geriyatrik popülasyon:
Antiasit etkinin lokal bir etki olması sebebiyle geriyatrik popülasyona özel pozoloji
geçerli değildir.
1/64.3. Kontrendikasyonlar
GASTREN Çiğneme Tableti aşağıdaki durumlarda kesinlikle kullanılmamalıdır:
 İlacın bileşenlerinden herhangi birisine aşırı hassasiyeti olan hastalarda,
 Hiperkalsemi ve/veya hiperkalsemiyle sonuçlanan durumlar, örneğin
hiperparatiroidizm. Vitamin D doz aşımı, paraneoplastik sendrom
 Ağır böbrek yetmezliği olan hastalarda
 Kalsiyum tortuları içeren kalküler nedeniyle nefrolitiyaz
Aşağıdaki durumlarda GASTREN Çiğneme Tableti kullanılmamalıdır:
 Hipofosfatemi
 Hiperkalsiüri
4.4. Özel kullanım uyarıları ve önlemleri
Uzun süreli kullanımdan kaçınılmalıdır. Belirtilen doz aşılmamalıdır ve semptomlar
devam ederse veya yalnızca kısmen kaybolursa, başka tıbbi öneri alınmalıdır.
Genel olarak böbrek fonksiyon bozukluğu olan hastalarda dikkatli olunmalıdır.
Kalsiyum karbonat ve magnezyum karbonat ürünleri bu hastalarda kullanılacaksa
plazma kalsiyum, fosfat ve magnezyum düzeyleri olarak izlenmelidir. GASTREN
hiperkalsiüri vakalarında kullanılmamalıdır.
Yüksek dozlarda uzun süreli kullanım özellikle böbrek yetmezliği olan hastalarda
hiperkalsemi, hipermagnezemi ve süt-alkali sendromu gibi istenmeyen etkilere yol
açabilir. Bu ürünler çok miktarda süt ve şarküteri ürünüyle birlikte alınmamalıdır. Bu
ürünlerin uzun süre kullanımı, renal kalkül oluşumu riskini artırmaktadır.
Bu tıbbi ürün her dozda 200 mg şekere ihtiva eder. Nadir görülen fruktoz intoleransı,
glukoz-galaktoz malabsorpsiyonu veya sukraz-izomaltaz yetmezliği problemi olan
hastaların bu ilacı kullanmamaları gerekir.
GASTREN her dozunda 43,5 mg mannitol içerir. Bu madde belirli miktarların (10 g)
üzerine alındığında hafif derecede laksatif etkisi olabilir.
İki hafta veya daha fazla süreyle kronik kullanımda dişlere zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Antiasitler ile tedavi sırasında mide asiditesindeki değişiklikler, eş zamanlı alınıyorsa
diğer ilaçların absorbsiyon hızını ve derecesini bozabilir.
Kalsiyum ve magnezyum içeren antiasitlerin, antibiyotikler (örneğin; kinolonlar) ve
kardiyakglikozitler (örneğin; digoksin), levotiroksin ve eltrombopag ile rezorbe
edilemeyen kompleksler oluşturabildiği ve absorpsiyonun azalmasına neden olduğu
gösterilmiştir. Eş zamanlı uygulama düşünülürken bu durum akılda tutulmalıdır.
Tetrasiklinler veya sefalosporinler ile eş zamanlı olarak kullanılan antiasitler, bu
ilaçlardan en az 2 saat önce veya 2 saat sonra alınmalıdır.
Vitamin D, kalsiyum rezorpsiyonunu artırır.
Tiyazid tipi diüretikler, kalsiyumun atılımını düşürür. Tiyazidlerle eş zamanlı
GASTREN tedavisinde artan hiperkalsemi riski nedeniyle serum kalsiyumu düzenli
olarak izlenmelidir.
2/6GASTREN alımı neticesinde kanda kalsiyum seviyesi yükselirse, kardiyak glikozitlere
karşı hassasiyet artar ve kalp ritm bozuklukları riski yükselir.
Kalsiyum tuzları florürlerin ve demir içeren ürünlerin absorbsiyonunu düşürebilir ve
kalsiyum tuzları ile magnezyum tuzları fosfatların absorpsiyonunu aksatabilir.
Eş zamanlı kullanımda, klorokin, allopirinol, non-sterodial anti-enflamatuvarlar örneğin
diklofenak, asetilsalisilik asit, penisilamin, digoksin, isoniazid, kaptopril veya
propranolol, ketokonazol, gabapentin, H -blokerleri, difosfanat, demir bileşikleri ve
2
klorpromazin gibi ilaçlar için daha küçük çaplı absorbsiyon düşüşleri söz konusudur.
Antiasitler dikumarol absorbsiyonunu artırabilir.
Olası rezorpsiyon etkilenmeleri dikkate alınarak, asit bağlayan mide ilaçlarının alımı ile
diğer ilaçların alımı arasında genel olarak 2 saatlik bir ara bırakılmalıdır.
Süt ürünleri yüksek oranda kalsiyum içerir. 1 litre süt 1200 mg’a kadar varan miktarda
kalsiyum içerebilir. GASTREN kullanımı sırasında bu bilgi dikkate alınmalıdır.
Levotroksin içeren ilaçların “magnezyum ve kalsiyum karbonat” etkin maddelerini
içeren ilaçlarla birlikte alındığında emilimi bozulduğundan, iki ilacın en az 2 saat ara
verilerek alınması gerekmektedir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım için bir kısıtlama yoktur.
Gebelik dönemi
Çok sayıda gebelikte maruz kalma olgularına ilişkin veriler, kalsiyum karbonat/
magnezyum karbonat çiğneme tableti’nin gebelik üzerinde ya da fetüsün/yeni doğan
çocuğun sağlığı üzerinde advers etkileri olduğunu göstermemektedir. Bugüne kadar
herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır.
Gebe kadınlar tarafından bu ürünlerin kullanılmasından sonra konjenital kusur riskinde
artış gözlenmemiştir.
Önerilen dozlar uygulandığında kalsiyum karbonat ve magnezyum karbonat emzirme
döneminde güvenle kullanılabilir. Ancak, uzun süreli ve yüksek doz kullanımdan
kaçınılmalıdır.
Gebe kadınlar, bu ürünlerin kullanımını maksimum önerilen günlük dozla
sınırlamalıdır. (Bkz.4.2.Pozoloji ve uygulama şekli)
Laktasyon dönemi
Önerilen dozlarda uygulandığında kalsiyum karbonat ve magnezyum karbonat emzirme
döneminde kullanılabilir. Ancak, uzun süreli ve yüksek doz kullanımından
kaçınılmalıdır.
Üreme yeteneği /Fertilite
Üreme yeteneği üzerine herhangi bir etkisi bulunmamaktadır.
3/64.7. Araç ve makine kullanımı üzerindeki etkiler
GASTREN Çiğneme Tableti’nin araç ve makine kullanma üzerine herhangi bir etki
göstermesi beklenmemektedir.
4.8. İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila ≤1/10); yaygın olmayan (≥1,1000 ila ≤1/100);
seyrek (≥1/10,000 ila ≤1/1,000); çok seyrek (≤1/10,000), bilinmiyor (eldeki verilerden
hareketle tahmin edilemiyor).
Listelenen istenmeyen etkiler spontan raporlara dayanmaktadır. Bu sebeple, her biri için
sıklık bilgisi verilmesi mümkün değildir.
Bağışıklık sistemi hastalıkları
Bilinmiyor: Aşırı duyarlılık reaksiyonları çok nadir bildirilmiştir. Klinik semptomlar
döküntü, ürtiker, anjiyo ödem ve anafilaksiyi içerebilir.
Metabolizma ve beslenme hastalıkları
Bilinmiyor: Özellikle böbrek fonksiyon bozukluğu olan hastalarda, yüksek dozlarda
uzun süreli kullanımı hipermagnezemi veya hiperkalsemiye ve mide semptomlarına, kas
zayıflığına neden olabilecek alkaloza yol açabilir.
Sinir sistemi hastalıkları
Bilinmiyor: Yalnızca Süt-alkali sendromu söz konusu olduğunda;baş ağrısı görülebilir.
Gastrointestinal hastalıkları
Bilinmiyor: Bulantı, kusma, mide rahatsızlığı ve ishal görülebilir.
Yalnızca süt-alkali sendromu söz konusu olduğunda; tat alamama görülebilir.
Kas-iskelet bozuklukları, bağ doku ve kemik hastalıkları
Bilinmiyor: Kas zayıflığı görülebilir.
Böbrek ve idrar hastalıkları
Bilinmiyor: Yalnızca Süt-alkali sendromu söz konusu olduğunda; azotemi görülebilir.
Genel bozukluklar ve uygulama bölgesine ilişkin hastalıklar
Bilinmiyor: Yanlızca Süt-alkali sendromu söz konusu olduğunda; kireçlenme ve asteni
görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0800 3140008; faks: 0312 2183599)
4.9. Doz aşımı ve tedavisi
GASTREN Çiğneme Tableti kullanımının akut intoksikasyon semptomlarına yol
açması beklenmez.
4/6Özellikle böbrek fonksiyon bozukluğu olan hastalarda, kalsiyum karbonat ve
magnezyum karbonatın uzun süreyle yüksek dozlarda kullanılması hiperkalsemi,
hipermagnezemi, böbrek yetmezliği ve gastrointestinal semptomlara (bulantı, kusma ve
kabızlık) ve kas zayıflığına neden olabilecek alkaloza yol açabilir.
Bu durumlarda ürünün alımı durdurulmalı ve yeterli sıvı alımı teşvik edilmelidir. Ciddi
aşırı doz durumlarında (örn. Süt-alkali sendromu), diğer rehidratasyon önlemleri
(örn.İnfüzyon) gerekli olabileceğinden hekime danışılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiasit, Kombine kompleks
ATC kodu : A02AD01
Etki mekanizması
GASTREN Çiğneme, birer antiasit olan kalsiyum karbonat ve magnezyum karbonat
içermektedir. Antiasitlerin etkinliği gastrik asidin nötralizasyonuna dayanmaktadır.
Kalsiyum karbonat hızlı, uzun süreli ve güçlü bir nötralizasyon sağlar. Bu etki, güçlü
nötralizan etkiye sahip başka bir madde olan magnezyum karbonatın eklenmesiyle
artmaktadır. Dolayısıyla GASTREN Çiğneme Tableti hızlı nötralizasyon sağlar. Aç
karnına verilen iki tablet, 5 dakika içinde 1 pH ünitesinden fazla artış sağlamaktadır.
GASTREN alüminyum içermez ve bu sayede, alüminyum birikimine neden olmaz.
İçerdiği mentol sayesinde ağızda ferahlatıcı ve hoş bir tat bırakır.
5.2. Farmakokinetik özellikler
Emilim:
En fazla %10 kalsiyum ve %15-20 magnezyum absorbe edilebilmektedir.
Dağılım:
Temel antiasit etki mide asidinin nötralizasyonu yoluyla elde edilen lokal bir etki
olduğundan geçerli değildir.
Biyotransformasyon:
Midede; kalsiyum ve magnezyum karbonat mide sıvısındaki asit ile reaksiyona girerek
su ile çözünebilir mineral tuzları oluşturur.
CaCO + 2HCl → CaCl + H O + CO
3 2 2 2
MgCO + 2HCl → MgCl + H O + CO
3 2 2 2
Kalsiyum ve magnezyum, bu çözünebilir tuzlardan absorbe edilebilir. Ancak
absorbsiyon derecesi hastaya ve doza bağlıdır.
Eliminasyon:
Absorbe edilen küçük miktarlarda kalsiyum ve magnezyum genellikle sağlıklı kişilerde
böbrekler yoluyla atılır. Böbrek fonksiyonu bozulmuşsa, kalsiyum ve magnezyumun
plazma konsantrasyonları artabilir.
Mide dışında çeşitli sindirim sıvılarının etkisi nedeniyle çözülebilir tuzlar bağırsak
kanalında çözünmeyen tuzlara çevrilmekte ve ardından dışkı yoluyla atılmaktadır.
Doğrusallık/Doğrusal olmayan durum:
Antiasit etki için kalsiyum emilimi gerekli olmadığından doğrusal olmayan durum söz
konusudur.
5/65.3. Klinik öncesi güvenilirlik verileri
Kalsiyum karbonat/ magnezyum karbonat çiğneme tabletlerin subakut toksisitesiyle
ilgili olarak sıçanlarda yapılan testlerde (20 erkek ve 20 dişi sıçan) 5 ve 15 mg/kg/gün
dozu herhangi bir toksisite belirtisi göstermeden tolere edilmiştir. Bu doz, insan için
öngörülen dozun 10-35 katına karşılık gelir.
6. FARMASÖTİK ÖZELLİKLER
6.1 Yardımcı maddelerin listesi
Şeker (Pudra şekeri)
Mannitol
Kopovidon
Sodyum Sakarin
Talk
Nane Aroması
Magnezyum Stearat
6.2 Geçimsizlikler
Yoktur.
6.3 Raf ömrü
24 ay
6.4 Saklamaya yönelik özel tedbirler
25°C altında oda sıcaklığında saklanmalıdır.
6.5 Ambalajın niteliği ve içeriği
Kutuda, PVC-Aluminyum folyo blister ambalajda 48 tablet.
6.6 Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçmiş veya kullanılmayan ilaçları çöpe atmayınız! Çevre ve
Şehircilik Bakanlığınca belirlenen toplama sistemine veriniz.
7. RUHSAT SAHİBİ
Pharmactive İlaç San. ve Tic. A.Ş.
Bağcılar/İstanbul
8. RUHSAT NUMARASI
2014/138
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.02.2014
Ruhsat yenileme tarihi:
10. KÜB’ÜN YENİLENME TARİHİ
6/6