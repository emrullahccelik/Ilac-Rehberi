1 KULLANMA TALİMATI  
 
ZOLAMİD 50  mg/10  ml I.V./I.M./Rektal kullanım için çözelti içeren ampul  
Damar içine, kas içine ve rektal olarak uygulanır.  
Steril  
• Etkin madde : Her bir ampul etkin madde olarak 50 mg midazolam içerir. Her 1 m L 
ZOLAMİD 5 mg midazolam içerir.  
• Yardımcı madde(ler): Sodyum klorür, hidroklorik asit, sodyum hidroksit, enjeksiyonluk 
su 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danış ınız.   
• Bu ilaç kişisel olarak sizin için reçete edilmiş tir, baş kalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dış ında yüksek 
veya düşük  doz kullanmayınız.   
 
Bu Kullanma Talimatında:   
1.  ZOLAMİD nedir ve ne için kullanılır?  
2.  ZOLAMİD’i kullanmadan önce dikkat edilmesi gerekenler  
3.  ZOLAMİD nasıl kullanılır?  
4.  Olası yan etkiler nelerdir?  
5.  ZOLAMİD’in saklanması  
Başlıkları yer almaktadır.  
 
1. ZOLAMİD nedir ve ne için kullanılır?  
• ZOLAMİD  ampul, imidazobenzodiazepin grubu bir benzodiazepindir. Uyku başlatmak 
(sakinleşme, uyuşukluk veya uykulu durumu) ve heyecan, kas kasılmaları ve spazmları 
azaltmak için kullanılan hızlı etkili bir ilaçtır. İlaç damar içine enjeksiyon (intravenöz), 
damla ile (infüzyon ), kas içine enjeksiyon (intramu sküler) veya rektal uygulama yolu ile 
uygulanır.  2 • ZOLAMİD  etkin maddesi midazolam olan bir steril ampul çözeltisidir. Çözeltinin 1 m L’si 
5 mg midazolam ihtiva etmektedir. Her bir ampul, 10 mL çözelti içinde 5 0 mg midazolam 
içerir. Her kutuda 5 0  mg/10 mL’lik 5 adet cam ampul bulunmaktadır.  
• Bu ilaç, tetkikler ve tedavi sırasında yetişkinlerde ve çocuklarda uyutma ve uyuşturma 
için kullanılır. Müdahale öncesinde verilen ilaç olarak, tedavi öncesinde hastaları 
yatıştırmak ve yoğun bakım ünitesindeki hastaları uyutmak için kullanılır. Midazolam tek 
başına veya anestezide kullanılan diğer ilaçlarla beraber kullanılabilir.  
 
2. ZOLAMİD’i kullanmadan önce dikkat edilmesi gerekenler  
ZOLAMİD’i aşağıdaki durumlarda KULLANMAYINIZ  
Eğer;  
• Benzodiazepinler olarak biline n ilaç grubuna veya ilacın içerdiği yardımcı maddelerden 
herhangi birine alerj ik (aşırı duyarlı) iseniz.  
• Ağır solunum güçlüğü veya solunum yetmezliğiniz varsa ve bilinçli uyku hali 
yaşıyorsanız (uyuklama ve sakinlik hali).  
•  
ZOLAMİD’i aşağıdaki durumlarda DİKKATLİ KULLANINIZ  
Eğer;  
• 60 yaşın üzerindeyseniz  
• Sürekli solunum güçlüğü nüz varsa  
• Myastenia gravis hastası iseniz (kas güçsüzlüğünden kaynaklanan bir hastalık)  
• Karaciğer, böbrek veya kalp fonksiyonlarınızda bozukluk varsa  
• Alkol veya ilaç bağımlısı iseniz  
• Doktorunuzun size reçeteledikleri dışında bir ilaç kullanıyorsanız (Bkz. Diğer ilaçlar ile 
birlikte kullanımı)  
• Hamileyseniz veya hamile olma olasılığınız varsa  
Tüm bu durumlarda doktorunuzu bilgilendiriniz.  
 
Çocuklarda ve bebeklerde midazolam kullanımı özel dikkat gerektirmektedir. Eğer 
çocuğunuzun bir kalp problemi varsa doktorunuzu bilgilendiriniz. Böylece doktorunuzun sizi 
veya çocuğunuzu dikkatli gözlemlemesi gerektiğini bilecektir ve dozu özel olarak 
ayarlayacaktır.  3 ZOLAMİD  intravenöz olarak uygulandığında, solunumunuz ve kalp hızınızı azaltabilir. Nadir 
durumlarda solunumunuzun veya kalbinizin durmasına sebep olabilir. Bunun olmaması için, 
dozlar yavaşça ve olabildiğince düşük miktarlarda verilir.  
 
ZOLAMİD  müdahale öncesinde verildiğinde, hastaların midazolama yanıtları oldukça 
değişkendir. Bu yüzden sizin için doğru olan dozu aldığınızdan emin olmak için, çok sıkı 
kontrol edileceksiniz.  
 
Bu uyarılar geçmişteki herhangi bir dönemde dahi ol sa sizin için geçerliyse lütfen 
doktorunuza danışınız.  
 
ZOLAMİD’in yiyecek ve içecek ile kullanılması  
• Alkol midazolamın uyku getirici etkilerini arttırabilir ve bu nedenle kullanımından 
kaçınılmalıdır. Doktorunuz izin verene kadar alkol kullanmayınız.  
 
Hamilelik  
İlacı kullanmadan önce doktorunuza veya eczacınıza danış ınız. 
• Eğer hamileyseniz, hamile olabileceğinizi düşünüyorsanız veya hamile kalmayı 
planlıyorsanız lütfen doktorunuza danışınız. Doktorunuz ilacı alıp almayacağınıza karar 
verecektir.  
• Eğer doktorunuz ilacı vermeye karar verirse, hamileliğin son zamanlarında, doğum veya 
sezaryen dönemde, bebeğinizin düzensiz kalp atışları, düşük vücut sıcaklığı, nefes alma, 
beslenme ve emme zorlukları olabilir. Kusmuğu ciğerlerinize çekme riski altında 
olabilirsiniz.  
• Midazolamın gebelik sırasındaki güvenliğiyle ilgili yeterli bilgi yoktur. Benzodiazepinler 
daha güvenli bir alternatif olmadığı sürece gebelik sırasında kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
• Midazolam anne sütüne geçebilir bu yüzden, ilacı kullandıktan sonra 24 saat içinde 
emzirmemelisiniz.  4 Araç ve makine kullanımı  
İlaç sizi uykulu, unutkan yapabilir veya konsantrasyonunuzu ve koordinasyonunuzu 
etkileyebilir. Bu sizin beceri gerektiren işlerdeki (ör. Araç kullanma veya sürme) 
performansınızı etkileyebilir.  Bu tür işlere ne zaman yeniden  başlayacağınıza doktorunuz 
karar verecektir.  
Uygulamanın ardından (her zaman) eve gidene kadar size sorumlu bir yetişkin refakat 
etmelidir.  
 
ZOLAMİD’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir ampulde 1 mmol (23 mg)’dan daha az sodyum ihtiva eder; yani esasında 
“sodyum içermez”.  
 
Diğer ilaçlar ile birlikte kullanımı  
Aynı zamanda kullanılan birden fazla ilaç, alınan ilaçların etkisini artırabilir ya da azaltabilir. 
Örneğin; sakinleştiriciler, hipnotikler (uyku ilaçları), sedatifler, antidepresanlar, narkotik 
analjezikler (çok güçlü ağrı kesiciler), antiepileptikler (epilepsi tedavisi için), anestezikler ve 
bazı antihistaminikler (alerji tedavisi için) ZOLAMİD ’in etkilerini şiddetlendirebilir.  
Ayrıca antifungaller, antibiyotikler, kan basıncı ve sindirim problemlerinin tedavisinde 
kullanılan ilaçlar ve AIDS ve HIV tedavisinde kullanılan bazı ilaçlar midazolamın etkilerini 
arttırabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZOLAMİD nasıl kullanılır?  
Uygun kullanım ve doz/uygulama sıklığı için talimatlar : 
Doktorunuz sizin için uygun doza karar verecektir. Planlanan tedaviye ve gereken 
sakinleşmeye göre dozlar farklılık gösterebilir. Yaşınız, kilonuz, genel sağlık durumunuz, 
ilaca yanıtınız ve aynı zamanda kullanılan diğer ilaçlar alınan dozu etkileyecektir.  
Eğer güçlü ağrı kesiciler kullanıyorsanız, önce onları kullanmalısınız daha sonra sizin için 
özel ayarlanmış ZOLAMİD  dozunu almalısınız.  
 
Uygulama yolu ve metodu : 
Midazolam damar içine enjeksiyon (int ravenöz), damla ile (infüzyon ), kas içine enjeksiyon 
(intramu sküler) veya rektal uygulama yolu ile yavaşça uygulanır.  5 Değişik yaş grupları : 
Çocuklarda ve yaşlılarda kullanım ı: 
Doktorunuz sizin ve çocuğunuz için uygun kullanım dozuna karar verecektir.  
 
Özel kullanım durumları : 
Böbrek yetmezliği : 
Doz ayarlaması gerekli değildir.  
 
Karaciğer yetmezliği : 
Karaciğer yetmezliği durumunda doktorunuz dozu azaltma ihtiyacı duyabilir.  
 
Eğer ZOLAMİD’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz.  
 
Kullanmanız gerekenden daha fazla ZOLAMİD kullandıysanız:  
İlacınız bir doktor tarafından uygulanacaktır. Eğer size çok fazla ilaç verildiğini 
düşünüyorsanız, doktorunuza söylemelisiniz.  
ZOLAMİD’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ZOLAMİD ’i kullanmayı unutursanız   
Doktorunuz tarafından uygulanacağı için geçerli değildir.  
Unutulan dozları dengelemek için çift doz almayınız.   
 
ZOLAMİD  ile tedavi sonlandırıldığında oluşabilecek etkiler  
Uzun Süreli Tedavi   
Midazolamla uzun süre tedavi gören hastalarda tolerans gelişebilir (ilaçlar daha az etkili 
olabilir) veya ilaca göre değişebilir.  
Uzun süreli tedaviden (yoğun bakım ünitesindeki gibi) sonra aşağıdaki yoksunluk belirtileri 
ortaya çıkabilir: baş ağrısı, kas ağrıları,  huzursuzluk, gerilim, rahatsızlık, zihin bu lanıklığı, 
çabuk sinirlenme, uyuyamama, ruh durum de ğişiklikleri, halüsinasyon ve kasılmalar. Bu 
etkiler sizde olursa doktorunuz dozu aşamalı olarak düşürecektir.  
Eğer bu ilacın kullanımı ile ilgili ilave sorularınız olursa, lütfen doktorunuza veya eczacınıza 
danışınız.  6 4. Olası yan etkiler nelerdir?  
Tüm ilaçlar gibi, ZOLAMİD ’in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, ZOLAMİD’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
• Anafilaktik şok (hayatı tehdit eden alerjik reaksiyon). Belirtiler arasında ani döküntü, 
kaşıntı veya yumrulu döküntü (ürtiker) ve yüzün, dudakların, dilin veya vücudun diğer 
bölümlerinin şişmesi sayılabilir. Ayrıca nefes darlığı, hırıltı veya nefes almada zorluk, 
soluk cilt, zayıf ve hızlı nabız veya bilinç kaybı hissi olabilir. Ek olarak, Kounis 
sendromu adı verilen potansiyel olarak ciddi bir alerjik reaksiyonun işareti 
olabilecek göğüs ağrısı da yaşayabilirsiniz.  
• Geçici ha fıza kaybı. Bunun ne kadar süreceği aldığınız ZOLAMİD  dozuna bağlıdır ve 
bunu tedavi sonrasında yaşayabilirsiniz. Bazı özel vakalarda bildirilmiştir.  
• Solunum komplikasyonları (bazen kalbin veya solunumun durmasına sebep olan)  
• Kan ve dolaşım sistemi bozuklukları  
• Düşük kan basıncı  
• Kalp hızında değişiklikler ve basınçlı olma durumu  
• Bayılma  
• Nefes daralması  
• Nefes borusunun tıkanması  
 
Yaşamı tehdit eden olaylar, önceden solunum yetmezliği veya kalp problemleri olan 
yaşlılarda, özellikle enjeksiyon çok hızlı yapıldığında veya yüksek dozlarda uygulandığında 
daha sık görülür.  
6 aylıktan küçük hastalarda solunum sorunlarının gelişmesi muhtemeldir, bu nedenle onlara 
azar azar doz uygulanarak, nefes alıp erme ve oksijen seviyeleri gözlenecektir.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ZOLAMİD’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:   
• Döküntü  7 • Alerjik reaksiyon  
• Kasları yönetmede zorlanma  
• Ajitasyon  
• Kas spazmları ve kas titremeleri  
• Hasta hissetme  
• Kusma  
• Kabızlık  
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
• Kaşıntı  
• Uzun süreli sakinleşme  
• Uyuşukluk  
• Dikkat azalması  
• Zihin bulanıklığı  
• Yoğun mutluluk  
• Halü sinasyonlar  
• Yorgunluk  
• Baş ağrısı  
• Baş dönmesi  
• Huzursuzluk, heyecan  
• Kin, şiddet, kavga, saldırı hissi  
• Hıçkırık  
• Ağız kuruması  
• Hırıltı  
• Enjeksiyon bölgesinde kızarıklık, ağrı  
• Damarlarda şişlik ve kızarıklık  
• Kan pıhtılaşması  
Bunlar ZOLAMİD’in hafif yan etkileridir.  
Bunlar daha çok yüksek doz verildiğinde veya çok çabuk uygulandığında gözlenmiştir. 
Çocuklar ve yaşlılar bu reaksiyonlara daha duyarlıdır. Erken doğan ve yeni doğan bebeklerde 
kasılmalar daha çok rapor edilmiştir.  
 8 Uzun süreli damar içi kullanım sonrasında midazolama bağımlı hale gelinebilirler. İlaçtan geri 
çekilme kasılmaları dahil olmak üzere yoksunluk belirtilerini engellemek için, ilaç dozunu 
yavaş yavaş azaltarak kesmeniz önemlidir.  
Eğer bu kullanma talimatında bahsi geçmeyen herhangi bir yan etki ile karş ılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ZOLAMİD'in saklanması  
ZOLAMİD ’i çocukların göremeyeceği ve eri şemeyeceği yerlerde ve ambalajında saklayınız.   
25˚C altındaki oda sıcaklığında ve ışıktan koruyarak saklayınız.  
Seyreltildikten sonra 2 -8°C’de buzdolabında 24 saat saklanabilir.  
ZOLAMİD  ampuller patlama olasılığı nedeniyle dondurulmamalıdır. Oda sıcaklığında, 
çalkalama ile çözünen bir çökelme görülebilir.  
ZOLAMİD  ampuller tek kullanımlıktır.  
Kullanmadan önce çözelti görsel olarak incelenmelidir. Sadece partikülsüz berrak çözeltiler 
kullanılmalıdır.  
 
Son kullanma tarihiyle uyumlu olarak kullanınız.   
Ambalajdaki son kullanma tarihinden sonra ZOLAMİD kullanılmamalıdır.  
Eğer üründe ve/veya ambalajında bozukluklar fark ederseniz ZOLAMİD’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 
 
 9 Ruhsat sahibi:  
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri:  
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Bulv. No: 38  
Kapaklı/TEKİRDAĞ  
 
Bu kullanma talimatı …/…/… tarihinde onaylanmış tır.   