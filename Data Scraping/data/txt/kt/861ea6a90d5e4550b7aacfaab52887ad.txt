1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave sorularınız  olursa, lütfen doktorunuza veya eczacınıza danışınız. 
• Bu ilaç kişisel  olarak sizin için  reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun  dışında yüksek 
veya düşük doz kullanmayınız.  KULLANMA TALİMATI  
 
ABETYL 500 mg film kaplı  tablet  
Ağızdan alınır.  
• Etkin  madde: Her  bir film  kaplı  tablet 500 mg abirateron  asetat  içerir.  
 
Yardımcı maddeler: Laktoz monohidrat ( inek sütü kaynaklı), kroskarmelloz  sodyum , sodyum 
lauril sülfat, hidroksipropil metil selüloz, silisifiye mikrokristalin  selüloz , kolloidal silikon 
dioksit, susuz , magnezyum stearat , Opadry II 85F90093 Purple  [polivinil alkol , titanyum 
dioksit , polietilen glikol / makrogol , talk, kırmızı demir oksit , siyah demir oksit] 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
Bu Kullanma Talimatında:  
1. ABETYL  nedir  ve ne için kullanılır?  
2. ABETYL ’i kullanmadan  önce dikkat edilmesi gerekenler  
3. ABETYL  nasıl  kullanılır?  
4. Olası  yan etkiler  nelerdir?  
5. ABETYL ’in saklanması  
 Başlıkları yer almaktadır.  
 
1. ABETYL nedir  ve ne için kullanılır?  
 
- ABETYL , etkin madde olarak abirateron asetat içermektedir. ABETYL vücudunuzun 
testesteron (androjen grubundan bir steroid hormonu olup, erkek cinsiyet hormonu olarak bilinir) üretmesini engeller ve bu şekilde prostat kanserinin büyümesini yavaşlatabilir. ABETYL , 
yetişkin erkeklerde vücudun diğer yerlerine yayılmış prostat  kanserini tedavi etmek için 
kullanılır.  
- Prostat kanserinin hormon tedavisine yanıt verdiği erken döneminde ABETYL  erkek 
cinsiyet hormonunu (testosteron) azaltan (androjen baskılama tedavisi) bir tedavi ile birlikte verilmelidir.  
- ABETYL , yetişkin  erkeklerde vücudun diğer  yerlerine  yayılmış  prostat kanserini tedavi 
etmek üzere erbezleri alınmış veya erkek cinsiyet hormonu baskılanmış olan ve daha önce 
kemoterapi  almamış  hastalar  ve daha önce kemoterapi almış ve hastalığı tekrarlamış hastaların 
tedavisinde kullanılır.   
2  ABETYL ’i alırken alırken doktorunuz size prednizon veya prednizolon adı verilen başka bir ilacı 
da birlikte reçeteleyecektir.  Bu şekilde  tansiyonunuzun yükselmesi, vücudunuzdaki  su miktarının  
artması (sıvı tutulumu) ya da vücudunuzdaki potasyum adı verilen maddenin seviyesinin düşme 
riski azaltılacaktır.  
- ABETYL  mor renkli, oval, bikonveks, bir yüzü “A500” baskılı diğer yüzü düz  film kaplı 
tablettir.  
- Her bir karton kutuda  60 adet film kaplı tablet içerir.  
2. ABETYL kullanmadan  önce dikkat  edilmesi  gerekenler ABETYL ’i aşağıdaki 
durumlarda KULLANMAYINIZ  
Eğer,  
- Abirateron  asetata  ya da ABETYL ’in içerdiği  yardımcı  maddelere alerjiniz  (aşırı  
duyarlılığınız) varsa.  
- Kadınsanız  ve özellikle  hamile  iseniz.  ABETYL  sadece erkek  hastalarda kullanılır.  
- Şiddetli karaciğer  hasarınız varsa.  
- Prostat  kanseri  tedavisinde  kullanılan  Ra-223 molekülü ile kombinasyon halinde.  
 
Yukarıda  belirtilen  durumlardan herhangi  biri sizin  için geçerliyse bu ilacı kullanmayınız. Emin 
olmadığınız her durumda bu ilacı almadan önce doktorunuz veya eczacınızla konuşunuz.  
 
ABETYL’ i aşağıdaki  durumlarda  DİKKATLİ  KULLANINIZ  
Eğer  sizde aşağıdaki durumlardan biri  varsa doktorunuz  veya  eczacınıza söyleyiniz:  
- Karaciğer  problemleriniz  varsa  
- Tansiyonunuz  yüksekse  veya  kalp yetmezliğiniz  varsa veya  kanınızda  potasyum  adı verilen 
elementin miktarları düşükse (düşük potasyum kalp ritim problemleri riskini artırabilir)  
- Kalp  ya da kan damarlarınızla  ilgili başka  problemleriniz  varsa  
- Düzensiz ya da hızlı kalp atışınız  varsa  
- Nefes  darlığınız  varsa  
- Hızla  kilo aldıysanız  
- Ayaklar,  bilekler  ya da bacaklarda şişkinliğiniz  varsa  
- Geçmişte  prostat  kanseri  için ketokonazol  olarak  bilinen  bir ilaç aldıysanız  
- Bu ilacı prednizon  veya predni zolon ile birlikte  alma hakkında  bilgi almaya  ihtiyacınız  varsa  
- Kemikleriniz  üzerindeki  olası  etkileri hakkında  bilgi almaya ihtiyacınız  varsa  
- Yüksek kan şekerine  sahipseniz.  
Kalp ritmi problemleri (aritmi) dahil herhangi bir kalp veya kan damarı probleminiz varsa ya da 
bu problemler için ilaç kullanıyorsanız, doktorunuza danışınız.  
 
Derinizde ya da gözlerinizde  sararma,  idrarınızın  renginde  koyulaşma  ya da ciddi  bulantı  veya 
kusma hissederseniz, bunlar karaciğer probleminin göstergesi ve belirtileri olabileceğinden doktorunuza danışınız. Nadiren ölümle sonuçlanabilen, karaciğerin görevlerini yapamaması (akut karaciğer yetmezliği de denir) yaşanabilir.  
 
Kırmızı kan hücresi sayısında azalma, cinsel istekte (libido) azalma, kaslarda güçsüzlük ve/veya kas ağrısı meydana gelebilir. 
 
ABETYL , kemik kırılması veya ölüm riskindeki  olası bir artış nedeniyle  Ra-223 (nükleer  tıpta 
kullanılan radyoaktif radyum tedavisi) ile birlikte verilmemelidir.  
 
ABETYL  ve prednizon/ prednizolon ile tedavi sonrası Ra -223’ü kullanmayı planlıyorsanız, Ra -
223 ile tedaviye başlamadan önce en az 5 gün beklenmesi zorunludur.  
 3   
Kan değerlerinizin  izlenmesi  
ABETYL  karaciğerinizi etkileyebilir ve siz herhangi bir belirti görmeyebilirsiniz. Bu nedenle 
doktorunuz bu ilacı kullanırken ABETYL ’in karaciğeriniz üzerinde herhangi bir etkisi olup 
olmadığını kontrol etmek için size belirli zamanlarda kan testi uygulayacaktır. 
 
Çocuklar  ve ergenler  
Bu ilaç çocuklarda veya  ergenlerde kullanılmaz.  ABETYL ’in yanlışlıkla  bir çocuk  veya ergen 
tarafından yutulması durumunda, derhal hastaneye başvurun ve acil servisteki doktora göstermek 
için Kullanma Talimatını da yanınızda götürün.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza ya 
da eczacınıza danışınız.  
 
ABETYL’ in yiyecek  ve içecek  ile kullanılması 
- ABETYL  yemeklerle  birlikte  alınmamalıdır  (bkz. Bölüm  3 “ABETYL  nasıl  kullanılır”) . 
- ABETYL ’i yiyeceklerle  birlikte  almanız  sizde istenmeyen  etkilere  yol açabilir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
ABETYL kadınlarda  kullanılan  bir ilaç değildir.  
- Bu ilaç gebe olan kadınlar  tarafından  alınırsa,  doğmamış  bebeklerine zarar 
verebilir.  
- Gebeyseniz ya da gebe kalma ihtimaliniz  varsa  ve başka  bir kişiye  ABETYL’ i 
verecekseniz, ilaçla temas etmemeniz için mutlaka eldiven kullanmalısınız. 
- Gebe kalma ihtimali  olan bir kadınla  cinsel  ilişkiye  girmeniz durumunda  
prezervatif (kondom) ve diğer etkili bir doğum kontrol yöntemi kullanmalısınız.  
- Gebe bir kadınla cinsel ilişkiye girmeniz durumunda doğmamış bebeğe korumak için 
prezervatif (kondom) kullanmalısınız.  
 
Tedaviniz  sırasında partnerinizin (eşinizin)  hamile  olduğunu fark ederseniz  hemen  doktorunuza 
veya eczacınıza danışınız. 
Emzirme 
 
İlacı kullanmadan önce doktorunuza veya eczacınıza danışınız.  
 
ABETYL kadınlarda  kullanılan  bir ilaç değildir.  
- Emziriyorsanız ABETYL’ i kullanmayınız.  
 
Araç ve makine  kullanımı  
 
ABETYL ’in araç veya makine kullanımı  üzerinde olası  bir etkisi bulunmamaktadır.  
 
ABETYL’ in içeriğinde bulunan bazı yardımcı  maddeler hakkında  önemli  bilgiler  
 
- ABETYL  laktoz içerir. Eğer daha önceden doktorunuz tarafından bazı şekerlere karşı 
duyarlılığınız  olduğu söylenmişse  bu tıbbi ürünü almadan  önce  doktorunuzla  temasa geçiniz.  
- Bu tıbbi ürünün iki tabletlik her bir dozu 27,82 mg sodyum  (sofra tuzunun ana bileşeni)  içerir. 
Bu miktar Dünya Sağlık Örgütü’nün yetişkinler için tavsiye ettiği günlük maksimum 2 g  
sodyum  alımının % 1,39’ una eşittir. 4  Diğer ilaçlarla  birlikte  kullanım  
Başka bir ilaç kullanmadan önce  doktorunuza veya eczacınıza  danışınız.  
 
Eğer şu anda başka bir ilaç kullanıyorsanız, yakın zamanda kullandıysanız ya da kullanma 
ihtimaliniz  varsa,  doktorunuz  ya da eczacınız ile konuşunuz. Bu önemlidir  çünkü ABETYL  kalp 
ilaçları, sakinleştiriciler, diyabet için bazı ilaçlar, bitkisel ilaçlar (örneğin, Sarı kantaron) ve diğer 
ilaçlar dahil olmak üzere bazı ilaçların etkilerini artırabilir. Doktorunuz bu ilaçların dozunu değiştirmeyi isteyebilir. Ayrıca, bazı ilaçlar ABETYL ’in etkilerini artırabilir ya da azaltabilir.  Bu 
durum  yan etkilere  ya da ABETYL ’in gerektiği  kadar  etkili olmamasına  neden olabilir.  
 
Androjen yoksun bırakma tedavisi kalp ritmi problemleri riskini artırabilir. Doktorunuza aşağıdaki ilaçlardan kullanıyorsanız söyleyiniz:  
- Kalp ritmi problemlerini tedavi etmek için kullanılan ilaçlar (örneğin; kinidin, prokainamit, 
amiadoron ve sotalol);  
- Kalp  ritmi problemleri  riskini  artırabileceği  bilinen  ilaçlar  [örneğin;  metadon  (ağrı  giderici  ve 
bağımlılık tedavisinin bir parçası olarak kullanılır), moksifloksasin (bir çeşit antibiyotik), antipsikotikler (ciddi akıl hastalıkları tedavisinde kullanılan ilaçlar)]  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 
3. ABETYL nasıl  kullanılır?  
 
Bu ilacı her zaman tam olarak doktorunuzun size söylediği gibi kullanınız. Eğer emin değilseniz, doktorunuza ya da eczacınıza danışınız.  
 
Uygun  kullanım  ve doz/uygulama sıklığı için talimatlar:  
İlacınızın  önerilen  dozu günde  bir defada alınacak 1000 mg’dır  (iki tablet).  
 
Uygulama yolu ve metodu:  
- Bu ilacı ağızdan  alınız.  
- ABETYL’ i yemeklerle birlikte almayınız. ABETYL  yemek ile birlikte  alındığında, ilaç 
vücut tarafından gereğinden fazla emilebilir ve bu yan etkilere neden olabilir. 
- ABETYL  tabletleri günde bir kez aç karnına tek doz olarak alınız. ABETYL yemek 
yedikten en az iki saat sonra alınmalı ve ABETYL'i  aldıktan sonra en az bir saat boyunca yemek 
yenmemelidir.  (lütfen Bölüm 2 " ABETYL ’in yiyecek ve içecek ile kullanılması" bölümüne 
bakınız).  
- Tabletleri  bir bütün olarak  suyla  yutunuz.  
- Tabletleri  bölmeyiniz.  
- ABETYL , prednizon veya prednizolon adı verilen  bir başka  ilaçla  birlikte  alınır.  Prednizon 
veya p rednizolonu tam olarak doktorunuzun söylediği şekilde alınız. 
- ABETYL  aldığınız  sürece her gün prednizon veya  prednizolonu da almalısınız.  
- Acil bir tıbbi durumunuz olduğunda, almakta olduğunuz prednizon veya prednizolonun 
miktarının değiştirilmesi  gerekebilir.  Almakta  olduğunuz  prednizon veya prednizolonun miktarı 
değiştirilmesi gerekiyorsa doktorunuz size söyleyecektir. Doktorunuz size söylemediği sürece 
almakta olduğunuz prednizon veya prednizolonu almayı bırakmayınız. 
 
ABETYL ’i prednizon veya prednizolonla  birlikte  alırken  doktorunuz  size başka ilaçlar  
da reçeteleyebilir.  
 
  5  Değişik  yaş grupları:  
 
Çocuklarda  kullanım:  
ABETYL  çocuklarda ve ergenlerde  kullanılabilen  bir ilaç değildir . Eğer  ABETYL  bir çocuk  ya 
da ergen  tarafından  kazara  yutulursa, doktora  göstermek  üzere bu kullanma  talimatını yanınıza 
alarak derhal hastaneye gidiniz.  
 
Yaşlılarda  kullanım:  
Yaşlı  hastalarda  doz ayarlamasına ilişkin  çalışma  yapılmamıştır.  
 
Özel  kullanım  durumları:  
Böbrek yetmezliği: Böbrek yetmezliği olan hastalarda ABETYL  kullanılabilir, doz 
ayarlamasına gerek  yoktur. Şiddetli böbrek yetmezliği olan hastalarda dikkatli  olunması  tavsiye 
edilmektedir.  
 
Karaciğer yetmezliği: Doktorunuz, karaciğerinize ait bazı kan değerlerini belli aralıklarla takip  
edecek  ve eğer bu değerlerde aşırı bir artış olur ise, ABETYL ’i kan değerleriniz düzelene kadar 
veya tamamen kesecektir. Orta şiddette karaciğer yetmezliği olan hastalarda, ABETYL  
kullanılırken dikkatli olunmalıdır. ABETYL  şiddetli karaciğer yetmezliği olan hastalarda 
kullanılmamalıdır.  
 
Yüksek tansiyon: Eğer yüksek tansiyonunuz (hipertansiyonunuz) varsa, doktorunuz tansiyon 
değerlerinizi kontrol altına almadan ABETYL  ile tedaviye başlamayacaktır. Tansiyon şikayetiniz  
olsun veya olmasın, doktorunuz ABETYL  tedavisi sırasında tansiyonunuzun ölçülmesini 
isteyecektir.  
 
Eğer ABETYL ’in etkisinin çok güçlü veya zayıf olduğuna dair bir izleniminiz var ise, doktorunuz 
veya eczacınız ile konuşunuz. 
Kullanmanız  gerekenden  daha  fazla  ABETYL  kullandıysanız:  
 
ABETYL ’i kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz ya da derhal bir hastaneye gidiniz. 
 
ABETYL’ i kullanmayı  unutursanız:  
 
- ABETYL ’i veya prednizon veya prednizolonu kullanmayı  unutursanız, ertesi  gün 
normalde  almanız gereken dozu alınız.  
- ABETYL ’i veya prednizon veya prednizolonu kullanmayı bir günden daha fazla süreyle 
unuttuysanız, ertelemeksizin bu durumu doktorunuz ile konuşunuz.  
 
Unutulan dozları dengelemek  için çift doz almayınız. 
 
ABETYL ile tedavi  sonlandırıldığında  oluşabilecek  etkiler:  
 
Doktorunuz  tarafından  size söylenmedikçe  ABETYL  veya  prednizon veya  prednizolon almayı  
bırakmayınız. Bu ilacın  kullanımına  ilişkin  ilave  sorularınız  olursa  doktorunuza  ya da eczacınıza  
danışınız.  
4. Olası yan etkiler nelerdir?  
 
Tüm ilaçlar gibi, ABETYL  yan etkilere neden olabilir, fakat bu yan etkiler herkeste meydana 
gelmeyebilir.  6  Çok yaygın: 10 hastanın en az 1’inde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan: 100 hastanın 1’inden az, fakat  1.000 hastanın  birinden fazla görülebilir.  
Seyrek:  1.000 hastanın  birinden az,  fakat  10.000 hastanın  birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor: Eldeki  verilerden hareketle tahmin  edilemiyor.  
 
Aşağıdakilerden  biri olursa,  ABETYL’ i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
− Kaslarınızda  zayıflık,  kas seğirmeleri ya da kalbinizde  çarpıntı  (palpitasyonlar). Bunlar 
kanınızdaki potasyum adı verilen elementin azalmış olduğunu gösterebilir.  
− Yutma  veya nefes  almada  güçlük,  yüz, dudaklar, dil veya  boğazda  şişlik  veya  kaşıntılı 
döküntü ile beraber  ciddi alerjik reaksiyonlar  
 
Bunların hepsi ciddi yan etkilerdir. Eğer bunlardan biri sizde mevcut ise, sizin ABETYL ’e karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Diğer yan etkiler:  
 
Çok yaygın:  
− Bacak  ya da  ayaklarınızda sıvı; 
− Kanınızdaki  potasyum  seviyesinde  azalma,  
− Karaciğer  işlev  testlerinde  yükselmeler,  
− Tansiyonunuzda  yükselme,  
− İdrar yolu enfeksiyonu,  
− İshal  
 
Yaygın:  
− Kanınızdaki  yağ seviyelerinde  yükselmeler,  
− Göğüs  ağrısı,  
− Düzensiz kalp atışı (atriyal  fibrilasyon),  
− Kalp  yetmezliği,  
− Kalbinizin  normalden hızlı çalışması,  
− Sepsis  denilen  ciddi  enfeksiyonlar,  
− Kemik  kırıkları,  
− Hazımsızlık,  
− İdrarda kan, 
− Deri döküntüsü  
 
Yaygın  olmayan:  
− Böbrek üstü beziyle ilgili  problemler (tuz  ve su ile ilgili sorunlara bağlı),  
− Kalp  ritminde  anormallik  (aritmi),  
− Kaslarda  zayıflık  ve/veya  kas ağrısı  
 
Seyrek:  
− Akciğer  tahrişi (alerjik  alveolit olarak  da adlandırılır),  
− Karaciğerin  görevlerini  yapamaması  (akut  karaciğer  yetmezliği de denir).  
 
Bilinmiyor:  
− Kalp krizi,  7 −EKG’de -elektrokardiyogram’da- değişiklik (QT  uzaması), yutma veya nefes almada güçlük,
yüz, dudaklar, dil veya boğazda  şişlik  veya kaşıntılı döküntü ile beraber ciddi alerjik
reaksiyonlar
Prostat  kanseri için tedavi gören erkeklerde  kemik  kaybı  meydana gelebilir.  ABETYL , 
prednizon veya prednizolon ile birlikte kullanıldığında kemik kaybını artırabilir. 
E
ğer bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
5.A
BETYL’in saklanması
ABET
YL’i çocukların  göremeyeceği,  erişemeyeceği  yerlerde ve ambalajında saklayınız.  
Karton  ve blister  üzerinde belirtilen  son kullanma tarihinden sonra bu ilacı kullanmayınız. Son 
kullanma tarihi o ayın son gününü ifade eder.  
Bu t
ıbbi ürün özel bir saklama koşulu gerektirmez. 25 °C altındaki oda sıcaklığında saklayınız. 
S
on kullanma tarihi geçmiş veya kullanılmayan ilaçları çöpe atmayınız! Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz. 
Herhangi bir ilacı evinizdeki atık su veya çöpe atmayınız. Kullanmadığınız ilaçları nasıl atacağınızı eczacınıza sorunuz. Bu önlemler çevrenin korunmasına katkıda bulunmanızı sağlayacaktır.  
S
on kullanma  tarihiyle  uyumlu olarak kullanınız.  
Ambalajdaki son kullanma tarihinden sonra ABETYL ’i  kullanmayınız.  
R
uhsat  sahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 Maslak/Sarıyer/İstanbul  
Tel: (0212) 366 84 00  
Faks: (0212) 276 20 20  
Üretim yeri: 
Abdi İbrahim İlaç San. ve Tic. A.Ş.  
Orhan Gazi Mahallesi Tunç Caddesi No: 3 
Esenyurt/İstanbul  
Tel: (0212) 622 66 00  
Faks: (0212) 623 19 52  
Bu kullanma talimatı 13/03/2 025 tarihinde onaylanmıştır.  