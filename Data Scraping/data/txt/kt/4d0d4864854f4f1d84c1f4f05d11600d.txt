1  KULLANMA TALİMATI  
 
KİTODİN 500 mg/5 mL IV enjeksiyonluk çözelti 
Damar içine uygulanır.  
Steril  
 
• Etkin madde: Her bir flakonda 500 mg sugammadekse eşdeğer 543,926 mg sugammadeks 
sodyum içerir. 
• Yardımcı maddeler: Hidroklorik asit, sodyum hidroksit, enjeksiyonluk su. 
 
 
Bu Kullanma Talimatında: 
 
1. KİTODİN nedir ve ne için kullanılır?  
2. KİTODİN kullanmadan önce dikkat edilmesi gerekenler  
3. KİTODİN nasıl kullanılır?  
4. Olası yan etkiler nelerdir?  
5. KİTODİN’ in saklanması  
 
Başlıkları yer almaktadır.  
 1. KİTODİN nedir ve ne için kullanılır?  
 KİTODİN etkin madde olarak sugammadeks içerir.  
 
•   KİTODİN  seçici kas gevşeticileri bağlayıcı madde olarak adlandırılır; çünkü sadece 
spesifik kas gevşeticileriyle (roküronyum bromür ve veküronyum bromür) birlikte etki 
gösterir.  
 
• 
  KİTODİN, 5 ml çözelti içeren 10 adet 5 ml’lik cam flakon içeren kutular içerisinde 
ambalajlanmaktadır. 1 ml KİTODİN 100 mg sugammadeks içermektedir.  
 
• KİTODİN, ameliyattan sonra kaslarınızın yeniden işlevlerini yerine getirmesi için 
kullanılır.  
 
Bazı türdeki ameliyatları olacağınız zaman, kaslarınızın tamamen gevşemesi gerekir. Kaslarınızın gevşemesi ameliyatın yapılması için doktorunuza kolaylık sağlar. Bu amaçla, tüm vücutta uyuşmayı sağlayan ilaçlar kullanılarak kaslarınız gevşetilir. Bunlara k as gevşeticiler 
denir ve örneğin roküronyum bromür ve veküronyum bromür bu türden ilaçlardır. Bu ilaçlar ayrıca nefes alıp verirken kullandığınız kaslarınızı da gevşettiği için, yeniden kendi kendinize 
nefes alıp verene kadar ameliyat sırasında ve ameliyat tan sonra nefes almak için yardıma 
ihtiyacınız olur (yapay havalandırma).  Bu ilacı kullanmaya  başlamadan  önce  KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
• Bu ilaç yalnızca  uzmanlar  tarafından hastanelerde, ameliyat sırasında uygulanabilir. 
Bireysel kullanım için değildir.  2  KİTODİN tekrar kendi başınıza solunum yapabilmenize imkan vermek için ameliyattan sonra 
kaslarınızın iyileşmesini hızlandırmak için kullanılır. KİTODİN bunu vücudunuzdaki roküronyum bromür ya da veküronyum bromür ile birleşerek yapar. KİTODİN yetişkinlerde  
roküronyum bromür ya da veküronyum bromürün kullanıldığı her durumda ve çocuklarda ve ergenlerde (2 -17 yaş arası) roküronyum bromür orta düzeyde gevşeme amaçlı kullanıldığında 
uygulanabilir.  2. KİTODİN’i kullanmadan önce dikkat edilmesi gerekenler  
 KİTODİN’i aşağıdaki durumlarda KULLANMAYINIZ  
 Eğer; KİTODİN’ in içindeki sugammadeks ya da diğer maddelere karşı aşırı duyarlılığınız 
varsa, bu durumu anestezi uzmanınıza söyleyiniz.  KİTODİN’ i aşağıdaki durumlarda DİKKATLİ KULLANINIZ  
 Eğer;  
- KİTODİN böbrekler yoluyla vücuttan atıldığı için geçmişte böbrek hastalığı yaşadıysanız 
veya şu anda yaşıyorsanız,  
- Geçmişte karaciğer hastalığınız olduysa veya şu anda karaciğer hastalığınız varsa.  
- Vücudunuz su topluyorsa (ödem),  
-   Kanama riskini arttırdığı bilinen hastalıklarınız varsa (kanın pıhtılaşmasında bozukluklar) 
veya pıhtılaşmayı önleyici ilaç alıyorsanız.  
 Bu durumları anestezi uzmanınıza söyleyiniz.  
 Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza 
danışınız.  
 Çocuklar ve ergenler  
Bu ilaç 2 yaşından küçük bebeklere önerilmez.  
 KİTODİN’in yiyecek ve içecek ile kullanılması:  
Ameliyat sırasında ve ameliyattan sonra yeniden kendi kendinize nefes almak için kullanılan KİTODİN için, ameliyat öncesinde herhangi bir şey yemediğimiz ve içmediğimiz için aç 
olmanız gerektiği doktorunuz veya anestezi uzmanınız tarafından size önerilecektir.  
 Hamilelik  
İlacı kullanmadan önce doktorunuza veya eczacınıza danışınız.  
 Eğer hamile iseniz veya hamile olup olmadığınızdan emin değilseniz veya emziriyorsanız bu 
durumu anestezi uzmanınıza söyleyiniz.  
 Hamile olsanız da KİTODİN almaya devam edebilirsiniz, ancak ilk önce bunu doktorunuzla 
görüşmelisiniz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  3  İlacı kullanmadan önce doktorunuza veya eczacınıza danışınız.  
 
Emziriyorsanız bu durumu anestezi uzmanınıza söyleyiniz. Sugammadeksin anne sütüne geçip geçmediği bilinmemektedir. Bebeği emzirmenin faydası ve KİTODİN’ in annenin tedavisine 
yararı göz önünde bulundurularak, emzirmeyi kesmek ya da sugammadeks tedavisini kesip/kesmemek konusunda anestezi uzmanınız karar vermenize yardımcı olacaktır.  
 KİTODİN emzirme döneminde kullanılabilir.  
 Araç ve makine kullanımı  
KİTODİN’in araç ve makine kullanma becerisi üzerinde herhangi bir bilinen etkisi bulunmamaktadır.  
 KİTODİN’in içeriğinde bulunan bazı yardımcı maddeler hakkında önemli bilgiler  
Bu ilaç her 1 mL başına 23 mg’den daha az sodyum (yemek pişirmenin temel bileşeni/sofra tuzu) içerir; yani aslında “sodyum içermez”. Eğer 2,4 mL ve üzerinde çözeltinin uygulanması gerekiyorsa, hastanın kontrollü sodyum diyetinde olup olmadığı dikkate alınm alıdır. Kontrollü 
sodyum diyetine devam ediyorsanız, bunu anestezi uzmanınıza söyleyiniz.  Diğer ilaçlarla birlikte kullanımı  
KİTODİN ve diğer bazı ilaçlar birbirleriyle etkileşebilir. Şu anda almakta olduğunuz ya da yakın zamanda aldığınız reçeteli veya reçetesiz ilaçları, anestezi uzmanınıza söyleyiniz.  
 Bazı ilaçlar KİTODİN’ in etkisini azaltır.  
Aşağıdaki ilaçları yakın bir tarihte aldıysanız bunları anestezi uzmanınıza söylemeniz 
önemlidir:  
• Toremifen (meme kanserinin tedavisinde kullanılır)  
• Fusidik asit (bir tür antibiyotik)  
 KİTODİN hormonal  doğum kontrol ilaçlarını etkileyebilir.  
KİTODİN vücudunuzda üretilen progestojen hormonunu (üreme ile ilgili bir tür hormon) azalttığı için, hap, vajinal halka, implant ya da hormonal Rahim İçi Araç (spiral -RIA) dahil 
olmak üzere hormonal doğum kontrol ilaçlarının daha az etkili olmasına neden olabilir. KİTODİN kullanımına bağlı progestojen hormonundaki azalma miktarı, bir doz oral kontraseptif (doğum kontrol ilacı) atlanmasına eşittir.  
 → Eğer KİTODİN aldığınız gün hap alırsanız, hapın kullanma talimatındaki atlanan doz durumunda yapılması gerekenleri uygulayınız.  
 → Diğer hormonal doğum kontrol yöntemlerini (örneğin, vajinal halka, implant ya da RİA) kullanıyorsanız sonraki 7 gün boyunca hormon içermeyen ilave bir doğum kontrol yöntemi (prezervatif gibi) kullanmalısınız ve kullanma talimatındaki tavsiyelere uymalısınız.  Kan testlerine olan etkiler  
Genel olarak, KİTODİN’ in laboratuvar testlerine etkisi yoktur. Ancak, progestojen adlı hormon 
için yapılan kan testinin sonuçlarını etkileyebilir.  KİTODİN aldığınız gün progesteron 
düzeylerinizin test edilmesi gerekiyorsa doktorunuzla konuşunuz.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz . 4  3. KİTODİN nasıl kullanılır?  
 
KİTODİN size bir anestezi uzmanı tarafından veya anestezi uzmanının gözetiminde 
verilecektir.  
 Uygun kullanım ve doz/uygulama sıklığı için talimatlar:  
Anestezi uzmanınız, kilonuz ve ne kadar miktardaki kas gevşetici ilacın size etki edeceğine göre ihtiyacınız olan KİTODİN dozunu size verecektir.  
 Normal doz, yetişkinler ve 2 -17 yaş arası çocuklar ve ergenler için vücut ağırlığının kilogramı 
başına 2 -4 mg’dır. Kas gevşemesinden acil iyileşme gerekliyse yetişkinlerde 16 mg/kg’lık bir 
doz kullanılabilir.  
 Uygulama yolu ve metodu:  
KİTODİN anestezi uzmanınız tarafından tek enjeksiyon olarak damar içine verilecektir.  
 Değişik yaş grupları:  
Çocuklarda kullanımı:  
Normal doz, 2- 17 yaş arası çocuklar ve ergenler için vücut ağırlığının kilogramı başına 2- 4 
mg’dır.  
 Yaşlılarda kullanımı:  
Yaşlılar için de yetişkinler ile aynı doz tavsiyesi uygulanmalıdır.  
 Özel kullanım durumları:  
Böbrek yetmezliği ve karaciğer yetmezliği  
Hafif ve orta şiddetli böbrek yetmezliği veya karaciğer yetmezliği olan hastalarda doz 
tavsiyeleri yetişkinler ile aynıdır.  
 Ancak ağır böbrek yetmezliğinde KİTODİN kesinlikle kullanılmamalıdır.  
 Eğer KİTODİN’ in etkisinin çok güçlü veya zayıf olduğuna dair bir izleniminiz var ise 
doktorunuz ya da eczacınız ile konuşunuz.  Kullanmanız gerekenden daha fazla KİTODİN kullandıysanız  
Anestezi uzmanınız durumunuzu dikkatli şekilde takip edeceği için KİTODİN’d en fazla 
miktarda almanız mümkün değildir. Yine de böyle bir durum meydana gelirse herhangi bir probleme neden olmayacaktır.  
 KİTODİN’ i kullanmayı unutursanız  
KİTODİN’i anestezi uzmanınız size uygulayacaktır.  4. Olası yan etkiler nelerdir?  
 Tüm ilaçlar gibi KİTODİN de  yan etkilere neden olabilir ancak bunlar herkeste görülmez.  
 Eğer size anestezi uygulanırken yan etki meydana gelirse, bu yan etkiler anestezi uzmanınız tarafından fark edilip tedavi edilecektir.  
 Yan etkiler aşağıdaki kategorilerde gösterildiği şekilde sıralanmıştır:  5  Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir. 
Seyrek: 1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  Bilinmiyor: Eldeki verilerden hareketle tahmin edilemiyor.  
 Yaygın:  
• Öksürük 
• Solunum yolu sorunları; öksürük veya uyanıyormuş veya nefes alıyormuş gibi hareket  
• Hafif Anestezi - Derin uykudan çıkmanıza neden olur ve daha fazla anesteziye ihtiyaç 
duyabilirsiniz. Bu durum ameliyat sonunda hareket etmenize ya da öksürmenize neden olabilir  
• Kalp atımında değişiklik, öksürük veya hareket gibi işlem esnasında oluşan durumlar  
• Cerrahi işlem nedeniyle düşük kan basıncı  
 Yaygın olmayan:  
• Akciğer sorunu hikayesi olan hastalarda havayollarında kas kramplarına bağlı nefes darlığı. (bronkospazm)  
• Allerjik (ilaca bağlı aşırı duyarlılık reaksiyonları) - örneğin, deride döküntü ve kızarıklık, 
dilin ve/veya boğazın şişmesi, kimi zaman kan basıncının ciddi bir şekilde düşmesiyle sonuçlanan kan basıncı veya kalp hızı değişiklikleri. Şiddetli allerjik veya  allerji benzeri 
reaksiyonlar hayatı tehdit edebilir. Sağlıklı, bilinci açık gönüllülerde alerjik reaksiyonlar daha yaygın olarak bildirilmiştir.  
• Kas gevşemesinin operasyon sonrası geri gelmesi  
 Bilinmiyor:  
• KİTODİN uygulandığında kalpte ciddi yavaşlama ve kalbin durma noktasına gelecek kadar yavaşlaması (kardiyak arest) görülebilir.  
 Eğer ameliyattan sonra, herhangi bir yan etkinin şiddetlendiğini fark eder, veya bu listede yer almayan bir yan etki ile karşılaşırsanız, bu durumu hemen doktorunuza veya anestezi uzmanınıza bildiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr
 sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. KİTODİN’in saklanması  
 KİTODİN’i  çocukların göremeyeceği, erişemeyeceği yerlerde ve ambalajında saklayınız.  
 Bu ürün sağlık- bakım profesyonelleri tarafından saklanır.  
 30°C altındaki oda sıcaklığında saklanır. Dondurmayınız.  
 6  Işıktan korumak için flakon dış karton kutunun içerisinde saklanmalıdır.  
 
İlk kez açıldıktan sonra ve 9 mg/mL (%0,9) sodyum klorür, glukoz 50 mg/mL (%5), 4,5 mg/ml (%0,45) sodyum klorür ve 25 mg/ml (%2,5) glukoz, Ringer laktat çözeltisi, Ringer çözeltisi, 50 mg/mL (%5) glukoz içeren 9 mg/mL (%0,9) sodyum klorür çözeltisi içinde 2-8°C’de ve 
25°C’nin altındaki oda sıcaklığında 48 saat boyunca stabildir.  
 Son kullanma tarihiyle uyumlu olarak kullanınız . 
 Flakon ve karton kutudaki son kullanma tarihinden sonra KİTODİN’ i kullanmayınız. Son 
kullanma tarihinden önce kullanınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 Ruhsat sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 Üretim yeri:  
NOBEL İLAÇ SANAYİİ ve TİCARET A.Ş.  
Merkez 81100 DÜZCE  
 Bu kullanma talimatı 26/12/2023 tarihinde onaylanmıştır.  