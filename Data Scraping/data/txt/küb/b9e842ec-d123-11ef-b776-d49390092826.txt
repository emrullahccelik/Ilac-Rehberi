KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİGAROO® 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sildenafil sitrat 140.48 mg (100 mg sildenafile eşdeğer)
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Film kaplı tablet
Mavi renkli, her iki yüzü çentiksiz, baklava biçimli film kaplı tabletler.
4. KLİNİK ÖZELLİKLER
4.1. Terapötik endikasyonlar
VİGAROO, yeterli bir seksüel performans için gerekli penil ereksiyonun
sağlanamaması veya sürdürülememesi olarak tanımlanan erektil disfonksiyonun
semptomatik tedavisinde endikedir.
VİGAROO'nun etkili olabilmesi için seksüel stimülasyon gereklidir.
VİGAROO kadınlarda endike değildir.
4.2. Pozoloji ve uygulama şekli
Pozoloji:
Yeterli bir seksüel performans için gerekli penil ereksiyonun sağlanamaması veya
sürdürülememesi olarak tanımlanan erektil disfonksiyonun semptomatik tedavisinde
çoğu hasta için önerilen doz, gerektikçe, cinsel aktiviteden yaklaşık bir saat önce alınan
50 mg'dır.
Uygulama sıklığı ve süresi:
Etkinlik ve tolerabiliteye bağlı olarak, önerilen en yüksek doz olan 100 mg'a
yükseltilebilir ya da 25 mg'a düşürülebilir. Önerilen en yüksek doz 100 mg'dir. Önerilen
en yüksek doz sıklığı günde bir kezdir.
Uygulama şekli:
VİGAROO Tabletleri oral olarak uygulanır.
Etkinin başlaması, yemeklerle beraber alındığında aç karnına alınmasına kıyasla
gecikebilir (Bkz. Bölüm 5.2 Farmakokinetik Özellikler).
1/15Güçlü sitokrom P450 CYP3A4 inhibitörleri (örn. eritromisin, sakinavir, ketokonazol,
itrakonazol) ile birlikte kullanım, artan sildenafil plazma konsantrasyonları ile
ilişkilendirilmiştir (Bkz. 4.5. Diğer tıbbi ürünler ile etkileşim ve diğer etkileşim
şekilleri). Yüksek plazma konsantrasyonları gerek advers olayları gerekse etkinliği
artıracağı için bu hastalarda 25 mg'lık bir başlangıç dozu düşünülmelidir.
Ritonavir ve sildenafilin birlikte kullanımı tavsiye edilmemektedir (bkz. Bölüm 4.5
Diğer tıbbi ürünler ile etkileşimler ve diğer etkileşim şekilleri).
Sildenafilin nitratların hipotansif etkilerini potansiyelize ettiği gösterilmiştir ve bu
nedenle nitrik oksit açığa çıkaran bileşikler veya nitratların herhangi bir formu ile
beraber kullanılması kontrendikedir (Bkz Bölüm 4.3 Kontrendikasyonlar).
Sildenafilin alfa-blokörler ile birlikte kullanıldığı durumlarda, postüral hipotansiyon
gelişme potansiyelini en aza indirmek için, sildenafil tedavisine başlanmadan önce
hastalar alfa-blokör tedavisi ile stabilize edilmiş olmalıdır. İlave olarak, sildenafil
tedavisine 25 mg dozla başlanması da düşünülmelidir. (Bkz. 4.4. Özel kullanım uyarıları
ve önlemleri ve 4.5 Diğer tıbbi ürünler ile etkileşimler ve diğer etkileşim şekilleri)
Özel popülasyonlara ilişkin ek bilgiler
Böbrek/Karaciğer yetmezliği: Hafif-orta şiddette (kreatinin klerensi=30-80
mL/dakika) renal bozukluğu olan hastalarda (Bkz. Bölüm 5.2 Farmakokinetik özellikler
/ Böbrek Yetmezliği) dozaj ayarlamaları gerekli değildir. Şiddetli renal bozukluğu
(kreatinin klerensi < 30 mL/dakika) olan hastalarda sildenafil klerensi azaldığından 25
mg'lik doz düşünülmelidir. Etkinlik ve tolerans değerlendirilerek, gerektiğinde doz
kademeli olarak 50 mg veya 100 mg’a çıkarılabilir.
Hepatik bozukluğu olan hastalarda (örneğin sirozda) sildenafil klerensi azaldığından
(Bkz. 5.2 Farmakokinetik özellikler / Karaciğer Yetmezliği) 25 mg'lik doz
düşünülmelidir. Etkinlik ve tolerans değerlendirilerek, gerektiğinde doz kademeli olarak 50
mg veya 100 mg’a çıkarılabilir.
Pediyatrik popülasyon: Sildenafil çocuklarda (18 yaşından küçüklerde) endike
değildir.
Geriyatrik popülasyon: Yaşlı hastalarda(> 65 yaş) dozaj ayarlamaları gerekli değildir.
4.3. Kontrendikasyonlar
• Etkin madde veya bölüm 6.1’de yer alan yardımcı maddelere karşı aşırı duyarlılığı
bulunan hastalarda kontrendikedir.
• Nitrik oksit / siklik GMP yolu üzerine bilinen etkisi ile uyumlu olarak (Bkz.
Bölüm 5. Farmakolojik Özellikler), sildenafilin nitratların hipotansif etkilerini
potansiyelize ettiği gösterilmiştir ve bu nedenle nitrik oksit açığa çıkaran
bileşikler (amil nitrat, butil nitrat gibi) veya nitratların herhangi bir formu ile
beraber (Nitrogliserin, isosorbid mononitrat, isosorbid nitrat, pentaeritritol
tetranitrat, eritritol tetranitrat, isosorbid dinitrat / fenobarbital gibi) verilmesi
kontrendikedir.
• Sildenafil de dahil olmak üzere PDE 5 inhibitörlerinin riosiguat gibi guanilat
siklaz uyarıcıları ile birlikte kullanılması, semptomatik hipotansiyona yol açma
2/15potansiyelinden dolayı kontrendikedir (bkz. Bölüm 4.5).
• Non-arteritik anterior iskemik optik nöropatisi olanlarda önceki PDE5
inhibitörüne maruz kalmasına bağlı olup olmamasına bakılmaksızın
kontrendikedir.
• Erektil disfonksiyonda kullanılan ilaçlar (sildenafil dahil) seksüel aktivitenin
tavsiye edilmediği hastalarda (stabil olmayan anjina gibi ciddi kardiyovasküler
bozukluklar ve ciddi kardiyak hastalıklarda) önerilmez.
Sildenafilin güvenliliği aşağıdaki hasta gruplarında çalışılmamıştır dolayısıyla
daha ileri bilgi edininceye kadar bu hastalarda kullanılması kontrendikedir:
• Ciddi karaciğer yetmezliği,
• Hipotansiyon(Kan basıncı< 90/50 mmHg),
• Yakın zamanda geçirilmiş inme veya miyokard enfarktüsü olanlar,
• Retinitis pigmentosa gibi herediter dejeneratif retinal bozukluğu olanlar (bu
hastaların az bir kısmında genetik retinal fosfodiesteraz bozukluğu vardır).
4.4. Özel kullanım uyarıları ve önlemleri
Farmakolojik tedaviye başlamadan önce, erektil disfonksiyonu teşhis etmek, altta yatan
potansiyel sebepleri belirlemek için hastanın anamnezinin tam olarak alınması ve fizik
muayenesi gereklidir.
Kardiyovasküler risk faktörleri
Seksüel aktiviteye eşlik eden belli derecede kardiak risk söz konusudur. Bu nedenle,
hekim erektil disfonksiyon tedavisine başlamadan önce hastanın kardiyovasküler
durumunu tetkik etmelidir. Sildenafil kan basıncında hafif ve geçici düşüşlere neden olan
vazodilatör özelliklere sahiptir (Bkz. Bölüm 5.1). Hekimler sildenafil reçetelemeden
önce, özellikle seksüel aktivite ile birlikte altta yatan durumları olan hastalarının bu
vazodilatör etkilerden kötü yönde etkilenmesini dikkatle değerlendirmelidir.
Vazodilatörlere artmış hassasiyeti olan hastalar; sol ventrikül çıkış obstrüksiyonu (örn.
aortik stenoz, hipertrofik obstrüktif kardiyomiyopati) olanları veya kan basıncının ciddi
derecede bozulmuş otonomik kontrolü ile kendini gösteren seyrek görülen bir çoklu
sistem atrofisi sendromu olanları içerir.
VİGAROO nitratların hipotansif etkisini kuvvetlendirir (Bkz. Bölüm 4.3
Kontrendikasyonlar).
Miyokard enfarktüsü, stabil olmayan anjina, ani kardiyak ölüm, ventriküler aritmi,
serebrovasküler hemoraji, geçici iskemik atak, hipertansiyon ve hipotansiyon da dahil
olmak üzere ciddi kardiyovasküler olaylar, erektil disfonksiyon için sildenafil kullanımı
ile geçici olarak ilişkilendirilmiş pazarlama sonrası bildirimler mevcuttur. Hepsinde
olmamakla beraber, hastaların çoğunda önceden bir kardiyovasküler risk faktörü olduğu
bilinmektedir. Bu olayların çoğunun cinsel aktivite sırasında veya hemen sonrasında ve
bazılarının ise, herhangi bir cinsel aktivite olmaksızın, sildenafil kullanımını takiben kısa
sürede meydana geldiği bildirilmiştir. Bu olayların direkt olarak bu faktörlere veya başka
faktörlere bağlı olup olmadığını belirlemek mümkün değildir.
3/15Priapizm
Erektil disfonksiyon tedavisinde kullanılan ajanlar, penisin anatomik deformasyonlarında
(angülasyon, kavernosal fibrosis veya Peyronie hastalığı gibi) veya priapizme sebep
olabilecek predispoze durumlarda (orak hücre anemisi, multipl miyelom veya lösemi
gibi) dikkatli kullanılmalıdırlar.
Pazarlama sonrası deneyimde sildenafil kullanımıyla uzamış ereksiyon ve priapizm rapor
edilmiştir. 4 saatten uzun süren ereksiyon olduğunda hasta acilen medikal yardım
almalıdır. Priapizm hemen tedavi edilmezse, penil doku hasarı ve kalıcı potens kaybı ile
sonuçlanabilir.
Diğer PDE5 inhibitörleri veya diğer erektil disfonksiyon tedavileri ile birlikte kullanım
Sildenafilin diğer PDE5 inhibitörleri veya sildenafil içeren pulmoner arteriyel
hipertansiyon tedavisinde kullanılan diğer ilaçlar veya diğer erektil disfonksiyon
tedavileri ile kombine kullanımının etkinlik ve güvenliliği henüz değerlendirilmemiştir.
Bu sebeple bu tür kombine uygulamalar tavsiye edilmez.
Görüş üzerine etkileri
Sildenafil ve diğer PDE5 inhibitörlerinin kullanımı ile bağlantılı spontane olarak görüş
bozuklukları vakaları rapor edilmiştir (Bkz. Bölüm 4.8). Sildenafil ve diğer PDE5
inhibitörlerinin alımı ile bağlantılı spontane olarak ve bir gözlemsel çalışmada seyrek
görülen bir durum olan non-arteritik anterior iskemik optik nöropati (NAION) vakaları
rapor edilmiştir (Bkz. Bölüm 4.8). Hastalara herhangi bir ani görüş bozukluğu
durumunda VİGAROO kullanmayı bırakmaları ve acilen bir hekime danışmaları
önerilmelidir (Bkz. Bölüm 4.3 Kontrendikasyonlar).
Ritonavir ile birlikte kullanımı
Sildenafilin ritonavir ile kullanımı tavsiye edilmemektedir (Bkz. Bölüm 4.5 Diğer tıbbi
ürünler ile etkileşimler ve diğer etkileşim şekilleri).
Alfa-blokörler ile birlikte kullanımı
Alfa-blokör tedavisi gören hastalarda beraberinde sildenafil uygulanması duyarlı bazı
bireylerde hipotansiyona yol açabileceğinden, dikkatli olunması önerilir (Bkz. 4.5. Diğer
tıbbi ürünler ile etkileşimler ve diğer etkileşim şekilleri). Bu durum genellikle sildenafil
dozlamasını takiben 4 saat içinde oluşur. Postüral hipotansiyon gelişme potansiyelini en
aza indirmek için, sildenafil tedavisine başlanmadan önce hastaların alfa-blokör
tedavisinde hemodinamik olarak stabil olmaları gerekir. Sildenafil tedavisine 25 mg doz
ile başlanması düşünülmelidir (Bkz. 4.2. Pozoloji ve uygulama şekli). Hekimler, ayrıca,
postüral hipotansif semptomlar söz konusu olduğunda ne yapılması gerektiği konusunda
hastalarına tavsiyede bulunmalıdırlar.
Kanama üzerine etkileri
İnsan trombosit hücreleri ile yapılan in vitro çalışmalar sildenafilin, sodyum
nitroprusiatın antiagregan etkisini artırdığını göstermektedir. Kanama bozukluğu veya
aktif peptik ülseri olan hastalarda VİGAROO® kullanımına ilişkin emniyet bilgisi
4/15mevcut değildir. Bu sebeple bu tür hastalarda VİGAROO® kullanılmadan önce
yarar/zarar değerlendirmesi dikkatle yapılmalıdır.
Özellikle yaşlı, kan viskozitesi artmış hastalarda retinal ven oklüzyonu riski artmaktadır.
VİGAROO kadınlarda kullanılmamalıdır.
4.5 Diğer tıbbi ürünler ile etkileşim ve diğer etkileşim şekilleri
Diğer ilaçların VİGAROO üzerine etkisi
İn vitro çalışmalar:
Sildenafil metabolizması başlıca sitokrom P450 (CYP)'nin izoformları 3A4 (majör yol)
ve 2C9 (minör yol) ile düzenlenmektedir. Bu sebeple bu izoenzimlerin inhibitörleri
sildenafil klerensini azaltabilir ve bu izoenzimlerin indükleyicileri sildenafil klerensini
artırabilir.
İn vivo çalışmalar:
Klinik çalışma verilerinde yapılan popülasyon farmakokinetik analizleri, ketokonazol,
eritromisin, simetidin gibi CYP3A4 inhibitörleri ile beraber uygulandığında sildenafilin
klerensinde azalma olduğunu ortaya koymuştur. Bununla birlikte, bu hastalarda yan etki
insidansında bir artış olmamasına rağmen, CYP3A4 inhibitörleri ile beraber sildenafil
uygulanacaksa, 25 mg’lık doz verilmelidir.
Kuvvetli bir P450 inhibitörü olan HIV proteaz inhibitörü ritonavirin, kararlı durum
seviyelerinde (günde 2 kez 500 mg), birlikte uygulanan tek doz sildenafilin (100 mg)
C ’ında 4 kat (%300) ve EAA’sında 11 kat (%1000) bir artış meydana gelmiştir. 24
maks
saat sonra, sildenafilin tek başına uygulanmasıyla 5 ng/ml olan plazma seviyesine
kıyasla, sildenafil plazma seviyeleri yaklaşık 200 ng/ml olmuştur. Bu durum ritonavirin
P450 substratlarının büyük çoğunluğu üzerine olan belirgin etkileriyle uyumludur.
Sildenafilin ritonavir farmakokinetiği üzerine etkisi yoktur. Bu farmakokinetik veriler
göz önünde bulundurularak, sildenafilin ritonavir ile birlikte kullanımı önerilmemektedir
(Bkz. Bölüm 4.2 Pozoloji ve uygulama şekli) ve herhangi bir durumdaki maksimum
sildenafil dozu hiçbir koşulda 48 saat içinde 25 mg'ı aşmamalıdır.
Bir CYP3A4 inhibitörü olan, HIV proteaz inhibitörü sakinavirin, kararlı durumda (günde
3 kez 1200 mg), 100 mg tek doz sildenafil ile birlikte uygulanması, sildenafil C ’ında
maks
%140 ve sildenafil EAA’sında %210’luk bir artışa yol açmıştır. Sildenafilin sakinavir
farmakokinetiği üzerine etkisi yoktur (Bakınız Bölüm 4.2 Pozoloji ve uygulama şekli).
Ketokonazol ve itrakonazol gibi daha güçlü CYP3A4 inhibitörlerinin etkilerinin daha
büyük olması beklenir.
Orta şiddette bir CYP3A4 inhibitörü olan, kararlı durum seviyesindeki (5 gün boyunca
günde 2 kez 500 mg) eritromisin ile birlikte, 100 mg tek doz sildenafil uygulandığında,
sildenafilin sistemik yararlanımında (EAA) %182’lik bir artış olmuştur. Normal sağlıklı
erkek gönüllülerde, üç gün boyunca günde 500 mg uygulanan azitromisinin, sildenafil
veya dolaşımdaki başlıca metabolitinin EAA C , T , eliminasyon hız sabiti veya
maks maks
izleyen yarı ömrü üzerine etkisine dair herhangi bir kanıt bulunmamıştır.
5/15Non-spesifik bir CYP3A4 inhibitörü ve sitokrom P450 inhibitörü olan simetidin (800
mg), 50 mg sildenafil ile birlikte sağlıklı gönüllülere uygulandığında, plazma sildenafil
konsantrasyonlarında % 56’lık bir artışa yol açmıştır.
Barsak duvarı CYP3A4 metabolizmasının zayıf bir inhibitörü olan greyfurt suyu,
sildenafil plazma seviyelerinde hafif artışlara yol açabilir.
Antasidlerin (magnezyum hidroksit/alüminyum hidroksit) tek doz olarak verilmesi
sildenafilin biyoyararlanımını etkilememiştir.
Spesifik etkileşme çalışmaları tüm ilaçlar ile yapılmamış olmasına rağmen, popülasyon
farmakokinetik analizleri CYP2C9 inhibitörleri (tolbutamid, varfarin, fenitoin gibi),
CYP2D6 inhibitörleri (selektif serotonin gerialım inhibitörleri, trisiklik antidepresanlar
gibi), tiyazid ve ilgili diüretikler, kıvrım diüretikleri ve potasyum tutucu diüretikler,
anjiyotensin dönüştürücü enzim (ADE) inhibitörleri, kalsiyum kanal blokerleri, beta-
adrenoreseptör antagonistleri veya CYP450 metabolizmasını arttıran ilaç grupları
(rifampisin, barbitüratlar gibi) ile sildenafilin beraber uygulanmasının sildenafilin
farmakokinetiği üzerine hiçbir etkisinin olmadığını göstermiştir. Sağlıklı erkek
gönüllülerde yapılan bir çalışmada, kararlı durum konsantrasyonunda (günde 2 kez 125
mg) endotelin reseptör antagonisti olan bosentanın (CYP3A4 (orta derecede), CYP2C9
ve muhtemelen CYP2C19’un indükleyicisi), kararlı durum konsantrasyonunda (günde 3
kez 80 mg) sildenafil ile birlikte uygulanması; sildenafilin EAA ve Cmaks değerinde
sırasıyla %62,6 ve %55,4’lük bir düşüşe neden olmuştur. Bu nedenle rifampin gibi güçlü
CYP3A4 indükleyicilerinin sildenafil ile birlikte uygulanmasının sildenafil plazma
konsantrasyonlarında daha büyük bir düşüşe neden olması beklenmektedir.
Nitrat bileşeninden dolayı bir potasyum kanal aktivatörü ve nitrat hibriti olan nikorandilin
sildenafil ile ciddi etkileşim potansiyeli bulunmaktadır.
VİGAROO'nun diğer ilaçlar üzerine etkisi:
İn vitro çalışmalar:
Sildenafil, sitokrom P450 izoformları olan 1A2, 2C9, 2C19, 2D6, 2E1, ve 3A4 ( IC >
50
150 mikromolar)'ün zayıf bir inhibitörüdür. Tavsiye edilen dozların ardından sildenafilin
zirve plazma konsantrasyonu yaklaşık 1 mikromolar olduğunda, VİGAROO® 'nun bu
izoenzimlere ait substratların klerensini değiştirmesi beklenmez.
Teofilin veya dipridamol gibi non-spesifik fosfodiesteraz inhibitörleri ve sildenafil
arasında etkileşme olduğuna dair veri mevcut değildir.
İn vivo çalışmalar:
Nitrik oksit/sGMP yolu üzerine bilinen etkisi ile uyumlu olarak (Bakınız Bölüm 5.1.
Farmakodinamik Özellikler), sildenafilin nitratların hipotansif etkisini potansiyalize ettiği
gösterilmiştir. Bu sebeple sildenafilin, nitratların herhangi bir formu veya nitrik oksit
açığa çıkaran bileşikler ile beraber kullanılması kontrendikedir. (Bkz. Bölüm 4.3
Kontrendikasyonlar)
Riosiguat: Preklinik çalışmalar PDE5 inhibitörlerinin riosiguat ile birlikle kullanılmasının
sistemik kan basıncı düşürücü etkisine ilave etkisi olduğunu göstermiştir. Klinik
çalışmalarda, riosiguatın PDE5 inhibitörlerinin hipotansif etkisini arttırdığı gösterilmiştir.
6/15Çalışılan popülasyonlarda bu kombinasyonun faydalı bir klinik etkisi olduğuna dair
herhangi bir kanıt bulunamamıştır. Sildenafil de dahil olmak üzere, PDE5 inhibitörlerinin
riosiguat ile birlikte kullanılması kontrendikedir (bkz. Bölüm 4.3).
Alfa-blokör tedavisi uygulanmakta olan hastalara aynı zamanda sildenafil uygulanması,
duyarlı bazı bireylerde semptomatik hipotansiyona yol açabilmektedir. Bu bulgu sıklıkla
sildenafil dozunun alınmasından 4 saat sonra oluşmaktadır (Bkz. 4.2. Pozoloji ve
uygulama şekli ve 4.4. Özel kullanım uyarıları ve önlemleri). Üç spesifik ilaç-ilaç
etkileşimi çalışmasında, doksazosin tedavisi ile stabilize edilmiş benign prostat
hiperplazisi (BPH) olan hastalara eşzamanlı olarak alfa-blokör doksazosin (4 mg ve 8
mg) ile sildenafil (25 mg, 50 mg ya da 100 mg) uygulanmıştır. Bu çalışma
popülasyonlarında, yatarak ölçülen kan basıncında sırasıyla ortalama 7/7 mmHg, 9/5
mmHg ve 8/4 mmHg ek azalma ve ayakta ölçülen kan basıncında ortalama 6/6 mmHg,
11/4 mmHg ve 4/5 mmHg ek azalma gözlemlenmiştir. Doksazosin tedavisi ile stabilize
edilen hastalara eşzamanlı olarak sildenafil ve doksazosin uygulandığında, nadir de olsa,
semptomatik postüral hipotansiyon yaşayan hastalara ilişkin bazı bildirimler olmuştur. Bu
bildirimler arasında baş dönmesi ve sersemlik yer almakta ancak senkop
bulunmamaktadır.
Her ikisi de CYP2C9 tarafından metabolize edilen tolbutamid (250 mg) veya varfarin (40
mg) ile beraber 50 mg sildenafil uygulandığında önemli bir etkileşim gösterilmemiştir.
Sildenafil (50 mg), 150 mg aspirinin sebep olduğu kanama süresindeki uzamayı
potansiyalize etmemiştir.
VİGAROO (50 mg), sağlıklı gönüllülerde 80 mg/dl'lik ortalama maksimum alkol
seviyelerinde alkolün hipotansif etkisini potansiyelize etmemiştir.
Aşağıda belirtilen antihipertansif tedavi sınıfları; Diüretikler, beta-blokörler, ADE ACE
inhibitörleri, anjiyotensin II antagonistleri, antihipertansif medikal ürünler (vasodilatör ve
santral etkili), adrenerjik nöron blokörleri, kalsiyum kanal blokörleri ve alfa-
adrenoreseptör blokörler, plasebo uygulanmasına kıyasla sildenafil alan hastalardaki yan
etki profilinde hiçbir değişiklik göstermemişlerdir. Hipertansif hastalarda, sildenafil (100
mg) ile beraber amlodipin uygulanan spesifik bir etkileşme çalışmasında, yatar
konumdaki sistolik kan basıncında 8 mmHg’lik ilave bir düşüş olmuştur. Bununla ilgili
olarak yatar konumdaki diastolik kan basıncındaki ilave düşme 7 mmHg’dir. Kan
basıncındaki bu ilave düşüşler, sildenafilin sağlıklı gönüllülere tek başına uygulandığı
zaman görülene benzer olmuştur. (Bkz. Bölüm 5.1. Farmakodinamik özellikler)
Sildenafil (100mg), her ikisi de CYP3A4 substratı olan, HIV proteaz inhibitörleri
ritonavir ve sakinavirin kararlı durum farmakokinetiğini etkilemez.
Sağlıklı gönüllülerde kararlı durum konsantrasyonlarında sildenafil (günde 3 kez 80 mg)
bosentanın ((günde 2 kez 125 mg) EAA’da %49.8’lik ve Cmaks değerinde %42’lik bir
artışa yol açmıştır.
7/154.6 Gebelik ve laktasyon
Genel tavsiye:
Gebelik kategorisi: B
VİGAROO, kadınlarda kullanım için endike değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
VİGAROO, kadınlarda kullanım için endike değildir.
Gebelik dönemi:
Sıçan ve tavşanlarda yapılan üreme çalışmalarında oral sildenafil uygulamasını takiben,
ilişkili hiçbir yan etki görülmemiştir (Bkz. Bölüm 5.3 Klinik öncesi güvenlilik verileri).
Gebelik dönemindeki kadınlarda kullanımı ile ilgili yeterli veri bulunmamaktadır.
Üreme yeteneği / Fertilite:
Dişi sıçanlara 36, erkek sıçanlara 102 güne kadar, günde 60 mg/kg sildenafil uygulanması
ile (İnsanlarda, erkek cinsiyette gözlenen EAA değerinin 25 katını oluşturan bir dozda)
fertilitede azalma görülmemiştir.
Sağlıklı gönüllülerde, oral yolla 100 mg sildenafil uygulamasının ardından sperm
motilitesine veya morfolojisine hiçbir etki olmamıştır.
4.7 Araç ve makine kullanımı üzerindeki etkiler
VİGAROO’nun araç ve makine kullanma yeteneği üzerinde hafif etkileri olabilir.
Sildenafil ile yapılan klinik çalışmalarda baş dönmesi ve görme bozukluğu bildirildiği
için araç ve makine kullanırken hastalar dikkatli olmalıdır.
4.8 İstenmeyen etkiler
VİGAROO’nın güvenlilik profili, 74 çift kör plasebo kontrollü klinik çalışmada 9570
hasta verisi esas alarak oluşturulmuştur. Sildenafil ile tedavi edilen hastalarda en sık
bildirilen advers reaksiyonlar baş ağrısı, yüz kızarması, dispepsi, nazal konjesyon,
sersemlik, kusma, sıcak basması, görme bozukluğu cisimlerin mavi görülmesi ve bulanık
görmedir.
Pazarlama sonrası çalışmalarda gözlenen advers reaksiyonlar 10 yıldan uzun bir sürede
elde edilmiştir. Tüm advers reaksiyonların Ruhsat Sahibi'ne bildirilmemesi ve güvenlilik
veritabanına eklenmemesinden dolayı, bu reaksiyonların sıklıkları güvenilir bir şekilde
belirlenememektedir.
Klinik çalışmalarda görülen ve pazarlama sonrası raporlanan plasebodan daha yüksek
insidansa sahip, tıbbi açıdan önemli tüm advers reaksiyonlar sistem organ
sınıflandırılması ve sıklığı ile aşağıda verilmektedir: Çok yaygın (≥1/10); yaygın (≥1/100
ila ≤1/10); yaygın olmayan (≥1/1000 ila ≤1/100); seyrek (≥ 1/10000 ila ≤1/1000); çok
seyrek (≤1/10000), bilinmiyor (eldeki verilerden hareketle tahmin edilemiyor).
8/15Enfeksiyonlar ve enfestasyonlar
Yaygın olmayan : Rinit
Bağışıklık sistemi hastalıkları
Yaygın olmayan : Hipersensitivite reaksiyonları
Sinir sistemi hastalıkları
Çok yaygın : Baş ağrısı
Yaygın : Sersemlik
Yaygın olmayan : Somnolans, hipoestezi
Seyrek : Serebrovasküler olay, geçici iskemik atak, nöbet*, tekrarlayan
nöbet*, senkop
Göz hastalıkları
Yaygın : Görmede renklerin bozulması**, görme bozukluğu, bulanık görme
Yaygın olmayan : Lakrimasyon hastalıkları***, gözde ağrı, fotofobi, fotopsi, oküler
hiperemi, görsel parlaklık, konjunktivit
Seyrek : Non-arteritik anterior iskemik optik nöropati (NAION)*, retinal
vasküler oklüzyon*, retinal hemoraji, arteriosklerotik retinopati,
retinada bozukluk, glokom, görüş alanında bozukluk, diplopi,
görüş keskinliğinde azalma, miyopi, astenopi, göz önünde uçuşan
cisimler görme, iris bozuklukları, midriyazis, ışıkların etrafında
hale görme, göz ödemi, gözde şişme, göz bozuklukları,
konjunktival hiperemi, göz iritasyonu, gözde anormal his, göz
kapağı ödemi, skleral renk değişimi
Kulak ve iç kulak hastalıkları
Yaygın olmayan : Vertigo, kulak çınlaması
Seyrek : İşitme kaybı
Kardiyak hastalıklar
Yaygın olmayan : Taşikardi, çarpıntı
Seyrek : Ani kardiyak ölüm*, miyokard infarktüsü, ventriküler aritmi*, atriyal
fibrilasyon, stabil olmayan anjina
Vasküler hastalıklar
Yaygın : Yüzde kızarma, sıcak basması
Yaygın olmayan : Hipertansiyon, hipotansiyon
Solunum, göğüs bozuklukları ve mediastinal hastalıklar
Yaygın : Nazal konjesyon
Yaygın olmayan : Epistaksis, sinüslerde konjesyon
Seyrek : Boğazda rahatsızlık hissi, nazal ödem, burun kuruluğu
Gastrointestinal hastalıklar
9/15Yaygın : Bulantı, dispepsi
Yaygın olmayan : Gastro özofajiyal reflü, kusma, üst abdominal bölgede ağrı, ağız
kuruluğu
Seyrek : Oral hipoestezi
Deri ve deri altı dokusu hastalıkları
Yaygın olmayan : Döküntü
Seyrek : Steven Johnson Sendromu, *toksik epidermal nekroliz*
Kas-iskelet bozuklukları, bağ doku ve kemik hastalıkları
Yaygın olmayan : Miyalji, ekstremite ağrısı
Böbrek ve idrar yolu hastalıkları
Yaygın olmayan : Hematüri
Üreme sistemi hastalıkları
Seyrek : Penil hemoraji, priapizm*, hematospermi, ereksiyonda artma
Genel bozukluklar ve uygulama bölgesine ilişkin hastalıklar
Yaygın olmayan : Göğüs ağrısı, yorgunluk, sıcaklık hissi
Seyrek : Sinirlilik
Araştırmalar
Yaygın olmayan : Kalp atım hızında artış
*Yalnızca pazarlama sonrası sürveyansda bildirilmiştir.
**Görsel renk değişiklikleri: Cisimleri yeşil görme, kromatopsi, cisimleri mavi görme,
eritropsi ve cisimleri sarı görme.
*** Lakrimasyon hastalıkları: Göz kuruluğu, lakrimal bozukluk ve göz yaşı salgısının
artması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9 Doz aşımı ve tedavisi
Gönüllülerde yapılan ve tek doz olarak 800 mg'a kadar çıkılan çalışmalarda görülen yan
etkiler daha düşük dozlarda görülen yan etkilere benzer ancak insidans oranları ve
ciddiyeti daha yüksek olmuştur. 200 mg sildenafıl uygulandığında etkinlikte artış
olmamış fakat yan etkilerin (baş ağrısı, yüzde kızarıklık, sersemlik, dispepsi, nazal
konjesyon, görmede bozukluk) insidansında artış olmuştur.
10/15Tedavi:
Aşırı doz vakalarında standart destekleyici yaklaşımlar uygulanmalıdır. Sildenafil plazma
proteinlerine yüksek oranda bağlandığı ve idrarla atılmadığı için diyalizin sildenafil
klerensini hızlandırması beklenmez.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Erektil disfonksiyonda kullanılan ilaçlar; Fosfodiesteraz
İnhibitörleri
ATC Kodu: G04BE03
Sildenafil, erektil disfonksiyon için oral bir tedavidir. Seksüel stimülasyona doğal bir
cevap sonucu penise kan akımını artırarak bozulmuş erektil fonksiyonu düzeltir.
Penisin ereksiyonunu sağlayan fizyolojik mekanizma seksüel stimülasyon esnasında
korpus kavernosumdan nitrik oksit (NO) serbest bırakılmasını gerektirir. Daha sonra
nitrik oksit guanilat siklaz enzimini aktive eder ve bu siklik guanozin monofosfat (sGMP)
düzeyinde artış ile sonuçlanır ki, böylece korpus kavernosumdaki düz kasların gevşemesi
ve kanın korpus kavernosum içine dolması sağlanmış olur.
Sildenafil, korpus kavernosumdaki sGMP'nin degradasyonundan sorumlu sGMP'ye
spesifik fosfodiesteraz tip 5 (PDE5) enziminin potent ve selektif bir inhibitörüdür.
Sildenafil, ereksiyon üzerine periferik bir etki yerine sahiptir. Sildenafilin izole insan
korpus kavernosumunda direkt bir gevşetici etkisi yoktur ancak bu doku üzerinde
bulunan nitrik oksidin gevşetici etkisini artırma potansiyeline sahiptir. Seksüel
stimülasyon ile olduğu gibi, NO/sGMP yolu aktive olduğunda, sildenafilin PDE5
enzimini inhibe etmesi korpus kavernosumdaki sGMP seviyelerinde artışa sebep olur. Bu
sebeple sildenafil'in amaçlanan faydalı farmakolojik etkilerini gösterebilmesi için seksüel
stimülasyon gereklidir.
Farmakodinamik etkiler
In vitro çalışmalar sildenafilin ereksiyon prosesinde rol oynayan PDE5’e seçici olduğunu
göstermiştir. Diğer fosfodiesterazlara kıyasla PDE5 üzerine etkisi daha güçlüdür.
Retinadaki fototransdüksiyon yolağında rol oynayan PDE6’ya kıyasla 10 kat daha fazla
selektiftir. Önerilen maksimum dozlarda PDE1’e kıyasla 80 kat, PDE 2, 3, 4 7, 8, 9, 10
ve 11’e kıyasla 700 kat daha selektiftir. Sildenafil özellikle kardiyak kontraktilite
kontrolünde rol alan cAMP-spesifik fosfodiesteraz izoformu olan PDE3’e kıyasla PDE5
üzerine 4000-kattan daha büyük bir selektifliğe sahiptir.
Klinik etkililik ve güvenlilik:
Sildenafilin seksüel stimülasyona cevap olarak ereksiyon oluşturma zaman aralığının
değerlendirilmesi amacı ile iki klinik çalışma düzenlenmiştir. Hastalarda aç karnına
yapılan penil pletismograf (RigiScan) çalışmasında, sildenafil alınması sonucunda,
seksüel birleşme için yeterli kabul edilen %60 oranındaki ereksiyon sertliğinin
11/15sağlanmasına kadar geçen süre ortalama 25 dakika olmuştur. (12 – 37 dakika). Başka bir
RigiScan çalışmasında, sildenafilin, uygulamadan sonraki 4.-5. saatlerde bile seksüel
stimülasyona bağlı ereksiyon oluşturma potansiyeline sahip olduğu gösterilmiştir.
Sildenafil, kan basıncında hafif ve geçici düşmelere sebep olur, ancak vakaların çoğunda
bu klinik bir etki oluşturmaz. 100 mg oral dozu takiben yatar pozisyonda görülen
ortalama maksimum sistolik kan basıncı düşmesi 8.4 mmHg olmuştur. Bu duruma uygun
olarak yatar pozisyonda diyastolik basınç değişmesi 5.5 mmHg olmuştur. Kan
basıncındaki bu azalmalar sildenafilin vazodilatör etkileri ile uyumludur ki bu
vazodilatasyonun sebebi büyük olasılıkla vasküler düz kaslardaki artmış sGMP
seviyesidir. Sağlıklı gönüllülerde 100 mg’a kadar olan sildenafilin oral yolla tek doz
uygulanması sonucunda EKG’de klinik olarak anlamlı hiçbir etki oluşturmamıştır.
Tek bir oral doz 100 mg sildenafilin hemodinamik etkileri üzerine, ciddi koroner arter
rahatsızlığı olan 14 hastada (en azından bir koroner arterde ≥ %70 stenoz mevcuttu)
yapılan bir çalışmada, dinlenme halindeki ortalama sistolik ve diyastolik kan basıncı,
taban değerlere kıyasla sırasıyla % 7 ve % 6 azalmıştır. Ortalama pulmoner sistolik kan
basıncı % 9 azalmıştır. Sildenafilin kardiyak output üzerine hiçbir etkisi olmamıştır,
stenoz durumundaki koroner arterler içinden kan akışını bozmamıştır.
Çift kör plasebo kontrollü bir egzersiz stres çalışmasında, düzenli olarak antianjinal ilaç
(nitratlar dışında) kullanan, erektil disfonksiyon ve stabil anjinası olan 144 hasta
değerlendirilmiştir. Sonuçlar sınırlayıcı anjinaya kadar olan zamanda sildenafil ile
plasebo arasında klinik olarak anlamlı farklar göstermemiştir.
100 mg dozu takip eden 1 saat içinde Farnsworth - Munsell 100 renk testini kullanan
kimi deneklerde renkleri (mavi/yeşil) ayırt edebilmede meydana gelen hafif ve geçici
değişiklikler olsa da doz alımından 2 saat sonra hiçbir etki kalmamıştır. Renk ayırt etme
mekanizmasında meydana gelen bu değişikliğin retinanın fototransdüksiyon kaskadında
yer alan PDE6 enziminin inhibisyonu ile bağlantılı olduğu öngörülmektedir.
VİGAROO'nun görme keskinliği veya kontrast renkleri seçebilme duyarlılığı üzerine bir
etkisi yoktur. Dokümante edilmiş erken, yaş ile ilgili maküler dejenerasyonu olan (n=9)
hastalarda yapılan plasebo kontrollü bir çapraz çalışmada sildenafil (tek doz 100 mg) iyi
tolere edilmiştir ve yapılan görsel testler (görme keskinliği, Amsler grid, renk ayrımı,
simüle edilmiş trafik ışığı, Humphrey perimetre ve fotostres) klinik olarak anlamlı hiçbir
değişiklik göstermemiştir.
Sağlıklı gönüllülerde sildenafilin 100 mg’lık oral tek doz uygulamasından sonra sperm
motilitesi veya morfolojisi üzerine bir etki görülmemiştir (Bkz. Bölüm 4.6).
Klinik Çalışmalara Ait Başka Bilgiler
Klinik çalışmalarda, sildenafil, yaşları 19 ila 87 arasında değişen 8000’den fazla hastaya
uygulanmıştır. Temsil edilen hasta grupları; yaşlılar (%19.9), hipertansiyonlu hastalar
(%30.9), diabetes mellitus (%20.3), iskemik kalp hastalığı (%5.8), hiperlipidemi (%19.8),
spinal kord yaralanması (%0.6), depresyon (%5.2), prostatın transüretral rezeksiyonu
(%3.7), radikal prostatektomi (%3.3). Klinik çalışmalarda tam anlamıyla temsil
edilemeyen veya çalışma dışında tutulan gruplar; Pelvik operasyon geçirmiş hastalar,
12/15radyoterapi sonrası hastalar, ciddi böbrek veya karaciğer bozukluğu olan hastalar ve
aşikar kardiyovasküler durumu olan hastalar (Bkz.4.3 Kontrendikasyonlar).
Sabit doz çalışmalarında, tedavinin ereksiyonu iyileştirdiğini belirten hasta oranları,
plasebo ile %25 olurken, 25 mg ile %62, 50 mg ile %74 ve 100 mg ile %82 olmuştur.
Kontrollü klinik çalışmalarda sildenafile bağlı ilacı bırakma oranı plaseboya nazaran aynı
veya daha düşük olmuştur. Tüm çalışmalar ele alındığında, sildenafile bağlı olarak
gelişme olduğunu bildiren hastaların oranı; psikojenik erektil disfonksiyon (%84), miks
erektil disfonksiyon (%77), organik erektil disfonksiyon (%68), yaşlılar (%67), diyabetli
hastalar (%59), iskemik kalp hastalığı (%69), hipertansiyon (%68), prostatın transüretral
reseksiyonu (%61), radikal prostatektomi (%43), spinal kord yaralanması (%83),
depresyon (%75). Uzun süreli çalışmalarda, sildenafilin etkinlik ve emniyeti
sürdürülmüştür.
5.2. Farmakokinetik özellikler
Genel özellikler
Emilim:
Sildenafil hızla emilir. Maksimum plazma konsantrasyonuna aç karnına oral alımın 30.
ila 120. dakikası arasında ulaşır (ortalama 60 dakika). Mutlak oral biyoyararlanım
ortalama olarak %41'dir (%25-%63 arasında değişir). Uygulama sonrası sildenafilin EAA
ve C değerleri, tavsiye edilen doz aralığının (25 mg - 100 mg) üzerindeki dozlar ile
maks
orantılı olarak artar.
Sildenafil yemekle alındığında, absorpsiyon oranı, T ’da ortalama olarak 60 dakikalık
maks
bir gecikme ve C ' da ortalama %29’luk bir azalma ile düşer.
maks
Dağılım:
Sildenafilin dağılıma ait ortalama kararlı durum hacmi 105 L'dir ve bu dokulara
dağıldığını gösterir. 100 mg’lık tek bir oral dozu takiben, sildenafilin ortalama
maksimum toplam plazma konsantrasyonu 440 ng/mL’dir (CV %40). Sildenafil (ve
dolaşımdaki majör N-desmetil metaboliti) %96 oranında plazma proteinlerine
bağlandığından, bu durum sildenafilin 18 ng/mL(38 nM)’lik ortalama maksimum serbest
plazma konsantrasyonuna yol açar. Proteinlere bağlanma total ilaç konsantrasyonundan
bağımsızdır.
100 mg tek doz sildenafil alan sağlıklı hastalarda, dozu takip eden 90. dakikada
ejakülattaki ilaç dozu uygulanan mevcut dozun %0.0002'sinden azdır. (ortalama 188 ng)
Biyotransformasyon:
Sildenafil özellikle CYP3A4 (majör yol) ve CYP2C9 (minör yol) karaciğer mikrozomal
enzimleri ile metabolize edilir. Dolaşımdaki majör metabolit sildenafilin N-
demetilasyonu ile oluşur. Bu metabolit sildenafile benzer bir fosfodiesteraz seçicilik
profiline sahiptir ve PDE5 için in vitro potensi ana ilacın yaklaşık %50’si kadardır.
Sildenafil, N-demetilasyon yolu ile dolaşımdaki majör metabolitine dönüşür. Bu
metabolitin plazma konsantrasyonları sildenafil için gözlenenin yaklaşık %40'ıdır. N-
desmetil metaboliti de yaklaşık 4 saatlik bir terminal yarı ömür ile metabolize olur.
13/15Eliminasyon:
Sildenafilin 3-5 saatlik terminal faz yarılanma ömrünün bileşkesi olarak vücut klerensi
41L/saattir. Oral veya i.v. uygulanan sildenafil ağırlıklı olarak metabolitleri halinde feçes
ile (uygulanan oral dozun yaklaşık %80'i) ve daha az bir miktarda idrar ile (uygulanan
oral dozun yaklaşık % 13'ü) atılır.
Doğrusallık/Doğrusal Olmayan Durum:
Önerilen doz aralığında Sildenafil'in farmakokinetiği doz ile orantılıdır.
Özel Hasta Gruplarındaki Farmakokinetik
Yaşlılarda:
65 yaş ve üstü sağlıklı gönüllülerde sildenafil klerensi azalmıştır, bunun sonucunda
sildenafil ve aktif N-demetil metabolitinin plazma konsantrasyonları daha genç (18-45
yaş) gönüllülerde görülene göre yaklaşık %90 artmıştır. Plazma proteinine bağlanmadaki
yaş farklılıklarına bağlı olarak serbest sildenafil plazma konsantrasyonları yaklaşık %40
artmıştır
Böbrek Yetmezliği:
Hafif ila orta derece (kreatinin klerensi = 30-80 ml/dak.) böbrek fonksiyon bozukluğu
olan gönüllülerde 50 mg oral tek doz sildenafıl uygulaması farmakokinetiğini
değiştirmemiştir. Aynı yaş grubunda hiçbir böbrek rahatsızlığı olmayan gönüllüler ile
karşılaştırıldığında, N-demetil metabolitinin ortalama eğri altı alanı (EAA) yaklaşık %
126 ve ortalama C 'ı yaklaşık % 73 artmıştır. Ancak kişisel değişkenliğin yüksek
maks
olması sebebi ile bu değişiklikler istatistiksel olarak anlamlı olmamıştır.
Şiddetli (kreatinin klerensi < 30 ml/dak.) böbrek fonksiyon bozukluğu olan gönüllülerde
sildenafil klerensi azalmıştır. Aynı yaş grubunda hiçbir böbrek rahatsızlığı olmayan
gönüllüler ile karşılaştırıldığında, bu azalma sebebi ile EAA'da ortalama %100 ve
C 'da ortalama %88'lik bir artış olmuştur. Buna ek olarak N-desmetil metabolitinin
maks
EAA'ı ve C 'ı sırası ile %200 ve %79 artmıştır ki bu anlamlı bir artıştır.
maks
Karaciğer Yetmezliği:
Aynı yaş grubunda bulunan hiçbir karaciğer rahatsızlığı olmayan gönüllüler ile
karşılaştırıldığında, hafif ve orta şiddette karaciğer sirozu (Child- Pugh A ve B ) olan
gönüllülerde sildenafil klerensi düşmüştür. Bu azalma EAA'da %84 ve C 'da %47’lik
maks
bir yükselme ile sonuçlanmıştır. Ağır karaciğer fonksiyonu olan hastalarda, sildenafilin
farmakokinetiği çalışılmamıştır.
5.3 Klinik öncesi güvenlilik verileri
Yapılan konvansiyonel emniyet, farmakoloji, mükerrer doz toksisite, genotoksisite,
karsinojenik potansiyel, üreme ve gelişim üzerine toksisite çalışmalarında elde edilen
sonuçlara dayanan klinik dışı veriler insan için özel bir zarar belirtmemektedir.
14/156. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Dibazik kalsiyum fosfat dihidrat
Kroskarmelloz sodyum
Hipromelloz
Magnezyum stearat
Opadry blue 03K80814*
* Opadry blue 03K80814; Hipromelloz 6 cP, titanyum dioksit (E 171), triasetin, FD&C
blue # 2 Blue aluminium Lake (İndigo carmine) (E132) içerir.
6.2. Geçimsizlikler
Geçerli değil.
6.3. Raf ömrü
24 ay
6.4 Saklamaya yönelik özel uyarılar
25°C altındaki oda sıcaklığında ve kuru yerde saklanmalıdır.
6.5 Ambalajın niteliği ve içeriği
Kutuda 4 ve 8 film kaplı tabletlik PVC/ PVDC/Alüminyum folyo blister
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi atıkların kontrolü yönetmeliği'
ve 'Ambalaj ve Ambalaj Atıklarının Kontrolü yönetmelikleri'ne uygun olarak imha
edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve
Şehircilik Bakanlığınca belirlenen toplama sistemine veriniz.
7. RUHSAT SAHİBİ
Pharmactive İlaç San. ve Tic. A.Ş.
Bağcılar-İstanbul
8. RUHSAT NUMARASI
252/94
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 29.08.2013
Ruhsat yenileme tarihi :
15/1510. KÜB'ÜN YENİLENME TARİHİ
16/15