1 / 10  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
 
LAUZENİL  0,5 mg/5  mL IV enjeksiyonluk  çözelti  
Steril  
Damar içine uygulanır. 
• Etkin madde: Her bir ampul etkin madde olarak 0,5 mg flumazenil içerir. 
• Yardımcı  maddeler: EDTA,  glasiyal  asetik  asit, sodyum klorür, enjeksiyonluk su,  
pH ayarı  için sodyum hidroksit veya hidroklorik asit  içerir.  
 
Bu Kullanma  Talimatında:  
 
1. LAUZENİL  nedir  ve ne  için kullanılır?  
2. LAUZENİL’i  kullanmadan önce dikkat edilmesi gerekenler  
3. LAUZENİL  nasıl  kullanılır?  
4. Olası  yan etkiler  nelerdir?  
5. LAUZENİL’in  saklanması  
Başlıkları  yer almaktadır.  
 
1. LAUZENİL  nedir  ve ne için kullanılır?  
LAUZENİL, etkin madde olarak flumazenil içeren, bir enjeksiyon veya infüzyon 
çözeltisidir. Çözeltinin 1 mL’si 0,1 mg flumazenil ihtiva etmektedir. Her bir ampul, 5 mL 
çözelti içinde 0,5 mg flumazenil içerir. Her kutuda her biri 5 mL çözelti içinde 0,5 mg 
flumazenil içeren 5 adet ampul bulunmaktadır. 
 
Flumazenil, benzodiazepinlerin (yatıştırıcı, uyku getirici, kas gevşetici ve kaygı/korku 
giderici özelliklere sahip özel grup) merkezi sakinleştirici etkilerinin tamamen veya kısmen 
tersine çevrilmesi için bir karşıt etkili maddedir (antidot). 2 / 10  Bu nedenle LAUZENİL, belirli tanı testlerinden sonra sizi uyandırmak için anestezide veya 
sakinleştirici koşullarda tutuluyorsanız yoğun bakımda kullanılabilir. 
Ayrıca benzodiazepinlerle zehirlenme veya aşırı dozun teşhisi  ve tedavisi için kullanılabilir. 
LAUZENİL, çocuklarda (1 yaşından büyük) benzodiazepinlerle sakinleştirici koşullar  
altında tutulduktan sonra onları uyandırmak için de kullanılabilir. 
 
2. LAUZENİL’i  kullanmadan önce dikkat  edilmesi gerekenler  
LAUZENİL’i  aşağıdaki  durumlarda  KULLANMAYINIZ  
    Eğer,   
• Flumazenil veya LAUZENİL’in  içerdiği yardımcı maddelerden herhangi birine karşı 
aşırı duyarlılığınız (alerjiniz) var ise,  
• Beyin basıncında artış (intrakraniyal basınç artışı) veya ciddi epileptik nöbet (status 
epileptikus) gibi hayatı tehdit edici durumların kontrolü için benzodiaze pin 
alıyorsanız.  
LAUZENİL’i  aşağıdaki  durumlarda  DİKKATLE  KULLANINIZ  
    Eğer,  
• Epilepsiniz varsa ve uzun süre benzodiazepin kullandıysanız, flumazenil nöbetlere  
neden olabilir.  
• Karaciğer problemleriniz varsa.  
• Şu anda veya geçmişte ciddi bir kafa travması yaşadıysanız, flumazenil beyninizde 
basınç artışına neden olabilir. 
• Kalp problemleriniz varsa.  
• Ameliyat öncesinde endişeliyseniz, kaygı nöbeti geçirmişseniz veya uzun süreli kaygı  
durumunuz varsa.  
• Panik atak ge çmişiniz varsa, flumazenil yeni ataklara neden olabilir  
• Ameliyat sonrasında devam eden ağrı mevcutsa.  
• Uzun süreli veya yüksek dozda benzodiazepin tedavisi aldıysanız. 1 mg’dan daha 
yüksek bir dozda hızlı flumazenil enjeksiyonu, yoksunluk semptomlarına nede n olabilir.  
• Alkol bağımlılığı veya başka bir maddenin kötüye kullanımı öykünüz varsa, daha 
yüksek benzodiazepin toleransı ve bağımlılığı riskiniz bulunmaktadır ve bu nedenle 
yoksunluk belirtileri riski daha yüksektir. Anestezistiniz dozunuzu dikkatlice 
ayarlayacaktır.  
• Benzodiazepinler (yatıştırıcı, uyku getirici, kas gevşetici ve kaygı/korku giderici özelliklere sahip ilaçlar) ve antidepresanlar (depresyon tedavisinde kullanılan ilaçlar) ile zehirlenme durumunda, bu antidepresanların neden olduğu, ancak benzodiazepin ile birlikte uygulamayla daha zor ortaya çıkan nöbet ve kalpte ritim bozuklukları gibi etkiler LAUZENİL uygulaması ile şiddetlenebilir.  
 
LAUZENİL sadece benzodiazepinlerin  etkilerini tersine çevirir. Bilinç azaltılmasına veya 
sakinleştirici etkiye başka bir ajan neden oluyorsa, LAUZENİL'in, bunun etkisini yok 
etmesi olası değildir.  
 3 / 10  LAUZENİL, uyuklama halinin tersine çevrilmesi için verilmesine rağmen, flumazenil 
verildikte n sonra  24 saate kadar  uyuklama  haline  geri dönüş  yaşayabilirsiniz.  Bunun nedeni, 
benzodiazepinlerin yatıştırıcı etkilerinin flumazenilin uyandırıcı etkilerinden daha uzun sürmesidir. Bu nedenle, benzodiazepinin tüm olası etkileri geçene kadar mümkünse yoğun bakımda izlenmelisiniz.  
Özellikle invazif olan ve çok fazla ağrıya neden olan bir operasyon geçirdiyseniz, 
anestezistiniz sizi sakinleştirici altında tutabilir.  
LAUZENİL, benzodiazepin bağımlılığını veya bunun semptomlarını tedavi etmek için 
önerilmez.  
 
LAUZENİL,  ameliyatın  sonunda  sizi uyandırmak için uygulanacaksa, kas gevşeticinin  
etkileri ortadan  kalkana kadar  beklenmelidir.  
 
Çocuklar  
Daha önce midazolam  ile sakinleştirilen çocuklar, LAZUENİL uygulamasından sonra en az 
2 saat boyunca yoğun bakım ünitelerinde yakından gözlemlenmelidir, çünkü tekrarlayan 
yatıştırıcı etki veya solunum zorluğu meydana gelebilir. Diğer benzodiazepinlerle 
sakinleştirilmesi duru munda, izleme beklenen süreye göre ayarlanmalıdır.  
 
Çocuklar LAUZENİL'i sadece bilinçli sakinleştirici uygulamasından sonra almalıdır. Diğer endikasyonlar için yeterli veri yoktur. Aynı durum 1 yaşın altındaki çocuklar için de 
geçerlidir.  
 
Bu
 uyarılar,  geçmişteki  herhangi  bir dönemde  dahi olsa sizin için geçerliyse  lütfen  
doktorunuza  danışınız.  
 
LAUZENİL’in  yiyecek  ve içecek  ile kullanılması 
Yiyecek  ve içecekler  ile kullanımı üzerine veri bulunmamaktadır.  
 
Hamilelik  
İlacı kullanmadan önce  doktorunuza ya  da eczacınıza  danı şınız. 
 
Eğer hamileyseniz, hamile olabileceğinizi düşünüyorsanız veya hamile kalmayı 
planlıyorsanız lütfen doktorunuza danışınız. Doktorunuz ilacı alıp almayacağınıza karar 
verecektir.  
 
İnsanlarda doğmamış fetüs için risk belirlenmemiştir, bu nedenle, hastaya yararı, doğmamış 
fetüse olan risklere (hayatı tehdit edici acil durumlar gibi) karşı açıkça ağır basmadıkça 
LAUZENİL'in hamilelik sırasında kullanılması önerilmez.  
 
Tedaviniz sırasında hamile olduğunuzu farkederseniz hemen doktorunuza veya eczacınıza      
danışınız. 4 / 10  Emzirme 
İlacı kullanmadan önce  lütfen  doktorunuza veya eczacınıza  danışınız.  
 
LAUZENİL'in  anne sütüne geçip geçmediği bilinmemektedir. Bu nedenle LAUZENİL  
verildikten sonraki 24 saat boyunca emzirmemeniz önerilir.  
 
Araç ve makine  kullanımı  
LAUZENİL'in etkisi benzodiazepinlerin etkisinden daha kısadır ve bu nedenle tekrar uykulu 
hissetmeniz mümkündür. LAUZENİL uygulamasından sonra 24 saat boyunca araç veya 
makine kullanmayınız. 
 
LAUZENİL’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her “do z”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar  ile birlikte kullanımı  
Reçetesiz alınan ilaçlar da dahil olmak üzere herhangi bir ilaç alıyorsanız, son zamanlarda 
aldınız ise veya alma ihtimaliniz var ise  lütfen doktorunuza veya hemşirenize söyleyiniz. Bu 
bilgi, anestezistinizin dozunuzu dikkatlice ayarlayabilmesi için gereklidir.  
 
Özellikle aşağıdaki ilaçlardan herhangi  birini alıyorsanız  lütfen  doktorunuza  veya  
hemşirenize söyleyiniz.  
 
• Zopiklon ve triazolopiridazinler  (uykusuzluk (insomnia)  tedavisinde  kullanılır)  
 
• Benzodiazepinler  (kaygı  bozukluğu  (anksiyete)  tedavisinde  kullanılır,  ör. diazepam,  
midazolam)  
 
• Amitriptilin, nortriptilin, klomipramin, mirtazapin, mianserin ve imipramin gibi trisiklik 
veya tetrasiklik antidepresanlar  
 
Yanlışlıkla aşırı doz durumunda LAZUENİL kullanırken, eş zamanlı kullanılan diğer 
psikotropik tıbbi ürünlerin (özellikle imipramin gibi trisiklik antidepresanlar) toksik etkilerinin benzodiazepin etkisinin azalma sıyla artabileceği dikkate alınmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi  
veriniz.  
 
3. LAUZENİL  nasıl  kullanılır?  
Uygun  kullan ım ve doz/uygulama sıklığı için talimatlar:  5 / 10  Flumazenil , anestezi deneyimi olan bir doktorun sıkı gözetimi altında size verilecektir. 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Bu, yaşınıza, kilonuza, karaciğerinizin ve böbreklerinizin ne kadar iyi çalıştığına  ve ilaca ne 
için ihtiyacınız olduğuna bağlıdır. LAUZENİL, hastayı bilinçli hale geri döndürmek için 
kullanılan diğer ajanlarla birlikte kullanılabilir.  
 
Yetişkinler:  
Dozaj duruma bağlıdır; genellikle, damarınıza 15 saniye boyunca 0,2 miligram başlangıç 
dozu uygulanır. Bilinç durumunuz 60 saniye sonra yeterince iyileşmezse, 0,1 miligramlık başka bir doz uygulanabilir. Bu işlem, yeterli bilinç açıklığına ulaşılana kadar 60 saniyelik 
aralıklarla tekrarlanabilir. Uygulanabilecek maksimum doz, anesteziden sonra 1 miligram ve 
yoğun bakımda 2 miligramdır. 
Sakinleştirici etkinin yeniden meydana gelip gelmediğini belirlemek için her 6 saatte bir  
tedavi kesilir.  
 
Uygulama yolu ve metodu  
LAUZENİL damar yoluyla (intravenöz olarak) seyreltilmiş veya seyreltilmemiş olara k 
uygulanır.  
Değişik yaş grupları 
Çocuklarda  kullanım:  
1 yaşından büyük çocuklar:  
Genellikle, 0,01 mg/kg’lık vücut ağırlığına göre bir başlangıç dozu (0,2 miligrama kadar) 15 
saniye boyunca damar yoluyla uygulanır. Bilinç durumu 45 saniye sonra yeterince iyileşmezse ilave başka bir 0,01 mg/kg’lık vücut ağırlığına göre doz (0,2 miligrama kadar) uygulanabilir. Gerektiğinde maksimum total doz 0,05 mg/kg vücut ağırlığına göre veya 1 mg’a (hangisi düşükse) kadar 60 saniyelik aralıklarla (maksimum 4 kez) tekrarl anabilir.  
1 yaşın altındaki çocuklarda flumazenil kullanımı hakkında çok az bilgi vardır. Doktorunuz 
bu yaştaki çocuğunuza LAUZENİL vermenin gerekli olup olmadığına karar verecektir. 
 
Yaşlılarda  kullanım:  
Yaşlı insanlar genellikle LAUZENİL'in etkilerine karşı daha duyarlıdır ve dikkatli kullanılmalıdır.  
 
Özel  kullanım  durumları  
Böbrek  yetmezliği:  
Özel  kullanımı yoktur.  
 
Karaci ğer yetmezligi:  
Eğer karaciğer  sorununuz  varsa  doktorunuz  size düşük bir  doz verebilir.  
 6 / 10  Eger LAUZENİL’in etkisinin çok güçlü veya zayıf olduğuna dair bir  izleniminiz  var ise 
doktorunuz veya eczacınız ile konuş unuz  
 
Kullanmanız  gerekenden  daha  fazla  LAUZENİL  kullandıysanız  
Eğer size gerekenden fazla LAUZENİL verildiğini düşünüyorsanız, doktorunuza, eczacınıza 
ya da bir hastaneye başvurunuz.  
 
LAUZENİL’den kullanmanız gerekenden daha fazlasını kullanmı şsanız bir doktor veya 
eczacı ile konu şunuz . 
 LAUZENİL’i  kullanmayı  unutursanız  
Unutulan dozları  dengelemek için çift doz almayınız. 
 
LAUZENİL  ile tedavi  sonlandırıldığında  oluşabilecek  etkiler  
LAUZENİL tedavisi, bilinciniz tamamen açıldığında sonlandırılır. Ancak, LAUZENİL’in etkileri hemen yok olabileceği için ve tekrarlanan dozlara ihtiyacınız olabileceğinden, uyku hali tamamen gidene kadar yakın medikal denetim altında kalmalısınız.  
4. Olası yan etkiler nelerdir?  
Tüm ilaçlar gibi LAUZENİL’in içeriğinde bulunan maddelere duyarlı olan kişilerde yan  
etkiler olabilir.  
 
Flumazenil  alerjik  reaksiyonlara  neden  olabilir.  Alerjik  reaksiyonların belirtileri arasında 
yüz, dudak, boğaz veya dil şişmesi, döküntü ve nefes almada zorluk bulunur.  Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  :10 hastanın  en az  birinde  görülebilir  
Yaygın  :10 hastanın  birinden az, fakat  100 hastanın  en az birinde  görülebilir.  
Yaygın olmayan  :100 hastanın  birinden az,  fakat  1.000 hastanın  en az birinde  görülebilir  
Seyrek  :1.000 hastanın  birinden az,  fakat  10.000 hastanın en az birinde  görülebilir.  
Çok seyrek  :10.000 hastanın  birinden az görülebilir.  
Bilinmiyor  : Eldeki  verilerden  hareketle tahmin  edilemiyor.  
 
Çok yaygın  
• Mide  bulantısı  
Yaygın  
• Alerjik  reaksiyonlar  
• Güçlü  duygusal  değişkenlik  
• Uykuya  dalma  ve uyumada  sorunlar  (insomnia)  7 / 10  • Uykulu hissetme  (somnolans)  
• Baş dönmesi  
• Baş ağrısı  
• İstemsiz  titreme  (tremor)  
• Ağız  kuruluğu  
• Fazla derin ve  uzun süreli  solunum (hiperventilasyon)  
• Konuşma  bozukluğu  
• Uyarıcı  yokluğunda  anormal  deri hissi (ör. soğuk, sıcak,  karıncalanma,  basınç  vb.) 
(parestezi)  
• Çift görme  
• Şaşılık  (gözlerin  birbirleriyle  düzgün bir  şekilde  hizalanmadığı  bir durum)  
• Gözyaşı  artışı  
• Cildin kızarması  
• Yatay  pozisyondan ayağa  kalkış  esnasında  düşük  tansiyon  
• Kan basıncında  geçici  artış  
• Kusma  
• Hıçkırık  
• Terleme  
• Enjeksiyon bölgesinde  ağrı 
Yaygın  (hızlı bolus  enjeksiyon sonrası  – tedavi  gerektirmeyen)  
• Endişe  
• Huzursuzluk (ajitasyon)  
• Kalp  çarpıntısı  
Yaygın  olmayan  
• Korku  
• Kasılma  (konvülsiyon)  
• Anormal  işitme  
• Yavaş  ya da hızlı kalp atımı  (bradikardi ya  da taşikardi)  
• Erken  kalp atımı (ekstrasistol)  
• Nefes  almada zorluk (dispne)  8 / 10  • Öksürük  
• Burun tıkanıklığı  
• Göğüs  ağrısı  
• Titreme  
 
Seyrek  
• Ciddi alerjik  reaksiyonlar  
Yüksek dozlarda veya uzun süre benzodiazepinlerle  tedavi edildiyseniz LAUZENİL, 
gerginlik, ajitasyon (huzursuzluk), anksiyete (endişe), güçlü duygusal değişkenlik, 
konfüzyon (zihin karışıklığı), halüsinasyonlar, baş dönmesi, terleme, hızlı kalp hareketi, 
titreme ve konvülsiyonlar (kasılma), panik ataklar, anormal ağlama, ve agresif davranış gibi yoksunluk semptomlarına neden olabilir.  
 
Çocuklardaki  ek yan etkiler:  
Genel olarak, çocuklarda istenmeyen etkiler yetişkinlerden çok farklı değildir. LAUZENİL'i 
bir çocuğu sakinleştirici etkiden uyandırmak için kullanırken, anormal ağlama, ajitasyon 
(huzursuzluk) ve agresif davranış bildirilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’a bildiriniz. Meydana gelen yan etkileri bildirerek kullanmakta 
olduğunuz ilacın güvenli liği hakkında daha fazla bilgi edinilmesine katkı sağlamış 
olacaksınız.  
 
5. LAUZENİL’in  saklanması  
LAUZENİL’i  çocukların  göremeyeceği,  erişemeyeceği  yerlerde  ve ambalajında saklayınız.  
 
25°C'nin altındaki  oda sıcaklığında  saklanmalıdır.  
 
Açıldıktan sonra 
Ürün  açıldıktan  hemen  sonra kullanılmalıdır.  
 
Seyreltildikten  sonra  
Ürün; suda %5 dekstroz, ve %0,9 NaCI çözeltileri ile seyreltikten sonra, kimyasal ve fiziksel 
kullanımdaki stabilitesi 25°C’de 24 saattir.  9 / 10  Mikrobiyolojik açıdan bakıldığında, ürün hemen kullanılmalıdır. Hemen kullanılmazsa, 
kullanım öncesi saklama süreleri ve koşulları kullanıcının sorumluluğundadır ve aseptik 
koşullara uygun bir yerde hazırlanmadıysa 2- 8°C’de 24 saatten uzun saklanmamalıdır. 
 
Son kullanma  tarihiy le uyumlu olarak  kullanınız . 
Ambalajdaki  son kullanma tarihinden sonra LAUZENİL’i  kullanmayınız.  
 
Eğer üründe ve/veya ambalajında bozukluklar fark ederseniz LAUZENİL’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığınca  belirlenen  toplama  sistemine  veriniz.  
Ruhsat  Sahibi:  Haver  Trakya İlaç San.  ve Tic. A.Ş.  
Ulaş OSB  Mah.  D100  Cad. No:28/1, Ergene 2 OSB 
Ergene/TEKİRDAĞ  
 
Üretim Yeri:  Haver  Trakya İlaç San.  ve Tic. A.Ş.  
Ulaş OSB  Mah.  D100  Cad. No:28/1, Ergene 2 OSB 
Ergene/TEKİRDAĞ  
 
 
Bu kullanma talimatı ../../…. tarihinde  onaylanmıştır. 10 / 10   
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
Bu tıbbi ürün sadece tek kullanımlıktır  ve kullanılmayan  çözeltiler  atılmalıdır.  Sadece berrak 
ve partikül içermeyen çözelti kullanılmalıdır. LAUZENİL, suda %5 dekstroz ve %0,9 NaCI 
çözeltileri ile geçimlidir ve infüzyon olarak uygulandığı durumlarda, kullanılmadan önce 
mutlaka seyreltilmelidir. İntravenöz infüzyonluk çözelti 24 saat sonra atılmalıdır.  
 
Pozoloji/uygulama sıklığı ve süresi:  
Yetişkinler:  
Anestezide:  
Önerilen başlangıç dozu 15 saniyede İ.V. olarak uygulanan 0,2 mg'dır. Eğer 60 saniye 
içerisinde istenilen bilinç açıklığına ulaşılamazsa, 0,1 mg'lık ikinci bir doz enjekte edilebilir 
11 ve gerektiği durumlarda, toplam doz 1 mg'ı aşmamak kaydıyla, bu işlem 60 saniyede bir 
tekrarlanabilir. Genellikle uygulanan doz 0,3- 0,6 mg'dır fakat uygulanan benzodiazepin ve 
hasta özelliğine bağlı değişkenlik gösterebilir. 
Yoğun bakımda:  Önerilen başlangıç dozu İ.V. olarak uygulanan 0,3 mg'dır. Eğer 60 saniye içerisinde i stenilen 
bilinç açıklığına ulaşılamazsa, hasta uyanıncaya ya da toplam doz 2 mg'a ulaşıncaya kadar 
0,1 mg’lık ilave LAUZENİL enjeksiyonu uygulanabilir ve 60 saniyelik aralıklarla devam 
edilebilir.  
Eğer uyku hali tekrar  ortaya çıkarsa, ikinci bir LAUZENİL bolus enjeksiyonu uygulanabilir. 
Saatte 0,1 -0,4 mg İ.V. infüzyon olarak uygulanabilir. İnfüzyon dozu ve hızı, istenilen 
uyanıklık derecesine  göre her hasta için ayrı ayrı ayarlanmalıdır.  
Yinelenen LAUZENİL dozları sonrasında bilinç düzeyinde ya da solunum fonksiyonlarında 
önemli bir düzelme sağlanamazsa, benzodiazepinlere bağlı olmayan bir etiyoloji 
düşünülmelidir.  
Sedasyonun yeniden meydana gelip gelmediğini doğrulamak için her 6 saatte bir infüzyon 
kesilmelidir.  
Yoğun bakım ünitesinde yüksek dozlarda be nzodiazepin ile uzun süre tedavi edilen 
hastalarda yoksunluk semptomlarından kaçınmak için, LAUZENİL dozu her hasta için ayrı 
ayrı titre edilmeli ve enjeksiyon yavaşça uygulanmalıdır. 
 
Uygulama şekli:  
LAUZENİL, bir anestezist ya da anesteziyoloji deneyimi olan bir hekim tarafından sadece intravenöz olarak uygulanmalıdır.   LAUZENİL infüzyon olarak uygulanabilir.  
 Flumazenil diğer resüsitatif  önlemlerle birlikte kullanılabilir.  