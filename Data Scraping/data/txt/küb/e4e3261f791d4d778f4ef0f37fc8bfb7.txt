1   
KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
BARYCELA 0.5 mL SC enjeksiyon için liyofilize toz içeren flakon ve çözücü içeren flakon  
Steril 
 
2. KALİTATİF  VE KANTİTATİF  BİLEŞİM  
Canlı  zayıflatılmış  varisella  zoster virüsünün liyofilize  edilmiş  aşısıdır.  
 
Etkin  madde:  
Rekonstitüsyondan sonra  tek doz (0.5 mL);  
≥ 3800 PFU*  Varisella  zoster virüsü ( MAV/06 suşu)  (canlı,  atenüe)  
*PFU:  Plak  oluşturucu birim  
 
Yardımcı  maddeler:  
Potasyum dihidrojen fosfat…………..0,06 mg  
Disodyum hidrojen fosfat…………….1,14 mg 
Monosodyum L -glutamat…………….0,40 mg 
Disodyum edetat……………………...0,18 mg 
Yardımcı  maddeler in tamamı için  bölüm 6.1’e  bakınız.  
 
3. FARMASÖTİK  FORM  
Enjeksiyon için liyofilize toz ve çözücü (SC)  
 Beyaz liyofilize bir formülasyondur ve verilen  çözücü ile sulandırıldığında renksiz veya açık sarı 
görünür.  
 
4. KLİNİK  ÖZELLİKLER  
 
4.1 Terapötik  endikasyonlar  
BARYCELA, 12 aylıktan itibaren 12 yaşına kadar çocuklarda suçiçeğine karşı aşılama için 
endikedir.  
 4.2 Pozoloji ve uygulama şekli   
Rekonstitüsyon için, verilen çözücünün tüm miktarını bir şırıngaya doldurun ve liyofilize toz 
içeren flakona  enjekte edin. Ardından, tamamen karışması için flakonu çalkalayın. Bu solüsyonun 
tüm miktarını bir şırıngaya doldurun ve ardından tüm  miktarı (yaklaşık 0,5 ml) subkütan olarak 
brakiya l laterale  enjekte edin.  
 
Potansiyel kaybını en aza indirmek için, bu ilaç hazırlandı ktan hemen sonra uygulanmalı ve 
hazırlandıktan sonra 30 dakika içinde kullanılmazsa atılmalıdır. 
 
İNTRAVASKÜLER VEYA İNTRAMÜSKÜLER YOLLA  ENJEKTE  EDİLMEMELİDİR.  
  
2   
Özel  popülasyonlara ilişkin  ek bilgiler:  
Böbrek/Karaciğer yetmezliği:  
Herhangi  bir özel uyarı  bulunmamaktadır. 
 Pediyatrik  popülasyon:  
BARYCELA ’nın 12 aylıktan  küçük bireylerde  güvenlilik  veya  etkinliğine  ilişkin  hiçbir  klinik  
veri yoktur. Dolayısıyla 12 aylıktan küçük bebeklerde  uygulanması önerilmez.  
 
Geriyatrik  popülasyon:  
BARYCELA 12 yaş üstü bireylerde kullanım için endike değildir.  
 
4.3 Kontrendikasyonlar  
• Herhangi bir su çiçeği aşısına  veya  aşının bölüm 6.1 de listelenen herhangi bir bileşenine karşı 
aşırı duyarlılık öyküsü olanlarda  (bkz. bölüm 2 ve 4.4). 
• Kan diskrazileri, lösemi, lenfomanın herhangi bir tipi veya kemik iliği ya da lenf sistemlerini 
etkileyen başka malign neoplazmlar.  
• İmmün osupresif  tedavi alan bireyler (yüksek doz kortikosteroidler dahil).  
• AIDS (HIV) enfeksiyonu ile ilişkili bağışıklık azalması, hücresel bağışıklık yetmezliği, hipogamaglobülinemi, disgamaglobülinemi de dâhil olmak üzere birincil kazanılmış 
bağışıklık yetmezliğinde  (bkz. bölüm  4.4), 
• Potansiyel aşı uygulanacaklarda immün yeterlilik kanıtlanmadığı müddetçe, aile geçmişinde doğuştan veya kalıtsal immün yetmezlik olan bireylerde.  
• Tedavi edilmemiş aktif tüberküloz.  
• 38,5°C'nin üzerinde ateşin eşlik ettiği herhangi bir hastalık; ancak düşük dereceli ateş tek 
başına aşılama için bir kontrendikasyon oluşturmaz. 
• Gebelik.  Ayrıca aşıyı takiben 3 ay gebelikten kaçınılmalıdır  (bkz. bölüm 4.6). 
 
4.4 Özel  kullanım  uyarıları  ve önlemleri  
Tüm enjektabl aşılarda olduğu gibi, aşı uygulandıktan sonra ortaya çıkabilecek nadir anaflaktik 
reaksiyon için uygun tıbbi tedavi ve gözetim her zaman hazır bulundurulmalıdır. 
 Diğer aşılarda olduğu gibi, sadece aşının etkin maddesine değil, aynı zamanda aşının içerdiği 
6.1’de listelenen yardımcı maddelere karşı da aşı rı duyarlılık reaksiyonları gelişme ihtimali 
vardır  (eser miktarda mevcut olabilir, bkz . bölüm 2 ve 4.3).  
 Kan veya plazma transfüzyonunun ve herhangi bir immünoglobulin ya da varisella zoster immünoglobulin uygulamasının ardından uygulamanın tipi ve dozuna bağlı olarak 3 ila 11 ay boyunca aşı uygulanmamalıdır.  
 
BARYCELA, varicella- zoster immünoglobulinler dahil olmak üzere immünoglobulinlerle 
birlikte uygulanmamalıdır. Ayrıca, varicella -zoster immünoglobulinleri de dahil tüm 
immünoglobulinlerin uygulanmasının yararları aşının yararlarından daha fazla olmadıkça, bu 
aşıdan sonra 2 ay boyunca immünoglobulinler uygulanmamalıdır. 
 
3  Doğal suçiçeği enfeksiyonu sırasında salisilat kullanımı sonrasında Reye sendromu bildirildiği 
için, aşılama sonrası 6 hafta boyunca salisilat kullanılmamalıdır.  
 
Bulaşma  
Suçiçeği aşısı sonrasında suçiçeği enfeksiyonundan korunma süresi bilinmemektedir. Suçiçeği 
benzeri döküntü gelişen  veya  gelişmeyen aşılanmış sağlıklı bireyler ile onların  temas ettiği 
sağlıklı duyarlı kişiler, gebe kadınlar ve bağışıklığı baskılanmış kişilere aşı virüsü  nadiren  
bulaşabilir . 
 Bu nedenle, aşılanan kişiler aşılamadan sonraki 6 haftaya kadar yüksek riskli duyarlı  bireyler  ile 
yakın temastan  mümkün olduğunca  kaçınmaya  gayret etmelidir.  
 Yüksek riskli kişiler  ile temasın  kaçınılmaz  olduğu durumlarda,  aşılamadan  önce  aşı virüsünün  
potansiyel  bulaşma  riski,  doğal  suçiçeği virüsüne  yakalanma ve virüsü bulaştırma  riskine  karşı 
değerlendirilmelidir.  
 
Yüksek riskli duyarlı  bireyler  aşağıdaki gibidir:  
• Bağışıklığı baskılanmış  bireyler  (bkz. bölüm  4.3); 
• Belgelenmiş  pozitif  suçiçeği  öyküsü veya  önceki  enfeksiyona  ait laboratuvar  bulguları  
olmayan  gebe kadınlar;  
• Belgelenmiş  pozitif  suçiçeği  öyküsü veya  önceki  enfeksiyona  ait laboratuvar  bulguları  
olmayan  annelerden doğan yeni doğmuş bebekler. 
 
Yardımcı  maddeler:  
BARYCELA’nın 0.5 mL’lik  dozu, 1 mmol (39 mg)’dan daha az potasyum ihtiva eder; yani 
aslında “potasyum içermez”.  
 BARYCELA’nın 0.5 mL’lik  dozu, 1 mmol (23 mg)’dan daha az sodyum ihtiva eder; yani 
aslında “sodyum içermez”.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir . 
 
4.5 Diğer tıbbi  ürünler  ile etkileşimler  ve diğer etkileşim  şekilleri  
BARYCELA aynı enjektör içerisinde başka herhangi bir aşı veya başka bir tıbbi ürün ile 
karıştırılmamalıdır. Diğer enjektabl aşılar veya başka tıbbi ürünler farklı vücut bölgelerine, ayrı enjeksiyonlarla uygulanmalıdır. 
 
Diğer aşılar ile eş zamanlı uygulama BARYCELA yürümeye yeni başlamış çocuklara kombine kızamık, kabakulak ve kızamıkçık aşısı, Haemophilus influenzae tip b konjuge aşı, hepatit B aşısı, difteri/ tetanoz/ tam hücreli boğmaca aşısı ve oral polio virüs aşısıyla aynı zamanda ancak farklı bir enje ksiyon bölgesinden 
uygulanmıştır. BARYCELA  ile eş zamanlı uygulandığında, antijenlerden herhangi birine verilen 
immün yanıtlarda klinik yönden farka ilişkin hiçbir veri yoktur. Eğer su çiçeği aşısı kızamık, 
kabakulak ve kızamıkçık canlı virüs aşısıyla eş z amanlı olarak uygulanmazsa, 2 canlı virüs aşısı 
4  arasında 1 ay süre bırakılmalıdır. 
 
BARYCELA ile tetravalan, pentavalan veya heksavalan (difteri, tetanoz ve aselüler boğmaca 
[DTaP]) içeren aşıların eş zamanlı uygulanması incelenmemiştir.  
 
Kan veya plazma transfüzyonunun ve herhangi bir immünoglobulin ya da varisella zoster 
immünoglobulin uygulamasının ardından uygulamanın tipi ve dozuna bağlı olarak 3 ila 11 ay  
boyunca aşı uygulanmamalıdır .  
 
BARYCELA, varicella- zoster immünoglobulinler dahil olmak üzere immünoglobulinlerle 
birlikte uygulanmamalıdır. Ayrıca, varicella -zoster immünoglobulinleri de dahil tüm 
immünoglobulinlerin uygulanmasının yararları aşının yararlarından daha fazla olmadıkça, bu 
aşıdan sonra 2 ay boyunca immünoglobulinler uygulanmamalıdır. 
 
Doğal suçiçeği enfeksiyonu sırasında salisilat kullanımını müteakip Reye sendromu bildirildiği 
için, aşılama sonrasında  6 hafta boyunca salisilat kullanılmamalıdır. 
 
Özel popülasyonlara ilişkin ek bilgiler:  
Hiçbir etkileşim çalışması yapılmamıştır.  
 
Pediyatrik Popülasyon:  
Hiçbir etkileşim çalışması yapılmamıştır.  
 
4.6 Gebelik ve laktasyon  
Genel  tavsiye  
Gebelik  kategorisi:  X  
 
Çocuk  doğurma  potansiyeli  bulunan kadınlar  / Doğum  kontrolü (Kontrasepsiyon)  
BARYCELA 12 yaş üstü bireylerde kullanım için endike değildir , bu nedenle bu popülasyonda 
BARYCELA  kullanımı beklenmemektedir . Canlı  zayıflatılmış  varisella  zoster virüs  aşılarının  
çocuk doğurma potansiyeli olan kadınlar da kullanılması gerekirse , aşılanmadan önce gebelik 
engellenmeli ve etkin  doğum  kontrol  yöntemi  aşılamadan sonraki 3  ay süresince kullanılma sı 
önerilmektedir . 
 
Gebelik  dönemi  
BARYCELA 12 yaş üstü bireylerde kullanım için endike değildir. BARYCELA  ‘nın gebe 
kadınlarda kullanımı kontrendikedir.  
Aşıyla birlikte yapılan çalışmalar gebe kadınlarda gerçekleştirilmemiştir. Aşı gebe bir kadına  
uygulandığında fetal hasara yol açıp açmadığı veya üreme kapasitesini etkileyip etkilemediği  
bilinmemektedir. Ancak doğal suçiçeği nin fetal hasara yol açtığı bilinmektedir.  Bu nedenle  canlı 
zayıflatılmış  varisella  zoster virüsü aşıları  gebe  kadınlara  uygulanmamalıdır  (bkz. Bölüm 
4.3). 
 
    Laktasyon  dönemi  
BARYCELA 12 yaş üstü bireylerde kullanım için endike değildir. Aşı viral suşunun anneden 
5  yenidoğan bebeğe teorik bulaşma riski nedeniyle, canlı zayıflatılmış  varisella  zoster virüsü  
aşılarının emziren  anneler için  kullanımı genel olarak önerilmemektedir (bkz. bölüm 4.4). 
Varisella öyküsü negatif olan hastalığa maruz kalmış kadınlar veya varisella yönünden 
seronegatif olduğu bilinen kadınlar ın aşılanması bireysel bazda değerlendirilmelidir.  
 
Üreme yeteneği  / Fertilite  
BARYCELA  ile hayvan üreme çalışmaları gerçekleştirilmemiştir. BARYCELA  üreme 
yeteneğini etkileme potansiyeli  yönünden değerlendirilmemiştir.  
 
4.7 Araç ve makine  kullanımı üzerindeki  etkiler 
BARYCELA 12 yaş üstü bireylerde kullanım için endike değildir. BARYCELA ’nın endike  
olduğu pediyatrik yaş grubunda a raç ve makine  kullanımına bağlı etkiler  geçerli değildir.  
BARYCELA ’nın a raç ve makine  kullanma  becerisi  üzerine etkileri ile  ilgili bir  çalışma  
gerçekleştirilmemiştir.  
 
4.8 İstenmeyen  etkiler  
 
a. Güvenlilik profilinin özeti  
Bu aşının 12 aylıktan 12 yaşına kadar 484 pediyatrik denekte güvenlik değerlendirmesinden elde edilen advers ilaç reaksiyonlarına ilişkin bilgiler aşağıda gösterilmiştir. Aşılamadan sonra 275 
denekte (%56.8) advers ilaç reaksiyonları görülmüştür. 
 
b. Advers reaksiyonların özeti  
 Klinik çalışmalar  
 Aşağıdaki  olaylar sıklıklarına göre aşağıdaki düzendeki başlıklar altına listelenmiştir:  
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek  
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle  tahmin 
edilemiyor) . 
 
Bu ilaçla aşılamadan sonraki 7 gün boyunca gözlenen, beklenen  uygulama bölgesi /sistemik advers 
ilaç reaksiyonları aşağıdaki gibidir:  
 
Metabolizma ve beslenme hastalıkları  
Yaygın:  Anoreksi/iştah kaybı  
 
Sinir sistemi hastalıkları 
Yaygın olmayan:  Baş ağrısı  
 
Solunum, göğ üs bozuklukları ve mediastinal hastalıkları  
Yaygın: Öksürük,  
Seyrek : Dispne, solunum konjesyonu 
 
Gastrointestinal  hastalıkları  
6  Yaygın olmayan:  Kusma/Bulantı,  
Seyrek:  Kabızlık, karın ağrısı  
 
Deri ve derialtı doku hastalıkları  
Yaygın olmayan:  Döküntü, prurit us, ürtiker  
 
Genel bozukluklar ve uygulama bölgesine ilişkin hastalıkları 
Çok yaygın: Ateş, Enjeksiyon bölgesinde eritem/kızarıklık, ağrı /hassasiyet/acı,  
Yaygın:  Sertleşme/Endürasyon, şişlik 
Yaygın olmayan: Yorgunluk, alerji, aşırı duyarlılık/Hipersensivite  
 
Bu aşılamadan sonra 42 gün boyunca gözlenen beklenmeyen advers ilaç reaksiyonları, ≥ 12 aydan 
≤ 12 yaşına kadar olan 484 pediyatrik kişiden 70'inde (%14,5) bildirilmiştir. Enfeksiyonlar ve 
enfestasyonlarla ilgili advers ilaç reaksiyonları (ADR) , 46 denekte (%9,5) 48 vaka ile en yaygın 
olandı. Genel bozukluklar ve uygulama yeri koşullarına ilişkin ADR'ler, gastrointestinal sistem 
bozukluklarına ilişkin ADR'ler ve cilt ve deri altı doku bozukluklarına ilişkin ADR'ler 11 olguda 
(%2,3) , 9 olguda (%1,9) 10 olguda ve s ırasıyla 10 denekte (%2.1) 11 vaka. Advers ilaç 
reaksiy onları aşağıda gösterildiği gibidir . (seyrek : %0,1 ila < %5)  
 
Enfeksiyonlar ve enfestasyonlar  
Yaygın olmayan: Adenoviral  konjunktivit, bronşit, bulaşıcı ishal, viral gastrit, gastroenterit, viral 
gastroenterit, herpangina, impetigo, nazofarenjit, farenjit, bakteriyel bademcik iltihabı, üst  solunum 
yolu enfeksiyonu, suçiçeği, viral enfeksiyon, viral farenjit  
 Vasküler hastalıkları  
Yaygın olmayan: Hipertansiyon 
 Solunum, göğ üs bozuklukları ve mediastinal hastalıkları  
Yaygın olmayan: Epistaksis  
 Gastrointestinal hastalıkları  Yaygın olmayan: İshal, gıda zehirlenmesi, gastrointestinal inflamasyon, kusma  
 
Deri ve deri altı doku hastalıkları  
Yaygın olmayan: Dermatit, atopik dermatit, döküntü, papüler döküntü, veziküler döküntü 
 
Genel bozukluklar ve uygulama bölgesine ilişkin hastalıkları  
Yaygın olmayan: Ateş, enjeksiyon bölgesi reaksiyonu  Bu aşılamadan sonra 484 denekten 36'sında (%7,4) 6 aylık bir süre içinde ciddi advers  etkiler 
meydana geldi; 40 vaka (1 er vaka ishal, gastrointestinal inflamasyon, influenza benzeri hastalık ve ateş vakası; 8 vaka bronşit; 1 vaka enfeksiyöz krup; 1 vaka enfeksiyöz ishal; 4 gastroenterit vakası; 1 rotaviral gastroenterit vakası; 1 viral ga stroenterit vakası; 1 el -ayak -ağız hastalığı vakası; 1 grip 
vakası; 1 farenjit vakası; 4 pnömoni vakası; 1 bakteriyel pnömoni vakası; 1 solunum sinsityal virüs 
pnömonisi vakası; 4 viral pnömoni vakası; ve 1 er vaka bademcik iltihabı, bakteriyel bademcik 
7  iltihabı, viral farenjit, kazara ilaçlara maruz kalma, ilaç ambalaj malzemelerine kazara maruz kalma 
ve laserasyon).  
 
Bu aşılamadan sonraki 42 günlük süre içinde 484 kişiden toplam 9'unda (%1,9) bir veya daha fazla 
suçiçeği  benzeri döküntü meydana geldi. Aşılamadan sonraki 42 gün içerisinde suçiçeği benzeri 
döküntü görülmesi durumunda deneklerin lezyon bölgelerinden örnekler alınarak VZV genotiplemesi yapılmıştır. Sonuçlar 7 denekte "tespit edilemedi" ve 1 deneğin vahşi tipte olduğu 
doğrulandı. Geri kalan 1 olguya sadece telefonla vizit yapıldığından ve blister sürüntü 
alınamadığından VZV genotiplemesi yapılmadı. 
 
Pazarlama sonrası deneyim  
 Bağı şıklık sistemi hastalıkları  
Bilinmiyor: Anafilaksi (anafilaktik şok dahil), anjiyonörotik ödem, yüz ödemi ve periferik ödem, alerjik geçmişi olan veya olmayan bireylerde anafilaksi  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99). 
 
4.9 Doz aşımı  ve tedavisi  
Su çiçeği aşısının önerilen dozdan daha yüksek dozda yanlışlıkla uygulandığı olgularda aşağıdaki advers olaylar bildirilmiştir: enjeksiyon bölgesinde kızarıklık, acı, enflamasyon; huzursuzluk; gastrointestinal şikayetler (hematemez, fekal emesis, kusma ve diyarenin eşlik ettiği gastroenterit); 
öksür ük ve viral  enfeksiyon. Bu olgula rın hiçbirinde uzun süreli sekel  görülmemiştir.     
 
5. FARMAKOLOJİK  ÖZELLİKLER  
5.1 Farmakodinamik  özellikler 
Farmakoterapötik  grup: Virüs aşıları- Varisella virüsü   
ATC  kodu: J07BK01  
 Su çiçeği aşısının (canlı) (MAV/06 suşu) kullanıldığı klinik çalışmalarda spesifik olarak, su çiçeği 
aşısının (canlı) (MAV/06 suşu) koruyucu etkinliğinin aşılamadan sonraki 42 günden itibaren aşı yapılan kişilerin %97,91’ünde oluştuğu gösterilmiştir.   5.2 Farmakokinetik  özellikler  
Aşıların  farmakokinetik özelliklerinin  incelemesi  yapılmamaktadır.  
 
5.3 Klinik  öncesi  güvenlilik  verileri  
Bu aşı üzerinde gerçekleştirilen tekrarlı doz toksisitesi ve lokal tolerans çalışmalarının sonuçlarında, 
insanları özellikle ilgilendirebilecek hiçbir önemli bulgu tespit edilmemiştir.  
 
8  6. FARMASÖTİK  ÖZELLİKLER  
6.1 Yardımcı  maddelerin  listesi  
Toz flakon içeriği;  
Potasyum dihidrojen fosfat  
Disodyum hidrojen fosfat  
Monosodyum L -glutamat 
Sukroz   
L-Sistein  
Glisin  
Disodyum edetat  
Üre 
Jelatin  (domuz jelatini)  
 
Çözücü flakon içeriği;  
Steril enjeksiyonluk su 
 
6.2 Geçimsizlikler  
Aşı diğer  tıbbi ürünlerle  karıştırılmamalıdır.  (bkz Bölüm 6.6)  
 
6.3 Raf ömrü  
24 ay 
 
6.4 Saklamaya yönelik  özel tedbirler  
2-8ºC’de buzdolabında saklayınız.  Işıktan korumak için orijinal ambalajında saklayınız.  
 
6.5 Ambalajın  niteliği ve içeriği  
Toz Flakon Bütil kauçuk tıpalı ve alüminyum kapaklı, liyofilize toz içeren 2 ml Tip I  cam flakon  
 
Çözücü Flakon 
Bütil kauçuk tıpalı ve alüminyum kapaklı, 0.7 ml enjeksiyonluk steril su içeren 2 ml Tip I  cam 
flakon  
 
BARYCELA 1 veya 10’luk ambalajlardadır.  
 
6.6 Beşeri  tıbbi  üründen arta kalan  maddelerin  imhası  ve diğer özel önlemler  
1) Bu aşı buzdolabında saklanmalıdır. Aşılamadan hemen önce buzdolabından alınarak hazırlanmalı ve sulandırıldıktan sonra 30 dakika içinde kullanılmalıdır. Hazırlanan aşı dondurulmamalıdır. 
2) Kullanım öncesinde, sıra  dışı bulanıklık, renk değişikliği, çökelti açısından kontrol edilmelidir. 
Belirtilen işaretlerden herhangi biri gözlenirse ürün kullanılmamalıdır.  
3) Bulaşıcı hastalıkların yayılmasını önlemek amacıyla her birey için ayrı steril iğne ve şırınga 
kullanılacaktır. İğneler bir kez kullanıldıktan sonra tekrar kullanılmamalı ve uygun şekilde atılmalıdır . 
4) Aşıyı hazırlarken, sadece verilen çözücünün kullanılması tavsiye edilir; çünkü bu çözücü aşı 
virüsünü inaktive edebilecek koruyucu maddeler veya diğer antiviral maddeler içermez.  
5) Aşının farklı bir kaba konulması kazalara neden olabilir ve kalitenin korunması açısından 
9  istenmeyen bir durumdur. 
6) Bu aşı, diğer virüs aşıları da dahil olmak üzere diğer ilaçlarla birlikte seyreltilerek veya 
karıştırılarak kullanılmamalıdır.  
 
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve  
Ambalaj  Atıklarının  Kontrolü”  yönetmeliklerine  uygun olarak imha  edilmelidir.  
 
 
 
7. RUHSAT  SAHİBİ  
    Centurion İlaç San. ve Tic. A.Ş. 
Sarıyer /İstanbul  
 
8. RUHSAT  NUMARASI(LARI)  
    2024/328 
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat  tarihi: 06.09.2024 
Ruhsat yenileme  tarihi:  
 
10. KÜB’ÜN YENİLENME  TARİHİ  
