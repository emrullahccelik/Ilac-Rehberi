 1 / 7 
 KULLANMA TALİMATI  
MAGNEZYUM SÜLFAT 1500 mg/10 ml Enjeksiyonluk Çözelti  
Steril  
Kas veya damar içine uygulanır.  
 
Her 10 ml’lik ampul;  
• Etkin madde:  1,5 g magnezyum sülfat.7H2O,  
• Yardımcı maddeler:  Enjeksiyonluk su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  Eğer ilave sorularınız olursa, lütfen doktorunuza veya eczacınıza 
danışınız.  
• Bu ilaç kişisel olarak sizin  için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu  
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
 
 Bu Kullanma Talimatında:  
 
1. MAGNEZYUM SÜLFAT nedir ve ne için kullanılır?  
2. MAGNEZYUM SÜLFAT’ı kullanmadan önce dikkat edilmesi gerekenler  
3. MAGNEZYUM SÜLFAT nasıl kullanılır?  
4. Olası yan etkiler nelerdir?  
5. MAGNEZYUM SÜLFAT’ın saklanması  
 
Başlıkları yer almaktadır.  
1. MAGNEZYUM SÜLFAT nedir ve ne için kullanılır?  
MAGNEZYUM SÜLFAT  bir ampulde 1,5 mg magnezyum sülfat içeren 10 ve 100 ampullük 
kutularda takdim edilmektedir. Ampuller berrak ve renksiz çözelti içermektedir. Mineral 
destekleri adlı ilaç grubunda yer alan magn ezyum sülfat aşağıdaki durumlarda kullanılır:  
● Magnezyum eksikliğinin tedavisi ve önlenmesi. Magnezyum eksikliği bulantı, kusma, 
karın ağrısı, kas titremesi veya zayıflığı, hiperiritabilite (uyaranlara aşırı yanıt verme), 
konvülsiyonlar (nöbetler), derin  tendon reflekslerinde artma, kas tonusunda artma, 
dezoryantasyon (kişide zaman ve yer kavramının bulunmayışı), letarji (yaşama işlevlerinin 
çok zayıfladığı, çok derin ve sürekli patolojik uyku durumu), akıl hastalığı ve tetani (kasılma 
ve kramplar) benzer i belirtiler ile kendini gösterir.  
 
Magnezyum eksikliği magnezyum alımının azalmasına, emilim bozukluğu, kusma, ishal, 
yağlı dışkı, uzun süreli alkolizm, hemodiyaliz (diyaliz aracılığıyla kandan maddelerin 
uzaklaştırılması), şeker hastalığı, pankreas iltihabı, idrar söktürücü ilaç tedavisi, primer 
aldosteronizm (aldosteron hormonu fazlalığı), renal tübüler nekroz (sıklıkla böbrek   2 / 7 
 yetmezliğine neden olan bir hastalık), yetersiz beslenme, PO 4/Mg+2 oranı yüksek bebek 
mamaları ile beslenme ve Mg+2 taşımayan çözeltilerle damar yoluyla sıvı tedavis inde 
görülebilir.   
● Gebelikte kan basıncının yükselmesi, ayaklarda ve vücutta fazla su toplanması gibi  
belirtileri olan preeklampsi ve bu durumun ileri bir aşaması olan eklampsinin (bilinç kaybı, 
kasılmalar ile başlayıp koma ile sonuçlanabilen gebelik ze hirlenmesi) tedavisi.   
● Erken doğumda rahim kasılmalarının  önlenmesi.  
● Kalbin normalden hızlı attığı bazı durumlarda.  
 
 
2. MAGNEZYUM SÜLFAT ’ı kullanmadan önce dikkat edilme si gerekenler 
MAGNEZYUM SÜLFAT’ı  aşağıdaki durumlarda KULLANMAYINIZ  
●  Kalp bloğu,  
●  Kalp kasında hasar,  
●  Ağır böbrek yetmezliği  
●  Magnezyum sülfata veya magnezyum sülfat tuzlarına karşı aşırı duyarlılık durumlarında bu 
ilacı kullanmamanız gerekir.  
 
MAGNEZYUM SÜLFAT ’ı aşağıdaki durumlarda DİKKATLİ KULLANINIZ   
 
Eğer;  
●  Hamileyseniz, hamile kalmayı planlıyorsanız veya emziriyorsanız,  
●  Böbrek bozukluğunuz varsa veya böbrek bozukluğunuzun olabileceğinden  
şüpheleniliyorsa,   
●  Myastenia gravis  (kas zayıflığına yol açan bir kas hastalığı) hastasıysanız ilacı dikkatli  
kullanınız.  
 
Serum kalsiyum düzeyleri takip edilmelidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
MAGNEZYUM SÜL FAT ’ın yiyecek ve içecek ile kullanılması  
Uygulama yolu nedeniyle yiyecek ve içeceklerle etkileşimi yoktur.  
 
Hamilelik   
İlacı kullanmadan önce doktorunuza veya eczacınıza danışınız .  
 
Magnezyum sülfatın gebe kadınlarda kullanımına ilişkin yeterli veri mevcut değildir. 
Doktorunuz tarafından gerekli görülmedik çe gebelikte MAGNEZYUM SÜLFAT’ı 
kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
 
Emzirme  
 
Magnezyum sülfatın anne sütüne geçip geç mediği bilinmemektedir. Doktorunuz tarafından 
gerekli görülmedikç e emzirirken MAGNEZYUM SÜLFAT’ı kullanmayınız.  
  3 / 7 
 İlacı kullanmadan önce doktorunuza veya eczacınıza danışınız.   
 
Araç ve makine kullanımı   
MAGNEZYUM SÜLFAT sersemliğe neden olabileceği nden ar aç ve makine kullanımına 
dikkat ediniz.  
 
MAGNEZYUM SÜLFAT’ın  içeriğinde bulunan bazı yardımcı maddeler hakkında 
önemli bilgiler   
Özel önlem alınmasını gerektirecek yardımcı madde içermemektedir.  
 
Diğer ilaçlar ile birlikte kullanımı  
MAGNEZYUM SÜLFAT ’ın aşağıdaki ilaçlarla birlikte kullanılması  
sakıncalı olabilir:  
●  Kalp rahatsızlığında kullanılan digitalis glikozidleri (ör; digoksin, dijitoksin),  
●  Anestezide kullanılan kas gevşeticiler (Magnezyum sülfat ile kullanım bu tip ilaçların   
    etkisini arttırabilir.),  
●  Opioid (ör;morfin), barbitürat (ör;amilobarbiton) veya hipnotik ilaçların (ör;  nitrazepam)  
yüksek dozları (Magnezyum sülfat ile kullanım yavaş ve/veya sığ nefes alıp vermeye neden 
olabilir),  
●  Nifedipin veya nimodipin gibi kalsiyum kanal blokörleri (Magnezyum sülfat ile kullanım 
kas fonksiyonlarında sorunlara yol açabilir),  
●  Aminoglikozid antibiyotikler (Ör; streptomisin),  
●  Reçetesiz ilaçlar da dahil başka herhangi bir ilaç ile birlikte kullanımı sakıncalı olabilir.  
●  Levotroksin içeren ilaçların Magnezyum Sülfat %15 Ampul ile birlikte alındığında emilimi 
bozulduğundan, iki ilacın en az 2 saat ara verilerek alınması gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MAGNEZYUM SÜLFAT nasıl kullanılı r? 
MAGNEZYUM SÜLFAT GALEN doktorunuz ya da bir sağlık personeli tarafından 
uygulanacağından aşağıdaki bölüm hekiminize veya sağlık personeline yöneliktir.  
 
Uygun kullanım ve doz/uygulama sıklığı için talimatlar:    
●  Hipomagnezemi;  
 - Ağır magnezyum eksikliği:  
Vücut ağırlığının her kg’ı için 250 mg magnezyum sülfat (2 mEq=1 mmol magnezyum) 4 
saatte bir i.m. olarak yapılır. İ.V. infüzyon olarak 5 g magnezyum sülfat (40 mEq=20 mmol 
magnezyum) 1 litre %5 dekstroz veya %0.9 sodyum klorü rle dilüe edilerek 3 saatlik bir İ.V. 
infüzyonla verilir.  
- Hafif magnezyum eksikliği:  
1 g magnezyum sülfat (8 mEq=4 mmol magnezyum) 6 saat ara ile 4 doz halinde (total 32.5 
mEq) 24 saatte i.m. olarak yapılır.   
● Gebelik zehirlenmesi yaşayan kadınların k riz geçirmesi durumundaki kasılmaların 
tedavisinde;  
İ.V. infüzyon 4 -5 g magnezyum sülfat (32 -40 mEq (=16 -20 mmol) magnezyum) 250 ml %5 
dekstroz veya %0.9 sodyum klorür çözeltisi ile dilüe edilir ve 30 dakikada İ.V. infüzyon 
şeklinde verilir.  
Aynı anda int ramüsküler (i.m.) olarak 10 g’a kadar (her iki gluteusa ayrı ayrı 5 g) magnezyum 
sülfat enjekte edilir. Veya %20’lik çözeltiden 20 ml (4 g magnezyum sülfat)   4 / 7 
 3-4 dakikada İ.V. olarak enjekte edilir.  
 Daha sonra ihtiyaca göre her 4 saatte bir 4 -5 g i.m. olarak enjekte edilir. Veya ilk İ.V. 
enjeksiyondan sonra saatte 1 -2 g İ.V. infüzyonla verilir.   
●   Erken doğum;  
Başlangıç dozu: İ.V. 4 -6 g magnezyum sülfat (32 -48 mEq=16 -24 mmol magnezyum) 20 - 30 
dakikada İ.V. infüzyonla verilir.  
İdame dozu: İ.V. infüzyonda saatte 1 -3 g magnezyum sülfat (8 -24 mEq=4 -12 mmol 
magnezyum) uterus kontraksiyonları durana kadar verilir.  
Yetişkinler için doz sınırları: Günde 40 g magnezyum sülfata (320 mEq=160 mmol 
magnezyum) kadar verilebilir.   
●   Ventriküler kaynaklı, kalbin hızlı hızlı çarpması biçiminde kendini gösteren kalp    
     rahatsızlığı;  
İ.V. olarak 2 g magnezyum sülfat (16 mEq=8 mmol magnezyum) 1 -2 dakikada İ.V. 
infüzyonla verilir. Aritmi kontrol edilemezse enje ksiyon 5 -15 dakika sonra tekrarlanabilir. 
Ayrıca dakikada 3 -20 mg magnezyum sülfat infüzyonu gerekebilir.  
●   Damar yolundan beslenme;  
Günde 1 -3 g magnezyum sülfat (8 -24 mEq=4 -12 mmol magnezyum) İ.V. infüzyonla verilir.  
 
Uygulama yolu ve metodu:   
MAGNEZYUM SÜLFAT ampulleri damar içine ya da kas içine  uygulanabilir.  
İ.V. infüzyon yoluyla kullanılacak magnezyum sülfat çözeltilerinin konsantrasyonu %20’nin 
altında olmalıdır. İ.V. enjeksiyon hızı dakikada 150 mg magnez yum sülfatı geçmemelidir. 
Ancak gebelikte, plasentadan gelen toksinlerle oluşan, havale benz eri nöbetlerle gelen 
rahatsızlığın ağırlaşma  durumunda bu hızı arttırmak gerekebilir.  
 
Değişik yaş grupları:   
Çocuklarda kullanımı:   
Erken doğum için total parenteral nütrisyonda İ.V. infüzyon, gü nde 0.25 -1.25 g magnezyum 
sülfattır (2 -10 mEq=1 -5 mmol magnezyum).  
 
Yaşlılarda kullanımı:   
Böbrek yetmezliği olmaması koşuluyla özel bir doz ayarlamasına gerek yoktur.  
 
Özel kullanım durumları:  
Böbrek yetmezliği:   
Ağır böbrek yetmezliği olan hastalarda ku llanılmamalıdır.  
 
Karaciğer yetmezliği:  
Veri bulunmamaktadır.  
 
Eğer MAGNEZYUM SÜLFAT’ın  etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  
 
Kullanmanız gerekenden daha fazla MAGNEZYUM SÜLFAT kullandıysanız:  İlacınız 
bir sağlık personeli tarafından uygulanacağından kullanmanız gereken den daha fazla 
MAGNEZYUM SÜLFAT  kullanımı beklenmez. Ancak size fazla doz uygulandığını 
düşünüyorsanız, mümkün olan en kısa zamanda sağlık personelini bilgilendirmeniz gerekir. 
Doz aşıldığında şu belirtiler görülebilir: yüzde kızarma, susama, kan basıncınd a azalma, 
sersemlik, bulantı veya kusma, zihin bulanıklığı, konuşma zorluğu, çift görme, dizde refleks 
kaybı, kas zayıflığı, yavaş ve/veya sığ nefes alıp verme, kanda su -tuz denge bozuklukları,  5 / 7 
 EKG (kalpteki elektriksel faaliyetin kaydedilmesinden elde edi len grafikkalp elektrosu) 
değişiklikleri, kalp atım hızında azalma, kalp atışlarında düzensizlik, koma ve kalp krizi. 
Tedavi: İ.V. olarak %10’luk kalsiyum glukonat çözeltisinden 10 -20 ml uygulayarak solunum 
desteklenir. Böbrek fonksiyonları normalse vücutt an magnezyum atılımını kolaylaştırmak için 
uygun sıvılar verilmelidir. Böbrek yetmezliği olan ya da ağır hipermagnezemi görülen 
hastalarda diyaliz gerekebilir.  
 
MAGNEZYUM SÜLFAT ’tan kullanmanız gerekenden fazlasını kullanmışsanız, bir doktor 
veya eczacı i le konuşunuz.   
 
MAGNEZYUM SÜLFAT ’ı kullanmayı unutursanız  
İlacınız bir sağlık personeli tarafından uygulanacağından kullanmanız gereken dozun 
unutulması beklenmez. Ancak uygulanması gereken dozun size verilmemiş olabileceğini 
düşünüyorsanız, sağlık persone lini bilgilendirmeniz gerekmektedir.  
 
Unutulan dozları dengelemek için çift doz almayınız.  
 
MAGNEZYUM SÜLFAT  ile tedavi sonlandırıldığındaki oluşabilecek etkiler:  
MAGNEZYUM SÜLFAT  ile tedavi sonlandırıldığında herhangi bir olumsuz etki beklenmez.  
 
4. Olası yan etkiler nelerdir?   
Tüm ilaçlarda olduğu gibi MAGNEZYUM SÜLFAT ’ı kullanan kişilerin tamamında olmasa 
da bazı kişilerde birtakım yan etkiler görülebilir.  
 
Çok yaygın (1/10); yayg ın (1/100 ila <1/10); yaygın olmayan (1/1,000 ila <1/100); seyrek 
(1/10,000 ila <1/1,000); çok seyrek (<1/10,000), bilinmiyor (eldeki verilerden hareketle tahmin  
edilemiyor).  
 
Aşağıdakilerden biri olursa, MAGNEZYUM SÜLFAT’ı kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:   
 
 
İstenmeyen etkiler  Sıklık  
Solunum depresyonu (yavaş ve/veya sığ nefes alıp verme)  Bilinmiyor  
Göz kapaklarında, yüzde veya dudaklarda şişme  Bilinmiyor  
Özellikle tüm vücudu kaplayan döküntü veya kaşıntı  Bilinmiyor  
Kalp krizi (göğüste huzursuzluk, basınç, sıkışma veya doluluk 
hissi / kol, omuz, dirsek, çene ve sırtta ağrı / bulantı kusma ve 
soğuk terleme semptomları gösterir.)  Bilinmiyor  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olabilir.  
 
 
 
  6 / 7 
  
Diğer yan etkiler:  
 
İstenmeyen etkiler  Sıklık  
Kan basıncında azalma  Bilinmiyor  
Kalp atışlarında düzensizlik veya yavaş kalp atımı  Bilinmiyor  
Kandaki kalsiyum düzeylerinde azalma (Bu durum 
karıncalanma veya kas seğirmesine neden olabilir.)  Bilinmiyor  
Dizde refleks kaybı  Bilinmiyor  
Koma  Bilinmiyor  
Konuşma zorluğu veya çift görme  Bilinmiyor  
Bulantı veya kusma  Bilinmiyor  
Yüzde kızarma  Bilinmiyor  
Sersemlik  Bilinmiyor  
Zihin bulanıklığı  Bilinmiyor  
Kas zayıflığı  Bilinmiyor  
Susama  Bilinmiyor  
 
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. MAGNEZYUM SÜLFAT ’ın saklanması   
 
MAGNEZYUM SÜLFAT ’ı çocukların göremeyeceği, erişemeyeceği yerler­ de ve 
ambalajında saklayınız.  
 
25°C altındaki oda sıcaklığında  saklayınız. Işıktan koruyunuz.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra MAGNEZYUM SÜLFAT ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
 
Eğer üründe ve/veya ambalajında bozukluklar fark ederseniz, MAGNEZYUM SÜLFAT ’ı 
kullanmayınız.  
 
  7 / 7 
 Ruhsat  Sahibi:  Galen İlaç Sanayi ve Tic.  A.Ş. Ataşehir – İSTANBUL  
 
Üretici:  İdol İlaç Sanayi ve Tic.  A.Ş. Topkapı -İSTANBUL  
 
Bu kullanma talimatı ………..  tarihinde onaylanmıştır.  
 