KISA ÜRÜN BİLGİSİ
1. BEŞERİ TIBBİ ÜRÜNÜN ADI
SAİZEN 6 mg/1,03 mL enjeksiyonluk çözelti içeren kartuş
Steril
2. KALİTATİF VE KANTİTATİF BİLEŞİM
Etkin madde:
Her bir kartuş 1,03 mL çözeltide 6 mg somatropin* içerir. Enjeksiyonluk çözelti mL başına
5,83 mg somatropin içerir.
*rekombinant DNA teknolojisi ile memeli hücrelerinde üretilmiştir.
Yardımcı maddeler:
pH ayarlaması için1 mmol (23 mg)’dan az sodyum içerir.
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti
pH’ı 5,6-6,6 ve osmolalitesi 250-450 mOsm/kg olan berrak ila hafif opak çözelti
4. KLİNİK ÖZELLİKLER
4.1 Terapötik endikasyonlar
SAİZEN aşağıdaki tedaviler için endikedir;
Çocuklarda ve ergenlerde:
- Çocuklarda endojen büyüme hormonu salgısının olmaması veya azlığı ile meydana gelen
büyüme geriliği.
- Kromozom analizleri ile teyid edilmiş, gonadal disgenezili kızlarda büyüme geriliği (Turner
sendromu).
- Kronik böbrek yetmezliğinden ötürü prepubertal çocuklarda büyüme geriliği (CRF).
- Doğum ağırlığı ve/veya boyu –2 SD altında olan, gestasyonel yaşa göre küçük doğmuş
(SGA) ve 4 yaş ya da üzeri itibariyle büyümeyi yakalayamamış (son yıl içinde HV SDS <
0) kısa çocuklarda büyüme bozukluğu (mevcut boy SDS < -2,5 ve ayarlanmış parental boy
SDS < -1).
Yetişkinlerde:
- Yetişkinlerde, büyüme hormonu eksikliğini ölçen tek dinamik test ile teşhis edilen belirgin
büyüme hormonu eksikliğinin replasman tedavisi. Hastalar aşağıdaki kriterlere uymalıdır:
- Çocuklukta başlayan:
Çocukluk esnasında büyüme hormonu eksikliği teşhis edilmiş hastalar, tekrar test
edilmelidir ve SAİZEN ile replasman tedavisine başlamadan önce büyüme hormonu
eksiklikleri teyid edilmelidir.
- Yetişkinlerde başlayan:
İzole GH yetmezliğinde, 2 dinamik test ile, ve hipofiz veya hipotalamus hastalığına
bağlı durumlarda diğer hipofiz ön lob hormonlarından en az birinin (prolaktin hariç)
eksikliği durumunda ise 1 dinamik test ile yetmezliğin kanıtlanması halinde eksikliği
yerine koymak amacıyla kullanılır.
4.2 Pozoloji ve uygulama şekli
Sayfa 1/12SAİZEN çoklu doz kullanımı için tasarlanmıştır.
Pozoloji uygulama sıklığı ve süresi:
SAİZEN dozu, vücut yüzey alanı ya da vücut ağırlığı temel alınarak her hasta için bireysel
olmalıdır.
SAİZEN'in aşağıdaki dozlarda gece uyumadan önce uygulanması tavsiye edilmektedir:
Çocuklarda ve ergenlerde:
- Endojen büyüme hormonu salgısının yetersiz olduğu büyüme geriliği gösteren hastalarda:
Subkutan uygulama ile günde 0,7-1,0 mg/m2 vücut yüzey alanı ya da günde 0,025-0,035
mg/kg vücut ağırlığı.
- Gonadal disgeneziden ötürü büyüme geriliği gösteren kızlarda (Turner sendromu):
Subkutan uygulama ile günde 1,4 mg/m2 vücut yüzey alanı ya da günde 0,045-0,050 mg/kg
vücut ağırlığı.Turner sendromlu hastalarda non-androjenik anabolik steroidlerle birlikte
tedavi büyümeye cevabı artırabilir.
- Kronik böbrek yetmezliğinden ötürü büyüme geriliği gösteren prepubertal çocuklarda
(CRF):
Subkutan uygulama ile günde 1,4 mg/m2 vücut yüzey alanı ya da günde 0,045-0,050 mg/kg
vücut ağırlığı.
- Gestasyonel yaşa göre küçük doğmuş kısa çocuklarda büyüme geriliği (SGA):
Tavsiye edilen günlük doz, subkutan uygulama yoluyla 0,035 mg/kg vücut ağırlığı (ya da 1
mg/m2/gün)’dır.
Uygun yetişkin boya ulaşınca ya da epifizler kapanınca tedavi kesilmelidir.
SGA ile doğan kısa çocuklardaki büyüme bozukluğunda, erişkin boya ulaşılıncaya kadar
tedaviye devam edilmesi önerilmektedir. Eğer boy uzama hızı SDS’si +1’in altında ise, bir yıl
sonunda tedavi sonlandırılmalıdır. Erişkin boya ulaşıldığında (boy uzama hızı <2 cm/yıl olarak
tanımlanmıştır) ve teyit gerekiyorsa epifizyal büyüme plaklarının kapanmasına uygun olarak
kemik yaşı >14 (kızlarda) veya >16 (erkeklerde) olduğunda, tedavi sonlandırılmalıdır.
Yetişkinlerde:
- Büyüme hormonu eksikliğinde;
Somatropin tedavisi başlangıcında, günlük subkutan enjeksiyon olarak 0,15-0,3 mg gibi
düşük dozlar önerilir. Doz, İnsulin-benzeri Büyüme Faktörü 1 (IGF-1) değerleri ile
kontrollü şekilde ayarlanmalıdır. Önerilen en fazla büyüme hormonu dozu nadiren 1,0
mg/gün değerini aşar. Genellikle en düşük etkili doz uygulanmalıdır.
Zaman içerisinde IGF-1 duyarlılığında artış gösteren erkeklere kıyasla kadın hastalarda
daha yüksek dozlar gerekebilir. Bu, erkekler fazla tedavi almış olurken, özellikle oral
östrojen tedavisindeki kadınların eksik tedavi alma riskinin bulunduğu anlamına gelir.
Yaşlılarda veya kilolu hastalarda, daha düşük dozlar gerekli olabilir.
Uygulama şekli
SAİZEN enjeksiyonluk çözeltinin uygulanması için kullanma talimatında ve seçilen enjektör
(iğnesiz cool.click oto enjektörler, easypod oto enjektör veya aluetta kalem enjektör) ile birlikte
verilen kullanma kılavuzundaki talimatlar takip edilmelidir.
Hedeflenen easypod kullanıcıları ağırlıklı olarak 7 yaşından büyük çocuklar ve erişkinlerdir. Bu
cihazların çocuklar tarafından kullanımı daima yetişkin gözetiminde yapılmalıdır.
Kullanma talimatları için lütfen bölüm 6.6'ya bakınız.
Sayfa 2/12Özel popülasyonlara ilişkin ek bilgiler
Böbrek/Karaciğer yetmezliği:
Halihazırda mevcut veriler 5.2 bölümünde tanımlanmıştır, ancak pozoloji üzerine herhangi bir
öneri yapılamamaktadır.
Pediyatrik popülasyon:
SAİZEN, büyüme hormonu eksikliği olan çocuklarda endikedir.
Geriyatrik popülasyon:
60 yaş üstü hastalarda ve uzun süreli kullanımlarla ilgili sınırlı deneyim bulunmaktadır.
4.3 Kontrendikasyonlar
SAİZEN içeriğindeki etkin maddeye ya da yardımcı maddelerden birine karşı aşırı hassasiyeti
olan hastalarda kontrendikedir.
Somatropin, epifizleri kapanmış çocuklarda büyümeyi artırmak için kullanılmamalıdır.
Somatropin, herhangi bir aktif malign tümor bulgusu varlığında kontrendikedir. Tedaviye
başlamadan önce, aktif intrakranial tümörler inaktif olmalı ve antitümör tedavi
tamamlanmalıdır. Tümör büyümesine dair bir bulgu varlığında tedavi kesilmelidir.
Proliferatif veya preproliferatif diyabetik retinopati durumunda Somatropin kullanılmamalıdır.
Açık kalp ameliyatı, karın ameliyatı, çoklu kaza travması, akut solunum yetmezliği, ya da
benzer durumlarla ilişkili akut hastalığı olan bireylerde somatropin kullanılmamalıdır.
Kronik böbrek yetmezliği olan çocuklarda, böbrek nakli durumunda somatropin tedavisi
kesilmelidir.
4.4 Özel kullanım uyarıları ve önlemleri
Büyüme hormonu eksikliği olan hastaların teşhis ve tedavisinde deneyimli bir hekimin düzenli
gözetimi altında tedavi takip edilmelidir.
Önerilen günlük maksimum doz aşılmamalıdır (bkz. Bölüm 4.2).
Neoplazi
Büyüme hormonu ile tedavi alan remisyondaki intra ya da ekstrakranial neoplazili hastalar
hekim tarafından dikkatle ve düzenli aralıklarda kontrol edilmelidir.
İntrakranial tümöre bağlı sekonder büyüme hormonu eksikliği olan hastalar, altta yatan
hastalığın herhangi bir ilerleme ya da yineleme durumu için sık sık muayene edilmelidir.
Çocuklukta kanser atlatan ve sonrasında büyüme hormonu tedavisi alan hastalarda ikincil
neoplasm (tümör) riskinin arttığı bildirilmiştir. İlk neoplazmları için kafa bölgesine radyoterapi
uygulanarak tedavi edilen hastalarda, özellikle meninjiyomlar olmak üzere intrakranial
tümörler, ikincil neoplazmlar içinde en yaygın olanıdır.
Prader-Willi sendromu
SAİZEN, beraberinde büyüme hormonu eksikliği teşhisi konulmadığı sürece, büyüme geriliği
olan, genetik olarak Prader-Willi sendromu olduğu doğrulanmış pediatrik hastaların uzun
Sayfa 3/12dönem tedavisi için endike değildir. Ciddi obezite, üst solunum yolu tıkanıklığı öyküsü, uyku
apnesi veya tanımlanmamış solunum yolu enfeksiyonu gibi risk faktörlerinden bir veya daha
fazlasına sahip olan Prader-Willi sendromlu çocuklarda büyüme hormonu tedavisi sonrasında
uyku apnesi ve ani ölüm rapor edilmiştir.
Lösemi
Büyüme hormonu ile tedavi edilmiş veya edilmemiş büyüme hormonu eksikliği olan
çocuklarda kısıtlı sayıda lösemi vakaları rapor edilmiştir. Bununla beraber, predispoze
faktörlerin yokluğunda büyüme hormonu kullananlarda lösemi insidansının arttığına dair bir
bulgu yoktur.
İnsülin duyarlılığı
Somatropin, insülin duyarlılığını azaltabileceğinden dolayı, hastalar glukoz intoleransı
yönünden gözlenmelidir. Diabetes mellitusu olan hastalarda, somatropin içeren tedaviye
başlanması sonrasında insülin dozunu ayarlamak gerekebilir. Diabetes mellitusu ve glukoz
intoleransı olan hastaların somatropin tedavisi süresince yakın takip edilmeleri gerekir.
Retinopati
İlerlemeyen retinopati olgularında somatropin replasman tedavisi kesilmemelidir.
Tiroid fonksiyonu
Somatropin tedavisi, T4’den T3’e dönüşümü artırır ve başlangıç aşamasındaki hipotiroidizmin
fark edilmesini önleyebilir. Bu yüzden somatropin ile tedaviye başladıktan sonra ve doz ayarı
sonrası tüm hastalara tiroid fonksiyon testi yapılması tavsiye edilir. Hipopitüitarizm
hastalarında somatropin tedavisine başlandığında, standart yerine koyma tedavisi yakından
takip edilmelidir.
Benign intrakranial hipertansiyon
Şiddetli ya da tekrarlayan baş ağrısı, görsel problemler, bulantı ve/veya kusma durumlarında,
papilödem için funduskopi önerilir. Papilödem varsa, iyi huylu intrakranial basınç artışı
(psödotümor serebri) tanısı düşünülmeli ve uygunsa SAİZEN tedavisi kesilmelidir. Halen
intrakranial hipertansiyonlu hastalarda klinik kararı vermede rehberlik edecek yeterli kanıt
yoktur. Büyüme hormonu tedavisine tekrar başlanırsa, intrakranial hipertansiyon semptomları
için dikkatli gözlem gerekir ve intrakranial hipertansiyon tekrarlarsa tedavi kesilmelidir.
Pankreatit
Nadir görülmesine rağmen, özellikle karın ağrısı gelişen çocuklarda olmak üzere somatropin
ile tedavi edilen hastalarda pankreatit düşünülmelidir.
Skolyoz
Skolyozun somatropin ile tedavi edilen bazı hasta gruplarında (örneğin Turner sendromu) daha
sık olduğu bilinmektedir. Ayrıca, herhangi bir çocukta hızlı büyüme skolyozun ilerlemesine
neden olabilir. Somatropinin skolyozun insidansını veya şiddetini arttırdığı gösterilmemiştir.
Tedavi sırasında skolyoz belirtileri izlenmelidir.
Antikorlar
Tüm somatropin içeren preparatlarda olduğu üzere, bazı hastalarda somatropin’e karşı
antikorlar oluşabilir. Bu antikorların bağlanma kapasitesi düşük olup büyüme hızına etkileri
yoktur. Tedaviye yanıt vermeyen hastalarda somatropin’e karşı antikor üretimi test edilmelidir.
Sayfa 4/12Femur başı epifizlerinde kayma
Femur başı epifizlerinde kayma, genellikle büyüme hormonu eksikliği ve hipotiroidizm gibi
endokrin bozuklukları ve büyüme sıçramaları ile ilişkilidir. Büyüme hormonu ile tedavi edilen
çocuklarda, femur başı epifizlerinde kayma ya altta yatan endokrin bozukluktan ya da tedavi
ile meydana gelen artmış büyüme hızından ötürüdür. Büyüme sıçramaları, prepubertal büyüme
sıçraması esnasında özellikle gerilim altında olan kalça eklemi gibi, eklemle ilgili problem
riskini artırabilir. SAİZEN ile tedavi edilen hastalarda diz ağrısı ya da kalça şikayetleri ya da
topallama gelişmesine karşı hekimler ve hasta yakınları dikkatli olmalıdır.
Kronik böbrek yetmezliğine bağlı büyüme geriliği
Kronik böbrek yetmezliğinden ötürü büyüme geriliği olan hastalar, renal osteodistrofi ilerleme
bulgusu için periyodik olarak kontrol edilmelidir. Femur başı epifiz kayması ya da femur
başının avasküler nekrozları, ilerlemiş renal osteodistrofisi olan çocuklarda görülebilir ve bu
problemlerin büyüme hormonu tedavisinden etkilendiği kesin değildir. Tedavi başlamadan
önce kalçanın röntgeni alınmalıdır.
Kronik böbrek yetmezliği olan çocuklarda, tedaviye başlamadan önce böbrek fonksiyonu
normalin %50 altına kadar düşmüş olmalıdır. Büyüme bozukluğunu doğrulamak için, tedaviye
başlamadan önce 1 yıl büyüme takip edilmelidir. Böbrek yetmezliği için konservatif tedavi
(tedavi başlamadan önce 1 yıl süreyle asidoz, hiperparatiroidizm ve beslenme kontrolunu içerir)
saptanmalı ve büyüme hormonu tedavisi esnasında sürdürülmelidir. Tedavi böbrek nakli
esnasında kesilmelidir.
Gestasyonel yaşa göre küçük doğan çocuklar
SGA ile doğan kısa çocuklarda, tedaviye başlamadan önce, büyüme bozukluğunu
açıklayabilecek diğer medikal sebeplerin ve tedavilerin ekarte edilmesi gerekmektedir.
SGA hastalarında, tedaviye başlamadan önce, açlık kan şekeri ve insülin ölçümlerinin
yapılması ve sonrasında yılda bir kez tekrarlanması tavsiye edilmektedir. Diabetes Mellitus için
artmış riske sahip hastalarda (örn. ailede diyabet öyküsü, şişmanlık, artmış vücut kitle indeksi,
şiddetli insülin direnci, acanthosis nigricans) oral glikoz tolerans testi (OGTT) yapılmalıdır.
Diyabet varlığı kesin ise, büyüme hormonu uygulanmamalıdır.
SGA hastalarında, tedaviye başlamadan önce, IGF-I seviyesi ölçümünün yapılması ve
sonrasında yılda iki sefer tekrarlanması tavsiye edilmektedir. Tekrarlanan ölçümlerde IGF-I
seviyeleri, yaş ve pubertal durumuna uygun referanslarla karşılaştırıldığında +2 SD aşarsa, doz
ayarlaması için IGF-I / IGFBP-3 oranı değerlendirmeye alınabilir.
SGA hastalarında, ergenlik başlangıcında tedaviye başlanması konusundaki deneyim sınırlıdır.
Bu nedenle puberte dönemine yakın hastalarda tedaviye başlanması önerilmemektedir. Silver-
Russell sendromuna sahip SGA hastalarındaki deneyimler sınırlıdır.
SGA ile doğan kısa çocuklarda, eğer erişkin boyuna erişilmeden tedavi sonlandırılırsa,
Somatropin tedavisi ile boy uzamasında elde edilen büyüme hızının bir kısmı kaybedilebilir.
Sıvı retansiyonu
Yetişkinlerde büyüme hormonu replasman tedavisi esnasında sıvı retansiyonu beklenir.
Devamlı ödem ya da şiddetli paraestezi durumunda karpal tünel sendromu gelişmesini önlemek
için dozaj azaltılmalıdır.
Akut kritik hastalık
Akut kritik hastalık gelişen tüm hastalarda, büyüme hormonu ile tedavinin olası yararları;
olabilecek potansiyel riskler düşünülerek değerlendirilmelidir.
Sayfa 5/12Glukokortikoidlerle etkileşim
Büyüme hormonu replasmanının başlatılması inaktif kortizonun kortizole dönüştürülmesini
sağlayan bir enzim olan 11β-hidroksisteroid dehidrogenaz, tip 1 (11β-HSD1) aktivitesini
azaltarak bazı hastalarda ikincil adrenal yetmezliği ortaya çıkarabilir ve glukokortikoid
replasmanı gerekebilir. Glukokortikoid replasman tedavisi alan hastalarda somatropinin
başlatılması kortizol eksikliğinin ortaya çıkmasına neden olabilir. Glukokortikoid dozunun
ayarlanması gerekebilir (bakınız bölüm 4.5).
Oral östrojen tedavisi ile kullanım
Somatropin alan bir kadın oral östrojen tedavisine başlarsa, serum IGF-1 seviyelerini normal
yaşa uygun aralıkta tutmak için somatropinin dozunun artırılması gerekebilir. Tersine,
somatropin kullanmakta olan bir kadın oral östrojen tedavisini bırakırsa, büyüme hormonu
fazlalığı ve / veya yan etkilerin artmasından kaçınmak için somatropin dozunun azaltılması
gerekebilir (bakınız bölüm 4.5).
Genel
Lipoatrofiyi önlemek için enjeksiyon farklı yerlere yapılmalıdır.
Yetişkinlerde büyüme hormonu eksikliği ömür boyu süren ve tedavi edilmesi gereken bir
durumdur. Ancak 60 yaş üstü hastalarda ve uzun süreli kullanımlarla ilgili sınırlı deneyim
bulunmaktadır.
SAİZEN her dozunda 1 mmol (23 mg)’dan daha az sodyum ihtiva eder, yani aslında “sodyum
içermez”.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünlerle etkileşim ve diğer etkileşim şekilleri
Eşzamanlı olarak glukokortikoid kullanılması, somatropinin büyümeyi artırıcı etkisini engeller.
ACTH eksikliği olan hastalarda büyüme hormonu tedavilerinin engellenmemesi için
glukokortikoid tedavileri çok dikkatli ayarlanmalıdır.
Büyüme hormonu kortizonun kortizole dönüşmesini azaltır ve daha önceden keşfedilmemiş
santral hipoadrenalizmi ortaya çıkartabilir veya düşük glukokortikoid replasman dozlarını
etkisiz hale getirebilir (bkz. Bölüm 4.4).
Oral östrojen replasmanı alan kadınlarda, tedavi hedefine ulaşmak için daha yüksek dozda bir
büyüme hormonu gerekebilir (bkz. Bölüm 4.4).
Büyüme hormonu eksikliği olan erişkin hastalarda yapılan bir çalışma, büyüme hormonu
uygulamasının sitokrom p450 enzim sistemi ile metabolize edilen ilaçların klirensini
artırabileceğini göstermektedir. Özellikle, CYP P450 3A4 hepatik enzimler ile metabolize
olduğu bilinen ilaçlarla (ör. seks stereoidleri, kortikosteroidler, antikonvülsanlar ve siklosporin)
somatropin ile eşzamanlı kullanıldığı zaman, bu ilaçların klirensi artarak plazma seviyelerinde
düşmeye sebep olabilir. Bu gözlemin klinik anlamı bilinmemektedir.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
Sayfa 6/124.6 Gebelik ve laktasyon
Genel tavsiye
Gebelikte kullanım kategorisi C'dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Somatropin içeren ürünler kontrasepsiyon kullanmayan çocuk doğurma potansiyeline sahip
kadınlarda kullanılmamalıdır.
Gebelik dönemi
Gebelerde yapılmış klinik veri mevcut değildir. Hayvanlarda somatropin içeren ürünlerle ilgili
yürütülen reproduktif çalışmalarda embriyo veya fetüs için advers reaksiyonların arttığına dair
bir bulgu bulunmamaktadır. Hayvanlar üzerinde yapılan çalışmalar, embriyonal/fetal gelişim
üzerindeki etkiler bakımından yetersizdir (bkz. kısım 5.3). İnsanlara yönelik potansiyel risk
bilinmemektedir.
Bununla birlikte somatropin içeren ilaçlar gebelikte ve kontrasepsiyon kullanmayan çocuk
doğurma potansiyeli olan kadınlarda önerilmez.
Laktasyon dönemi
Somatropinin insan sütüyle atılıp atılmadığı bilinmemektedir. Somatropinin süt ile atılımı
emziren kadınlarda araştırılmamıştır. Emzirmenin durdurulup durdurulmayacağına ya da
SAİZEN tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve SAİZEN tedavisinin emziren
anne açısından faydası dikkate alınmalıdır.
Üreme yeteneği / Fertilite
Klinik dışı toksisite çalışmaları, rekombinant insan büyüme hormonunun erkek ve kadın
fertilitesi üzerinde advers etkileri indüklemediğini göstermiştir (bkz. Bölüm 5.3).
4.7 Araç ve makine kullanımı üzerindeki etkiler
Somatropin içeren ilaçların hastanın araç ya da makine kullanma kabiliyeti üzerine etkisi
yoktur.
4.8 İstenmeyen etkiler
Hastaların %10’a kadarı enjeksiyon yerinde kızarıklık ve kaşıntı yaşayabilir.
Yetişkinlerde büyüme hormonu replasman tedavisi esnasında sıvı retansiyonu beklenir. Ödem,
eklem şişmesi, artralji, miyalji ve paraesteziler sıvı retansiyonunun klinik manifestasyonları
olabilir. Yine de bu semptomlar genellikle geçicidir ve doza bağlıdır.
Çocukluk döneminde büyüme hormonu eksikliği tanısı konmuş yetişkin hastalarda ortaya çıkan
yan etkiler, hastalığın yetişkin dönemde ortaya çıktığı hastalara göre daha azdır.
Hastaların küçük bir yüzdesinde somatropin’e karşı antikorlar oluşabilir; bugüne kadar
antikorların düşük bağlanma kapasitesine sahip olduğu görülmüş ve bu antikorlar ile, gen
delesyonu olan hastalar dışında, büyümede yavaşlama ilişkilendirilmemiştir. Büyüme hormonu
gen kompleksinin delesyonuna bağlı boy kısalığı gibi nadir görülen durumlarda, büyüme
hormonu ile tedavi büyümeyi gerileten antikorları indükleyebilir.
Büyüme hormonu ile tedavi edilmiş veya edilmemiş büyüme hormonu eksik çocuklarda bazı
Sayfa 7/12lösemi vakaları rapor edilmiştir. Bununla beraber, predispoze faktörlerin yokluğunda büyüme
hormonu kullananlarda lösemi insidansı arttığına dair bir bulgu yoktur.
İstenmeyen etkiler, ciddiyetleri açısından azalan sıra içinde yer almaktadır.
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Lokal veya yaygın aşırı duyarlılık reaksiyonları
Endokrin hastalıkları
Çok seyrek: Hipotiroidizm
Metabolizma ve beslenme hastalıkları
Yaygın: Yetişkinlerde: Sıvı tutulması: periferal ödem, sertlik, artralji, myalji, paraestezi
Yaygın olmayan: Çocuklarda: Sıvı tutulması: periferal ödem, sertlik, artralji, myalji, paraestezi
Bilinmiyor: İnsülin rezistansı, hiperinsülinizm ve nadiren hiperglisemi ile sonuçlanabilir.
Sinir sistemi hastalıkları
Yaygın: Baş ağrısı (izole), karpal tünel sendromu (yetişkinlerde)
Yaygın olmayan: İdiopatik intrakranial hipertansiyon (benign intrakranial hipertansiyon),
karpal tünel sendromu (çocuklarda)
Gastrointestinal hastalıklar
Bilinmiyor: Pankreatit
Kas-iskelet bozukluklar, bağ doku ve kemik hastalıkları
Çok seyrek: Femur başı epifiz kayması, ya da femur başının avasküler nekrozları
Üreme sistemi ve meme ile ilgili hastalıklar
Yaygın olmayan: Jinekomasti
Genel bozukluklar ve uygulama bölgesine ilişkin hastalıkları
Yaygın: Enjeksiyon yeri reaksiyonları, Lokalize lipoatrofi (enjeksiyon yeri değiştirilerek
önlenebilir)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovilijans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Önerilen dozları aşmak yan etkilere sebep olabilir. Doz aşımı hipoglisemi ve sonrasında
hiperglisemiye yol açabilir. Bundan başka, somatropin doz aşımı sıvı retansiyonuna sebep
olabilir.
Sayfa 8/125. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anterior pituiter lob hormonları ve analogları
ATC kodu: H01AC01
SAİZEN, memeli hücrelerinden genetik mühendisliğiyle üretilmiş rekombinant insan büyüme
hormonu içerir.
Biyoaktivitesi, izomerik yapısı, moleküler ağırlığı, izoelektrik noktası ve peptid haritasının
yanısıra aminoasit dizilimi ve niteliği açısından da 191 aminoasitlik peptid yapısı ile insan
hipofiz büyüme hormonuna eşdeğer bir yapı gösterir.
Büyüme hormonu, hipofiz büyüme hormonu geni eklenerek modifiye edilmiş murin hücre
serilerinde sentezlenir.
SAİZEN sadece büyüme üzerine değil, ayrıca vücut bileşim ve metabolizması üzerine de etkisi
olan anabolik ve antikatabolik bir ajandır. Miyositler, hepatositler, adipositler, lenfositler ve
hematopoetik hücreleri de içeren değişik hücre tipleri üzerinde özel reseptörlerle etkileşir.
Etkilerin bir kısmı somatomedinler olarak bilinen bir diğer hormon sınıfı aracılığı ile olur (IGF-
1 ve IGF-2).
SAİZEN uygulaması, doza bağlı olarak, IGF-1, IGFBP-3, esterlenmemiş yağ asitleri ve gliserol
değerlerinde yükselmeye yol açarken; kan üresinde düşmeye ve idrarla nitrojen, sodyum ve
potasyum atımında azalmaya neden olur. Büyüme hormonu seviyelerindeki artışın süresi,
etkinin büyüklüğünü belirlemede rol oynayabilir. Yüksek dozlarda SAİZEN’in etkilerinde
rölatif bir satürasyon oluşması olasıdır. Ancak bu durum, yalnızca yüksek dozlar sonrası (20
mg) belirgin olarak artan glisemi ve üriner C-peptid atımı açısından geçerli değildir.
Düşük Doğum Ağırlığı (SGA) ile doğan puberte öncesi kısa çocuklarda, 0,067 mg/kg/gün doz
uygulaması ile yapılan ve 3 yıllık tedaviyi içeren randomize bir klinik çalışmada, ortalama +1,8
boy-SDS elde edilmiştir. 3 yıl sonrasında tedavi almayan çocuklarda, tedavinin faydalarının bir
kısmı kaybolmuştur, ancak hastalar son boy değerlerinde +0,7 boy-SDS gibi anlamlı bir
kazanımı muhafaza etmişlerdir (başlangıca kıyasla p<0,01). Değişken bir gözlem döneminden
sonra ikinci tedavi kürünü alan hastalar son boy yüksekliğinde toplam +1,3 boy-SDS elde
etmişlerdir. (Ortalama kümülatif tedavi süresi son grupta 6,1 yıldır). Son boy değerlerine göre,
bu grupta elde edilen boy-SDS (+1,3 ± 1,1), sadece 3 yıl ortalama tedavi alan birinci grubun
boy-SDS’na göre (+0,7 ± 0,8), anlamlı farklılık göstermiştir.
İkinci bir klinik çalışma, 4 yıl boyunca iki farklı doz rejimini incelemiştir. Gruplardan birisi, 2
yıl boyunca 0,067 mg/kg/gün dozu ile tedavi edilmiş ve sonraki 2 yıl boyunca tedavi almaksızın
gözlenmiştir. İkinci gruba ise, birinci ve üçüncü yıllarda 0,067 mg/kg/gün dozu ile tedavi
uygulanmış, ikinci ve dördüncü yıllarda ise tedavi uygulanmamıştır. Her iki tedavi rejimi de, 4
yıllık çalışma dönemi boyunca, 0,033 mg/kg/günlük kümülatif doz uygulaması ile sonlanmıştır.
Her iki grup, 4 yıllık çalışma dönemi sonunda, karşılaştırılabilir büyüme ivmelenmeleri ve
sırasıyla +1,55 (p<0,0001) ve +1,43 (p<0,0001) gibi boy-SDS’larında anlamlı gelişmeler
göstermişlerdir. Uzun dönem güvenlik verileri hala sınırlıdır.
5.2 Farmakokinetik özellikler
Genel Özellikler
Emilim: Subkutan ve intramusküler uygulama sonrası mutlak biyoyararlanım %70-90’dır.
Maksimum serum büyüme hormonu konsantrasyonlarına yaklaşık 4 saat sonra ulaşılır ve serum
büyüme hormonu seviyeleri 24 saat içinde bazal seviyeye döner, bu tekrarlayan uygulamalar
Sayfa 9/12sırasında büyüme hormonu birikimi oluşmayacağına işaret eder.
Dağılım: İntravenöz uygulamayı takiben sağlıklı gönüllülerde dağılım hacmi sabit durumda
yaklaşık 7L'dir.
Biyotransformasyon: Renal klerens gözardı edilebilir düzeyde olup, toplam metabolik klerens
yaklaşık 15L/saat'tir.
Eliminasyon: İlacın eliminasyon yarı ömrü 20-35 dakikadır. (SAİZEN’in tek doz subkutan ve
intramusküler uygulamasını takiben, görülen terminal yarılanma ömrü daha uzun olup yaklaşık
2-4 saattir. Bu emilim işleminin sınırlı hızından ötürüdür.)
Doğrusallık/Doğrusal olmayan durum: SAİZEN’in farmakokinetiği en az 8 IU (2,67 mg) doza
kadar doğrusal'dır. Daha yüksek dozlarda (60 IU/20 mg) klinik sonuç olumsuz etkilenmeden,
doğrusallıkta bir bozulma görülebilir.
Subkutan yolla uygulanan SAİZEN enjeksiyonluk çözeltilerin (5,83 ve 8 mg/ml) 8 mg liyofilize
formülasyon ile biyoeşdeğer olduğu gösterilmiştir.
Hastalardaki karakteristik özellikler:
Böbrek yetmezliği:
Somatropin klirensinin böbrek yetmezliği olan hastalarda azaldığı bilinmektedir. Bununla
birlikte, bu bulgunun klinik önemi bilinmemektedir.
Kronik böbrek yetmezliğine bağlı büyüme yetersizliği olan prepubertal çocuklar için spesifik
bir pozoloji önerilmektedir (bkz. Bölüm 4.2).
Karaciğer yetmezliği:
Karaciğer yetmezliği olan hastalarda somatropin klirensinin azaldığı bilinmektedir. Bununla
birlikte, SAİZEN karaciğer yetmezliği olan hastalarda çalışılmadığından, bu bulgunun klinik
önemi bilinmemektedir.
5.3 Klinik öncesi güvenlilik verileri
SAİZEN enjeksiyonluk çözeltinin enjeksiyon yeri başına 1 mL hacimde ve 8 mg/mL
konsantrasyonda , hayvanlara enjekte edildiği zaman lokal toleransın iyi olduğu gösterilmiş ve
subkutan uygulama için uygun bulunmuştur.
Konvansiyonel güvenlilik farmakolojisi, tekrarlanan doz toksisite ve genotoksisite
çalışmalarına dayanılarak klinik dışı veriler, insanlarda özel bir zararın olmadığını ortaya
koymuştur. Karsinojenite biyodenemeleri yapılmamıştır. Bu, etkin maddenin protein yapısını
ve genotoksisite testinin negatif sonuçlarını göstermektedir. Rekombinant insan büyüme
faktörü (rhGH)’nün önceden var olan tümörlerin büyümesi üzerindeki potansiyel etkileri,
sıçanlarla yapılan in vitro ve in vivo deneyler aracılığıyla 15 mg/kg/gün dozda (yetişkinlerde
günlük normal maksimum klinik dozun 120 katından fazla ve çocuklarda 60 katından fazla)
değerlendirilmiştir. Bu deneyler rekombinant insan büyüme hormonunun hastalarda tümörlere
neden olması veya tümörleri uyarması beklenmediğini göstermiştir.
Sıçanlar ve tavşanlarda 3,3 mg/kg/gün doza (yetişkinlerde günlük normal maksimum klinik
dozun 25 katından fazla ve çocuklarda 14 katından fazla) kadar uygulanan üreme toksikolojisi
çalışmaları, embriyo-fetal gelişim üzerinde ve F1 jenerasyon gelişimi ve fertilitesi üzerinde
advers etki göstermemiştir. Yetişkin erkek ve dişi sıçanların fertilitesi bozulmamıştır.
Sayfa 10/126. FARMASÖTİK ÖZELLİKLER
6.1 Yardımcı maddelerin listesi
Sakkaroz
Poloksamer 188
Fenol
Sitrik asit (pH ayarlaması için)
Sodyum hidroksit (pH ayarlaması için)
Enjeksiyonluk su
6.2 Geçimsizlikler
SAİZEN'in diğer farmasötik preparatlarla geçimsizliği bilinmediği için diğer medikal ürünlerle
karıştırılmaması gerekir.
6.3 Raf ömrü
18 ay
Kullanım sırasındaki kimyasal, fiziksel ve mikrobiyolojik stabilite, 7 gün 25°C'de veya altında
olabilecek şekilde, 2°C-8°C sıcaklıkta ise toplam 28 gün olarak gösterilmiştir.
Kullanım sırasındaki diğer saklama süreleri ve koşulları kullanıcının sorumluluğundadır.
6.4 Saklamaya yönelik özel tedbirler
Kullanılmayan SAİZEN kartuşu 2°C-8°C arasında buzdolabında saklanmalıdır.
Dondurmayınız. Işıktan korumak için orijinal ambalajında saklayınız.
İlk enjeksiyondan sonra, SAİZEN kartuşu, içinde SAİZEN kartuşu bulunan easypod oto
enjektör veya içinde SAİZEN kartuşu bulunan aluetta kalem enjektör maksimum 28 gün
süresince 2°C-8°C arasında buzdolabında saklanmalıdır. Bu süre boyunca, en fazla 7 gün
süresince, 25°C altında veya buzdolabı dışında tutulabilir. SAİZEN kartuşu 7 gün boyunca
buzdolabının dışında saklandığında, yeniden buzdolabına konulmalı ve ilk enjeksiyon
tarihinden itibaren hesaplanacak şekilde 28 gün içinde kullanılmalıdır.
Easypod oto enjektör veya aluetta kalem enjektör kullanılırken, kartuş cihazın içinde
tutulmalıdır. Cool.click iğnesiz oto enjektör, daima SAİZEN kartuşundan ayrı bir şekilde ve
buzdolabının dışında saklanmalıdır. Kullanılmış kartuşu ışıktan koruyunuz.
6.5 Ambalajın niteliği ve içeriği
Sterildir.
Ambalaj, bromobütil kauçuk bir piston tıpası ile kapalı olan ve bromobütil kauçuk tek dolgulu
bir alüminyum geçmeli kapağı bulunan, renksiz tip 1 cam kartuştan ibarettir.
SAİZEN enjeksiyonluk çözelti aşağıdaki ambalaj boyutlarında mevcuttur:
Her biri 1,03 ml çözelti (6 mg somatropin) içeren 1 kartuşlu paket.
Her biri 1,03 ml çözelti (6 mg somatropin) içeren 5 kartuşlu paket.
Piyasada tüm paket büyüklükleri bulunmayabilir.
Sayfa 11/126.6 Beşeri tıbbi üründen arta kalan maddelerin imhası ve diğer özel önlemler
SAİZEN çözeltisi içeren kartuş, yalnızca cool.click iğnesiz oto enjektörler, easypod oto enjektör
veya aluetta kalem enjektör ile kullanılabilir.
Aluetta kalem enjektörler ve SAİZEN kartuşlar çeşitli sunum şekillerinde mevcuttur. Her bir
aluetta kalem enjektör renk kodludur ve doğru dozu vermesi için sadece eşleşen renk kodlu
SAİZEN kartuş ile birlikte kullanılmalıdır. Aluetta kalem enjektör 6 (mavi), 6 mg somatropin
içeren kartuş (mavi) ile birlikte kullanılmalıdır.
Kartuş içeren enjektörlerin saklama koşulları için, bölüm 6.4'e bakınız.
Enjeksiyonluk çözelti, partikül içermeyen berrak veya hafif opak görünümde olmalıdır ve
görünür bozulma belirtileri göstermemelidir. Çözelti partikül içeriyorsa, enjekte edilmemelidir.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri’ne” uygun olarak imha edilmelidir.
7. RUHSAT SAHİBİ
Merck İlaç Ecza ve Kimya Tic.A.Ş.
Atatürk Mh. Ertuğrul Gazi Sk.
Metropol İstanbul Sit. C2 Apt. No: 2A/20,
Ataşehir/İstanbul
Tel: 0 216 578 66 00
Fax: 0 216 469 09 22
8. RUHSAT NUMARASI
2019/159
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.04.2019
Son ruhsat yenileme tarihi:
10. KÜB’ÜN YENİLENME TARİHİ:
Sayfa 12/12