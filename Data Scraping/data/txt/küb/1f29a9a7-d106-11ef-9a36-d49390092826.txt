KISA ÜRÜN BİLGİSİ
1. BEŞERİ TIBBİ ÜRÜNÜN ADI
VANKOCENT 500 mg I.V İnfüzyonluk Çözelti Hazırlamak İçin Liyofilize Toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon;
500 mg vankomisine eşdeğer 512,58 mg vankomisin hidroklorür içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
İnfüzyon için liyofilize toz içeren flakon
Beyaz ya da beyaza yakın liyofilize kek
4. KLİNİK ÖZELLİKLER
4.1 Terapötik endikasyonlar
İntravenöz uygulama
VANKOCENT tüm yaş gruplarında aşağıdaki enfeksiyonların tedavisinde endikedir (bkz.
Bölüm 4.2, Bölüm 4.4 ve Bölüm 5.1):
- Komplike deri ve yumuşak doku enfeksiyonları
- Kemik ve eklem enfeksiyonları
- Toplum kaynaklı pnömoni
- Ventilatör ilişkili pnömoniler de dahil hastane kaynaklı pnömoniler
- İnfektif endokardit
- Yukarıdakilerden herhangi biriyle ilişkili olarak ortaya çıkan veya bunlarla ilişkili
olabileceği şüphelenilen bakteriyemi
Ayrıca tüm yaş gruplarında, ciddi cerrahi operasyonlarda bakteriyel endokardit gelişme riskinin
yüksek olduğu hastalarda, perioperatif antibakteriyel profilaksiste kullanılır.
Oral kullanım:
Tüm yaş gruplarında Clostridium difficile enfeksiyonlarında kullanılabilir (bkz. Bölüm 4.2,
Bölüm 4.4 ve Bölüm 5.1).
1Antibakteriyel ajanların uygun kullanımıyla ilgili resmi kılavuzlar göz önünde
bulundurulmalıdır.
4.2 Pozoloji ve uygulama şekli
Pozoloji /Uygulama sıklığı ve süresi
Uygun olduğunda diğer antibakteriyel ajanlarla kombinasyonları şeklinde kullanılabilir.
İntravenöz uygulama
Başlangıç dozu toplam vücut ağırlığı baz alınarak seçilmelidir. Hedef terapötik
konsantrasyonlara ulaşmak için bir sonraki doz ayarlaması serum konsantrasyon değeri baz
alınarak yapılmalıdır. Sonraki dozlar ve uygulama aralığı için böbrek fonksiyonu dikkate
alınmalıdır.
12 yaş ve üstü hastalar:
Önerilen doz vücut ağırlığına göre her 8 – 12 saatte bir 15 – 20 mg/kg şeklindedir. Günlük doz
2 g’ı aşmamalıdır.
Durumu ciddi olan hastalarda hedeflenen serum vankomisin konsantrasyonuna hızlı bir şekilde
ulaşılmasını kolaylaştırmak için 25-30 mg/kg vücut ağırlığı olan bir yükleme dozu
kullanılabilir.
İnfantlar ve 1 ay ile 12 yaş arasındaki çocuklarda:
Önerilen doz vücut ağırlığına göre 6 saatte bir 10 – 15 mg/kg şeklindedir (bkz. Bölüm 4.4).
Yenidoğanlarda (doğumdan 27 gün sonrasına kadar olan dönem) ve erken doğumda (doğum
tarihinden beklenen doğum tarihi +27 güne kadar olan dönem):
Yenidoğanlar için dozaj rejiminin oluşturulması için, yeni doğanların yönetiminde deneyimli
bir hekimin tavsiyesi alınmalıdır. Yenidoğanda vankomisin dozlamanın olası bir yolu,
aşağıdaki tabloda gösterilmiştir (bkz. Bölüm 4.4):
PMD(haftalar) Doz(mg/kg) Uygulama aralığı(saat)
<29 15 24
29-35 15 12
>35 15 8
PMD: Post-menstrüel dönem (son adet tarihinin başlangıç günü ile doğum (gestasyonel dönem)
artı doğumdan sonraki dönem (post-natal dönem) arasında geçen süre)
Tüm yaş gruplarında perioperatif bakteriyel endokardit profilaksisi:
Önerilen doz, anestezi indüksiyonundan önce 15 mg / kg başlangıç dozudur. Ameliyat süresine
bağlı olarak, ikinci bir vankomisin dozu gerekebilir.
2Tedavi süresi
Önerilen tedavi süresi aşağıdaki tabloda gösterilmiştir. Her durumda, tedavi süresi, enfeksiyonun
tipi ve şiddetine ve bireysel klinik cevaba göre ayarlanmalıdır.
Endikasyon Tedavi Süresi
Komplike cilt ve yumuşak doku enfeksiyonları
-Nekroz yoksa 7 ile 14 gün
-Nekroz durumunda 4 ile 6 hafta*
Kemik ve eklem enfeksiyonları 4 ile 6 hafta**
Toplum kökenli pnömoni 7 ile 14 gün
Hastane kaynaklı pnömoni, ventilatörle ilişkili 7 ile 14 gün
pnömoni de dahil
İnfektif endokardit 4 ile 6 hafta***
* Hastaya daha fazla debridman gerekmediği, hastanın klinik olarak iyileşme gösterdiği ve 48-
72 saat aralığında ateş olmadığı durumlarda devam edilir.
** Prostetik eklem enfeksiyonları için daha uzun oral supresyon tedavisi düşünülmelidir.
*** Gerekli olan kombine tedavi ve süreç valf tipine ve organizmaya bağlıdır.
Özel popülasyonlara ilişkin ek bilgiler
Geriyatrik popülasyon
Böbrek fonksiyonlarında yaşa bağlı azalmaya bağlı olarak daha düşük idame dozları gerekebilir.
Böbrek yetmezliği
Böbrek yetmezliği olan erişkin ve pediatrik hastalarda, başlangıç dozunun ardından planlı bir
doz rejiminden ziyade serum vankomisin düzeyleri göz önünde bulundurulmalıdır. Özellikle
şiddetli böbrek yetmezliği olan hastalarda veya renal replasman tedavisi (RRT) uygulanan
hastalarda vankomisin seviyesini etkileyebilecek çeşitli faktörler olabileceğinden dikkat
edilmelidir.
Hafif veya orta dereceli böbrek yetmezliği olan hastalarda başlangıç dozu azaltılmamalıdır.
Şiddetli böbrek yetmezliği olan hastalarda, daha düşük günlük dozları uygulamaktan ziyade
uygulama aralığını uzatmak tercih edilir.
Vankomisin klerensini azaltabilecek ve / veya istenmeyen etkilerini artırabilecek tıbbi ürünlerin
eşzamanlı uygulanmasına uygun bir şekilde dikkat edilmelidir (bkz. Bölüm 4.4).
Vankomisin aralıklı hemodiyaliz ile zayıf şekilde diyaliz edilebilir. Bununla birlikte, yüksek
akımlı membranların kullanımı ve sürekli renal replasman tedavisi (SRRT), vankomisin
klerensini arttırır ve genellikle replasman dozunu gerektirir (genellikle aralıklı hemodiyaliz
durumunda hemodiyaliz seansından sonra).
Yetişkinler
Yetişkin hastalarda doz ayarlamaları, aşağıdaki formülle belirlenen glomerüler filtrasyon oranına
(eGFR) dayanabilir.
3Erkekler: [Ağırlık (kg) x 140 – yaş (yıl)] / 72 x serum kreatinin (mg/dl)
Kadınlar: 0,85 x yukarıdaki formül ile hesaplanan değer
Yetişkin hastalar için olağan başlangıç dozu, 20 ila 49 mL/dk arasında kreatinin klerensi olan
hastalarda 24 saatte bir uygulanabilen 15 ila 20 mg/kg'dır. Şiddetli böbrek yetmezliği olan
(kreatinin klerensi 20 mL/dk altında) veya renal replasman tedavisi gören hastalarda, uygun
zamanlama ve birbirini takip eden dozların miktarı büyük ölçüde RRT'nin modalitesine bağlıdır
ve serum vankomisin dip düzeylerine ve rezidüel renal fonksiyonuna dayandırılmalıdır (bkz.
Bölüm 4.4). Klinik duruma bağlı olarak, vankomisin düzeylerinin sonuçlarını beklerken bir
sonraki dozun verilmemesine dikkat edilmelidir.
Böbrek yetmezliği olan kritik hastalarda, başlangıç yükleme dozu (25 ila 30 mg/kg)
azaltılmamalıdır.
Pediatrik Popülasyon
1 yaş ve üzeri pediatrik hastalarda doz ayarlaması, revize Schwartz formülü ile tahmin edilen
glomerüler filtrasyon oranına (eGFR) bağlı olmalıdır.
eGFR(mL/dk/1,73m2)=(yükseklik cm x 0,413) / serum kreatinin (mg/dL)
eGFR(mL/dk/1,73m2)=(yükseklik cm x 36,2) / serum kreatinin (µmol/L)
1 yaş altı bebekler ve yeni doğanlar için, revize Schwartz formülü uygulanamayacağından,
uzman tavsiyesi alınmalıdır.
Pediyatrik popülasyon için yetişkin hastalarla aynı prensipleri takip eden, oryantasyon dozaj
önerileri aşağıdaki tabloda verilmiştir:
GFR (mL/dk/1,73m2) I.V. doz Sıklık
50-30 15 mg/kg 12 saatte bir
29-10 15 mg/kg 24 saatte bir
<10 10-15 mg/kg Seviyelere* bağlı olarak tekrar
Aralıklı hemodiyaliz doz
Periton diyaliz
Sürekli renal replasman tedavi 15 mg/kg Seviyelere* bağlı olarak tekrar
doz
*Uygun zamanlama ve sonraki dozların miktarı büyük oranda RRT'nin modalitesine bağlıdır
ve dozlamadan önce ve rezidüel böbrek fonksiyonunda elde edilen serum vankomisin
seviyelerine dayanmalıdır. Klinik duruma bağlı olarak, vankomisin düzeylerinin sonuçlarını
beklerken bir sonraki dozun verilmemesine dikkat edilmelidir.
Karaciğer yetmezliği:
Karaciğer yetmezliği olan hastalarda doz ayarlaması gerekli değildir.
Hamilelik:
Gebe kadınlarda terapötik serum konsantrasyonları elde etmek için önemli ölçüde artan dozlar
gerekebilir (bkz. Bölüm 4.6).
4Obez hastalar
Obez hastalarda başlangıç dozu, obez olmayan hastalardaki gibi toplam vücut ağırlığına göre
bireysel olarak belirlenmelidir.
Oral Uygulama
12 yaş ve üzeri hastalarda
Clostridium difficile enfeksiyonu tedavisi (CDI):
Tavsiye edilen vankomisin dozu, ciddi olmayan CDI’nin ilk evresi için 10 gün boyunca her 6
saatte 125 mg’dır. Şiddetli veya komplike hastalık durumunda, bu doz 10 gün için her 6 saatte
bir 500 mg’a kadar arttırılabilir. Maksimum günlük doz, 2 g’ı geçmemelidir.
Çoklu nüksleri olan hastalarda, CDI atak durumunda vankomisin ile tedavi 10 gün boyunca
günde dört kez 125 mg, bunu takiben ya dozu azaltarak, örneğin, günde 125 mg olana kadar
kademeli olarak azaltılması veya nabız rejimine göre, örneğin, en az 3 hafta boyunca her 2-3
günde bir 125-500 mg/gün olarak düşünülebilir.
Yenidoğan, bebek ve 12 yaşından küçük çocuklar
Tavsiye edilen vankomisin dozu, 10 gün için her 6 saatte bir oral olarak 10 mg/kg’dır.
Maksimum günlük doz, 2 g’ı geçmemelidir.
Vankomisin ile tedavi süresi, bireysel hastaların klinik seyrine göre ayarlanması gerekebilir.
Antibiyotik kullanımının CDI’ya sebep olduğu şüphesi var ise antibiyotik kesilmelidir. Yeterli
miktarda sıvı ve elektrolitin değiştirilmesi sağlanmalıdır.
Vankomisin serum konsantrasyonlarının izlenmesi
Terapötik ilaç düzeyi izlemi (TİDİ) sıklığı klinik duruma ve tedaviye yanıt temel alınarak
kişiselleştirilmelidir. Bazı hemodinamik olarak stabil olmayan hastalarda günlük örnekleme
gerekirken, tedaviye yanıt gösteren stabil hastalarda haftada en az bir kez yapılır. Normal
böbrek fonksiyonu olan hastalar, vankomisin serum konsantrasyonu bir sonraki dozdan hemen
önce tedavinin ikinci gününde izlenmelidir.
Aralıklı hemodiyaliz alan hastalarda, vankomisin düzeyleri genellikle hemodiyaliz seansı
başlamadan önce elde edilmelidir.
Oral uygulamadan sonra inflamatuar bağırsak bozuklukları olan hastalarda vankomisin serum
konsantrasyonlarının izlenmesi yapılmalıdır (bkz. Bölüm 4.4).
Terapötik değer (minimum) vankomisin kan seviyeleri enfeksiyon bölgesine ve patojenin
duyarlılığına bağlı olarak normalde 10-20 mg/L olmalıdır.
515-20 mg/L dip değerleri genellikle klinik laboratuvarlar tarafından MIC (minimum inhibitör
konsantrasyonu) ≥1 mg/L olan duyarlı-sınıflandırılmış patojenleri daha iyi kapsamak için
tavsiye edilir.
Model bazlı yöntemler, bireysel doz gereksinimlerinin tahmininde yeterli AUC'ye ulaşmak için
yararlı olabilir. Model-bazlı yaklaşım hem kişiselleştirilmiş doz başlangıcını hesaplamada hem
de TDM sonuçlarına göre doz ayarlamasında kullanılabilir (bkz. Bölüm 5.1).
Uygulama şekli
İntravenöz uygulama
İntravenöz vankomisin genellikle aralıklı infüzyon olarak uygulanır ve intravenöz yol için bu
bölümde sunulan doz tavsiyeleri bu tip bir uygulamaya karşılık gelir.
Yeterince sulandırılan vankomisin (her 500 mg için en az 100 mL ya da her 1000 mg için en az
200 mL), sadece en az bir saatlik bir süre boyunca veya maksimum 10 mg / dakikalık (hangisi
daha uzunsa) bir hızda yavaş intravenöz infüzyon olarak (enjeksiyonluk su ile rekonstitüe edilen
ürün, %0,9 sodyum klorür çözeltisi veya %5 dekstroz çözeltisi ile seyreltildiğinde)
uygulanmalıdır.
Sıvı alımları sınırlı olan hastalar, infüzyon ilişkili istenmeyen etkilerin yüksek
konsantrasyonlarda artma riskine rağmen 500 mg/50 mL ya da 1000 mg/100 mL çözeltileri
alabilir.
Sürekli vankomisin infüzyonu, vankomisin klerensi stabil olmayan hastalarda düşünülebilir.
Çözeltinin hazırlanmasına ilişkin bilgi için Bölüm 6.6'ya bakınız.
Oral Uygulama
Parenteral uygulama için flakon içerikleri kullanılabilir.
Her bir doz 30 mL suda rekonstitüe edilebilir ve hastaya içmesi için verilebileceği gibi
nazogastrik tüp ile de uygulanabilir.
Yaygın tatlandırıcı şuruplar uygulama sırasında tadı iyileştirmek için çözeltiye eklenebilir.
Ürünün uygulanmadan önce sulandırılması ve seyreltilmesine ilişkin talimatlar için Bölüm 6.6'ya
bakınız.
4.3 Kontrendikasyonlar
VANKOCENT, vankomisine veya Bölüm 6.1'de listelenen yardımcı maddelerden herhangi
birine karşı aşırı duyarlılığı olduğu bilinen hastalarda kontrendikedir (bkz. Bölüm 4.4).
Vankomisin, uygulama yerindeki nekroz riski nedeniyle intramüsküler olarak
uygulanmamalıdır.
64.4 Özel kullanım uyarıları ve önlemleri
Aşırı duyarlılık reaksiyonları:
Ciddi ve nadiren ölümcül aşırı duyarlılık reaksiyonları mümkündür (bkz. Bölüm 4.3 ve Bölüm
4.8). Aşırı duyarlılık reaksiyonları durumunda vankomisin tedavisi derhal durdurulmalı ve
gerekli acil durum önlemleri başlatılmalıdır.
Uzun süreli periyotlarda veya eş zamanlı olarak nötropeni veya agranülositoza neden olabilen
diğer ilaçlarla birlikte vankomisin alan hastalarda lökosit sayısı düzenli aralıklarla izlenmelidir.
Vankomisin alan tüm hastalarda, periyodik olarak hematolojik tetkikler, idrar analizi, karaciğer
ve böbrek fonksiyon testleri yapılmalıdır.
Vankomisin, çapraz aşırı duyarlılık nedeni ile teikoplanine alerjisi olan hastalarda, ölümcül
anaflaktik şok da dahil olmak üzere reaksiyonlar oluşabileceğinden dikkatle kullanılmalıdır.
Antibakteriyel etki spektrumu
Vankomisin Gram-pozitif organizmalarla sınırlı bir antibakteriyel etki spektrumuna sahiptir.
Patojenin duyarlı olduğu bilinmiyorsa veya belgelenmemişse ve patojenin vankomisinle
tedavisinin uygun olacağına dair ciddi bir kanıt yoksa bazı tip enfeksiyonların tedavisinde tek
ajan olarak kullanılması uygun değildir.
Bakteriyel aktivite spektrumu, güvenlilik profili ve standart antibakteriyel tedaviye uygunluğu
vankomisinin akılcı kullanımında her bir hasta için göz önünde bulundurulmalıdır.
Ototoksisite:
Aşırı intravenöz doz alıp önceden işitme kaybı görülen hastalarda ya da aminoglikozidler gibi
başka bir ototoksik etkin madde ile eşzamanlı olarak kullanımında geçici ya da kalıcı olabilen
ototoksisite rapor edilmiştir (bkz. Bölüm 4.8). Daha önce işitme kaybı olan hastalarda
vankomisin kullanımından kaçınılmalıdır. İşitme kaybından önce kulak çınlaması meydana
gelebilir. Diğer antibiyotiklerle yapılan çalışmalar tedavi kesilmesine rağmen sağırlığın
ilerleyici olabileceğini düşündürmektedir. Ototoksisite riskini azaltmak için periyodik olarak
kan düzeylerinin belirlenmesi ve işitme fonksiyonlarının test edilmesi tavsiye edilmektedir.
Özellikle yaşlılar işitme ile ilgili hasara duyarlıdır. Yaşlılarda, tedavi süresince ve sonrasında
vestibuler ve işitsel fonksiyonlar izlenmelidir. Eş zamanlı olarak veya art arda diğer ototoksik
maddelerin kullanımından kaçınılmalıdır.
İnfüzyon ile ilişkili reaksiyonlar:
Hızlı bolus uygulama (örn. birkaç dakika içinde), aşırı hipotansiyona (şok ve nadiren kardiyak
arrest dahil), histamin benzeri cevap ve makulopapular veya eritamatöz döküntü (‘red man
sendromu’ ya da ‘red neck sendromu’) ile ilişkili olabilir. Hızlı enjeksiyon ile ilişkili
reaksiyonlardan kaçınmak için, vankomisin 10 mg/dk’dan daha hızlı ve 60 dakikadan daha az
olmayacak şekilde, yavaşça seyreltilmiş çözelti (2,5 ile 5,0 mg/mL) olarak infüze edilmelidir.
İnfüzyonu durdurmak genellikle bu reaksiyonların çabuk kesilmesi ile sonuçlanır.
İnfüzyon ile ilişkili reaksiyonların sıklığı (hipotansiyon, flushing, eritem, ürtiker ve kaşıntı ) eş
zamanlı anestezik ajanların uygulanması ile artar. (bkz. Bölüm 4.5) Bu durum, anestezik
indüksiyondan en az 60 dakika önce vankomisin infüzyonu yapılarak azaltılabilir.
7Şiddetli kutanöz advers reaksiyonlar (SKAR'lar):
Vankomisin tedavisi ile ilişkili olarak, Stevens-Johnson sendromu (SJS), toksik epidermal
nekroliz (TEN), eozinofili ve sistemik semptomlarla birlikte ilaç reaksiyonu (DRESS) ve hayatı
tehdit edici veya ölümcül olabilen akut jeneralize ekzantematöz püstüloz (AGEP) dahil olmak
üzere ciddi kutanöz advers reaksiyonlar (SKAR'lar) rapor edilmiştir (bkz. Bölüm 4.8). Bu
reaksiyonların çoğu, vankomisin tedavisine başladıktan sonraki birkaç gün ile sekiz haftaya
kadar ortaya çıkmıştır.
Reçeteleme sırasında hastalara oluşabilecek semptomlar bildirilmeli ve hastalar cilt
reaksiyonları açısından yakından izlenmelidir. Bu reaksiyonları düşündüren semptomlar ortaya
çıkarsa vankomisin derhal kesilmeli ve alternatif bir tedavi düşünülmelidir. Hastada vankomisin
kullanımı nedeniyle bir SKAR gelişmişse, vankomisin tedavisine hiçbir zaman yeniden
başlanmamalıdır.
Uygulama yeri ile ilişkili reaksiyonlar:
İntravenöz vankomisin alan birçok hastada ağrı ve tromboflebit görülebilir ve nadiren ciddidir.
Tromboflebitin sıklığı ve şiddeti medikal ürünü yavaşça seyreltilmiş çözelti şeklinde
uygulayarak (bkz. Bölüm 4.2) ve infüzyon yerini düzenli olarak değiştirerek minimize
edilebilir.
Vankomisinin etkililiği ve güvenliliği intratekal, intralumbar ve intraventrikülar uygulama
yolları için saptanmamıştır.
Parenteral uygulama ile ilişkili reaksiyonlar:
Nefrotoksisite:
Vankomisin, uzun süreli yüksek kan konsantrasyonlarına maruziyet nedeni ile toksik etki
oluşma ihtimali daha yüksek olan anüri durumu da dahil, böbrek yetmezliği olan hastalarda
dikkatle kullanılmalıdır. Toksisite riski, yüksek kan konsantrasyonları ve uzun süreli tedavi ile
artar.
Yüksek doz tedavide ve uzun süreli kullanımda, özellikle böbrek disfonksiyonu olan hastalarda
veya işitme yetisi bozulmuş olan hastalarda ve ayrıca nefrotoksik ya da ototoksik maddelerin
eş zamanlı kullanımında, vankomisinin kan seviyelerinin düzenli olarak izlenmesi
gerekmektedir (bkz. Bölüm 4.2 ve Bölüm 4.5).
Göz hastalıkları:
Vankomisinin, endoftalmi profilaksisi dahil intrakameral veya intravitreal kullanım için izin
verilmez.
Katarakt cerrahisi sırasında veya sonrasında vankomisinin intrakameral veya intravitreal
kullanımını takiben bireysel vakalarda kalıcı görme kaybı dahil olmak üzere hemorajik oklüzif
retinal vaskülit (HORV) gözlenmiştir.
Oral uygulama:
Vankomisin intravenöz olarak uygulandığında Clostridium difficile enfeksiyonlarında etkili
değildir. Vankomisin bu endikasyon için oral olarak uygulanmalıdır. Clostridium difficile
kolonizasyonu veya toksini için test, 1 yaşından küçük çocuklarda, Hirschsprung hastalığı,
8opere edilmiş anal atrezi ve ciddi motilite hastalıkları gibi stasis risk faktörlerinin eşlik ettiği
şiddetli diyare görülmedikçe, yüksek asemptomatik kolonizasyon riski nedeni ile
önerilmemektedir. Alternatif etiyolojiler mutlaka aranmalı ve Clostridium difficile enterekoliti
kanıtlanmalıdır.
Potansiyel sistemik absorbsiyon
İntestinal mukozanın inflamatuar hastalıkları veya Clostridium difficile ile indüklenen
psödomembranöz kolit olan hastalarda absorbsiyon artabilir. Bu hastalar özellikle beraberinde
renal bozukluk var ise advers reaksiyon gelişimi açısından risk altında olabilirler. Vankomisinin
parenteral uygulaması ile ilişkili advers reaksiyonların gelişme riski, renal bozukluğun
artmasıyla artar. İntestinal mukozanın inflamatuar hastalıklarına sahip hastalarda serum
vankomisin konsantrasyonları izlenmelidir.
Nefrotoksisite:
Temelde renal disfonksiyonu olan veya eş zamanlı olarak aminoglikozid gibi başka bir
nefrotoksik ilaç alan hastalar tedavi edilirken böbrek fonksiyonları belirli aralıklarla
izlenmelidir.
Ototoksisite
Daha önce işitme kaybı olan veya eş zamanlı olarak aminoglikozidler gibi başka bir ototoksik
ajan ile tedavi gören hastalarda belirli aralıklarla işitme fonksiyon testi, ototoksisite riskini
minimize etmek için faydalı olabilir.
Proton pompa inhibitörleri ve antimotilite ajanları ile ilaç etkileşimleri
Antimotilite ajanlarından kaçınılmalı ve proton pompa inhibitörlerinin kullanımı tekrar
değerlendirilmelidir.
İlaç-Dirençli Bakteri gelişimi
Oral vankomisin kullanımı gastrointestinal sistemde vankomisine dirençli Enterococci
popülasyonu oluşma şansını artırır. Bu nedenle vankomisinin oral kullanımında dikkatli
olunması tavsiye edilir.
Pediyatrik popülasyon:
Pediyatrik popülasyon için geçerli intravenöz dozaj önerileri, özellikle 12 yaş altı çok sayıda
çocukta sub-terapötik vankomisin seviyelerine neden olabilir. Bununla birlikte, artırılmış
vankomisin dozunun güvenliliği uygun şekilde değerlendirilmemiştir ve 60 mg/kg/gün’den
daha yüksek dozlar çoğunlukla önerilmez.
Vankomisin, prematüre neonatlar ve genç infantlarda, böbreklerin yeterince gelişmemiş olması
ve vankomisinin serum konsantrasyonlarının yükselmesi ihtimali nedeni ile titizlikle
kullanılmalıdır. Bu nedenle vankomisinin kan konsantrasyonları bu çocuklarda dikkatle
izlenmelidir. Çocuklarda vankomisinin ve anestezik ajanların eş zamanlı kullanımı eritem ve
9histamin benzeri flushing ile ilişkilendirilmiştir. Benzer olarak, aminoglikozid antibiyotikler,
NSAIİ’ler (örn. patent duktus arteriozus’un kapanması için ibuprofen gibi) veya amfoterisin B
gibi nefrotoksik ajanlar ile eş zamanlı kullanımı, yüksek nefrotoksisite riski ile
ilişkilendirilmiştir (bkz. Bölüm 4.5) ve bu nedenle vankomisinin serum düzeyleri ve renal
fonksiyonun sık takibi gerekmektedir.
Yaşlılarda kullanımı
Doz ayarlanmadığı takdirde, artan yaş ile glomerüler filtrasyonun doğal olarak azalması,
vankomisinin serum konsantrasyonlarında artışa sebep olabilir (bkz. Bölüm 4.2).
4.5 Diğer tıbbi ürünler ile etkileşimler ve diğer etkileşim şekilleri
Potansiyel ototoksik veya nefrotoksik olabilecek diğer ilaçlar
Vankomisinin diğer potansiyel olarak nörotoksik ve/veya nefrotoksik aktif maddelerle,
özellikle gentamisin, amfoterisin B, streptomisin, neomisin, kanamisin, amikasin, tobramisin,
viomisin, basitrasin, polimiksin B, kolistin, sisplatin ve piperasilin/tazobaktam ile eş zamanlı
veya ardışık uygulanması vankomisinin nefrotoksisitesini ve/veya ototoksisitesini artırabilir
dolayısıyla hastanın dikkatli bir şekilde izlenmesini gerektirir.
Anestezikler
Vankomisinin anestezik ajanlarla eş zamanlı kullanımı, eritema, histamin benzeri flushing ve
anaflaktoid reaksiyonlarla ilişkilendirilmiştir.
İnfüzyon ile ilişkili olaylar, vankomisinin anestezik indüksiyondan 60 dakika önce infüzyonu
ile minimize edilebilir.
Kas gevşeticiler
Vankomisin ameliyat sırasında veya ameliyattan hemen sonra uygulanırsa, eş zamanlı
kullanılan kas gevşeticilerin (süksinilkolin gibi) etkisi (nöromüsküler blokaj) artabilir ve
uzayabilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
VANKOCENT'in çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
Bu nedenle, VANKOCENT açıkça gerekli olmadıkça çocuk doğurma potansiyeli bulunan
kadınlarda kullanılmamalıdır. Antibiyotiklerin çoğunun hormonal doğum kontrol ilaçlarını
etkilemesi mümkün olmasa bile bazı antibiyotikler bu ilaçların etkinliğini azaltabilir. Bu
nedenle başka bir doğum kontrol yöntemine de başvurulması önerilebilir.
10Gebelik dönemi
VANKOCENT’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
Vankomisin plasentaya nüfuz eder ve embriyonal ve yenidoğanda potansiyel ototoksisite ve
nefrotoksisite riski göz ardı edilemez. Bu nedenle vankomisin gebelikte ancak açıkça ihtiyaç
duyulduğunda ve dikkatli bir risk/fayda değerlendirmesi sonrasında verilmelidir.
Laktasyon dönemi
Vankomisin insan sütüne geçtiğinden emzirme döneminde ancak açıkça gerekli olduğu takdirde
kullanılmalıdır.
Bebekteki potansiyel advers reaksiyonlar (ishal ile birlikte bağırsak florasındaki bozukluklar,
maya benzeri mantar kolonizasyonu ve muhtemelen duyarlılık) nedeniyle emziren annelere
vankomisin dikkatli bir şekilde verilmelidir.
Bu ilacın önemi emziren anne için göz önünde bulundurulup gerektiğinde emzirmenin
durdurulması kararı dikkate alınmalıdır.
Üreme yeteneği/Fertilite
Üreme yeteneği üzerine etkisi ile ilgili yeterli veri yoktur.
4.7. Araç ve makine kullanımı üzerindeki etkiler
Araç ve makine kullanımı üzerine bir etkisi yoktur veya ihmal edilebilir düzeydedir.
4.8. İstenmeyen etkiler
Güvenlik profilinin özeti
En yaygın görülen advers reaksiyonlar flebit, pseudo-alerjik reaksiyonlar ve hızlı vankomisin
infüzyonuna bağlı olarak vücudun üst kısmında kızarıklar olarak ortaya çıkan Red Man
Sendromu (RMS “red-neck sendromu”)’dur.
Vankomisinin gastrointestinal sistemden emilimi ihmal edilebilir düzeydedir. Ancak,
vankomisin parenteral olarak uygulandığında, özellikle böbrek yetmezliğinin eşlik ettiği
bağırsak mukozasının şiddetli iltihaplanması durumunda advers reaksiyonlar ortaya çıkabilir.
Vankomisin tedavisi ile ilişkili olarak Stevens-Johnson sendromu (SJS), toksik epidermal
nekroliz (TEN), eozinofili ve sistemik semptomların eşlik ettiği ilaç döküntüsü sendromu
(DRESS) ve akut generalize ekzantematöz püstülozis (AGEP) dahil olmak üzere şiddetli
kutanöz advers reaksiyonlar (SKAR'lar) rapor edilmiştir (bkz. Bölüm 4.4).
11Advers reaksiyonların Tablo haline getirilmiş listesi
Her bir sıklık grubunda istenmeyen etkiler azalan sıklık sırasına göre sunulmuştur. İstenmeyen
etkiler MedDRA sistem organ sınıfına göre sıralanmıştır.
Çok yaygın (≥1/10), yaygın (≥1/100; <1/10), yaygın olmayan (≥1/1000; <1/100), seyrek
(≥1/10.000 ; <1/1000), çok seyrek (<1/10.000), bilinmiyor (eldeki verilerden hareketle tahmin
edilemiyor)
Sistem organ sınıfı
Sıklık Advers Reaksiyon
Kan ve lenf sistemi hastalıkları
Seyrek Geri dönüşümlü nötropeni, agranülositoz,
eozinofili, trombositopeni, pansitopeni.
Bağışıklık sistemi hastalıkları
Seyrek Anaflaktik reaksiyonlar, hipersensitivite
reaksiyonları
Kulak ve iç kulak hastalıkları
Yaygın olmayan Geçici ya da geçici olmayan işitme kaybı
Seyrek Vertigo, kulak çınlaması, baş dönmesi
Kardiyak hastalıklar
Çok seyrek Kardiyak arrest
Vasküler Hastalılar
Yaygın Kan basıncında düşme
Seyrek Vaskülit
Solunum, göğüs ve mediastinal hastalıklar
Yaygın Dispne, stridor
Gastrointestinal bozukluklar
Seyrek Bulantı
Çok seyrek Psödomembranöz enterekolit
Bilinmiyor Kusma, ishal
Deri ve deri altı doku hastalıkları
Yaygın Vücudun üst kısmında görülen kızarıklar
(“Red Man Sendromu”) Ekzantem ve
mukozal inflamasyon, kaşıntı, ürtiker
Çok seyrek Eksfoliyatif dermatit, Stevens-Johnson
sendromu, , lineer IgA büllöz dermatit,
toksik epidermal nekroliz (TEN)
Bilinmiyor Eozinofili ve sistemik semptomlar (DRESS
sendromu), akut generalize ekzantematöz
püstüloz (AGEP)
Böbrek ve idrar yolları hastalıklar
Yaygın Serum kreatinin ve serum üre
konsantrasyonlarının artışına bağlı olarak
12böbrek yetmezliği
Seyrek İnterstisyel nefrit, akut böbrek yetmezliği
Bilinmiyor Akut tübüler nekroz
Genel bozukluklar ve uygulama bölgesine ilişkin hastalıklar
Yaygın Flebit, üst vücut ve yüz kızarıklığı
Seyrek İlaç ateşi, titreme, göğüs ve sırt kaslarının
ağrısı ve kas spazmı
Seçili advers reaksiyonların tanımı:
Geri-dönüşümlü nötropeni genellikle intravenöz tedavi başlangıcından bir hafta sonra veya
toplam doz 25 g’dan fazla olduğunda başlar.
Hızlı infüzyon sırasında veya kısa bir süre sonra, hırıltı dahil olmak üzere anafilaktik /
anafilaktoid reaksiyonlar oluşabilir. Reaksiyonlar, uygulama durdurulduğunda, genellikle 20
dakika ila 2 saat arasında kesilir. Vankomisin yavaşça infüze edilmelidir (bkz. Bölüm 4.2 ve
Bölüm 4.4). Kas içi enjeksiyondan sonra nekroz oluşabilir.
Olası işitme kaybı başlangıcından önce meydana gelen tinnitus (kulak çınlaması), tedaviyi
bırakma gerekliliğinin bir göstergesi olarak görülmelidir.
Ototoksisite özellikle yüksek doz verilen veya aminoglikozidler gibi diğer ototoksik tıbbi
ürünlerle birlikte kombine tedavi kullanan hastalarda veya öncesinde böbrek fonksiyonunda
azalma veya işitme kaybı var olan hastalarda rapor edilmiştir.
Pediyatrik popülasyon
Güvenlik profili çoğunlukla çocuk ve yetişkin hastalarda benzerlik göstermektedir.
Nefrotoksisite, çocuklarda, genellikle aminoglikozidler gibi diğer nefrotoksik ajanlarla birlikte
kullanımı ile ilişkili olarak tanımlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımından kaynaklanan toksisite rapor edilmiştir. 2 yaşındaki bir çocuğa 500 mg IV
uygulanması, ölümcül zehirlenmeyle sonuçlanmıştır. Bir yetişkine 10 gün boyunca toplam 56
g verilmesi böbrek yetmezliği ile sonuçlanmıştır. Bazı yüksek riskli durumlarda (örn. şiddetli
böbrek yetmezliği durumunda), vankomisin yüksek serum seviyeleri oto- ve nefrotoksik etkiler
ortaya çıkabilir.
13Doz aşımı durumunda alınacak önlemler:
• Spesifik bir panzehir bilinmemektedir.
• Böbrek fonksiyonu korunurken semptomatik tedavi gereklidir.
• Vankomisin hemodiyaliz veya periton diyalizi ile kandan yeterince uzaklaştırılamaz.
Vankomisinin serum konsantrasyonlarını azaltmak için polisülfon reçineleri ile hemofiltrasyon
veya hemoperfüzyon kullanılmıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Glikopeptid antibakteriyeller
ATC kodu: intravenöz kullanım için J01XA01
Etki mekanizması:
Vankomisin, duyarlı bakterilerde, hücre duvarının prekürsör birimi D-Alanil-D-alanin
terminaline yüksek afinite ile bağlanarak hücre duvarı sentezini inhibe eden trisiklik glikopeptid
antibiyotiktir.
Bu ilaç bölünen mikroorganizmalar için yavaş bakterisidal etkilidir. Ayrıca, RNA sentezini ve
bakteriyel hücre duvarının geçirgenliğini bozar.
Farmakokinetik / Farmakodinamik İlişki:
Vankomisin, konsantrasyondan bağımsız aktivite gösterir, efikasite için, eğri altında kalan
alanın (AUC) hedef organizmanın minimum inhibitör konsantrasyonuna bölünmesi temel
parametredir. İn vitro, hayvan ve sınırlı insan çalışmalarından elde edilen verilere göre
vankomisin ile klinik etkinliğe ulaşmada FK/FD hedefi, EAA/MİK (AUC/MIC) oranı 400
olarak belirlenmiştir. MİK ≥ 1,0 mg/L olduğunda bu hedef değeri elde edebilmek için yüksek
dozlama ve yüksek serum konsantrasyonları (15 – 20 mg/L) gerekir (bkz. Bölüm 4.2).
Direnç Mekanizması:
Enterokoklarda glikopeptidlere kazanılmış direnç oluşması çok yaygındır ve D-alanil-D- alanin
hedefini vankomisine zayıf bağlanan D-alanil-D-laktat ya da D-alanil-D-serin’e modifiye eden
çeşitli van genlerinin kazanılmasına dayanır. Bazı ülkelerde özellikle enterokoklarda direnç
vakalarında artış gözlenmiştir, bilhassa çoklu direnç gösteren Enterococcus faecium suşları
endişe vericidir.
Van genleri, hücre duvarı yapısında genellikle çoklu değişimle sonuçlanan orta duyarlı
Staphylococcus aureus’ta nadiren bulunmaktadır. Ayrıca, vankomisine duyarlılığı azalmış
metisiline dirençli Staphylococcus suşları (MRSA) rapor edilmiştir. Staphylococcus’ta azalmış
duyarlılık ve direnç tam olarak anlaşılamamıştır. Bir dizi genetik unsur ve çoklu mutasyonlar
gereklidir.
Farklı sınıflardaki antibiyotiklerle arasında bir çapraz kontaminasyon söz konusu değildir.
Teikoplanin gibi diğer glikopeptid antibiyotiklerle çapraz direnç görülebilmektedir. Tedavi
süresince ikincil direnç gelişimi nadirdir.
14Sinerjizm:
Vankomisinin aminoglikozid antibiyotiklerle kombinasyonu, Staphylococcus aureus’un birçok
suşuna, enterokokal olmayan grup D-streptokoklara, enterokok ve viridans grup streptokoklara
karşı sinerjistik etkiye sahiptir.
Vankomisinin sefalosporin ile kombinasyonu bazı oksalisin dirençli Staphylococcus
epidermidis suşlarına ve vankomisinin ripampisin ile kombinasyonu Staphylococcus
epidermidis suşları ve kısmen bazı Staphylococcus aureus suşlarına karşı sinerjistik etki
gösterir. Sefalosporin ile vankomisinin kombinasyonunda ayrıca bazı Staphylococcus
epidermidis suşlarına ve rifampisin ile kombinasyonunda bazı Staphylococcus aureus suşlarına
karşı antagonist etki görülebilir, sinejizm testinin yapılması faydalıdır.
Sebep olan organizmaların izole edilmesi, tanımlanması ve vankomisine duyarlılığının
belirlenmesi için bakteriyel kültür örnekleri alınmalıdır.
Duyarlılık testi veri kesim noktaları:
Vankomisin stafilokok, streptokok, enterokok, pnömokok ve clostridyalar gibi gram pozitif
bakterilere karşı etkili bir ajandır. Gram negatif bakteriler dirençlidir.
Kazanılan direncin prevelansı coğrafik olarak değişkenlik gösterebilir ve özellikle şiddetli
enfeksiyonların tedavisinde, seçilmiş türler için zaman ve dirençle ilgili lokal bilgi talep
edilebilir. Gerektiğinde, direncin lokal prevelansının, en azından bazı enfeksiyon türleri için
sorgulanabilir olduğu durumda uzman tavsiyesi alınmalıdır. Bu bilgiler yalnızca duyarlı
mikroorganizmaların vankomisine duyarlı olup olmadığı konusunda yaklaşık olarak yol
göstericidir.
Avrupa Antimikrobiyal Duyarlılık Testi Komisyonuna (EUCAST) göre hesaplanmış, minimum
inhibitör konsantrasyon (MIC) kesim noktaları aşağıdaki gibidir:
Duyarlı Dirençli
1 ≤ 2 mg/L > 2 mg/L
Staphylococcus aureus
Koagülaz-negatif ≤4 mg/L >4 mg/L
1
stafilokoklar
Enterococcus spp. ≤4 mg/L >4 mg/L
Streptococcus grup A, B, ≤2 mg/L >2 mg/L
C ve G
Streptococcus ≤2 mg/L >2 mg/L
pneumoniae
Gram pozitif anaeroblar ≤2 mg/L >2 mg/L
1
S.aureus için 2 mg/mL olan MIC değeri vahşi tür dağılımı için sınırdadır ve bozulmuş klinik
yanıt görülebilir.
15Yaygın duyarlı türler
Gram pozitif
Enterococcus faecalis
Staphylococcus aureus
Metisilin-dirençli Staphylococcus aureus
Koagülaz-negatif Staphylococci
Streptococcus spp.
Streptococcus pneumoniae
Enterococcus spp.
Staphylococcus spp.
Anaerobik türler:
Clostridium innocuum hariç Clostridium spp.
Eubacterium spp.
Peptostreptococcus spp
Kazanılmış direncin problem olabileceği türler
Enterococcus faecium
Doğal dirençliler
Tüm gram negatif bakteriler
Gram pozitif aerobik türler
Erysipelothrix rhusiopathiae,
Heterofermentative Lactobacillus,
Leuconostoc spp
Pediococcus spp.
Anaerobik türler
Clostridium innocuum
Vankomisine karşı direncin ciddiyeti hastaneden hastaneye değişmektedir ve
lokal mikrobiyoloji laboratuarı ilgili lokal bilgiler için iletişim halinde olmalıdır.
5.2 Farmakokinetik özellikler
Emilim:
Vankomisin sistemik enfeksiyonların tedavisi için intravenöz olarak uygulanır.
Normal renal fonksiyonu olan hastalarda, 1 g vankomisinin (15 mg/kg) çoklu dozlarının 60
dakika boyunca intravenöz infüzyonu, infüzyon tamamlandıktan hemen, 2 saat ve 11 saat sonra
sırasıyla yaklaşık 50-60 mg/L, 20-25 mg/L ve 5-10 mg/L oranında ortalama plazma
konsantrasyonları oluşturur. Çoklu dozlardan sonra elde edilen plazma seviyeleri, tek bir
dozdan sonra ulaşılanlara benzerdir.
16Vankomisin genellikle oral uygulamadan sonra kanda emilmez. Ancak (psödomembranöz)
kolitli hastalarda oral uygulamadan sonra emilim görülebilir. Bu durum, eşlik eden böbrek
yetmezliği olan hastalarda vankomisin birikmesine yol açabilir.
Dağılım:
Dağılım hacmi, yaklaşık 60 L/1,73 m2 vücut yüzeyidir. Vankomisinin 10 mg/L ila 100 mg/L
serum konsantrasyonlarında, ilacın plazma proteinlerine bağlanması, ultra-filtrasyon ile
ölçüldüğünde yaklaşık %30-55’tir.
Vankomisin, plasenta boyunca hızla yayılır ve kordon kanına geçer. İltihaplı olmayan
meninkslerde, vankomisin yalnızca düşük bir ölçüde kan-beyin bariyerini geçer.
Biyotransformasyon:
İlacın metabolizması çok azdır. Parenteral uygulamadan sonra böbrekler aracılığıyla glomerüler
filtrasyon yoluyla mikrobiyolojik olarak etkin madde olarak neredeyse tamamen atılır (24 saat
içinde yaklaşık %75-90).
Eliminasyon:
Vankomisinin eliminasyon yarı ömrü normal böbrek fonksiyonlarına sahip hastalarda 4 – 6 saat
ve çocuklarda 2,2 – 3 saattir. Plazma klerensi yaklaşık olarak 0,058 L/kg/sa ve renal klerensi
yaklaşık 0,048 L/kg/sa’dir. İlk 24 saatte, uygulanan dozun yaklaşık olarak %80’i glomerüler
filtrasyonla idrara geçer. Renal disfonksiyon vankomisinin atılımını geciktirir. Anefrik
hastalarda, ortalama yarı ömür 7,5 gündür. Vankomisinin ototoksisitesi nedeni ile plazma
konsantrasyonlarının tedaviye destek olmak için izlenmesi gerektiği belirtilmiştir.
Safra ile atılımı çok azdır. (dozun %5’inden az)
Vankomisin, hemodiyaliz veya peritoneal diyaliz de efektif olarak elimine edilememesine
rağmen vankomisinin klerensinin hemoperfüzyon ve hemofiltrasyon ile arttığı rapor edilmiştir.
Oral uygulamadan sonra, uygulanan dozun yalnızca bir fraksiyonu idrarda görülmüştür. Buna
karşın, feçeste vankomisinin yüksek konsantrasyonları bulunmuştur. (2 g/gün dozda >3100
mg/kg)
Doğrusallık / Doğrusal olmayan durum
Vankomisinin konsantrasyonları genellikle artan doz ile birlikte orantılı olarak artar. Çoklu doz
uygulamaları sırasında plazma konsantrasyonları, tek doz uygulamasından sonrakilerle hemen
hemen aynıdır.
Hastalardaki karakteristik özellikler:
Böbrek yetmezliği:
Vankomisin birincil olarak glomerüler filtrasyon ile atılır. Böbrek yetmezliği olan hastalarda
terminasyon eliminasyon yarı ömrü uzar ve total vücut atılımı azalır. Bu nedenle, optimal doz
bölüm 4.2 Pozoloji ve uygulama şekli’nde verilen tavsiyelere uygun olarak hesaplanmalıdır.
17Karaciğer Yetmezliği:
Karaciğer yetmezliği olan hastalarda vankomisin farmakokinetiği değişmez.
Gebeler:
Gebelerde terapötik serum konsantrasyonlarını elde etmek için yüksek dozlar gerekebilir (bkz.
Bölüm 4.6)
Obez hastalar:
Obez hastalarda artmış dağılım hacmi nedeni ile vankomisinin dağılımı, böbreklerde atılımı ve
plazma proteinlerine bağlanması değişebilir. Bu alt popülasyonlarda sağlıklı yetişkin erkeklerde
vankomisinin serum konsantrasyonları beklenenden yüksek bulunmuştur (bkz. Bölüm 4.2).
Pediyatrik popülasyon:
Vankomisinin PK (farmakokinetiği) erken doğan ve zamanında doğan neonatlarda bireyler
arası geniş bir değişiklik göstermiştir. Neonatlarda, intravenöz uygulamadan sonra
vankomisinin atılımının 0,63 – 1,4 mL/kg/dk arasında değiştiği görülürken dağılım hacminin
0,38 ile 0,97 L/kg arasında değiştiği görülmüştür. Yarı ömrü 3,5 - 10 saat arasında
değişmektedir ve klerensin neonatlarda daha düşük olması ile bağlantılı olarak, yetişkinlerden
daha uzundur.
İnfantla ve daha büyük çocuklarda atılımı 0,33 – 1,87 mL/kg/dk arasında değişirken dağılım
hacmi 0,26 – 1,05 L/kg arasında değişmektedir.
5.3 Klinik öncesi güvenlilik verileri
Vankomisin ile üreme çalışmaları yapılmadığından üreme üzerindeki etkisi bilinmemektedir.
Dişi sıçanlarda konvansiyonel bir teratoloji çalışması yapılmıştır. Herhangi bir teratojenik etki
ortaya çıkmamıştır. Dişi tavşanlarda yapılan benzer bir çalışmada da teratojenik bir etkiye
rastlanmamıştır. Bu türlerde toksisitenin hedef organı böbrek olmuştur.
Vankomisin, spesifik olmayan DNA hasarının, spontan mutasyonların, kromozomal hasarın ve
kromozom kaybının taranmasını içeren mutajenik potansiyeli belirlemek için in vitro ve in vivo
bir dizi standart çalışmada incelenmiştir. Genotoksik etki ortaya çıkmamıştır.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Vankomisin solüsyonunun pH’sı düşüktür bu yüzden diğer bileşiklerle karıştırıldığında
kimyasal ve fiziksel instabiliteye yol açar. Alkali çözeltilerle karıştırmaktan kaçınılmalıdır. Bu
nedenle solüsyon kullanılmadan önce çökelme ve renk bozulması açısından görsel olarak
kontrol edilmelidir.
18Bu tıbbi ürün Bölüm 6.6’da bahsedilenler dışındaki diğer infüzyon çözeltileriyle
karıştırılmamalıdır.
Aşağıdaki intravenöz çözeltilerle uygulandığında VANKOCENT’in geçimli olduğu
gösterilmiştir:
• % 0,9 sodyum klorür çözeltisi
• % 5 dekstroz çözeltisi
6.3 Raf ömrü
24 ay
Her bir flakon tek kullanımlıktır. Kullanılmayan herhangi bir tıbbi ürün veya atık malzeme, yerel
gerekliliklere uygun olarak imha edilmelidir.
Rekonstitüe edilmiş çözelti:
İntravenöz kullanım için, sulandırılmış çözelti hazırlandıktan hemen sonra seyreltilmelidir.
Oral uygulama için su ile seyreltildikten sonra veya intravenöz uygulama için hazırlandıktan
sonra (enjeksiyonluk su ile rekonstitüe edilen ürün, %0,9 sodyum klorür çözeltisi veya %5
dekstroz çözeltisi ile seyreltildiğinde) kullanımdaki kimyasal ve fiziksel stabilitesi 25 ˚C’de 24
saat ve 2-8˚C’de 4 gündür.
Mikrobiyolojik açıdan tıbbi ürün hemen kullanılmalıdır.
6.4 Saklamaya yönelik özel uyarılar
Açılmamış flakon 25ºC'nin altındaki oda sıcaklığında saklanmalıdır. Dış ambalajında saklayınız.
Seyreltildikten sonraki kullanımına dair bilgiler “6.3 Raf ömrü” bölümünde verilmiştir.
6.5 Ambalajın niteliği ve içeriği
VANKOCENT, renksiz Tip I cam flakonlara doldurulur. Bromobutil gri tıpa ve gri flip-off kapak
ile kapatılır.
Her karton kutu, 1 adet flakon ve 1 adet kulanım talimatı içerir.
6.6 Beşeri tıbbi üründen arta kalan maddelerin imhası ve diğer özel önlemler
Solüsyonun hazırlanması
0,5 g içeren flakonlar için 10 mL Enjeksiyonluk Su EP ya da 1 g içeren flakonlar için ise 20 mL
Enjeksiyonluk Su EP ekleyin. Bu şekilde sulandırılan şişeler 50 mg / mL'lik bir çözelti verecektir.
SEYRELTME İÇİN DAHA FAZLA BİLGİ GEREKLİDİR. Takip eden açıklamaları lütfen
okuyunuz.
19Aralıklı infüzyon
Tercih edilen uygulama yöntemi aralıklı infüzyondur. 500 mg vankomisin içeren yeni
hazırlanmış solüsyon, en az 100 mL dilüe edici ile seyreltilmelidir. Sodyum Klorür İntravenöz
İnfüzyon BP veya % 5 dekstroz intravenöz infüzyon uygun dilüe edicilerdir. 1 g vankomisin
içeren yeni hazırlanmış solüsyon, en az 200 mL dilüe edici ile seyreltilmelidir. İstenilen doz, en
az 60 dakika veya daha uzun bir süre boyunca, 10 mg/dakikayı geçmeyecek bir hızda intravenöz
kullanım yoluyla yavaş yavaş uygulanmalıdır. Daha kısa zaman periyodunda veya daha yüksek
konsantrasyonlarda uygulanırsa, tromboflebite ek olarak belirgin tansiyon düşmesine neden
olma olasılığı vardır. Hızlı infüzyon ayrıca kızarıklık, boyun ve omuzlar üstünde geçici
döküntülere de neden olur.
Devamlı infüzyon
Devamlı infüzyon, yalnız aralıklı infüzyon mümkün olmadığında kullanılmalıdır. 24 saatlik bir
süre boyunca intravenöz yoluyla yavaş bir şekilde uygulanma yapılarak istenilen dozu elde
etmek için yeterli miktardaki Sodyum Klorür İntravenöz İnfüzyon BP veya % 5 dekstroz
intravenöz infüzyon sudaki glikoza 1000 mg veya 2000 mg vankomisin eklenebilir.
Oral kullanım
Paranteral uygulama için olan flakonların içeriği kullanılabilir.
Oral kullanımda tadı düzeltmek için çözeltiye yaygın kullanılan tatlandırıcı şuruplar eklenebilir.
Tek kullanımlıktır. Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Centurion İlaç San. ve Tic. A.Ş.
Sarıyer/İstanbul
8. RUHSAT NUMARASI
2023/535
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.12.2023
Ruhsat yenileme tarihi:
10. KÜB’ÜN YENİLENME TARİHİ
20