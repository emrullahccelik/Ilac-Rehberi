 
1 /17 
 KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI  
RİTALİN 10 mg t ablet  
 
2. KALİTATİF VE KANTİTATİF BİLEŞİM  
Etkin madde:  
Metilfenidat hidroklorür  10 mg 
Yardımcı maddeler:  
Laktoz      40 mg  
Buğday nişastası    48 mg 
Yardımcı maddeler için 6.1’e bakınız.  
 
3. FARMASÖTİK FORM  
Tablet . 
Beyaz, yuvarlak, düz, kenarları eğimli. Bir yüzünde “CG”, diğer yüzünde “A/B” basılı 
ve çentikli tabletler.  Çentiğin amacı tableti iki eşit doza bölmektir.  
 
4. KLİNİK ÖZELLİKLER  
4.1. Terapötik endikasyonlar  
Dikkat eksikliği hiperaktiv ite bozukluğu (DEHB), Narkolepsi 
RİTALİN 6 yaş ve üzerindeki çocuklarda iyileştirici tedaviler tek başına yeterli 
olmadığında dikkat eksikliği hiperaktivite bozukluğu (DEHB) için kapsamlı tedavinin 
bir parçası olarak endikedir. Tedavi, çocukluk çağı ve/veya ergenlik dönemi davranış 
bozuklukları alanında uzman bir kişinin denetimi altında uygulanmalıdır. Tanı DSM -IV 
kriterlerine veya ICD -10’daki kılavuzlara göre konulmalı ve hastanın tam öyküsünü ve 
değerlendirilmesini temel almalıdır. Tanı, sadece bir ya da  daha fazla semptomun 
varlığında konulamaz.  
Bu sendromun spesifik etiyolojisi bilinmemektedir ve tek bir tanı testi yoktur. Uygun 
tanı, medikal ve özel psikolojik, eğitimsel ve sosyal kaynakların kullanımını gerektirir.  
Kapsamlı bir tedavi programı, tipik olarak psikolojik, eğitimsel ve sosyal önlemleri de 
farmakoterapi kadar içerir ve kısa dikkat süresi, dikkat dağınıklığı, duygusal ruh hali, 
dürtüsellik, orta ila şiddetli hiperaktivite, minör nörolojik belirtiler ve anormal EEG’yi 
içerebilecek semptomlarl a karakterize bir davranış sendromu görülen çocukların 
stabilizasyonunu hedefler. Öğrenmede bozukluk görülebilir veya görülmeyebilir.  
Metilfenidat tedavisi, bu sendromun görüldüğü çocukların tümünde endike değildir ve 
ilacı kullanma kararı çocuğun yaşı ile  bağlantılı olarak çocuğun semptomlarının şiddeti 
ve kronikliğine dair kapsamlı bir değerlendirmeyi temel almalıdır.  
Uygun eğitim seviyesine yerleştirme çok önemlidir ve psikososyal girişimler genellikle 
gereklidir. Tek başına iyileştirici önlemlerin yetersiz kaldığı görüldüğünde, bir stimülan 
reçete etme kararı, çocuğun semptomlarının şiddetinin sıkı bir değerlendirmesini temel  
2 /17 
 almalıdır. Metilfenidat daima ruhsatlı endikasyona ve reçete/tanı kılavuzlarına göre 
kullanılmalıdır.  
4.2. Pozoloji ve uygulama ş ekli 
Tedavi çocuklarda ve adölesanlarda davranışsal bozukluklar üzerinde yetkili bir hekim 
gözetiminde yapılmalıdır.  
Pozoloji: 
Dikkat Eksikliği H iperaktivite Bozukluğu (DEHB)  
Dozaj hastanın ihtiyacına ve tedaviye verdiği cevaba göre ayarlanmalıdır.  
DEHB te davisinde hastanın akademik, davranışsal ya da  sosyal açıdan en zorlandığı 
saatlerde ilacı almasına çalışılmalıdır.  
Tedavi Öncesi İzleme:  
İlaç reçete edilmeden önce, hastanın kardiyovasküler durumu (kan basıncı, kalp atım ı 
sayısı) kontrol edilmeli ve değe rlendirilmelidir. Hastanın kapsamlı hikayesi; eş zamanlı 
kullanılan ilaçları , önceki ve mevcut psikiyatrik bozuklukları veya semptomları, varsa 
ailede ani kardiyak/açıklanamayan ölüm öyküsünü içermelidir. Hastanın tedavi öncesi 
boy ve kilosu büyüme tablosuna kaydedilmelidir (Bkz. Bölüm 4.3. Kontrendikasyonlar 
ve Bölüm 4.4. Özel kullanım uyarıları ve önlemleri).  
Tedavi Süresince İzleme: Hastanın büyüme, psikiyatrik ve kardiyovasküler durumu 
düzenli olarak izlenmelidir (Bkz. Bölüm 4.4. Özel kullanım uyarıları ve önlemleri)  
• Doz ayarlaması sırasında ve sonrasında en az altı ayda bir kan basıncı ve nabız 
kaydedilmelidir.  
• Boy, kilo ve iştah, en az altı ayda bir büyüme tablosuna kaydedilmelidir.  
• Her doz ayarlamasında ve en az altı ayda bir her muayenede, yeni p sikiyatrik 
bozuklukların gelişip gelişmediği veya mevcut bozuklukların kötüleşip 
kötüleşmediği izlenmelidir.  
Metilfenidat’ı eğlence amaçlı ya da yanlış kullanım olasılığı ve suistimal riski açısından  
hasta izlenmelidir.  
Uygulama sıklığı ve süresi: 
Doz ti trasyonu:   
Metilfenidat tedavisine  başlarken  dikkatli doz  titrasyonu  yapmak gerekir. Doz 
titrasyonuna mümkün olan en düşük doz ile başlanmalıdır.  
Günlük maksimum doz 60 mg’dır.  
Bu ilaç formunda uygulanamayan dozlar için, bu beşeri tıbbi ürünün diğer formla rı ve 
diğer metilfenidat içeren ürünler mevcuttur.  
Çocuklar ve ergenler (6 yaş ve üzeri):  
Tablet: 6 yaş ve üzeri çocuklarda günde bir veya iki defa (örneğin kahvaltıda ve 
öğlende) 5 mg (1/2 tablet) ile başlanır ve haftada 5 -10 mg’lık artışlarla kademeli o larak 
artırılır. 60 mg’dan daha yüksek günlük doz tavsiye edilmemektedir. Toplam günlük 
doz bölünmüş dozlar halinde uygulanmalıdır. 6 yaş altındaki çocuklarda 
kullanılmamalıdır.   
3 /17 
 Eğer ilacın etkisi akşam çok erken ortadan kalkarsa, davranış bozukluğu ve/veya 
uykusuzluk görülebilir. RİTALİN tabletin düşük miktarda akşam dozu bu problemin 
çözümünde yardımcı olabilir.  
Çocuklarda ve adolesanlarda uzun süreli kullanım (12 aydan fazla)  
Metilfenidat hidroklorürün güvenliliği  ve etki liliği uzun süreli kullanımda s istematik 
olarak kontrollü çalışmalarla araştırılmamıştır. Metilfenidat tedavisi genellikle ergenlik 
süresince ya da ergenlikten sonra kesilir. Metilfenidat tedavi süresi sınırsız değildir. 
DEHB’li çocuklarda ve adolesanlarda uzun süreli (12 aydan fazla) m etilfenidat 
kullanımını seçen hekim, hastanın ilaçsız nasıl fonksiyon göreceğini değerlendirmek 
için her bir hasta için ilaçsız denemelerle ilacın uzun dönemde etki liliğini ve yararını 
tekrar değerlendirmelidir. Metilfenidat hidroklorür tedavisine, çocuğun  durumunun 
değerlendirilmesi açısından dönem dönem en az yılda bir kez (tercihen okul tatil inde) 
ara verilmelidir. İlacın geçici veya kalıcı olarak kesildiği durumlarda iyileşmeler 
görülebilir.  
Doz azaltımı ve ilacın kesilmesi  
Bir ay içinde uygun doz aya rlamalarından sonra semptomlarda iyileşme gözlenmezse, 
tedavi sonlandırılmalıdır. Semptomların ağırlaştığı ya da başka advers olayların 
meydana geldiği durumlarda, doz azaltılmalı ya da gerekirse ilaç kesilmelidir.  
Narkolepsi  (Erişkinler) :  
İki veya üçe bölünmüş dozlar halinde günlük ortalama doz 20 - 30 mg’dır.  
Bazı hastalarda günde 40 - 60 mg gerekli olabilirken diğerlerinde günde 10 -15 mg 
yeterli olacaktır. İlacı günün ileri saatlerinde aldığı takdirde uyuyamayan hastalar son 
dozu saat 18.00’den önce al malıdırlar.  
Uygulama şekli:  
Ağızdan kullanım içindir.  Bir miktar su ile yutulmalıdır.  
RİTALİN  besinlerle ya da beraberinde besin alınmaksızın uygulanabilir (bkz. Bölüm 
5.2). 
Metilfenidat formülasyon seçimi:  
Metilfenidat içeren ürünün formülasyonuna ilişki n seçim arzu edilen etki süresine 
bağlıdır ve bu seçim tedaviyi uygulayan uzman tarafından hasta özelinde yapılmalıdır.  
Özel popülasyonlara ilişkin ek bilgiler  
Böbrek  yetmezliği: 
Böbrek yetmezliği olan hastalarda  incelenmemiştir. Bu hastaların tedavisinde 
kullanılırken dikkatli olunmalıdır.  
Karaciğer yetmezliği:  
Karaciğer yetmezliği olan hastalarda incelenmemiştir.  Bu hastaların tedavisinde 
kullanılırken dikkatli olunmalıdır.  
Pediyatrik popülasyon:  
RİTALİN  6 yaşından küçük çocuklarda kullanılmamalıdır, çünkü bu yaş grubunda 
emniyet ve etkililiği tespit edilmemiştir.  
  
4 /17 
 Geriyatrik popülasyon:  
RİTALİN  kullanımı, geriyatrik popülasyonda araştırılmamıştır. Bu nedenle bu 
hastaların tedavisinde kullanılmamalıdır. 
4.3. Kontrendikasyonlar  
Metilfenidata veya içerdiği d iğer maddelerden herhangi birine ka rşı aşırı duyarlılığı 
olanlarda,  
Hipertiroidizm varlığında  veya tirotoksikoz durumlarında,  
Halihazırda veya öyküde şiddetli depresyon, anoreksiya nervoza veya anoreksik 
bozukluklar, intihar eğilimi, psikotik semptomlar, m ani, şizofreni, ağır duygudurum 
bozuklukları, antisosyal veya borderline kişilik bozukluğunda,  
İyi kontrol edilemeyen ağır bipolar bozukluk olması  durumunda , 
Önceden var olan serebrovasküler hastalıklar da (örn., serebral  anevrizma, vaskülit ya 
da felç),  
Eğer kardiyolog başka bir tavsiyede bulunmadı ise: şiddetli hipertansiyon, kalp 
yetmezliği, arteriyel oklüzif rahatsızlıklar, anjina, hemodinamik açıdan önemli 
konjenital kalp rahatsızlığı, kardiyomiyopati, miyokard enfarktüsü, hayati tehlike 
yaratabilecek aritmi ve kardiyak iyon kanallarının fonksiyon bozukluğu gibi var olan 
kardiyovasküler bozukluklarda , 
Hipertansif kriz riski nedeniyle; monoamin oksidaz (MAO) inhibitörleriyle tedavi 
sırasında veya bu ilaçların kesilmesini takip eden asgari 2 hafta süresin ce (Bkz. Bölüm 
4.5 Diğer tıbbi ürünler ile etkileşimler ve diğer etkileşim şekilleri),  
Glokom lu hastalarda , 
Feokromositoma lı hastalarda , 
Tourette sendromunun tanısı veya aile öyküsü olan hastalarda kullanılmamalıdır.  
4.4. Özel kullanım uyarıları ve önlem leri 
Metifenidat tedavisi, DEHB’li çocukların tümünde endike değildir ve ilaca başlama 
kararı çocuğun yaşı ile ilgili olarak, semptomların şiddeti ve kronikliğinin ayrıntılı 
olarak değerlendirilmesine dayalı olarak verilmelidir.  
Çocuklarda ve gençlerde uz un süreli (12 aydan fazla) kullanımı  
Metilfenidatın uzun süreli kullanımdaki güvenliliği ve etkililiği kontrollü çalışmalarda 
sistematik bir biçimde değerlendirilmemiştir. Metilfenidat tedavisi süresiz olmamalıdır 
ve gerekli de olmamalıdır. Genellikle erge nlik sırasında veya sonrasında metilfenidat 
tedavisine son verilir. Uzun süreli (12 aydan uzun süreyle) tedavi gören hastalar 4.2 ve 
4.4. Bölümlerde belirtilen şekilde kardiyovasküler durumları, büyüme, iştah, yeni 
psikiyatrik hastalıkların ortaya çıkması veya önceden var olanların kötüleşmesi 
yönünden dikkatli bir biçimde sürekli izlenmelidir. İzlenmesi gereken psikiyatrik 
hastalıklar arasında (bunlarla sınırlı olmamak kaydıyla) motor ve sözel tikler, saldırgan 
veya düşmanca davranış, ajitasyon, anksiyete,  depresyon, psikoz, mani, sanrı, asabiyet, 
spontanlık eksikliği, içine kapanıklık ve aşırı saplantı bulunmaktadır .  
DEHB’li çocuklarda ve gençlerde metilfenidatı (12 aydan) uzun süreyle kullanmaya 
karar veren hekimler, hastanın ilaç tedavisi almadığında iş levlerinin nasıl olduğunu 
görmek için ilacın kesildiği deneme dönemleri uygulayarak ilacın hasta bazında uzun 
süreli kullanımının yararını periyodik olarak değerlendirmelidir. Çocuğun durumunu  
5 /17 
 değerlendirmek için metilfenidatın yılda en az bir defa (tercih en okulun tatil olduğu bir 
dönemde) kesilmesi tavsiye olunur. İlaç geçici veya sürekli olarak kesildiğinde sağlanan 
gelişmenin sürdürülebilirliği olabilir.  
Yetişkinler  
DEHB için her zaman kullanılan dozlarda stimülan alan erişkinlerde ani ölüm, inme ve 
miyokart enfarktüsü bildirilmiştir. Bu erişkin olgularda da stimülanların rolü de 
bilinmemekle birlikte erişkinlerde ciddi yapısal kardiyak anormallikler, 
kardiyomiyopati, ciddi kalp ritim anormallikleri, koroner arter hastalığı veya diğer ciddi 
kardiyak sor unlar olma olasılığı çocuklara kıyasla daha yüksektir. Bu gibi 
anormallikleri bulunan erişkinlerin de genel olarak stimülan ilaçlarla tedavi edilmemesi 
gerekir.  
Yaşlılar  
Metilfenidat yaşlılarda kullanılmamalıdır. Bu yaş grubunda güvenlilik  ve etki liliği 
belirlenmemiştir.  
6 yaşın altındaki çocuklar  
Metilfenidat 6 yaşın altındaki çocuklarda kullanılmamalıdır. Bu yaş grubunda güvenlilik 
ve etki liliği araştırılmamıştır.  
Kardiyovasküler  durum  
Uyarıcı ilaçlarla tedavi edilmesi düşünülen çocuklar, adölesanlar  ve erişkinlerde  
kardiyak hastalık açısından ani kardiyak veya açıklanamayan ölüm ya da malign aritmi 
ile ilgili aile öyküsü alınmalıdır, fizik muayenesi yapılmalıdır. Şüpheli aile öyküsü ya da 
kardiyovasküler hastalık izlenimi durumunda bir uzman tarafınd an kardiyak 
değerlendirme yapılması gerekmektedir. Metilfenidat kullanımı sırasında palpitasyon, 
efor sonucu göğüs ağrısı, açıklanamayan senkop, dispne veya kardiyak hastalığı 
düşündüren başka semptomların geliştiği hastalar acilen bir uzman tarafından kar diyak 
değerlendirmeye alınmalıdır.  
Metilfenidatın DEHB’li çocuklarda ve adolesanlarda yapılan klinik çalışmalarından elde 
edilen analiz verileri m etilfenidat kullanan hastaların genellikle diastolik ve sistolik kan 
basınçlarında kontrol grubuna göre 10 mm Hg’dan daha fazla değişiklik olabileceğini 
göstermiştir. Çocuklarda ve adolesanlarda bu kardiyovasküler etkilerin kısa ve uzun 
dönem sonuçları bilinmemektedir, ancak klinik çalışma verilerinde gözlemlenen bu 
etkiler sonucunda klinik komplikasyon olasılığı göz ardı edilemez. Kan bası ncında veya 
kalp hızında artış nedeni ile riskli hastaların tedavisinde dikkatli olunmalıdır. 
Metilfenidat ile tedavide kontrendike olan durumlar için Bölüm 4.3 
Kontrendikasyonlar’a bakınız.  
Kardiyovasküler durum dikkatli izlenm elidir. Her doz ayarlamasında ve sonrasında en 
az her altı ayda bir kan basıncı ve nabız yüzdelik bir çizelgeye kaydedilmelidir.  
Mevcut bir kardiyovasküler bozukluk durumunda bir uzman çocuk kardiyoloğunun 
tavsiyesi olmadıkça metilfenidat kullanımı kontre ndikedir (bkz. Bölüm 4.3 
Kontrendikasyonlar).  
Ani ölüm ve mevcut olan yapısal kardiyak anomaliler veya diğer ciddi kardiyak 
bozukluklar   
6 /17 
 Çocuklarda normal dozlarda santral sinir sistemi stimülanlarının kullanılması ile ilişkili 
ani ölüm bildirilmiştir, ölüm  bildirilen çocukların bazılarında yapısal kardiyak anomali 
ya da diğer ciddi kalp problemleri vardır.  
Bazı kalp rahatsızlıkları kendi başlarına ani ölüm riski taşısalar da, stimülanların 
sempatomimetik etkilerine maruz kalmamaları için, ciddi kardiyak problem, bilinen 
yapısal kardiyak anomali, kardiyomiyopati, ciddi kalp ritm anomalisi veya ciddi 
kardiyak problemleri olan çocuklar veya adolesanlar için stimülanlar önerilmemektedir.  
Suistimal ve kardiyovasküler olaylar  
Metilfenidat’ı da içeren santral sinir sistemi uyarıcılarının suistimali ile ani ölüm ve 
diğer şiddetli kardiyovasküler advers olaylar görülebilir.  
Serebrovasküler  bozukluklar  
Metilfenidat tedavisinin kontrendike olduğu serebrovasküler durumlar için Bkz. Bölüm 
4.3 Kontrendikasyonlar . Ek risk faktörlerine sahip (kardiyovasküler hastalık öyküsü, 
kan basıncını arttıran eşzamanlı ilaç kullanımı) hastalar, metilfenidat tedavisine 
başladıktan sonra her doktor ziyaretinde nörolojik durumları ve semptomlar açısından 
değerlendirilmelidir.  
Serebral vas külit, m etilfenidat kullanımı ile görülen çok nadir görülen bir 
idiyosenkrazik reaksiyondur. Yüksek risk grubu olabilecek hastaların belirlenmesi ve 
altta yatan klinik problemin ilk belirleyicisi olabilen semptomların başlaması hakkında 
çok az kanıt vardır . Yüksek şüpheli durum daki vaskülitin erken tanısında, 
Metilfenidatın hemen kesilmesi erken tedaviye olanak sağlayabilir. Bu nedenle 
Metilfenidat tedavisi sırasında serebral iskemi ile ilişkili yeni nörolojik semptomların 
gözlendiği hastalarda tanı tekrar değerlendirilmelidir. Bu semptomlar şiddetli baş ağrısı, 
uyuşukluk, halsizlik, paraliz i, görme, konuşma, dil, hafıza veya koordinasyon 
bozukluğunu içerebilir.  
Metilfenidat tedavisi, hemiplejik serebral palsili hastalarda kontrendike değildir.  
Psikiyatrik  bozukluklar  
DEHB’de eşzamanlı psikiyatrik bozukluklar yaygındır ve uyarıcı ürünler 
reçetelendiğinde dikkate alınmalıdır. Metilfenidat başlatmadan önce hasta önceden var 
olan psikiyatrik hastalıklar ve ailede psikiyatrik bozukluk öyküsü yönünden 
değerlendi rilmelidir (Bkz. Bölüm 4.2. Pozoloji ve uygulama şekli).  Psikiyatrik 
semptomların ortaya çıkması veya mevcut psikiyatrik bozuklukların kötüleşmesi 
durumunda hasta için fayda, riskten fazla olmadığı sürece metilfenidat verilmemelidir.  
Doz ayarlamalarında v e sonra en az 6 ayda bir psikiyatrik durumdaki kötüleşmelere 
dikkat  edilmeli ve gereğinde müdahale de bulunulmalıdır . Tedavinin kesilmesi uygun 
olabilir.  
Mevcut psikotik veya manik semptomların kötüleşmesi  
Psikotik hastalarda metilfenidat uygulanması, davra nış ve düşünme bozukluğu 
semptomlarını ağırlaştırabilir.  
Yeni psikotik ve manik semptomların ortaya çıkması  
Daha önceden psikotik hastalık veya mani öyküsü olmayan çocuklarda ve adolesanlarda 
tedaviyle ortaya çıkan psikotik semptomlar (görsel/dokunsal/işitsel halüsinasyonlar ve 
delüzyonlar) veya mani, normal dozda metilfenidat kullanımından kaynaklanabilir.  
7 /17 
 Oluşan manik veya psikotik semptomlarda, metilfenidatın rolü değerlendirilmeli, 
gerekirse tedavi kesilmelidir.  
Agresif veya saldırgan davranış  
Stimülan larla tedavi agresiflik ve saldırganlığın ortaya çıkmasına ya da kötüleşmesine 
neden olabilir. Metilfenidat ile tedavi gören hastalar tedavinin başlangıcında, her doz 
ayarlaması sonrasında en azından altı ayda bir ve her muayenede agresif davranışlar, 
saldırganlığın ortaya çıkması ya da kötüleşmesi açısından yakından izlenmelidir. 
Doktorlar, davranış değişikliği görülen hastalarda tedavi konusunda bir değişikliğe 
gerek olup olmadığını değerlendirmelidir. Tedavinin kesilmesi düşünülebilir.  
İntihar eğilimi 
DEHB tedavisi sırasında ortaya çıkan intihar düşüncesi ya da davranışı derhal hekim 
tarafından değerlendirilmelidir. Altta yatan bir psikiyatrik durumun kötüleşmesi veya 
metilfenidat ile tedavinin olası rolü saptanmalıdır. Altta yatan psikiyatrik durumun 
tedavisi ya da metilfenidat tedavisinin bırakılma olasılığı değerlendirilmelidir.  
Tikler 
Metilfenidat hidroklorür, motor ve sözel tiklerin başlaması ve şiddetlenmesiyle 
ilişkilendirilmektedir. Tourette sendromunda kötüleşme bildirilmiştir (Bkz. Bölüm 4.8 
İstenmeyen etkiler). DEHB tedavisi için metilfenidata başlatmadan önce çocuklarda aile 
öyküsü değerlendirilmeli ve tikler veya Tourette sendromu yönünden klinik 
değerlendirmede bulunulmalıdır. Hastalar, metilfenidat tedavisi sırasında tiklerin ortaya 
çıkması v eya kötüleşmesine karşı düzenli olarak izlenmelidir. Doz her ayarlandığında 
ve bunun ardından her altı ayda bir veya her vizitte izlem gerçekleştirilmelidir.  
Anksiyete, ajitasyon veya gerginlik 
Metilfenidat var olan anksiyete, ajitasyon ve gerginliği kötül eştirebilir. Hastalar 
anksiyete, ajitasyon ve gerginlik açısından öncelikle değerlendirmelidir ve hastalar 
tedavi sırasında her doz ayarlamasında ve en az 6 ayda bir ya da her muayenede 
semptomların ortaya çıkışı veya kötüleşmesi açısından düzenli olarak t akip edilmelidir.  
Bipolar bozukluk şekilleri  
Eş tanılı bipolar bozukluğu olan hastalarda (tedavi edilmeyen tip 1 bipolar bozukluk ve 
diğer bipolar bozukluk türleri de dahil) karışık/mani epizodu başlatma olasılığı 
nedeniyle, böyle hastalarda DEHB’yi tedavi  etmek için metilfenidat kullanırken 
özellikle dikkatli olunmalıdır. Metilfenidata başlamadan önce eş tanılı depresif 
semptomu olan hastalar yeterli taramadan geçirilerek bipolar bozukluk riski taşıyıp 
taşımadıkları belirlenmelidir. Bu tarama, ailede intih ar, bipolar bozukluk ve depresyon 
öyküsü de dahil, detaylı bir psikiyatrik öyküyü içermelidir. Böyle hastalarda aralıksız 
yakından izleme temel önem taşır (Bkz. Bölüm 4.2. Pozoloji ve uygulama şekli). Doz 
her ayarlandığında ve bunun ardından her altı ayda bir ve her vizitte hastada semptomlar 
izlenmelidir.   
Büyüme  
Metilfenidatın çocuklarda uzun süreli kullanım ında kilo alımının orta derecede 
yavaşladığı  ve büyüme geriliği rapor edilmiştir. Metilfenidatın boy ve kilo üzerindeki 
nihai etkileri bilinmemekted ir ve çalışılmaktadır. Metilfenidat kullanımı sırasında 
büyüme takip edilmelidir: boy, kilo ve iştah en az altı ayda bir büyüme tablosuna 
kaydedilmelidir. Beklendiği şekilde büyümeyen, uzamayan ya da kilo almayan 
hastaların tedavileri kesilmelidir.   
8 /17 
 Nöbetle r  
Metilfenidat, epilepsisi olan hastalarda dikkatli kullanılmalıdır. Metilfenidatın, daha 
önceden nöbet öyküsü olan hastalarda, nöbetleri olmaksızın EEG anomalisi olan 
hastalarda, nadiren nöbet öyküsü ve önceden nöbetlere dair hiçbir EEG bulgusu 
olmayan hastalarda nöbet eşiğini düşürebileceğine dair bazı klinik bulgular mevcuttur. 
Nöbet sıklığı artması veya yeni nöbet gelişmesi durumunda ilaç kesilmelidir.  
Kötüye kullanım, yanlış kullanım ve diversiyon 
Metilfenidat verilen h astalar metilfenidat diversiyon,  yanlış ve kötüye kullanım riski 
açısından dikkatle izlenmelidir.  
Metilfenidat, ilaç bağımlılığı ya da alkolizm öyküsü olan hastalara verilirken olası 
kötüye kullanım, yanlış kullanım ve diversiyon açısından dikkatli olunmalıdır.  
Kronik kötüye kullanım, değişik derecelerde anormal davranışla birlikte belirgin 
toleransa ve psişik bağımlılığa neden olabilir. Özellikle parenteral  yolla  suistimale 
cevap olarak  aşikar psikotik haller görülebilir.  
DEHB tedavisine karar verirken hastanın yaşı, madde kullanımı aç ısından risk 
faktörlerinin varlığı (komorbid karşıt olma -karşı gelme bozukluğu veya davranış 
bozukluğu ve bipolar bozukluk gibi) dikkate alınmalıdır. Duygusal değişkenliği olan 
hastalarda (alkol veya madde bağımlılığı öyküsü olanlar gibi) dozajı kendi 
inisiyatiflerine göre artırabileceklerinden dikkatli olunmalıdır.  
İlaç suistimali açısından yüksek riskli bazı hastalar için metilfenidat veya diğer stimülan 
kullanımı uygun olmayabilir ve uyarıcı olmayan tedaviler düşünülmelidir .  
İlacın kesilmesi  
Kronik aşı rı aktivite belirtileri yanında depresyonu açığa çıkarabileceğinden ilacın 
bırakılması sırasında dikkatli denetim gerekmektedir. Bazı hastaların uzun süreli takibi 
gerekebilir.  
Suistimal durumunda  ilacın kesilmesi ağır depresyon gelişmesine neden olabileceğinden 
hasta dikkatle takibe alınmalıdır.  
Yorgunluk 
Metilfenidat, normal yorgunluk hallerinin  önlenmesinde veya  tedavisinde 
kullanılmamalıdır.  
İlaç taramaları  
Bu ürünün içerdiği metilfenidat maddesi, başta immünoassay tarama testi olmak üzere 
amfetamin te stlerinde yanlış pozitif sonuç alınmasına neden olabilir.  
Hematolojik etkiler 
Metilfenidat ile uzun süreli tedavinin güvenliliği tam olarak bilinmemektedir. Lökopeni, 
trombositopeni, anemi veya ciddi renal ya da hepatik bozuklukları da içeren diğer 
değişi kliklerin görülmesi durumunda tedavinin bırakılması düşünülebilir.  
Gastrointestinal obstrüksiyon potansiyeli  
Metilfenidat hidroklorür gastrointestinal kanalda deformasyona uğramadığı  ve tablet 
şeklinde gözle görülür derecede değişim olmadığı için, daha evvelden şiddetli 
gastrointestinal sistem darlığı (patolojik ya da iyatrojenik) olan hastalara, disfajisi olan 
ya da tablet yutmada belirgin şekilde zorluk çeken hastalara verilmemelidir.  Bilinen  
9 /17 
 gastrointestinal sistem darlığı olan hasta larda, d eforme olmaya n uzatılmış salınımlı 
formülasyonlardaki ilaçların alınmasıyla  ilişkili obstrüktif semptomlara ait  seyrek 
raporlar vardır.  
Priapizm  
Metilfenidat ürünleri kullanan yetişkin ve pediatrik hastalarda bazen cerrahi 
müdahalenin gerekli olduğu, uzatılmış ve ağrı lı ereksiyon bildirilmiştir. Priapizm, ilaca 
başlandığında değil de kullanıldıktan bir süre sonra, genellikle dozun arttırılmasını 
takiben gelişmiştir. Priapizm aynı zamanda ilaç bırakıldıktan sonra geri çekilme 
periyodunda da oluşmuştur. Normal olmayan şe kilde uzamış veya ağrılı ve sık 
ereksiyon gelişen hastaların acilen doktoruna başvurması gerekmektedir.  
Yardımcı maddeler:  
RİTALİN tablet laktoz içerir. Nadir kalıtımsal galaktoz intoleransı, Lapp laktoz 
yetmezliği ya da glukoz -galaktoz malabsorpsiyon problemi olan hastaların bu ilacı 
kullanmamaları gerekir.  
RİTALİN tablet buğday nişastası içerir. Buğday nişastası gluten ihtiva edebilir fakat bu 
eser miktardadır ve çölyak hastaları için güvenli olarak kabul edilebilir.  
4.5. Diğer tıbbi ürünler ile etkileşimler ve diğer etkileşim şekilleri  
Farmakokinetik etkileşimler: 
Metilfenidat’ın eşzamanlı kullanılan ilaçların plazma konsantrasyonlarını nasıl 
etkilediği bilinmemektedir. Bu nedenle Metilfenidat’ı diğer ilaçlarla (özellikle terapötik 
indeksi dar olan ilaçl ar) birlikte kullanırken dikkatli olunması önerilmektedir.  
RİTALİN, sitokrom P450 ile klinik açıdan anlamlı miktarda metabolize olmaz. 
Sitokrom P450’nin uyarıcı ya da inhibitörlerinin RİTALİN farmakokinetiği üzerinde 
herhangi bir önemli etkisinin olması b eklenmemektedir. Ayrıca , RİTALİN’deki 
metilfenidatın d - ve l- enantiyomerleri sitokrom P450 1A2, 2C8, 2C9, 2C19, 2D6, 2E1 
ya da 3A’yı önemli düzeyde inhibe etmez.  
Ancak, Metilfenidat’ın, antikoagülan olan kumarin’in, antikonvülzanların (örneğin 
fenobarbita l, fenitoin, primidon) ve bazı antidepresanların (trisiklikler ve selektif 
serotonin geri alım inhibitörleri) metabolizmasını inhibe edebileceğine dair raporlar 
vardır.  
Metilfenidat tedavisine başlarken veya keserken ilacın dozajını ayarlayarak ilaç plazm a 
konsantrasyonlarının (veya kumarin söz konusu olduğunda, koagülasyon sürelerinin) 
oturmasını sağlamak gerekebilir.  
Farmakodinamik etkileşimler:  
Antihipertansif ilaçlar:  
Metilfenidat , hipertansiyonu tedavi etmek için kullanılan ilaçların etkinliğini azaltabilir.  
Tansiyonu yükselten ilaçlarla birlikte kullanım:  
Metilfenidat, kan basıncını yükselten ilaçlarla tedavi edilen hastalarda dikkatli 
kullanılmalıdır (bkz. ayrıca Serebrovasküler durumlar paragrafına ve Bölüm 4.4 Özel 
kullanım uyarıları ve önlemleri).  
Olası hipertansif kriz nedeniyle; metilfenidat monoamin oksidaz (MAO) inhibitörleriyle 
tedavi sırasında veya bu ilaçların kesilmesini takip eden minimum 2 hafta süresince 
kontrendikedir (Bkz. Bölüm 4.3 Kontrendikasyonlar).   
10 /17 
 Alkol ile kullanım:  
Alkol,  metilfenidat da dahil olmak üzere, psikoaktif ilaçların advers SSS etkilerini 
şiddetlendirebilir. Bu nedenle tedavi sırasında hastaların alkolden kaçınmaları önerilir.  
Anestetiklerle birlikte kullanımı:  
Ameliyat sırasında kan basıncın da ve kalp hızında  ani artış riski mevcuttur. Eğer 
ameliyat planlanıyorsa, ameliyat günü metilfenidat alınmamalıdır.  
Santral etkili alfa -2 agonistler (ör. klonidin gibi):  
Klonidinle birlikte kullanıldığında ani ölüm de dahil ciddi advers olaylar bildirilmiş tir. 
Dopaminerjik  ilaçlarla kullanımı:  
Bir dopamin geri alımı inhibitörü olarak metilfenidat, direkt ve indirekt dopamin 
agonistleri (DOPA ve trisiklik antidepresanlar dahil) ve dopamin antagonistleriyle 
(antipsikotikler, örn. haloperidol) eşzamanlı olarak uygulandığında farmakodinamik 
etkileşim ortaya çıkabilir. Etkiyi ortadan kaldırma aktivitesi nedeniyle metilfenidat’ın  
antipsikotiklerle eşzamanlı uygulanması önerilmez.  
4.6. Gebelik ve laktasyon  
Genel tavsiye  
Gebelik kategorisi: C  
Çocuk doğurma potansiyeli bu lunan kadınlar/Doğum kontrolü (Kontrasepsiyon)  
Doğurganlık çağındaki kadınlar için özel bir öneri  için destekleyici bir veri 
bulunmamaktadır.  Gebe kalmayı planlayan kadınlar için, aşağıdaki “Gebelik dönemi” 
başlıklı bölüme bakınız.  
Oral kontraseptiflerle  etkileşimi ile ilgili herhangi bir klinik veri bulunmamaktadır.  
Gebelik dönemi  
Metilfenidat’ın gebe kadınlarda kullanımına ilişkin yeterli veri mevcut değildir.  
İlk trimesterde maruz kalan toplam yaklaşık 3.400 gebeliğin incelendiği kohort 
çalışmasından elde edilen veriler, genel doğum kusurları riskinin arttığını 
göstermemektedir. Kardiyak malformasyo ların görülme sıklığında, maruziyetin 
olmadığı gebelikler ile karşılaştırıldığında gebeliğin ilk trimesterinde metilfenidat alan 
her 1000 kadında konjenital  kardiyak malformasyonlarla doğan 3 ilave bebeğe karşılık 
gelecek şekilde küçük bir artış olmuştur  (karma ayarlanmış  bağıl risk, 1.3; %95 GA, 
1.0-1.6). 
Spontan raporlarda neonatal kardiyo- respiratuar toksisite, özellikle de fetal taşikardi ve 
solunum stres i vakaları bildirilmiştir.  
Hayvanlar üzerinde yapılan araştırmalar üreme toksisitesinin bulunduğunu göstermiştir 
(Bkz. Bölüm 5.3, Klinik Öncesi Güvenlilik Verileri). İnsanlara yönelik potansiyel risk 
bilinmemektedir.  
Metilfenidat, tedavinin ertelenmesinin  gebelik açısından daha yüksek bir risk teşkil 
ettiğine dair klinik bir karar verilmediği sürece gebelik sırasında kullanım için 
önerilmemektedir.  
Laktasyon dönemi  
Metilfenidat ile tedavi edilen kadınların sütünde metilfenidat bulunmuştur.   
11 /17 
 Maruziyet periyo du sırasında ağırlıkta tanımlanmamış bir azalma yaşayan fakat anne 
metilfenidat tedavisini bıraktıktan sonra düzelen ve kilo alan bir bebeğe ilişkin bir vaka 
raporu mevcuttur. Emzirilen çocuk için risk olasılık dışı bırakılamamaktadır.  
Emzirmenin durdurulup durdurulmayacağına ya da RİTALİN tedavisinin durdurulup 
durdurulmayacağına ilişkin karar verilirken, emzirmenin çocuk açısından faydası ve 
RİTALİN tedavisinin emziren anne açısından faydası dikkate alınmalıdır.  
Üreme yeteneği / Fertilite  
Metilfenidat ın fertilite üzerindeki etkisi insanlarda değerlendirilmemiştir. Metilfenidat 
erkek veya dişi farelerde fertiliteyi etkilememektedir  (Bkz. Bölüm 5.3 Klinik öncesi 
güvenlilik verileri).  
4.7. Araç ve makine kullanımı üzerindeki etkiler  
RİTALİN  sersemlik , uyuşuklu k ve görmede bulanıklık, diplopi gibi göz bozukluklarına  
neden olabilir. Bu nedenle, hastalar araç sürmemek, makine kullanmamak veya diğer 
tehlikeli olabilecek etkinlikleri  yapmamak konusunda uyarılmalıdır.   
4.8. İstenmeyen etkiler 
Aşağıdaki istenmeyen e tkiler RİTALİN ve diğer bütün metilfenidat hidroklorür 
formülasyonlarından elde edilen verilere dayanılarak hazırlanmıştır. RİTALİN ve diğer 
metilfenidat hidroklorür formülasyonlarından elde edilen advers ilaç reaksiyonlarının 
sıklıkları farklı ise, sıklık  derecesi yüksek olan veritabanı kullanılmıştır.  
İstenmeyen etkiler, en sık görüleni birincisi olmak üzere, aşağıdaki değerlere uygun 
olarak sıklık başlığı altında derecelendirilmişlerdir: Çok yaygın (≥ 1/10); yaygın ( ≥1/100 
ila <1/10); yaygın olmayan ( ≥1/1.000 ila <1/100); seyrek ( ≥1/10.000 ila <1/1.000) ve 
çok seyrek (<1/10.000), bilinmiyor (eldeki verilerden hareketle tahmin edilemiyor).  
Enfeksiyonlar ve enfestasyonlar   
Yaygın: Nazofarenjit  
Kan ve lenf sistemi hastalıkları 
Çok seyrek: Lökopeni, trombositopeni, anemi , trombositopenik purpura.  
Bilinmiyor: Pansitopeni.  
Bağışıklık sistemi hastalıkları 
Yaygın olmayan: anjiyonörotik ödem, anaflaktik reaksiyonlar, auriküler şişlik, bul löz 
durumlar, eksfoliyatif durumlar, ürtiker, prurit, döküntü ve erüpsiyonlar gibi aşırı 
duyarlılık reaksiyonları. 
Metabolizma ve beslenme hastalıkları*  
Yaygın: Anoreksi, iştah azalması, çocuklarda uzun süreli kullanımda boy uzaması ve 
kilo almada orta derecede azalma. 
Psikiyatrik hastalıklar * 
Çok yaygın: Sinirlilik, uykusuzluk. 
Yayg ın: Anoreksi, heyecana dayanıksızlık, saldırganlık* , anksiyete *, depresyon* , 
asabilik *, anormal davranış, bruksizm**. 
Yaygın olmayan: Psikotik  bozukluklar *, işitsel, görsel ve dokunma duyusu ile ilgili  
halüsinasyonlar *, kızgınlık, intihar düşüncesi *, ruh hali değişikliği, değişken ruh hali,  
12 /17 
 huzursuzluk, ağlamaklı hal, tikler* , mevcut tiklerin  ya da Tourette S endromu’nun 
alevlenmesi *, dikkat artımı, uyku bozukluğu.  
Seyrek: Mani *, dezoryantasyon, libido bozukluğu. 
Çok seyrek: İ ntihar teşebbüsü (tamamlanan int ihar dahil)* , anormal düşünce,  apati, 
davranışları tekrar etme, aşırı odaklanma , geçici depresif duygudurum *, Toksik psikoz  
Bilinmiyor: D elüzyon* , düşünce bozuklukları *, kafa k arışıklığı hali, bağımlılık , lögore.  
Suistimal ve bağımlılık durumları çabuk salımlı formülasyonlarda daha s ık gözlenmiştir 
(sıklığı bilinmiyor).  
Sinir sistemi hastalıkları 
Çok yaygın: Baş ağrısı.  
Yaygın: Baş dönmesi, somnolans , diskinezi , psikomotor hiperaktivite.  
Yaygın olmayan: Sedasyon, tremor.  
Çok seyrek: Konvülsiyonlar, koreoate toik hareketler, geri dönüşümlü iskemik nörolojik 
eksiklik, nöroleptik malignan sendrom ( Çok seyrek olarak, yeterince belgelendirilmemiş 
Nöroleptik Malign Sendrom (NMS) bildirimleri gelmiştir.  Bu raporların çoğunda 
hastalar başka ilaçlarla da tedavi altınd aydılar. Bu vakalarda RİTALİN’in rolü 
şüphelidir. ). 
Bilinmiyor: Vaskülit, serebral hemorajiler, serebrovasküler olaylar, serebral arteritler ve 
serebral oklüzyonları da içeren serebrovasküler bozukluklar *, grand mal 
konvülsiyonlar *, migren , seratonerjik ilaçlarla birlikte kullanımında oluşabilecek 
seratonin sendromu, disfemi .  
Göz hastalıkları 
Yaygın olmayan: Diplopi, bulanık görme.  
Seyrek: Akkomodasyon güçlüğü, midriyazis, görme bozukluğu.  
Kardiyak hastalıklar * 
Yaygın: Taşikardi, palpitasyon, aritmiler. 
Yaygın olmayan: Göğüs ağrısı.  
Seyrek: Angina pektoris.  
Çok seyrek: Kalp durması, miyokard enfarktüsü. 
Bilinmiyor: S upraventriküler taşikardi, bradikardi, ventriküler ekstrasistoller, 
ekstrasistoller. 
Vasküler hastalıklar * 
Yaygın: Hipertansiyon.  
Çok seyrek: S erebral arterit ve/veya  oklüzyon, periferal soğukluk, Raynaud olgusu.   
Solunum, göğüs bozuklukları ve mediastinal hastalıklar  
Yaygın: Öksürük, yutak/gırtlak ağrısı.  
Yaygın olmayan: Dispne.  
 
  
13 /17 
 Gastrointestinal hastalıklar  
Yaygın: Karın ağrısı, ishal, bulant ı, mide rahatsızlığı ve kusma . Bu istenmeyen etkiler 
genellikle tedavinin başında görülür ve eş zamanlı gıda alımı ile hafifletilebilir.  Ağız 
kuruluğu.  
Yaygın olmayan: Kabızlık.  
Hepato -bilier  hastalıklar  
Yaygın olmayan: Hepatik enzim yükselmeleri.  
Çok seyr ek: Hepatik koma da dahil  anormal karaciğer fonksiyonu.  
Deri ve deri altı doku hastalıkları 
Yaygın: Döküntü, kaşıntı, ürtiker, saç dökülmesi   
Yaygın olmayan: Anjiyonörotik ödem, bülloz durum, eksfoliyat durumlar.  
Seyrek: M aküler döküntü, eritem, aşırı terleme  
Çok seyrek: E ksfol iyatif dermatit, eritema multiforme, sabit ilaç erüpsiyonu . 
Kas-iskelet bozukluklar ı, bağ doku su ve kemik hastalıkları 
Yaygın: Artralji.  
Yaygın olmayan:  Miyalji, adale seğirmesi.  
Çok seyrek: Kas krampları . 
Bilinmiyor: Rabdomiyoliz , trismus** 
Böbrek ve idrar yolu hastalıkları 
Yaygın olmayan: Hematüri.  
Bilinmiyor: İnkontinans  
Üreme sistemi ve meme hastalıkları  
Seyrek: Jinekomasti.  
Bilinmiyor: Erektil disfonksiyon , priapizm, ereksiyon artışı ve uzun süreli ereksiyon  
Genel bozukluklar ve uygulama bölgesine ilişkin hastalıklar  
Yaygın: Pireksi,  çocuklarda uzun süreli kullanımda büyümede hafif bir yavaşlama *. 
Yaygın olmayan: Göğüs ağrısı, yorgunluk.  
Çok seyrek: Ani  kardiyak ölüm *. 
Bilinmiyor: G öğüs rahatsızlığı, hiperpireksi. 
Laboratuvar bulguları  
Yaygın: Kan basıncında ve kalp atım hızında değişiklikler (genellikle artış)* , kilo 
kaybı *. 
Yaygın olmayan: Kardiyak üfürüm *, hepatik enzimlerin yükselmesi.  
Çok seyrek: K anda alkal en fosfataz artışı, kanda bilirubin artışı, platelet sayısında 
düşme, beyaz kan sayımında anormallik. 
* “Bölüm 4.4. Özel kullanım uyarıları ve önlemleri” bölüme bakınız.   
14 /17 
 ** Yetişkin DEHB (Dikkat Eksikliği Hiperaktivite B ozuklugu)  çalışmalarında 
hesaplanmış sıklığa dayalı (pediatrik çalışmalarda vaka bildirilmemiştir).  
Şüphel i advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak 
izlenmesine olanak sağlar. Sağlık mesleği mensuplarını n herhangi bir şüpheli   advers 
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir. 
(www.titck.gov.tr; e - posta: tufam@titck.gov.tr ; tel: 0 800 3 14 00 08; faks: 0 312 218 
35 99)  
4.9. Doz aşımı ve tedavisi  
Doz aşımının söz konusu olduğu hastalar tedavi edilirken, uzun etki süresine sahip 
formülasyonlardan gecikmiş metilfenidat salımı da göz önünde bulundurulmalıdır.  
Akut doz aşımının bulgu ve belirt ileri başlıca santral ve sempatik sinir sistemlerinin 
aşırı uyarılmasına bağlıdır ve aşağıdaki belirtiler görülebilir: kusma, ajitasyon, tremor, 
hiperrefleksi, kas seğirmesi, konvülsiyonlar (muhtemelen komanın izlediği), öfori, 
konfüzyon, halüsinasyonlar, deliryum, terleme, ateş basması, baş ağrısı, hiperpireksi, 
taşikardi, palpitasyon, kardiyak aritmiler, hipertansiyon, midriyazis ve müköz  
membranlarda kuruluk ve rabdomiyoliz .  
Tedavi, destekleyici önlemler den ve hipertansif kriz, kardiyak aritmiler, konvü lziyonlar 
gibi hayati tehlikesi olan durumların semptomatik tedavisinden ibarettir.   
Metilfenidat doz aşımı için spesifik bir antidot bulunmamaktadır.  
Tedavi destekleyici önlemlerden oluşur.  
Hasta kendine verebileceği zarara ve halen mevcut aşırı uyarılmayı daha da 
ağırlaştıracak dış uyarıcılara karşı korunmalıdır. Hasta, kendine zarar verme riskine ve 
halihazırda mevcut olan aşırı uyarılmışlık halini daha da kötüleştirecek harici uyaranlara 
karşı korunmalıdır. Eğer bulgu ve belirtiler çok şiddetli değilse  ve hastanın bilinci 
açıksa, mide içeriği gastrik lavaj uygulanarak boşaltılabilir. Gastrik lavaj uygulanmadan 
önce eğer varsa ajitasyon ve nöbetler kontrol edilmeli ve solunum yolu açık 
tutulmalıdır. Bağırsak detoksifikasyonu için diğer önlemler aktif köm ür ve müshil 
uygulamasını içerir. Ağır intoksikasyon durumunda gastrik lavaj uygulanmadan önce 
dikkatle titre edilmiş bir benzodiazepin dozu verilmelidir.  
 
Yeterli dolaşım ve solunumun sürdürülmesi için çok özen gösterilmelidir; hiperpireksi 
için dışarıda n soğutma işlemleri gerekebilir.  
 
RİTALİN ile doz aşımında periton diyalizinin veya ekstrakorporeal hemodiyalizin 
etkinliliği tespit edilmemiştir.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Psikostimülanlar 
ATC kodu:  N06B A04 
RİTALİN , 1:1 oranında d- metilfenidat (d -MPH) ve l -metilfenidat (l- MPH) karışımı 
içeren bir rasemattır.   
15 /17 
 RİTALİN  motor aktivitelerden çok mental aktiviteler üzerinde etkili olan hafif bir MSS 
uyarıcısıdır. İnsanlardaki etki biçimi tam olara k anlaşılamamıştır, ancak uyarıcı 
etkilerinin dopamin salıverilmesini tetiklemeden striatumda dopamin geri alımınının 
inhibisyonuna bağlı olduğu düşünülmektedir.  
RİTALİN ’in çocuklardaki mental ve davranışsal etkilerinin mekanizması açıklıkla 
belirlenmemiştir ve bu etkilerin merkezi sinir sisteminin durumu ile ilişkilerini gösteren 
kesin bir kanıt bulunmamaktadır.  
Metilfenidat, d ve l enantiyomerlerini içeren, d -enantiyomerin farmakolojik olarak aktif 
enantiyomer olduğu kabul edilen rasemik bir karışımdır.  
5.2. Farmakokinetik özellikler  
Genel özellikler: 
Emilim: 
Aktif madde (metilfenidat hidroklorür) oral olarak uygulandıktan sonra hızla ve 
neredeyse tamamen emilmektedir. Yoğun ilk geçiş metabolizmasına bağlı olarak mutlak 
biyoyararlanımı d -enantiyomeri için % 22±8 ve l -enantiyomeri için % 5±3 bulunmuştur. 
Gıdayla birlikte alınmasının emilim üzerinde önemli bir etkisi olmamıştır. Yaklaşık 40 
nmol/L (11 ng/mL) olan doruk plazma konsantrasyonlarına uygulamadan yaklaşık 1- 2 
saat sonra ulaşılmaktadır. Doruk plazma konsantrasyonları hastalar arasında büyük 
farklılık göstermektedir. Konsantrasyon -zaman eğrisi altındaki alan  (EAA) ve doruk 
plazma konsantrasyonu (C maks) dozla orantılıdır.  
Dağılım: 
Kanda metilfenidat ve metabolitleri başlıca plazmada  (% 57) ve eritrositler de (%43) 
dağılır. Metilfenidat ve metabolitleri plazma proteinlerine düşük oranda (% 10 - 33) 
bağlanırlar. Dağılım hacmi d -MPH için 2 .,65±1.,11 L/kg ve l -MPH için 1 .,80±0.,91 
L/kg olarak bulunmuştur.  
Biyotransformasyon:  
Karboksilesteraz ile metilfenidatın biyotransformasyonu hızlı ve yaygındır. Ana 
metabolit olan, ester grubu uzaklaştırılmış, α-fenil-2-piperidin asetik asit (R italin ik asid) 
metaboliti metilfenidatın alınmasından yaklaşık 2 saat sonra plazmada, değişmemiş 
maddeninkinden 30 -  50 defa daha yüksek olan doruk konsantrasyonlara ulaşır. α-fenil-
2-piperidin asetik asidin yarılanma ömrü metilfenidatin yarılanma ömrünün yaklaşık iki 
katıdır ve ortalama sistemik klerensi 0 .,17 L/saat/kg’dır. Hidroksillenmiş metabolitler 
(yani, hidroksimetilfenidat v e hidroksi ritalin ik asit) ancak küçük miktarlarda tespit 
edilirler. Terapötik etkinliğinin esas olarak ana maddeye bağlı olduğu sanılmaktadır.  
Eliminasyon:  
Metilfenidat plazmadan ortalama 2 saatlik bir yarılanma  ömür ile elimine edilir. 
Sistemik klerens d -MPH için 0 .,40±0.,12 L/h/kg ve l -MPH için 0 .,73±0.,28 L/h/kg’dir. 
Oral alınmasından sonra 48- 96 saat içinde dozun % 78- 97’si idrar, % 1 -3’ü dışkı ile, 
metabolitleri şeklinde atılır. Değişikliğe uğramamış metilfenidat ancak küçük 
miktarlarda (< % 1) idrarda  görülür. Dozun çoğunluğu, α-fenil-2-piperidin asetik asit 
şeklinde % 60 -86 idrarla atılır.  
Hastalardaki karakteristik özellikler  
Yaşın etkisi: Metilfenidatın hiperaktif çocuklarda ve sağlıklı erişkinlerde 
farmakokinetik davranışları arasında görünür f ark yoktur.   
16 /17 
 Böbrek yetmezliği: 
Eliminasyon bilgileri, böbrek fonksiyon bozukluğu olması halinde böbrek fonksiyonları 
normal olan hastalardakine göre değişmemiş metilfenidatın böbreklerden atılmasının 
çok az miktarda azalacağını göstermektedir. Bununla bir likte α-fenil-2-piperidin asetik 
asit metabolitinin böbreklerden atılması azalabilir.  
5.3. Klinik öncesi güvenlilik verileri 
Karsinojenite:  
Sıçan ve farelerde yapılan  bir ömür boyu karsinojenite çalışmalarında artan sayıda 
malign karaciğer tümörleri sadec e erkek farelerde görülmüştür. Bu bulgunun insanlar 
için anlamı bilinmemektedir.  
Metilfenidat hidroklorür çoklu uygulanan düşük dozda üreme performansını ve 
doğurganlığı etkilemez.  
Hamilelik embriyonik / fetal gelişim : 
Metilfenidat sıçanlarda ve tavşanlarda teratojenik kab ul edilmez. Sıçanlarda maternal 
toksik dozlarda fetal toksisite (yani total döl kaybı) ve maternal toksisite not edilmiştir.  
 
6. FARMASÖTİK ÖZELLİKLER  
6.1. Yardımcı maddelerin listesi 
Kalsiyum fosfat  
Laktoz  (sığır kaynaklıdır)   
Buğday nişastası   
Jelatin  (sığır kaynaklıdır) 
Magnezyum stearat  
Talk 
6.2.     Geçimsizlikler  
Yeterli bilgi yoktur.  
6.3. Raf ömrü  
24 ay. 
6.4. Saklamaya yönelik özel tedbirler 
Nemden koruyunuz. 25 oC’nin altındaki oda sıcaklığında saklayınız.  Ambalajı içinde 
saklay ınız. 
6.5. Ambalajın niteliği ve içeriği 
PA/AL/PVC blister ambalaj içerisinde 30 tablet 
 
6.6. Beşeri  tıbbi üründen arta kalan maddelerin imhası ve diğer özel 
 önlemler 
Kullanılmamış olan ürünler ya da atık materyaller “Tıbbi Atıkların  Kontrolü 
Yönetmeliği”  ve “Ambalaj ve Ambalaj Atıklarının Kontrolü Yönetmeliği”ne uygun 
olarak imha edilmelidir.   
17 /17 
 7.  RUHSAT SAHİBİ  
Novartis Sağlık, Gıda ve Tarım Ürünleri San. ve Tic. A.Ş. 
Kavacık/Beykoz/İstanbul  
 
8.       RUHSAT NUMARASI  
103/83 
 
9.       İLK RUHSAT TARİHİ/ R UHSAT YENİLEME TARİHİ  
İlk ruhsat tarihi:  26.03.1998 
Ruhsat yenileme tarihi: 
 
10. KÜB’ ÜN YENİLENME  TARİHİ  
 