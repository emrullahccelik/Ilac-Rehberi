KISA ÜRÜN BİLGİSİ
1. BEŞERİ TIBBİ ÜRÜNÜN ADI
ESMOBLOC 20 mg/ml I.V. infüzyon için çözelti
Steril
2. KALİTATİF VE KANTİTATİF BİLEŞİM
Etkin madde:
Esmolol hidroklorür: 20 mg/mL (Her bir 100 mL'lik torba 2000 mg esmolol hidroklorür
içerir).
Yardımcı maddeler:
Bu tıbbi ürün her bir torbasında yaklaşık 9,07 mmol (ya da 208,69 mg) sodyum içerir.
Yardımcı maddeler için 6.1’e bakınız.
3. FARMASÖTİK FORM
İnfüzyon Solüsyonu.
Berrak, renksiz ila açık sarı solüsyon.
Çözeltinin pH'sı 4,5 - 5,5 arası ve ozmolaritesi yaklaşık 300 mOsm/L'dir.
4. KLİNİK ÖZELLİKLER
4.1. Terapötik endikasyonlar
Supraventriküler taşikardi veya kompanse olmamış sinüs taşikardisi
ESMOBLOC perioperatif, postoperatif ya da kısa sürede etkili bir preparatla ventrikül hızının
hızlı kontrolünün istendiği diğer acil girişim gereken durumlarda ortaya çıkan atriyal
fibrilasyon ya da atriyal flutter durumlarında endikedir.
ESMOBLOC ayrıca hekim tarafından hızlanmış kalp hızının özel bir girişimle düzeltilmesi
kararı verilmişse kompanse olmamış sinüs taşikardisi durumunda da endikedir.
ESMOBLOC kısa süreli kullanıma yöneliktir.
İntraoperatif ve postoperatif taşikardi ve/veya hipertansiyon
ESMOBLOC endotrakeal entübasyon, anestezi indüksiyonu, cerrahi prosedür devam ederken,
anesteziden çıkarken ve postoperatif dönemde görülen taşikardi ve hipertansiyonda hekim
tarafından böyle özel bir girişimle düzeltilmesi kararı verilmişse endikedir.
ESMOBLOC’un, böyle durumların oluşmasını engellemek amacıyla kullanımı
önerilmemektedir.
4.2. Pozoloji ve uygulama şekli
Pozoloji / uygulama sıklığı ve süresi
1/17Supraventriküler taşikardi veya kompanse olmamış sinüs taşikardisinin tedavisinde
dozlama
ESMOBLOC devamlı intravenöz infüzyonla yükleme dozu ile birlikte veya yükleme dozu
olmaksızın uygulanır. İstenilen ventriküler yanıta göre ilave yükleme dozları ve/veya idame
infüzyonun (basamaklı dozlama) titrasyonu gerekli olabilir.
Tablo 1-Basamaklı Dozlama
Adım İşlem
1 Opsiyonel yükleme dozu (500 mcg/kg 1 dk içinde), sonra 4 dk süreyle 50
mcg/kg/dk
2 Gerekliyse opsiyonel yükleme dozu, 4 dk süreyle 100 mcg/kg/dk
3 Gerekliyse opsiyonel yükleme dozu, 4 dk süreyle 150 mcg/kg/dk
4 Gerekliyse, doz 200 mcg/kg/dk’ya çıkarılır
Yükleme dozu uygulanmadığı durumlarda sabit konsantrasyonda uygulanan esmololün
farmakokinetik ve farmakodinamik açıdan sabitlenmiş konsantrasyonlarına yaklaşık 30
dakikada ulaşılmaktadır.
Etkili idame dozu, devamlı ve basamaklı dozlama için 25 mikrogram/kg/dk kadar düşük
dozların yeterli olmasına karşın 50 ila 200 mikrogram/kg/dk’dır. 200 mikrogram/kg/dk‘dan
yüksek dozlar, etkisini azaltarak kalp atış hızında küçük bir artışa sebep olmakta ve advers
reaksiyonların oranını arttırmaktadır.
İdame infüzyon 48 saate kadar devam ettirilebilir.
İntraoperatif ve postoperatif taşikardi ve/veya hipertansiyon
Bu kullanımda terapötik etki için yavaşça titre edilmesi her zaman önerilmez. Bu yüzden iki
dozlama seçeneği sunulmaktadır: Hemen kontrol ve basamaklı kontrol.
1. Hemen kontrol sağlamak için doz önerisi
 Bolus doz olarak 30 saniye içerisinde 1 mg/kg ardından gerekliyse 150
mikrogram/kg/dk infüzyonla uygulanır.
 İstenilen kalp atış hızı ve kan basıncını idame ettirmek için infüzyon hızı gerektiği
şekilde ayarlanır. Aşağıdaki Maksimum Önerilen Dozlar kısmına bakınız.
2. Basamaklı titrasyon için doz önerisi
 Bolus doz olarak 1 dakika içerisinde 500 mikrogram/kg ardından 4 dakika içinde 50
mikrogram/kg/dk idame infüzyonla uygulanır.
 Elde edilen yanıta bağlı olarak, supraventriküler taşikardi için belirlenen dozlamaya
devam edilir. Aşağıdaki Maksimum Önerilen Dozlar kısmına bakınız.
2/17Maksimum önerilen dozlar
 Taşikardinin tedavisi için 200 mikrogram/kg/dk’dan yüksek idame dozları
önerilmemektedir. 200 mikrogram/kg/dk‘dan yüksek dozlar, etkisini azaltarak kalp
atış hızında küçük bir artışa sebep olmakta ve advers reaksiyonların oranını
arttırmaktadır.
 Hipertansiyon tedavisi için daha yüksek idame infüzyon dozları (250-300
mikrogram/kg/dk) gerekebilir. 300 mikrogram/kg/dk’nın üzerindeki dozların
güvenilirliği çalışılmamıştır.
ESMOBLOC tedavisinden alternatif ilaçlara geçiş
Hastalarda kalp hızında yeterli kontrol ve stabil bir klinik tablo sağlandıktan sonra alternatif
antiaritmik ilaçlara geçiş yapılabilir.
ESMOBLOC tedavisinden alternatif ilaçlara geçileceği zaman hekim seçilen alternatif ilacın
kullanma talimatlarını dikkatli şekilde incelemeli ve ESMOBLOC dozunu aşağıdaki şekilde
azaltmalıdır:
• Alternatif ilacın ilk dozundan sonraki 30 dakika içerisinde ESMOBLOC infüzyon hızı
yarıya (%50) düşürülür.
• Alternatif ilacın ikinci dozunun uygulanmasından sonra hastanın yanıtı izlenir ve ilk saatte
yeterli kontrol sağlanırsa ESMOBLOC infüzyonu kesilir.
Uygulama şekli:
ESMOBLOC kullanıma hazır bir çözelti olduğundan, seyreltilmeden intravenöz yoldan
kullanılır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda ESMOBLOC asit metaboliti böbrekler tarafından
değişmemiş formda atıldığından infüzyonla ESMOBLOC uygulandığında dikkatli olunması
gerekir. Asit metabolitin atılımı son evre böbrek hastalığı olan kişilerde anlamlı şekilde
azalmakta olup eliminasyon yarı ömrü normalin yaklaşık on katına artmış ve plazma
düzeyleri ciddi şekilde yükselmiştir.
Karaciğer yetmezliği:
Kırmızı kan hücrelerindeki esterazlar ESMOBLOC metabolizmasında temel bir rol
oynadığından karaciğer yetmezliği durumunda özel önlemler gerekli değildir.
Pediyatrik popülasyon:
ESMOBLOC’un 18 yaş altı çocuklarda kullanımdaki etkililiği ve güvenliliği henüz
kanıtlanmamıştır. Bu nedenle, ESMOBLOC’un pediyatrik popülasyonda kullanımı endike
değildir (bölüm 4.1’e bakınız.). Mevcut veriler bölüm 5.1 ve 5.2'de tanımlanmaktadır ancak
bu verilerden pozoloji hakkında bir öneri sunulamaz.
3/17Geriyatrik popülasyon:
Yaşlılarda tedaviye düşük dozdan başlanarak, uygulama dikkatle yapılmalıdır.
Yaşlılarda özel çalışmalar yürütülmemiştir. Ancak 65 yaş üzeri 252 hastadan elde edilmiş
verilerin analizi, oluşan farmakodinamik etkiler açısından 65 yaş altındakilerle herhangi bir
farklılık olmadığını göstermektedir.
4.3. Kontrendikasyonlar
 Etkin maddeye, yardımcı maddelerden herhangi birine, diğer maddelere veya diğer
beta blokörlere (beta blokörler arası çapraz duyarlılık mümkündür) aşırı duyarlılık
durumu;
 Ağır sinüs bradikardisi (dakikada 50 vurumdan az);
 Hasta sinüs sendromu; ağır AV düğümü ileti bozuklukları (pacemaker olmayan);
ikinci veya üçüncü dereceden kalp blokları;
 Kardiyojenik şok;
 Ciddi hipotansiyon;
 Dekompanse kalp yetmezliği;
 Eşzamanlı ya da yakın zamanda intravenöz yoldan verapamil kullanımı. ESMOBLOC,
verapamil kesilmesinden sonraki 48 saat içinde uygulanmamalıdır (bölüm 4.4'e
bakınız);
 Tedavi edilmemiş feokromositoma;
 Pulmoner hipertansiyon;
 Akut astım atağı;
 Metabolik asidoz.
4.4. Özel kullanım uyarıları ve önlemleri
ESMOBLOC tedavisi gören tüm hastalarda kan basıncı ve EKG'nin sürekli olarak izlenmesi
önerilmektedir.
Hastada hemodinamik bozukluk bulunduğunda veya hasta aşağıdaki parametrelerin birini
veya tümünü azaltan diğer ilaçları kullanıyorsa, supraventriküler aritmili hastalarda ventrikül
yanıtının kontrolü için ESMOBLOC kullanımı sırasında dikkatli olunmalıdır: Periferik direnç,
miyokardiyal dolum, miyokardiyal kontraktilite veya miyokardiyumda elektriksel impuls
propagasyonu. ESMOBLOC etkilerinin hızlı başlaması ve sonlanmasına karşın bilinç kaybı,
kardiyojenik şok, kardiyak arrest gibi şiddetli reaksiyonlar gelişebilir.
ESMOBLOC’un ventrikül hızını kontrol etmek için kullanıldığının varsayıldığı kompleks
klinik koşullarda birkaç ölüm vakası bildirilmiştir.
En sık görülen yan etki dozla ilişkili olan, ancak her dozda da görülebilen hipotansiyondur.
Hipotansiyon şiddetli olabilmektedir. Bir hipotansif epizod yaşanması durumunda infüzyon
hızı düşürülmeli veya gerekirse infüzyon kesilmelidir. Hipotansiyon genellikle geriye
dönüşebilir niteliktedir (ESMOBLOC uygulamasına son verildikten sonraki 30 dakika
içinde). Bazı vakalarda kan basıncını normal değerlerine yükseltebilmek için ek girişimlere
4/17gerek duyulabilir. Sistolik kan basıncı düşük hastalarda dozun ayarlanması ve idame
infüzyonu sırasında özel dikkat gerekir.
ESMOBLOC kullanımı sırasında ağır bradikardi dahil bradikardi ve kardiyak arrest meydana
gelmiştir. ESMOBLOC, tedavi öncesinde kalp hızı düşük olanlarda özel bir dikkatle ve ancak
olası yararları, riskine ağır basıyorsa kullanılmalıdır.
Önceden ağır sinüs bradikardisi olan hastalarda ESMOBLOC kullanımı kontrendikedir
(bölüm 4.3'e bakınız). Nabzın istirahatteyken dakikada 50-55 vurunun altına düştüğü ve
hastada bradikardiye ilişkin semptomlar görülürse dozaj azaltılmalı ya da uygulamaya son
verilmelidir.
Konjestif kalp yetmezliğinde dolaşım fonksiyonunun desteklenmesi için sempatik aktivite
gereklidir. Beta blokajının miyokard depresyonunu arttırarak yetmezliği daha da ağırlaştırma
riski bulunmaktadır. Belirli bir süreden uzun sürelerle beta blokörlerle miyokard
depresyonunun devam ettirilmesi, bazı vakalarda kalp yetmezliğine yol açabilir.
Kardiyak fonksiyonları bozulmuş hastalarda ESMOBLOC kullanılırken dikkatli olunması
gerekir. Kalp yetmezliğinin ilk belirti ve semptomları görülür görülmez ESMOBLOC
tedavisine son verilmelidir. Her ne kadar eliminasyon yarı ömrünün kısa olması nedeniyle,
ESMOBLOC’un kesilmesi yeterli olsa da ayrıca spesifik tedavi uygulanması da düşünülebilir
(bölüm 4.9'a bakınız). ESMOBLOC dekompanse kalp yetmezliği olan hastalarda
kontrendikedir(bölüm 4.3'e bakınız).
Kalpteki ileti süresi üzerindeki negatif etkileri nedeniyle beta blokör ilaçlar birinci derece kalp
bloğu veya diğer kalp ileti bozukluğu olan hastalarda ancak dikkatle verilmelidir (bölüm 4.3'e
bakınız).
ESMOBLOC feokromositomalı hastalarda ancak alfa-reseptör blokörleriyle ön tedavi görmüş
olmak kaydıyla ve dikkatle kullanılmalıdır (bölüm 4.3'e bakınız).
Hipotermiyle uyarılmış hipertansiyonun tedavisinde ESMOBLOC kullanımında dikkatli
olunması gerekir.
Genel olarak bronkospastik hastalıkları olanlar beta blokör kullanmamalıdır. Beta-1
reseptörlere nispeten selektif olması ve kullanım sırasında titre edilebilir olması nedeniyle
ESMOBLOC bu hastalarda dikkatle kullanılabilir. Ancak beta-1 selektifliği mutlak
olmadığından ESMOBLOC, olası etkili en düşük dozu elde etmek için dikkatle titre
edilmelidir. Bronkospazm durumunda infüzyon derhal durdurulmalı ve gerektiğinde beta-2
agonist bir preparat uygulanmalıdır.
Hasta zaten bir beta-2-reseptör stimülan ajan kullanıyorsa, bu ajanın dozunun yeniden
değerlendirilmesi gerekebilir.
5/17ESMOBLOC hırıltılı solunum ya da astım hikayesi olan hastalarda dikkatli kullanılmalıdır.
ESMOBLOC diyabetik hastalarda ya da edinsel hipoglisemisi olduğundan kuşkulanılanlarda
dikkatli uygulanmalıdır. Beta blokörler hipogliseminin taşikardi gibi prodromal
semptomlarını maskeleyebilir. Ancak sersemlik hali ve terleme etkilenmeyebilir. Beta
blokörlerle antidiyabetik ajanların eşzamanlı kullanımı antidiyabetik ajanların hipoglisemik
etkisinde artışa yol açabilir (bölüm 4.5'e bakınız).
ESMOBLOC kullanımına bağlı olarak infüzyon bölgesinde reaksiyonlar meydana gelmiştir.
Bu reaksiyonlar arasında iritasyon ve enflamasyon bulunabildiği gibi özellikle ekstravazasyon
ile ilişkili trombofilebit, nekroz ve deride blisterlenme gibi daha ciddi reaksiyonlar da bulunur
(bölüm 4.8'e bakınız). Küçük venlerden veya kelebek kateterle yapılacak uygulamalardan
kaçınılmalıdır. Lokal bir infüzyon yeri reaksiyonu oluştuğunda, alternatif bir infüzyon bölgesi
kullanılmalıdır.
Beta blokörler, karşılanmamış alfa-reseptör kökenli koroner arter vazokonstriksiyonuna bağlı
olarak Prinzmetal anjinası olan hastalarda anjina ataklarının sıklık ve süresini arttırabilir. Bu
tür hastalarda selektif olmayan beta blokörler kullanılmamalı; beta-1 selektif olan blokörler
ise yalnızca son derece dikkatli şekilde kullanılmalıdır.
ESMOBLOC hipovolemik hastalarda refleks taşikardiyi zayıflatabilir ve dolaşım kollapsı
riskini arttırabilir. Bu nedenle bu tür hastalarda ESMOBLOC dikkatli kullanılmalıdır.
Beta blokörler periferik dolaşım bozukluklarının (Raynaud hastalığı veya sendromu,
intermittan kladikasyon) bulunduğu hastalarda son derece dikkatli uygulanmalıdır.
ESMOBLOC dahil, özellikle intravenöz olarak uygulanan bazı beta blokörler, serum
potasyum düzeylerinde yükselme ve hiperkalemi ile ilişkilendirilmiştir. Bu risk böbrek
yetmezliği ve hemodiyaliz tedavisi görme gibi risk faktörlerinin bulunduğu hastalarda artar.
Beta blokörler hem alerjenlere duyarlılığı, hem de anafilaktik reaksiyonların şiddetini arttırır.
Beta blokör kullanan hastalar anafilaktik ya da anafilaktoid reaksiyonların tedavisinde
kullanılan olağan dozlarda epinefrine yanıt vermeyebilir (bölüm 4.5'e bakınız).
Beta blokörlerin psöriyazis ya da psöriyazis benzeri döküntülere yol açabileceği ve mevcut bir
psöriyazis hastalığını ağırlaştırabileceği bildirilmiştir. Özgeçmiş ya da soygeçmişinde
psöriyazis bulunanlarda beta blokörler ancak tedaviden beklenen fayda ile olası riskleri
dikkatle değerlendirildikten sonra kullanılmalıdır.
Propranolol ve metoprolol gibi beta blokörler hipertiroidinin belirli klinik işaretlerini
(taşikardi gibi) maskeleyebilir. Tirotoksikoz gelişim riski ya da kuşkusu olan hastalarda beta
blokörlerle devam etmekte olan tedavinin aniden kesilmesi tiroid krizini hızlandırabilir ve bu
tür hastalar yakından izlenmelidir.
6/17Bu ürün torba başına 9,07 mmol (veya 208,69 mg) sodyum içerir. Bu durum kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
ESMOBLOC diğer antihipertansif ajanlar veya bradikardiye neden olabilen diğer ilaçlarla
birlikte kullanıldığında daima dikkatli olunmalıdır: ESMOBLOC'un etkileri veya
hipotansiyon veya bradikardi yan etkileri şiddetlenebilir.
Verapamil gibi kalsiyum antagonistleri ve daha düşük düzeyde diltiazem kontraktilitede ve
AV iletiminde negatif bir etkiye sahiptir. Bu kombinasyon iletim anomalileri olan hastalara
uygulanmamalı ve ESMOBLOC verapamil kesildikten sonraki 48 saatte verilmemelidir
(bölüm 4.3'e bakınız).
Dihidropiridin türevi (örn. nifedipin) kalsiyum antagonistleri hipotansiyon riskini arttırabilir.
Kalp yetmezliği için kalsiyum antagonisti ile tedavi gören hastalara beta blokör uygulanması
kalp yetmezliğine neden olabilir. ESMOBLOC'un dikkatle titre edilerek uygun hemodinamik
monitorizasyon önerilir.
ESMOBLOC ve Sınıf I anti-aritmik ilaçların (örn, dizopiramid, kinidin) ve amiodaronun
eşzamanlı kullanımı atriyal-iletim süresinde güçlendirici etkiye sahip olabilir ve negatif
inotropik etkiye neden olabilir.
ESMOBLOC ve insülin veya oral anti-diyabetik ilaçların eşzamanlı kullanımı kan şekeri
düşürücü etkiyi artırabilir (özellikle selektif olmayan beta-blokörler). Beta- adrenerjik blokajı
hipoglisemi belirtilerinin (taşikardi) gözlenmesini engelleyebilir ancak baş dönmesi /
sersemlik ve terleme gibi diğer belirtiler maskelenmeyebilir.
Anestezi ilaçları: Hastaların hacim durumunun belirsiz olduğu veya eşzamanlı antihipertansif
ilaçların kullanıldığı durumlarda refleks taşikardide azalma veya hipotansiyon riskinde artış
görülebilir. Beta-blokaja devam edilmesi indüksiyon ve entübasyon sırasında aritmi riskini
azaltır. Hastaya ESMOBLOC'a ek olarak bir beta-blokör ajan verilirken anestezist
bilgilendirilmelidir. İnhalasyon anestezi ajanlarının hipotansif etkileri ESMOBLOC
varlığında artabilir. Her bir ajanın dozu istenen hemodinamik parametrelerin korunması için
değiştirilebilir.
ESMOBLOC ile gangliyon bloke edici ilaçların kombinasyonu hipotansif etkiyi arttırabilir.
Steroid olmayan anti-enflamatuvar ilaçlar (NSAİİ) ile birlikte kullanıldıklarında beta
blokörlerin hipotansif etkileri azalır.
Beta-blokörlerle eşzamanlı olarak floktafenin veya amisulprid kullanılırken özellikle dikkatli
olunmalıdır.
Trisiklik antidepresanların (imipramin ve amitriptilin gibi), barbitüratların ya da
fenotiyazinler (klorpromazin gibi) yanında diğer antipsikotik ajanların (klozapin gibi) birlikte
uygulanımı kan basıncını azaltıcı etkiyi arttırabilir. Beklenmeyen bir hipotansif durumdan
kaçınmak için birlikte kullanımda ESMOBLOC dozu azaltılmalıdır.
7/17Beta-blokörler kullanılırken anafilaktik reaksiyon riski olan hastalarda alerjen maruziyetine
(kazara, diagnostik veya terapötik) reaksiyon gözlenebilir. Beta blokör kullanan hastalar,
anafilaktik reaksiyonların tedavisinde kullanılan mutad epinefrin dozlarına yanıt vermeyebilir
(bölüm 4,4'e bakınız).
ESMOBLOC'un etkileri eşzamanlı uygulandığında beta-adrenerjik agonist aktiviteye sahip
sempatomimetik ilaçlara bağlı olarak azalabilir. Her bir ajanın dozunun hasta yanıtına göre
ayarlanması veya alternatif terapötik ajanların kullanımının düşünülmesi gerekebilir.
Katekolamin boşalmasına yol açan ilaçlar (örn., rezerpin) beta-blokör ilaçlarla birlikte
verildiğinde aditif bir etki gösterebilirler. ESMOBLOC ile eşzamanlı olarak katekolamin
boşalmasına yol açan ilaç tedavisi alan hastalar vertigo, senkop veya postüral hipotansiyon ile
sonuçlanabilen hipotansiyon ve önemli bradikardi belirtileri açısından yakından izlenmelidir.
Beta blokörlerin moksonidin veya alfa-2-agonistleriyle (klonidin gibi) bir arada kullanımı
çekilmeye bağlı rebound hipertansiyon riskini arttırır. Klonidin veya moksonidin bir beta
blokörle birlikte kullanılacaksa ve daha sonra her iki ilaç da kesilecekse, ilk olarak beta
blokör, klonidin veya moksonidin birkaç gün sonra kesilmelidir.
Beta blokörlerin ergo türevleriyle bir arada kullanımı ciddi periferik vazokonstriksiyon ve
hipertansiyonla sonuçlanabilir.
ESMOBLOC ile varfarin arasında bir etkileşim olup olmadığını belirlemek için yapılan bir
çalışmadaki veriler, ESMOBLOC ve varfarinin birlikte uygulanmasının, varfarinin plazma
düzeylerini değiştirmediğini göstermiştir. Buna rağmen varfarin ile birlikte uygulanan
ESMOBLOC'un konsantrasyonları daha yüksek olarak bulunmuştur.
ESMOBLOC ve digoksin sağlıklı gönüllülerde intravenöz yoldan birlikte uygulandığında,
bazı zaman noktalarında digoksinin kandaki düzeylerinde %10-20'lik bir yükselme olduğu
bildirilmiştir. Dijital glikozitleriyle ESMOBLOC kombinasyonu AV ileti süresini uzatabilir.
Digoksin, ESMOBLOC'un farmakokinetik özelliklerini etkilememiştir.
İntravenöz morfin ve ESMOBLOC sağlıklı gönüllülere eşzamanlı olarak uygulandığında
morfinin kan düzeylerinde herhangi bir değişiklik olmadığı görülmüştür. Morfin varlığında
ESMOBLOC'un kararlı durum kan düzeylerinin %46 oranında arttığı ancak diğer
farmakokinetik parametrelerden hiçbiri değişmemiştir.
ESMOBLOC'un suksametonyum klorür ve mivakuryum ile uyarılan nöromüsküler blokajın
süresi üzerine etkisi cerrahi girişimde bulunulan hastalarda incelenmiştir. ESMOBLOC,
suksametonyum klorür ile indüklenen nöromüsküler blokajın başlamasını etkilememektedir,
ancak nöromüsküler blokajın süresinin 5 dakikadan 8 dakikaya çıkmıştır. ESMOBLOC,
mivakuryumun klinik süresini (%18,6) ve geri kazanım indeksini (%6,7) kısmen uzatmıştır.
8/17Varfarin, digoksin, morfin, suksametonyum klorür veya mivakuryum ile yapılan çalışmalarda
gözlenen etkileşimler klinik açıdan çok önemli olmamakla birlikte ESMOBLOC eşzamanlı
olarak varfarin, digoksin, morfin, suksametonyum klorür veya mivakuryum uygulanan
hastalarda titrasyon dikkatli yapılmalıdır.
4.6. Gebelik ve laktasyon
Genel tavsiye
Gebelik Kategorisi: C / D (2. ve 3. trimester)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. Hayvanlar
üzerinde ESMOBLOC’la yapılan çalışmalarda üreme toksisitesi görülmüştür (bölüm 5.3'e
bakınız). İnsanlara yönelik potansiyel risk bilinmemektedir.
Esmolol hidroklorür gebelik döneminde önerilmez.
Farmakolojik etkileri nedeniyle gebeliğin geç döneminde fetus ve yenidoğan üzerindeki yan
etkileri (özellikle hipoglisemi, hipotansiyon ve bradikardi) dikkate alınmalıdır.
Gebelikte ESMOBLOC tedavisi gerekli olursa, ancak potansiyel yararı, fetus üzerindeki
toksisiteden fazla ise kullanılmalıdır ve uteroplasental kan akımı ve fötal büyüme
izlenmelidir. Yenidoğan bebeğin yakından izlenmesi gerekir.
Laktasyon dönemi
Esmolol hidroklorür emzirme döneminde kullanılmamalıdır.
Emziren kadınlarda esmolol hidroklorürün anne sütüne geçip geçmediği bilinmemektedir.
Yenidoğan bebeklere/bebeklere potansiyel bir risk gözardı edilemez.
Üreme yeteneği / Fertilite
Esmololün insanlarda üreme yeteneği / fertilite üzerindeki etkisini araştıran bir çalışma
bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı sırasında ESMOBLOC’un kullanımı mümkün olmadığından bu
konudaki etkisi bilinmemektedir.
9/174.8. İstenmeyen etkiler
İstenmeyen etkilerin görülmesi durumunda ESMOBLOC’un dozu azaltılabilir ya da
uygulamaya son verilebilir.
Görülen advers etkilerin çoğu hafif ve geçici nitelikte olarak bildirilmiştir. En önemlisi
hipotansiyondur.
Advers etkilerin görülme sıklığı, aşağıdaki kriterler kullanılarak değerlendirilmiştir: Çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Yaygın: Anoreksi.
Bilinmiyor: Hiperkalemi, metabolik asidoz.
Psikiyatrik hastalıklar
Yaygın: Depresyon, anksiyete
Yaygın olmayan: Anormal düşünce
Sinir sistemi hastalıkları
Yaygın: Baş dönmesi / sersemlik hali1, uykuya meyil, baş ağrısı, parestezi, dikkat bozukluğu,
konfüzyonel durum, ajitasyon.
Yaygın olmayan: Senkop, konvülsiyon, konuşma bozukluğu.
Göz hastalıkları
Yaygın olmayan: Görmede bozulma.
Kardiyak hastalıklar
Yaygın olmayan: Bradikardi, atriyoventriküler blok, pulmoner arteriyel basınçta yükselme,
kalp yetmezliği, ventriküler ekstrasistoller, nodal ritim, anjina pektoris.
Çok seyrek: Sinüs durması, asistol.
Bilinmiyor: Akselere idiyoventriküler ritim, koroner arteriyospazm, kardiyak arest.
Vasküler hastalıklar
Çok yaygın: Hipotansiyon.
Yaygın olmayan: Periferik iskemi, solukluk, yüz ve boyun bölgesinde kızarma.
Çok seyrek: Trombofilebit2
Solunum, göğüs bozuklukları ve mediastinal hastalıklar
Yaygın olmayan: Dispne, pulmoner ödem, bronkospazm, hırıltılı solunum, nazal konjesyon,
akciğer seslerinde ronkus ve raller.
10/17Gastrointestinal hastalıklar
Yaygın: Bulantı, kusma.
Yaygın olmayan: Disguzi, dispepsi, kabızlık, ağızda kuruma, karında ağrı.
Deri ve deri altı doku hastalıkları
Çok yaygın: Diaforez.1
Yaygın olmayan: Ciltte renk kaybı2, eritem.2
Çok seyrek: Deri nekrozu (ekstravazasyona bağlı).2
Bilinmiyor: Psoriyazis3, anjiyoödem, ürtiker.
Kas-iskelet bozuklukları, bağ doku ve iskelet hastalıkları
Yaygın olmayan: Kas-iskelet ağrısı.4
Böbrek ve idrar yolu hastalıkları
Yaygın olmayan: Üriner retansiyon
Genel bozukluklar ve uygulama bölgesine ilişkin hastalıklar:
Yaygın: Asteni, halsizlik, enjeksiyon yeri reaksiyonu, infüzyon bölgesi reaksiyonu, infüzyon
bölgesi inflamasyonu, infüzyon bölgesi endürasyonu.
Yaygın olmayan: Titremeler, ateş yükselmesi, ödem2, ağrı2, infüzyon bölgesinde yanma,
infüzyon bölgesinde ekimoz.
Bilinmiyor: İnfüzyon bölgesinde filebit, infüzyon bölgesinde veziküller, infüzyon bölgesinde
blisterlenme.2
1. Baş dönmesi / sersemlik hali ve diyaforez semptomatik hipotansiyonla birlikte görülmüştür.
2. Enjeksiyon ve infüzyon bölgesi reaksiyonlarıyla ilişkili reaksiyonlardır.
3. Beta blokörler sınıf reaksiyonu olarak bazı durumlarda psöriyazise ya da psöriyaziste
kötüleşmeye neden olabilir.
4. Midskapular ağrı ve kostokondrit dahil.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99
4.9. Doz aşımı ve tedavisi
Konsantre ESMOBLOC solüsyonları ile kazara büyük doz aşımı vakaları meydana gelmiştir.
Bu doz aşımlarının bazıları ölüme yol açarken, diğerleri kalıcı işlev kaybına neden olmuştur.
Preparatın 625 mg – 2,5 g arasındaki bolus dozları (12,5 - 50 mg/kg) ölümle sonuçlanmıştır.
11/17Doz aşımının semptomları
Doz aşımı durumunda aşağıdaki belirtiler oluşabilir: Şiddetli hipotansiyon, sinüs bradikardisi,
atriyoventriküler blok, kalp yetmezliği, kardiyojenik şok, kardiyak arrest, bronkospazm,
solunum yetmezliği, komaya ilerleyebilen bilinç kaybı, havaleler, bulantı, kusma, hipoglisemi
ve hiperkalemi.
Doz aşımında tedavi
Kısa eliminasyon yarı ömrü nedeniyle (yaklaşık 9 dakika) toksisite tedavisinde ilk basamak
ESMOBLOC infüzyonunun durdurulmasıdır. Doz aşımı sonrasında semptomların kaybolması
için gereken süre uygulanan ESMOBLOC miktarına bağlı olacaktır. Bu süre ESMOBLOC'un
terapötik doz düzeyinde ilaç kesildikten sonra 30 dakikadan uzun sürebilir. Suni solunum
gerekebilir. Daha sonra gözlenen klinik etkilere göre aşağıdaki tedaviler uygulanabilir:
 Bradikardi: Atropin ya da diğer bir antikolinerjik ilaç intravenöz yoldan uygulanır.
Bradikardinin yeterince tedavi edilemediği durumlarda pacemaker gerekli olabilir.
 Bronkospazm: Nebülize beta-2-sempatomimetikler uygulanmalıdır. Bu yeterli olmazsa
beta-2-sempatomimetikler ya da aminofilinin intravenöz yoldan uygulanması
düşünülmelidir.
 Semptomatik hipotansiyon: İntravenöz yoldan sıvılar ve/veya pressör ajanlar
verilmelidir.
 Kardiyovasküler depresyon veya kardiyak şok: Diüretik veya sempatomimetikler
uygulanabilir. Uygulanacak sempatomimetiklerin (semptoma göre dobutamin, dopamin,
noradrenalin, isoprenalin) dozu terapötik etkiye bağlıdır.
Daha ileri tedavi gerektiğinde, klinik duruma ve tedaviyi yürüten hekimin kararına göre
aşağıdaki ilaçlar intravenöz yoldan verilebilir.
- Atropin;
- İnotropik ajanlar;
- Kalsiyum iyonları.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta blokör ilaçlar
ATC kodu: C07AB09
ESMOBLOC bir beta selektif (kardiyoselektif) adrenerjik reseptör blokaj ajanıdır. Terapötik
dozlarda anlamlı bir intrensek sempatomimetik aktivite (ISA) ya da membran stabilizan
etkinliği yoktur.
ESMOBLOC'un etkin maddesi olan esmolol hidroklorür kimyasal olarak beta blokörlerin
fenoksi propanolamin sınıfındandır.
Farmakolojik özelliklerine bağlı olarak ESMOBLOC'un etkisi hızla başlar ve dozunun hızlıca
ayarlanabilmesine olanak verecek şekilde kısa sürer.
12/17Uygun yükleme dozu kullanıldığında, kandaki kararlı durum düzeylerine 5 dakikada ulaşılır.
Ancak terapötik etkiye stabil plazma konsantrasyonundan daha kısa sürede erişilir. Daha
sonra istenen farmakolojik etkinin elde edilmesi için infüzyon oranı ayarlanabilir.
ESMOBLOC beta blokörlerin bilinen hemodinamik ve elektrofizyolojik etkilerine sahiptir:
 İstirahat halinde ve egzersiz sırasında kalp hızında azalma;
 İzoprenalin azalması sonucunda kalp hızında artış;
 Sinoatriyal (SA) düğümün recovery süresinde uzama;
 Atriyoventriküler (AV) iletide gecikme;
 Atriyoventriküler (AV) aralığının normal sinüs ritmi ile ve His-Purkinje dokusunda
gecikme olmadan atrium stimülasyonu sırasında uzama;
 PQ süresinde uzama, evre II atriyoventriküler blok indüksiyonu;
 Atriyum ve ventriküllerin fonksiyonel refraktör periyodunda uzama;
 Azalmış ejeksiyon fraksiyonu ile negatif inotropik etki;
 Kan basıncında azalma.
Pediyatrik popülasyon
Supraventriküler taşikardisi olan yaşları 2 ile 16 arasındaki 26 pediyatrik hastada kontrollü bir
farmakokinetik/etkinlik çalışması yürütülmüştür. 1000 mikrogram/kg'lık bir esmolol
hidroklorür yükleme dozu uygulandıktan sonra devamlı infüzyonla dakikada 300
mikrogram/kg'lık dozla idame tedavisine geçilmiştir. Esmolol başlandıktan sonraki 5
dakikada hastaların %65'inde supraventriküler taşikardi sonlanmıştır.
Randomize olan ancak kontrolsüz bir doz karşılaştırması çalışmasında, yaşları 1 ile 7
arasındaki 116 pediyatrik hastanın aorta koarktasyonu düzeltildikten sonra gelişen
hipertansiyonda etkinlik araştırılmıştır. 125 mikrogram/kg'lık, 250 mikrogram/kg'lık ve 500
mikrogram/kg'lık esmolol hidroklorür yükleme dozu uygulanan hastalarda daha sonra
devamlı infüzyonla sırasıyla dakikada 125 mikrogram/kg, 250 mikrogram/kg ve 500
mikrogram/kg'lık dozlarla idame tedavisine geçilmiştir. Her üç dozaj grubunda hipotansif etki
açısından anlamlı bir fark görülmemiştir. Hastaların toplamda %54'ünde yeterli kan basıncı
kontrolü sağlanması için ESMOBLOC dışında başka bir ilaç kullanılması gerekmiştir.
Değişik doz gruplarında bu açıdan bir farklılık görülmemiştir.
5.2. Farmakokinetik özellikler
Emilim:
İntravenöz uygulama sonrası maksimum plazma konsantrasyonuna süratle ulaşılır.
Dağılım:
Esmolol hidroklorürün dağılım yarılanma süresi yaklaşık 2 dakika gibi çok kısadır. Dağılım
hacmi 3,4 L/kg'dır.
13/17Biyotransformasyon:
Esmolol hidroklorür esterazlar tarafından bir asit metaboliti (ASL-8123) ve metanole
metabolize olur. Bu metabolizasyon, ester bağlarının eritrositlerin sitozollerindeki esterazlar
tarafından hidrolizi yoluyla gerçekleşir.
Esmolol hidroklorürün metabolizması dozunun 50 ile 300 mikrogram/kg/dakika olduğunda
dozdan bağımsızdır.
Esmolol hidroklorürün insan plazma proteinlerine %55 oranında bağlandığı, asit metabolitinin
ise sadece %10 oranında bağlandığı gösterilmiştir.
Eliminasyon:
İntravenöz uygulama sonucu eliminasyon yarı ömrü yaklaşık 9 dakikadır.
Toplam klerensi 285 mL/kg/dakikadır; toplam klerens karaciğer veya diğer organların
dolaşımından bağımsızdır. Esmolol hidroklorür böbreklerden kısmen değişmeden (uygulanan
miktarın %2'sinden azı) kısmen de zayıf bir beta blokör etkinliğe sahip asit metaboliti olarak
(uygulanan miktarın %0,1'inden azı) atılır. Asit metabolit idrarla atılır ve eliminasyon yarı
ömrü yaklaşık 3,7 saattir.
Doğrusallık / doğrusal olmayan durum:
Sağlıklı erişkinlerde esmolol kinetiği doğrusaldır. Bir yükleme dozu uygulanmazsa 50-300
mikrogram/kg/dakikalık dozlarda uygulandığında, plazma sabitlenmiş düzeylerine ulaşım
süresi dozla doğrusaldır.
Hastalardaki karekteristik özellikler
Pediyatrik popülasyon:
Yaşları 3 ile 16 arasında olan 22 pediyatrik hastada bir farmakokinetik çalışma
gerçekleştirilmiştir. 1000 mikrogram/kg'lık bir esmolol hidroklorür yükleme dozu
uygulandıktan sonra devamlı infüzyonla dakikada 300 mikrogram/kg'lık dozla idame tedavisi
uygulanmıştır. Çalışmada çocuklardaki esmolol hidroklorür kinetiğinin erişkinlerdekinden
farklı olmadığına işaret edecek şekilde ortalama toplam vücut klerensi 119 mL/kg/dakika,
ortalama dağılım hacmi 283 mL/kg ve ortalama terminal eliminasyon yarılanma ömrü 6,9
dakika olarak gözlenmiştir.
Ancak, çocuklarda bireysel değişkenliğin fazla olduğu gözlenmiştir.
5.3. Klinik öncesi güvenlilik verileri
Hayvan çalışmalarında teratojenik etki gözlenmemiştir. Tavşanlarda olasılıkla
ESMOBLOC'un neden olduğu bir embriyotoksik etki gözlenmiştir (fetal rezorpsiyonda artış).
Bu etki terapötik dozun en az 10 katı yüksek dozlarda gözlenmiştir.
Fertilite ve perinatal ve postnatal etkilerde ESMOBLOC'un etkisi üzerinde çalışma
yapılmamıştır.
14/17ESMOBLOC'un çeşitli in vitro ve in vivo test sistemlerinde mutajenik olmadığı belirlenmiştir.
Uzun süreli çalışmalarda ESMOBLOC güvenilirliği incelenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum asetat trihidrat
Glasiyel asetik asit
Sodyum klorür
Sodyum hidroksit ve/veya hidroklorik asit – pH ayarı için
Enjeksiyonluk su
6.2. Geçimsizlikler
Geçimsizlik çalışmaları bulunmadığından, bu tıbbi ürün diğer tıbbi ürünlerle veya sodyum
bikarbonat çözeltileriyle karıştırılmamalıdır.
Alkali maddelerle temasından kaçınınız.
6.3. Raf ömrü
24 ay.
Açılan ürün 2-8°C arasında saklandığında 24 saat süreyle fizikokimyasal olarak stabildir.
Mikrobiyolojik açıdan ürün hemen kullanılmalıdır. Hemen kullanılmazsa kullanım öncesinde
saklama süreleri ve koşulları kullanıcı sorumluluğundadır ve ürün kontrollü ve valide edilmiş
aseptik koşullarda açılmadığı sürece normalde 2 ila 8°C'de 24 saatten uzun süre saklanmaz.
6.4. Saklamaya yönelik özel tedbirler
25ºC'nin altında oda sıcaklığında saklanmalıdır. Dondurulmamalıdır.
Çözeltinin saklama koşulları için bölüm 6.3'e bakınız.
6.5. Ambalajın niteliği ve içeriği
Alüminyum dış torba içinde 100 ml’lik PP torba. Ürünün setli ve setsiz olmak üzere iki formu
bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Kullanma Talimatı
Kullanım öncesi çözelti kontrol edilmelidir.
Uygulama steril apirojen setlerle intravenöz yoldan (irigasyon solüsyonu olarak
kullanılacaksa intraartiküler yoldan ya da doğrudan dökerek) yapılır.
Yalnızca berrak, partikülsüz ve ambalaj bütünlüğü bozulmamış ürünler
kullanılmalıdır.
15/17Uygulama seti ürüne iliştirildikten sonra uygulamaya en kısa sürede başlanmalıdır.
Torbadaki rezidüel havaya bağlı olarak meydana gelebilecek bir hava embolisini önlemek
için, başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır.
Sisteme hava girmemesi için uygulama setinden, kullanım öncesi sıvı geçirilmelidir.
Ek ilaçlar, aseptik koşullarda bir iğne yardımı ile infüzyon öncesi ve sırasında katılabilir.
Oluşan son ürünün izotonisitesi parenteral uygulama yapılmadan önce belirlenmiş olmalıdır.
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak
üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna
bağlı ateş reaksiyonuna neden olabilir. Advers reaksiyon görülmesi durumunda infüzyona
hemen son verilmelidir.
Açmak için:
1. Dış ambalajın sağlamlığını ve sızıntı olup olmadığını kontrol ediniz; ambalaj hasar
gördüyse kullanmayınız.
2. Koruyucu dış ambalajı yırtarak açınız.
3. Koruyucu ambalaj içindeki torbanın sağlam olup olmadığını sıkarak kontrol ediniz.
4. Torba içindeki çözeltinin berraklığını ve içinde yabancı madde içermediğini kontrol
ediniz.
Uygulama hazırlıkları:
1. Torbayı asınız.
2. Uygulama ucundaki koruyucu kapağı çıkarınız.
3. Uygulama setinin spaykını, uygulama ucuna sıkıca batırınız. Çözeltinin set içinden
geçirilerek hastaya uygulanması için setin kullanım talimatına uyulmalıdır.
Ek ilaç ekleme:
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle
geçimli olmalıdır. Ürüne ekleme yapılacaksa, hastaya uygulamadan önce son karışımında
geçimlik kontrol edilmelidir.
Uygulama öncesi ilaç ekleme
1. İlaç uygulama ucu dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle ilaç uygulama
ucundan uygulanır.
16/173. Çözelti ve içine eklenen ilaç iyice karıştırılır (Potasyum klorür gibi yoğun ilaçlarda
torbanın uygulama çıkışına, yukarı pozisyondayken hafifçe vurularak karışması
sağlanır).
Dikkat: İçine ek ilaç uygulanmış torbalar saklanmamalıdır.
Uygulama sırasında ilaç ekleme
1. Setin klempi kapatılır.
2. İlaç uygulama ucu dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle ilaç uygulama
ucundan uygulanır.
4. Çözelti askısından çıkarılır ve ters çevrilir. Bu pozisyondayken torbanın uygulama
çıkışı ve enjeksiyon girişine hafifçe vurularak çözelti ve ek ilacın karışması sağlanır.
5. Torbayı eski konumuna getirerek klemp açılır ve uygulamaya devam edilir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi Sanayi Caddesi
No:22/1 Ergene/ TEKİRDAĞ
Tel : 0282 675 14 04
Faks : 0282 675 14 05
8. RUHSAT NUMARASI:
2019/712
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 27.12.2019
Ruhsat Yenileme Tarihi:
10. KÜB’ÜN YENİLENME TARİHİ
17/17