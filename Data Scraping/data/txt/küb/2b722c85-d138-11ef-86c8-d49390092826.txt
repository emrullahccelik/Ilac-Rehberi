KISA ÜRÜN BİLGİSİ
1.BEŞERİ TIBBİ ÜRÜNÜN ADI
H-VAC PEDİYATRİK 0.5 mL IM enjeksiyon için süspansiyon içeren ampul
2. KALİTATİF VE KANTİTATİF BİLEŞİM
Etkin madde:
Her 0.5 mL'lik tek doz içerisinde ;
10 mikrogram saflaştırılmış Hepatit B yüzey antijeni1 bulunur.
Hansenula polymorpha (maya) kültürlerinde rekombinant DNA teknolojisi ile üretilmiştir.
1 0.25-0.40 mg alüminyum hidrokside ( Al+3 ) adsorbe edilmiştir.
Yardımcı maddeler :
Tiyomersal ...................................... 0,025 mg
Disodyum hidrojen fosfat anhidr .....0.359 mg
Sodyum dihidrojen fosfat dihidrat....0,287 mg
Sodyum klorür..................................3.974 mg
Yardımcı maddeler için 6.1'e bakınız.
3. FARMASÖTİK FORM
Enjeksiyonluk süspansiyon.
H-VAC PEDİYATRİK bulanık, beyaz renkli bir süspansiyondur.
4.KLİNİK ÖZELLİKLER
4.1. Terapötik endikasyonlar
H-VAC PEDİYATRİK, hepatit B virüsü ile temas riski olan bebeklere, çocuklara ve
adölesanlara hepatit B virüsünün bulaşmasını önlemek için uygulanır. Hepatit B virüsü
bulaşmasının önlenmesi ile kronik hepatit B gelişimi ve bu tablonun komplikasyonu olarak
gelişme olasılığı olan siroz ve hepatit B´ye bağlı gelişen karaciğer kanseri de önlenmiş
olacaktır.
4.2. Pozoloji ve uygulama şekli
Pozoloji:
H-VAC PEDİYATRİK bebeklere, çocuklara ve 19 yaşına kadar (19 yaş dahil) olan
adölesanlara bir seferde 10 mikrogram doz (0.5 mL süspansiyon) tavsiye edilmektedir.
Uygulama sıklığı ve süresi :
Bağışıklama şeması:
Primer Bağışıklama:H-VAC PEDİYATRİK, optimum korumayı sağlamak için aşağıdaki
takvime göre 3 ayrı doz şeklinde intramüsküler olarak uygulanmalıdır.
1Birinci doz : Belirlenen tarihte
İkinci doz : Birinci dozdan 1 ay sonra
Üçüncü doz : Birinci dozdan 2 ay sonra (hızlı bağışıklama) veya 6 ay sonra
Bağışıklama şeması, Sağlık Bakanlığının Genişletilmiş Bağışıklama Programı (GBP)
genelgesi ile uyumlu olmalıdır.
Eğer bir doz atlanır veya programın gerisinde kalınır ise bir sonraki doz zaman kaybetmeden
yaptırılmalıdır, yeniden başlamaya gerek yoktur.
Rapel doz
Primer bağışıklama şemasını tamamlamış sağlıklı bireylere rapel doz verilmesi tavsiye
edilmemektedir. Ancak anti-HBs antikor seviyesinin 10 IU/L altına düşen ve özellikle
hemodiyaliz hastaları ve immun sistemi baskılanmış kişilere(HIV ile enfekte) rapel dozlar
önerilmektedir.
Özel doz uygulamaları :
Hepatit B virüsü taşıyıcısı olan annelerin yeni doğan çocukları için doz önerileri:
Doğumdan itibaren 0, 1, 2. aylarda bağışıklama programı tavsiye edilir. Eşzamanlı hepatit B
immünglobulin uygulaması gerekli değildir. Ancak hepatit B immünglobulin eşzamanlı
olarak hepatit B aşısı ile beraber verilecekse, farklı enjeksiyon bölgelerine uygulanmalıdır.
Hepatit B virüsüne maruz kalındığı bilinen ya da sanılan durumlarda doz önerisi:
Hepatit B virüsüne maruz kalmanın yeni olduğu durumlarda (virüs bulaşmış iğne batması
gibi) H-VAC PEDİYATRİK'in ilk dozu hepatit B immünglobülini ile beraber verilmeli ancak
değişik enjeksiyon bölgelerine uygulanmalıdır. Hızlı bağışıklama şeması uygulanması tavsiye
edilir.
Kronik hemodiyaliz hastaları ve immün yetmezliği olan kişiler ve doz önerisi:
Kronik hemodiyaliz hastaları ve immün yetmezliği olan kişilerde hepatit B aşısının 4 doz
olarak 0, 1, 2 ve 6. aylarda uygulanması ve/veya 40 mikrogram olarak yüksek dozda verilmesi
daha iyi immün cevap elde edilmesini sağlayabilir. Hepatit B ile temas riski yüksek olarak
devam eden bu hasta grubunda anti-HBS antikor titrelerinin koruyucu kabul edilen 10
IU/L´nin üzerinde kalması sağlanmalıdır.
Uygulama şekli:
H-VAC PEDİYATRİK adölesanlarda ve çocuklarda üst kolun deltoid bölgesine,
yenidoğanlarda, bebeklerde ve küçük çocuklarda kalçanın anterolateral bölgesine
intramüsküler olarak uygulanır. Aşı, kanama bozukluğu veya trombositopeni olan hastalarda
subkütan uygulanabilir. Aşı uygulanmadan önce iyice çalkalanmalıdır. Her enjeksiyon için
steril enjektör kullanılmalıdır.
H-VAC PEDİYATRİK kesinlikle intravenöz (IV) uygulanmamalıdır.
Özel popülasyonlara ilişkin ek bilgiler:
H-VAC PEDİYATRİK, HIV enfeksiyonlu bireylerde güvenle kullanılabilir.
Böbrek yetmezliği:
2Kronik hemodiyaliz hastaları için bağışıklama şeması 4 kez 0,1, 2 ve 6.aylarda 40 mikrogram
olarak yapılmalı, anti-HBs antikor titresi 10 IU/L altına düşmemesi sağlanmalıdır.
Karaciğer yetmezliği:
Kronik karaciğer hastalığı ya da hepatit C taşıyıcısı olma durumu hepatit B aşı uygulamasına
engel oluşturmaz. HBV enfeksiyonu bu kişilerde daha ağır seyredebileceği için aşılanma
önerilebilir. Hepatit B aşısı ile aşılanma kişinin durumuna göre doktor tarafından
değerlendirilmelidir.
Pediyatrik popülasyon:
H-VAC PEDİYATRİK yeni doğanlarda, bebek ve çocuklarda güvenle kullanılabilir.
Geriyatrik popülasyon:
H-VAC PEDİYATRİK yaşlı kişilerde kullanılmaz.
4.3. Kontrendikasyonlar
● H-VAC PEDİYATRİK, içeriğindeki bileşenlerden herhangi birine karşı aşırı duyarlılığı
olduğu bilinen kişilere uygulanmamalıdır.
● H-VAC PEDİYATRİK ile aşılamanın ilk ya da ikinci dozundan sonra kişinin aşırı duyarlı
olduğuna dair bulgular ortaya çıkarsa aşının kalan dozları hastaya uygulanmamalıdır.
● Ateşli hastalık veya akut enfeksiyon geçiren hastalarda aşılama ertelenmelidir.
4.4. Özel kullanım uyarıları ve önlemleri
Hepatit B enfeksiyonun uzun kuluçka dönemi sebebiyle enfeksiyonun bağışıklama sırasında
fark edilmemesi mümkün olabilmektedir. Bu gibi durumlarda aşı, hepatit B enfeksiyonunu
engelleyemeyebilir.
H-VAC PEDİYATRİK aşısı sadece hepatit B virüsünden kaynaklanan hastalıklara
karşı koruma sağlar; hepatit A, hepatit C, hepatit E ve karaciğeri etkileyen diğer patojenler
gibi ajanlardan kaynaklanan enfeksiyonları engellemeyecektir.
Hepatit B aşısına karşı oluşan immun cevap yaş ile ilişkilidir. Genel olarak 40 yaş üzeri
kişilerde daha düşük cevap alınmaktadır.
Hemodiyaliz hastalarında ve immün yetmezliği olan kişilerde primer bağışıklama şeması
uygulamasının ardından yeterli anti-HBs antikor titreleri oluşmayabilir. Böyle hastalara ek aşı
dozları vermek gerekecektir.(Bkz. Kronik hemodiyaliz hastaları ve immün yetmezliği olan
kişiler ve doz önerisi)
Bütün enjektabl aşılarda olduğu gibi, aşı uygulamasının ardından seyrek de olsa ani aşırı
duyarlılık reaksiyonları görülebilmektedir. Bu durumda gerekli olabilecek tıbbi tedavi
olanakları (örneğin adrenalin) hazır bulundurulmalıdır.
Düşük immün yanıta neden olabileceği için H-VAC PEDİYATRİK kalçadan ya da
intradermal uygulanmamalıdır.
3H-VAC PEDİYATRİK plazmadan türetilmiş ya da genetik mühendislik ürünü olan diğer
aşılarla başlatılmış primer bağışıklama şemasını tamamlamak için ya da bu aşılar ile primer
bağışıklama şemasını tamamlamış kişilerde rapel doz olarak da uygulanabilir.
H-VAC PEDİYATRİK koruyucu olarak tiyomersal ihtiva etmektedir ve aşı uygulanan
kişilerde alerjik reaksiyon gelişmesi ihtimali vardır. Hastanın alerjik durumları olup olmadığı,
aşı uygulamasından önce öğrenilmelidir.
Bu tıbbi ürün her 0.5 mL dozunda 1 mmol (23mg)`den daha az sodyum ihtiva eder;
dolayısıyla sodyuma bağlı herhangi bir yan etki beklenmez.
H-VAC PEDİYATRİK kesinlikle intravasküler uygulanmamalıdır.
4.5. Diğer tıbbi ürünler ile etkileşim ve diğer etkileşim şekilleri
Hepatit B immünglobulin ile birlikte kullanımı: Hepatit B yüzey antijenine karşı pasif
kazanılmış antikor içeren hepatit B immünglobulinin (HBIg), H-VAC PEDİYATRİK
tarafından stimüle edilen aktif immün cevabı etkilemediği görülmüştür. Yenidoğanlarda
yapılan klinik çalışmalarda, rekombinant aşı ile eşzamanlı verilen hepatit B immünglobulin
(HBIg)'nin sonuçlarına göre H-VAC PEDİYATRİK tarafından stimüle edilen aktif cevabı
hepatit B yüzey antijenine karşı pasif kazanılmış antikor içeren hepatit B immünoglobulinin
(HBIg) etkilemediğini göstermiştir.
Hemofilus influenza tip b konjuge aşısı ile birlikte kullanımı: H-VAC PEDİYATRİK'in
Hemofilus influenza tip b konjüge aşısı ile eş zamanlı verilmesinin farklı enjeksiyon
bölgelerine uygulama yapıldığı sürece bir sakıncası yoktur. Bu iki aşı aynı enjektörde
karıştırılmamalıdır.
Diğer aşılar ile birlikte kullanımı: H-VAC PEDİYATRİK eş zamanlı olarak, farklı enjeksiyon
bölgelerine uygulanmak şartıyla difteri-tetanoz-boğmaca, difteri-tetanoz, tetanoz, verem,
polio aşısı (OPV ve IPV ) ve sarı humma aşısıyla uygulanabilir.
İmmünosüpresif ajanlarla kullanımı: İmmünosüpresif tedavisi gören kişiler, antikor
seviyelerinin yeterli seviyelere ulaşabilmesi için daha yüksek dozda H-VAC PEDİYATRİK'e
ihtiyaç duyabilirler.
Diğer ilaçlarla birlikte kullanımı: Kemoterapi ilaçları, kortikosteroidler (prednizon,
deksametazon), immün sistemi zayıflatıcı ilaçlar (siklosporin, efalizumab, takrolimus,
mikofenolat) hepatit B aşısı ile etkileşebilir.
4.6. Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar /Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
4Gebelik dönemi
H-VAC PEDİYATRİK'in gebe kadınlarda kullanımına ilişkin yeterli veri mevcut değildir.
Laktasyon dönemi
H-VAC PEDİYATRİK´in anne sütü ile salgılanıp salgılanmadığı bilinmemektedir.
Üreme yeteneği / Fertilite
H-VAC PEDİYATRİK'in üreme yeteneğini etkileyip etkilemediği bilinmemektedir.
4.7. Araç ve makina kullanımı üzerindeki etkiler
H-VAC PEDİYATRİK'in araç veya makina kullanım becerisini etkileme olasılığı
gözlenmemiştir.
4.8. İstenmeyen etkiler
Klinik denemeler esnasında gözlemlenen Hepatit B aşılamasına bağlı istenmeyen etkiler
aşağıdaki sıklık derecesine göre listelenmiştir:
Çok yaygın ( ≥ 1/10 ); yaygın ( ≥1/100 ila <1/10); yaygın olmayan (≥1/1.000 ila <1/100);
seyrek ( ≥1/10.000 ila <1/1 000); çok seyrek ( <1/10.000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Seyrek : Lenfadenopati
Metabolizma ve beslenme hastalıkları
Yaygın : İştahsızlık
Psikiyatrik hastalıkları
Çok yaygın : İritabilite
Sinir sistemi hastalıkları
Yaygın : Baş ağrısı, uyuşukluk
Yaygın olmayan: Sersemlik
Seyrek : Parestezi
Gastrointestinal hastalıklar
Yaygın : Bulantı, kusma, diyare, abdominal ağrı
Deri ve deri altı doku hastalıkları
Seyrek : Ürtiker, pruritus, döküntü
Kas-iskelet bozuklukları, bağ doku ve kemik hastalıkları
Yaygın olmayan : Miyalji
Seyrek :Artralji
Genel bozukluklar ve uygulama bölgesine ilişkin hastalıkları
Çok yaygın: Enjeksiyon bölgesinde kızarıklık ve ağrı, yorgunluk
5Yaygın: Ateş (>37.5°C), kırıklık, enjeksiyon bölgesinde şişme ve endürasyon
Yaygın olmayan: Enfluenza benzeri hastalık
Pazarlama sonrası raporları
Pazarlama sonrasında, yukarıdaki istenmeyen etkilere ek deneyimler bildirilmiştir. Bu advers
etkiler doktorlara yönelik uyarıcı bilgi olmaları açısından aşağıda listelenmiştir. Sıklık
belirtilmemiştir.
Bağışıklık sistemi hastalıkları
Anafilaksi, Stevens-Johnson sendromunu da kapsayan eritema multiforme, anjiyoödem, artrit.
Kan ve lenf sistemi hastalıkları
Trombositopeni
Sinir sistemi hastalıkları
Migren; senkop; parezi; hipoestazi, parestezi, Guillain Barre sendromu ve bell palsi, transvers
miyeliti de kapsayan nöropati, optik nörit, multiple skleroz, nöbetler.
Göz hastalıkları
Konjunktivit, keratit, görme bozuklukları
Kulak ve iç kulak hastalıkları
Vertigo, tinnitus, kulak ağrısı
Kardiyak hastalıkları
Taşikardi, palpitasyon
Solunum, göğüs bozuklukları ve mediastinal hastalıkları
Astım benzeri semptomları içeren bronkospazm
Gastrointestinal hastalıklar
Anormal karaciğer fonksiyon testleri, dispepsi
Deri ve deri altı doku hastalıkları
Egzema, purpura, herpes zoster, eritema nodosum, alopesi
Kas-iskelet bozuklukları, bağ doku ve kemik hastalıkları
Artralji/artrit (genelde geçici)
4.9. Doz aşımı ve tedavisi
Doz aşımı vakası rapor edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Viral Aşı
ATC kodu: J07BC01
6Etki mekanizması:
Hepatit B aşısı (rekombinant) hepatit B virüsü (HBV) enfeksiyonuna karşı aktif immüniteyi
stimüle eder. Hepatit B aşısında bulunan hepatit B yüzey antijeni(HbsAg), antikor (anti-HBs)
üretimini uyarır; anti-HBs ,HBV'yi nötralize eder böylece hepatit B virüsünün enfektif ve
patolojik özellikleri inhibe edilir.
Hepatit B aşısının (rekombinant), virüsün kuluçka süresinde uygulanması durumunda aşı,
enfeksiyonun önlenmesi yerine sadece hafiflemesini ya da iyileşmesini sağlayabilir.
H-VAC PEDİYATRİK ile hepatit B immünglobulin aynı zamanda vücudun farklı yerlerinden
uygulandığında, H-VAC PEDİYATRİK tarafından oluşturulan aktif immün cevabın, hepatit
B immün globulini tarafından baskılanması durumu oluşmamıştır.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Genel güvenlilik çalışmalarında preklinik veriler, insanlar için özel bir tehlike oluşturmadığını
göstermektedir.
Hepatit B aşısının 80 µg/kg dozda farelere uygulandığı akut toksisite çalışmasında, hiç bir
toksik belirti ve semptom ortaya çıkmamıştır. Gözlem periyodu sırasında hiçbir hayvan
ölmemiştir. Bu nedenle hepatit B aşısı albino farelerinde güvenlidir.
Subakut toksisite çalışmalarında, hepatit B aşısı Albino Wistar sıçanlarını etkilemediği, vücut
ağırlığı, besin ve su alımı üzerinden gösterilmiştir. Kontrol grubu ile tedavi edilen grubun
sonuçları kıyaslanabilir. Gözlenen farklar istatistiksel olarak anlamlıdır.
Tedavi grubunun kan kimya testlerinde ve hematolojik parametrelerinde önemli bir değişim
gözlenmemiştir.
Kontrol grubunda ve tedavi grubunda idrar analizinde bir anormallik gözlenmemiştir.
Tedavi grubunda gerçekleştirilen histopatolojik çalışmalarda büyük bir patolojik lezyon açığa
çıkmamıştır. USP 1995 güvenlilik testlerine göre farelerde ve kobaylarda hepatit B aşısı
güvenlidir.
6. FARMASÖTİK ÖZELLİKLER
6.1. Yardımcı maddelerin listesi
Alüminyum hidroksit
Tiyomersal
Fosfat tampon çözeltisi (10mM) (disodyum hidrojen fosfat anhidr, sodyum dihidrojen fosfat
dihidrat, sodyum klorür, enjeksiyonluk su)
76.2. Geçimsizlikler
Geçimlilik çalışmaları olmadığından bu ürün diğer tıbbi ürünlerle karıştırılmamalıdır.
6.3. Raf ömrü
36 ay.
6.4. Saklamaya yönelik özel tedbirler
H-VAC PEDİYATRİK 2- 8°C arası sıcaklıklarda (buzdolabında ) saklayınız. Dondurmayınız.
Donmuş ürünler çözüp kullanmayınız. Işıktan koruyunuz.
6.5. Ambalajın niteliği ve içeriği
Şeffaf, Tip I cam ampullere doldurulmuş tek doz ,0.5 mL süspansiyon, karton kutularda
ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Her enjeksiyon için bir steril enjektör kullanılmalıdır. Açılan ampul hemen kullanılmalıdır.
Aşıyı kullanmadan önce iyice çalkalayınız.
Kullanılmamış olan ürünler ya da atık materyaller ``Tıbbi Atıkların Kontrolü Yönetmeliği``
ve ``Ambalaj ve Ambalaj Atıklarının Kontrolü Yönetmeliği``ne uygun olarak imha
edilmelidir.
Çevreyi korumak amacıyla kullanılmayan H-VAC PEDİYATRİK şehir suyuna veya çöpe
atılmamalıdır.
7. RUHSAT SAHİBİ
KEYMEN İLAÇ SAN. ve TİC. LTD. ŞTİ.
Şehit Gaffar Okkan Cad. No:40
Gölbaşı 06830 Ankara
Tel : 0312 485 37 60
Faks: 0312 485 37 61
e-posta : keymen@keymen.com.tr
8. RUHSAT NUMARASI : 33
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 02.04.2010
Ruhsat yenileme tarihi:
10. KÜB'ÜN YENİLENME TARİHİ
8