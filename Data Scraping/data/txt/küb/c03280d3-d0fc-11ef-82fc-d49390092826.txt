KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
LYPTİMZİA 284 mg/1,5 ml enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Inklisiran 284 mg (1,5 ml’de 284 mg)
Her ml’si 189 mg inklisirana eşdeğer 200 mg inklisiran sodyum içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti (enjeksiyon)
Çözelti berraktır, renksiz ila soluk sarıdır ve esasen partikül içermez.
4. KLİNİK ÖZELLİKLER
4.1 Terapötik endikasyonlar
LYPTİMZİA, primer hiperkolesterolemisi olan (heterozigot ailesel ve ailesel olmayan) veya
karma dislipidemisi olan yetişkinlerde diyete ek olarak aşağıdaki şekilde endikedir:
• tolere edilen maksimum statin dozu ile LDL-K hedeflerine ulaşamayan hastalarda bir statin
veya statin ile diğer lipid düşürücü tedavilerle kombinasyon halinde ya da,
• tek başına veya diğer lipid düşürücü tedavilerle kombinasyonda statin intoleransı olan veya
statinin kontrendike olduğu hastalarda
4.2 Pozoloji ve uygulama şekli
Pozoloji/uygulama sıklığı ve süresi:
Önerilen doz; başlangıçta, 3. ayda ve ardından her 6 ayda bir, tek bir subkutan enjeksiyon olarak
uygulanan 284 mg inklisirandır.
Kaçırılan dozlar
Planlanan bir doz 3 aydan daha kısa bir süre önce unutulmuşsa, LYPTİMZİA uygulanmalı ve
hastanın orijinal programına göre doz uygulamalarına devam edilmelidir.
1 / 14Planlanan bir dozun unutulmasının üzerinden 3 aydan daha uzun bir süre geçmişse, yeni bir doz
programı başlatılmalıdır – LYPTİMZİA başlangıçta, 3. ayda tekrar ve ardından her 6 ayda bir
uygulanmalıdır.
Monoklonal antikor PCSK9 inhibitörlerinden tedavi geçişi
LYPTİMZİA, bir monoklonal antikor PCSK9 inhibitörünün son dozundan hemen sonra
uygulanabilir. LDL-K’yi düşürmeyi sürdürmek için, LYPTİMZİA’nın bir monoklonal antikor
PCSK9 inhibitörünün son dozundan sonraki 2 hafta içinde uygulanması önerilir.
Uygulama şekli:
Subkutan kullanım.
LYPTİMZİA, karın içine subkutan enjeksiyon içindir; alternatif enjeksiyon bölgeleri arasında üst
kol veya uyluk yer alır. Aktif cilt hastalığı olan veya güneş yanığı, deri döküntüleri, iltihaplanma
veya deri enfeksiyonları gibi yara alanlarına enjeksiyon yapılmamalıdır.
Her 284 mg’lık doz, kullanıma hazır tek bir enjektör kullanılarak uygulanır. Kullanıma hazır her
bir enjektör yalnızca tek kullanımlıktır.
LYPTİMZİA, bir sağlık çalışanı tarafından uygulanmalıdır.
Özel popülasyonlara ilişkin ek bilgiler:
Böbrek yetmezliği:
Hafif, orta veya şiddetli böbrek yetmezliği olan veya son dönem böbrek hastalığı olan hastalar için
doz ayarlaması gerekli değildir (bkz. Bölüm 5.2). Şiddetli böbrek yetmezliği olan hastalarda
inklisiran ile sınırlı deneyim vardır. Inklisiran bu hastalarda dikkatli kullanılmalıdır. Hemodiyaliz
durumunda alınacak önlemler için bölüm 4.4’e bakınız.
Karaciğer yetmezliği:
Hafif (Child-Pugh sınıf A) veya orta (Child-Pugh sınıf B) derecede karaciğer yetmezliği olan
hastalar için doz ayarlamasına gerek yoktur. Şiddetli (Child-Pugh sınıf C) karaciğer yetmezliği
olan hastalarda veri bulunmamaktadır (bkz. Bölüm 5.2). LYPTİMZİA, şiddetli karaciğer
yetmezliği olan hastalarda dikkatli kullanılmalıdır (bkz. Bölüm 4.4).
Pediyatrik popülasyon:
LYPTİMZİA’nın 18 yaşından küçük çocuklarda güvenliliği ve etkililiği henüz belirlenmemiştir.
Veri bulunmamaktadır.
Geriyatrik popülasyon:
Yaşlı (65 yaş ve üstü) hastalarda doz ayarlamasına gerek yoktur.
4.3 Kontrendikasyonlar
2 / 14LYPTİMZİA, etkin maddeye veya bölüm 6.1’de listelenen yardımcı maddelerden herhangi birine
aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
Hemodiyaliz
Hemodiyalizin inklisiran farmakokinetiği üzerindeki etkisi araştırılmamıştır. Inklisiranın renal
yoldan atıldığı dikkate alınarak, LYPTİMZİA uygulamasından sonra en az 72 saat hemodiyaliz
yapılmamalıdır.
Sodyum içeriği
Bu tıbbi ürün, doz başına 1 mmol’den (23 mg) daha az sodyum içerir, yani esasen “sodyum
içermez”.
4.5 Diğer tıbbi ürünler ile etkileşimler ve diğer etkileşim şekilleri
Inklisiran, yaygın ilaç taşıyıcıları için bir substrat değildir ve in vitro çalışmalar yapılmamış
olmasına rağmen sitokrom P450 için bir substrat olması beklenmemektedir. Inklisiran, sitokrom
P450 enzimlerinin veya yaygın ilaç taşıyıcılarının bir inhibitörü veya indükleyicisi değildir. Bu
nedenle LYPTİMZİA’nın diğer tıbbi ürünlerle klinik olarak önemli etkileşimlerinin olması
beklenmemektedir. Mevcut sınırlı verilere dayanarak, atorvastatin, rosuvastatin veya diğer
statinler ile klinik olarak anlamlı etkileşimler beklenmemektedir.
Özel popülasyonlara ilişkin ek bilgiler:
Etkileşim açısından özel popülasyonlara ilişkin veri bulunmamaktadır.
Pediyatrik popülasyon:
Etkileşim açısından pediyatrik popülasyona ilişkin veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeline sahip kadınlar için özel bir öneri bulunmamaktadır.
Hayvan çalışmaları fertilite üzerinde herhangi bir etki göstermemiştir (bkz. Bölüm 5.3).
Gebelik dönemi
LYPTİMZİA için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
(bkz. Bölüm 5.3)
3 / 14Önleyici tedbir olarak gebelikte kullanımından kaçınılmalıdır.
Laktasyon dönemi
Inklisiranın insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, inklisiranın sütle atıldığını göstermektedir (bkz. Bölüm 5.3). Yenidoğanlar/ bebekler
için risk göz ardı edilemez.
Emzirmenin durdurulup durdurulmayacağına ya da inklisiran tedavisinin durdurulup
durdurulmayacağına/ tedaviden kaçınılıp kaçınılmayacağına ilişkin karar verilirken, emzirmenin
çocuk açısından faydası ve tedavinin emziren anne açısından faydası dikkate alınmalıdır.
Üreme yeteneği/Fertilite
Inklisiranın insan fertilitesi üzerindeki etkisine dair veri mevcut değildir. Hayvan çalışmaları
fertilite üzerinde herhangi bir etki göstermemiştir (bkz. Bölüm 5.3).
4.7 Araç ve makine kullanımı üzerindeki etkiler
LYPTİMZİA’nın araç ve makine kullanma yeteneği üzerinde hiçbir etkisi yoktur veya ihmal
edilebilir düzeyde etkisi vardır.
4.8 İstenmeyen etkiler
Güvenlilik profilinin özeti
Inklisiran ile ilişkili tek advers reaksiyon, enjeksiyon bölgesindeki advers reaksiyonlardır (%8,2).
Advers reaksiyonların tablo halinde listesi
Advers reaksiyonlar sistem organ sınıfına göre sunulmuştur (Tablo 1). Sıklık kategorileri ise şu
şekilde tanımlanmaktadır: Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Tablo 1 Inklisiran ile tedavi edilen hastalarda bildirilen advers reaksiyonlar
Sistem organ sınıfı Advers reaksiyon Sıklık kategorisi
Genel bozukluklar ve Enjeksiyon bölgesinde Yaygın
uygulama bölgesine ilişkin advers reaksiyonlar1
hastalıklar
1 “Seçili advers reaksiyonların tanımı” bölümüne bakın
Seçilmiş advers reaksiyonların tanımı
Enjeksiyon bölgesinde advers reaksiyonlar
Pivotal çalışmalarda, inklisiran ve plasebo hastalarının sırasıyla %8,2 ve %1,8’inde enjeksiyon
bölgesinde advers reaksiyonlar meydana gelmiştir. İki grupta enjeksiyon bölgesindeki advers
reaksiyonlar nedeniyle tedaviyi bırakan hastaların oranı sırasıyla %0,2 ve %0,0 olmuştur. Tüm bu
advers reaksiyonlar hafif veya orta şiddette, geçici olmuş ve sekel bırakmadan düzelmiştir.
4 / 14Inklisiran ile tedavi edilen hastalarda enjeksiyon bölgesinde en sık meydana gelen advers
reaksiyonlar enjeksiyon yerinde reaksiyon (%3,1), enjeksiyon yerinde ağrı (%2,2), enjeksiyon
yerinde eritem (%1,6) ve enjeksiyon yerinde döküntü (%0,7) olmuştur.
Özel popülasyonlara ilişkin ek bilgiler:
Yaşlılar
Pivotal çalışmalarda LYPTİMZİA ile tedavi edilen 1.833 hastadan 981’i (%54) 65 yaş ve
üzerindeyken, 239’u (%13) 75 yaş ve üzerindedir. Bu hastalar ve daha genç hastalar arasında
güvenlilik açısından genel bir farklılık gözlenmemiştir.
İmmünojenisite
Pivotal çalışmalarda 1.830 hasta anti-ilaç antikorları açısından test edilmiştir. Hastaların
%1,8’inde (33/1.830) doz uygulamasından önce ve hastaların %4,9’unda (90/1.830) LYPTİMZİA
ile 18 aylık tedavi süresince doğrulanmış pozitiflik tespit edilmiştir. Anti-inklisiran antikorları için
pozitif test sonucu bulunan hastalarda LYPTİMZİA’nın klinik etkililiği, güvenliliği veya
farmakodinamik profillerinde klinik olarak önemli bir farklılık gözlenmemiştir.
Laboratuvar değerleri
Faz III klinik çalışmalarda inklisiran kullanan hastaların (ALT: %19,7 ve AST: %17,2) plasebo
kullanan hastalara göre (ALT: %13,6 ve AST: %11,1) serum hepatik transaminazlarında normalin
üst sınırının (ULN) >1x ve ULN ≤3x arasında olan daha sık yükselmeler olmuştur. Bu yükselmeler
klinik olarak anlamlı kabul edilen normalin üst sınırının 3 katı (3x ULN) eşiğini aşacak şekilde
ilerlemedi, asemptomatikti ve advers reaksiyonlar veya karaciğer fonksiyon bozukluğunun diğer
kanıtları ile ilişkili değildi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Terapötik dozun üç katına kadar dozlarda inklisiran alan sağlıklı gönüllülerde klinik olarak anlamlı
advers reaksiyon gözlenmemiştir. LYPTİMZİA doz aşımı için spesifik bir tedavi mevcut değildir.
Doz aşımı durumunda, hasta semptomatik olarak tedavi edilmeli ve gerektiğinde destekleyici
önlemler alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Lipid modifiye edici ajanlar, diğer lipid modifiye edici ajanlar
ATC kodu: C10AX16
5 / 14Etki mekanizması
Inklisiran, hepatositler tarafından alımını kolaylaştırmak için sense zincirinde triantenar N-
asetilgalaktozamin (GalNAc) ile konjuge edilmiş, kolesterol düşürücü, çift zincirli, bir küçük
interferan ribonükleik asittir (siRNA). Inklisiran hepatositlerde RNA interferans mekanizmasını
kullanır ve proprotein konvertaz subtilisin keksin tip 9 için mRNA’nın katalitik parçalanmasına
neden olur. Bu durum, LDL-K reseptörlerinin geri dönüşümünü ve hepatosit hücre yüzeyinde
ekspresyonunu artırır, bu da dolaşımdan LDL-K alımını artırır ve LDL-K seviyelerini düşürür.
Farmakodinamik etkiler
284 mg LYPTİMZİA’nın tek bir subkutan uygulamasını takiben, LDL-K düşüşü dozdan sonraki
14 gün içinde görülmüştür. Dozdan 30 ila 60 gün sonra LDL-K için ortalama %49-51 düşüş
gözlenmiştir. 180. günde, LDL-K seviyeleri yaklaşık %53 oranında düşük seyretmeye devam
etmiştir.
Klinik etkililik ve güvenlilik
Klinik çalışmalarda ve bazı yayınlarda 284 mg inklisiran dozu, 300 mg inklisiran sodyum tuzuna
eşdeğerdir ve refere edilir.
Inklisiranın etkililiği, aterosklerotik kardiyovasküler hastalığı (ASKVH) (koroner kalp hastalığı,
serebrovasküler hastalık veya periferik arter hastalığı), ASKVH risk eşdeğerleri (tip 2 diyabet,
ailesel hiperkolesterolemi veya Framingham Risk Skoru veya eşdeğeri ile değerlendirilen
kardiyovasküler olaya ilişkin 10 yıllık riskin %20 veya daha fazla olması) ve/veya ailesel
hiperkolesterolemisi (FH) olan hastalarda üç faz III çalışmada değerlendirilmiştir. Hastalar
maksimum dozda tolere edilebilen statin tedavileri ile birlikte veya birlikte olmadan lipit düşürücü
tedavi alan ve ilave LDL-K düşüşüne ihtiyaç duyuyordu (tedavi hedefine ulaşamayan hastalar).
Hastaların yaklaşık %17’sinde statin intoleransı vardı. Hastalara 1. gün, 90. gün, 270. gün ve 450.
günde 284 mg LYPTİMZİA veya plasebo subkutan enjeksiyon ile uygulanmıştır. Hastalar 540.
güne kadar izlenmiştir.
Inklisiranın kardiyovasküler morbidite ve mortalite üzerindeki etkisi henüz belirlenmemiştir.
Birleştirilmiş Faz III analizinde, subkutan uygulanan LYPTİMZİA, LDL-K’ü 90. gün kadar erken
bir dönemde %50 ile %55 arasında düşürmüş (Şekil 1) olup bu etki uzun süreli tedavi sırasında
devam etmiştir. Maksimal LDL-K azalması, ikinci bir uygulamayı takiben 150. günde elde
edilmiştir. %65’e varan küçük ancak istatistiksel olarak anlamlı daha fazla LDL-K azalmaları;
daha düşük başlangıç LDL-K seviyeleri (yaklaşık <2 mmol/l [77 mg/dl]), daha yüksek başlangıç
PCSK9 seviyeleri ve daha yüksek statin dozları ve statin yoğunluğu ile ilişkilendirilmiştir.
6 / 14Şekil 1 Plasebo ile karşılaştırıldığında LYPTİMZİA ile tedavi edilen primer
hiperkolesterolemi ve karışık dislipidemi hastalarında başlangıç LDL-K’e
göre ortalama yüzde değişim (birleştirilmiş analiz)
ASKVH ve ASKVH risk eşdeğerleri
ASKVH ve ASKVH risk eşdeğeri olan hastalarda (ORION-10 ve ORION-11) iki çalışma
yapılmıştır. Hastalar maksimum dozda tolere edilebilen statin tedavileri ile birlikte veya birlikte
olmadan lipit düşürücü tedavi, ezetimib gibi, alan ve ilave LDL-K düşüşüne ihtiyaç duyuyordu.
LDL-K’nın düşürülmesinin kardiyovasküler sonuçları iyileştirmesi beklendiğinden, her
çalışmadaki ortak birincil sonlanım noktaları, plaseboya göre başlangıçtan 510. güne kadar LDL-
K’daki değişim yüzdesi ve zaman içinde LDL-K’nın üzerindeki doğrulanmış etkiyi tahmin etmek
için 90. günden 540. güne kadarki başlangıca göre LDL-K'daki zamana göre düzeltilmiş yüzde
değişimi olmuştur.
ORION-10, ASKVH’li 1.561 hastada yürütülen çok merkezli, çift kör, randomize, plasebo
kontrollü 18 aylık bir çalışmadır.
Başlangıçta ortalama yaş 66’dır (aralık: 35 ila 90 yaş), hastaların %60’ı ≥ 65 yaşında, %31’i kadın,
%86’sı Beyaz, %13’ü Siyah, %1’i Asyalı ve %14’ü Hispanik veya Latin etnik kökenlidir.
Ortalama başlangıç LDL-K’sı 2,7 mmol/l (105 mg/dl) olarak ölçülmüştür. Yüzde altmış dokuzu
(%69) yüksek yoğunluklu statin, %19’u orta yoğunlukta statin, %1’i düşük yoğunluklu statin
alıyordu ve %11’i statin kullanmıyordu. En sık uygulanan statinler atorvastatin ve rosuvastatindir.
LYPTİMZİA, LDL-K’daki ortalama yüzde değişimi, plaseboya kıyasla başlangıç değerinden 510.
güne kadar %52 oranında önemli ölçüde azaltmıştır (%95 GA: -%56, -%49; p <0,0001) (Tablo 2).
LYPTİMZİA ayrıca LDL-K’daki zamana göre düzeltilmiş yüzde değişikliğini, plaseboya kıyasla
90. günden sonra başlangıca göre 540. güne kadar %54 oranında azaltmıştır (%95 GA: -%56, -
%51; p <0,0001). Ek sonuçlar için Tablo 2’ye bakınız.
7 / 14
mişiğed
edzüy
amalatro
natçıgnalşaB
Inklisiran Plasebo
Ay
Hasta sayısı
Plasebo
InklisiranTablo 2 ORION-10’da 510. günde başlangıca göre ortalama yüzde değişimi ve lipid
parametrelerinde plasebodan fark
Tedavi grubu LDL-K Toplam HDL-K Apo-B Lp (a)*
kolesterol dışı
Ortalama 105 181 134 94 122
başlangıç değeri
mg/dl**
Gün 510 (başlangıca göre ortalama yüzde değişimi, %)
Plasebo (n=780) 1 0 0 -2 4
LYPTİMZİA -51 -34 -47 -45 -22
(n=781)
-52 -33 -47 -43 -26
Plasebodan fark
(-56, -49) (-35, -31) (-50, -44) (-46, -41) (-29, -22)
(LS ortalaması)
(%95 GA)
* 540. günde; Lp (a) değerlerinde medyan yüzde değişimi
** Lp (a) için ortalama başlangıç değeri nmol/l cinsinden
Plasebo hastalarının %18’ine kıyasla ASKVH’ı olan LYPTİMZİA hastalarının %84’ü 510. günde
<1,8 mmol/l (70 mg/dl) olan LDL-K hedefine ulaşmıştır.
Başlangıçtaki demografik özelliklerden, başlangıçtaki hastalık karakteristiklerinden (cinsiyet, yaş,
vücut kitle indeksi, ırk ve başlangıçta statin kullanımı dahil), komorbiditelerden ve coğrafi
bölgelerden bağımsız olarak tüm gruplarda başlangıçtan 510. Güne kadarki LDL-K yüzde
değişimde ve başlangıca göre 90. günden 540. güne kadar zamana göre düzeltilmiş LDL-K yüzde
değişimde tutarlı ve istatistiksel olarak anlamlı (p <0,0001) düşüşler gözlenmiştir.
ORION-11, ASKVH veya ASKVH risk eşdeğeri olan 1.617 hastayı değerlendiren uluslararası,
çok merkezli, çift kör, randomize, plasebo kontrollü, 18 aylık bir çalışmadır. Hastaların %75’inden
fazlası yüksek yoğunluklu statin tedavisi alıyordu ve %87’sinde ASKVH ve %13’ünde ASKVH
risk eşdeğeri vardı.
Başlangıçta ortalama yaş 65’tir (aralık: 20 ila 88 yaş); hastaların %55’i > 65 yaş, %28’i kadın,
%98’i Beyaz, %1’i Siyah, %1’i Asyalı ve %1’i Hispanik veya Latin etnik kökenlidir. Ortalama
başlangıç LDL-K 2,7 mmol/l’dir (105 mg/dl). %78’i yüksek yoğunluklu statin, %16’sı orta
yoğunluklu statin, %0,4’ü düşük yoğunluklu statin alıyordu ve %5’i statin kullanmıyordu. En sık
uygulanan statinler atorvastatin ve rosuvastatindir.
LYPTİMZİA, LDL-K’daki ortalama yüzde değişikliği plaseboya kıyasla başlangıç değerinden
510. güne kadar %50 oranında önemli ölçüde azaltmıştır (%95 GA: -%53, -%47; p <0,0001)
(Tablo 3).
LYPTİMZİA ayrıca LDL-K’daki zamana göre düzeltilmiş yüzde değişikliğini, plaseboya kıyasla
başlangıca göre 90. günden sonra 540. güne kadar %49 oranında azaltmıştır (%95 GA: -%52, -
%47; p <0,0001). Ek sonuçlar için Tablo 3’e bakınız.
8 / 14Tablo 3 ORION-11’de 510. günde başlangıca göre ortalama yüzde değişim ve lipid
parametrelerindeki plasebodan fark
Tedavi grubu LDL-K Toplam HDL-K Apo-B Lp (a)*
kolesterol dışı
Ortalama 105 185 136 96 107
başlangıç değeri
mg/dl**
Gün 510 (başlangıca göre ortalama yüzde değişimi)
Plasebo (n=807) 4 2 2 1 0
LYPTİMZİA -46 -28 -41 -38 -19
(n=810)
-50 -30 -43 -39 -19
Plasebodan fark
(-53, -47) (-32, -28) (-46, -41) (-41, -37) (-21, -16)
(LS ortalaması)
(%95 GA)
* 540. günde; Lp (a) değerlerinde medyan yüzde değişimi
** Lp (a) için ortalama başlangıç değeri nmol/l cinsinden
510. günde, <1,8 mmol/l (70 mg/dl) olan LDL-K hedefine, plasebo hastalarının %16’sına kıyasla
ASKVH’ı olan LYPTİMZİA hastalarının %82’si ulaşmıştır. ASKVH risk eşdeğeri olan
hastalarda, plasebo hastalarının %31’ine kıyasla LYPTİMZİA hastalarının %78’i, <2,6 mmol/l
(100 mg/dl) LDL-K hedefine ulaşmıştır.
Başlangıçtaki demografik özelliklerden, başlangıçtaki hastalık karakteristiklerinden (cinsiyet, yaş,
vücut kitle indeksi, ırk ve başlangıçta statin kullanımı dahil), komorbiditelerden ve coğrafi
bölgelerden bağımsız olarak tüm gruplarda LDL-K yüzde değişiminde ve başlangıca göre 90.
günden 540. güne kadarki zamana göre düzeltilmiş LDL-K yüzde değişiminde tutarlı ve
istatistiksel olarak anlamlı (p <0,05) düşüşler gözlenmiştir.
Heterozigot ailesel hiperkolesterolemi
ORION-9, heterozigot ailesel hiperkolesterolemisi olan (HeFH) 482 hastada yürütülen
uluslararası, çok merkezli, çift kör, randomize, plasebo kontrollü 18 aylık bir çalışmadır. Tüm
hastalar ezetimib gibi diğer lipid modifiye edici tedavilerle birlikte veya tek başına maksimum
tolere edilen statin dozlarını alıyor ve ek LDL-K düşüşü gerekiyordu. HeFH tanısı genotipleme
veya klinik kriterler (Simon Broome ya da WHO/Dutch Lipid Network kriterleri kullanılarak
“kesin AH”) ile konulmuştur.
Ortak birincil sonlanım noktaları; zamanla LDL-K üzerindeki doğrulanmış etkiyi tahmin etmek
için plaseboya göre başlangıçtan 510. güne kadar LDL-K’daki değişim yüzdesi ve 90. günden 540.
güne kadar LDL-K’daki zamana göre düzeltilmiş yüzde değişim olmuştur. Anahtar ikincil
sonlanım noktaları, LDL-K’da başlangıçtan 510. güne kadarki mutlak değişim, 90. günden 540.
güne kadarki LDL-K’da başlangıca kıyasla zamana göre düzeltilmiş mutlak değişim ve PCSK9,
toplam kolesterol, Apo-B ve non-HDL-K’da başlangıçtan 510. güne kadarki yüzde değişimidir.
9 / 14Ek ikincil sonlanım noktaları, LYPTİMZİA’ya bireysel yanıt verme ve ASKVH risk seviyeleri
için global lipid hedeflerine ulaşan hastaların oranını içermektedir.
Başlangıçta ortalama yaş 55 olmuştur (aralık: 21 ila 80 yıl); %22’si >65 yaşında, %53’ü kadın,
%94’ü Beyaz, %3’ü Siyah, %3’ü Asyalı ve %3’ü Hispanik veya Latin etnik kökenlidir. Ortalama
başlangıç LDL-K’si 4.0 mmol/l’dir (153 mg/dl). Yüzde yetmiş dördü (%74) yüksek yoğunluklu
statin, %15 orta yoğunlukta statin alıyordu ve %10’u statin kullanmıyordu. Hastaların yüzde elli
ikisi (%52) ezetimib ile tedavi edilmiştir. En sık uygulanan statinler atorvastatin ve rosuvastatindir.
LYPTİMZİA, LDL-K’daki ortalama yüzde değişikliğini plaseboya kıyasla başlangıçtan 510. güne
kadar %48 oranında önemli ölçüde azaltmıştır (%95 GA: -%54, -%42; p <0,0001) (Tablo 4).
LYPTİMZİA ayrıca LDL-K’daki zamana göre düzeltilmiş yüzde değişimi, plaseboya kıyasla 90.
günden sonra başlangıca göre 540. güne kadar %44 oranında azaltmıştır (%95 GA: -%48, -%40;
p <0,0001). Ek sonuçlar için Tablo 4’e bakınız.
Tablo 4 ORION-9’da 510. günde başlangıca göre ortalama yüzde değişimi ve lipid
parametrelerindeki plasebodan fark
Tedavi grubu LDL-K Toplam HDL-C dışı Apo-B Lp (a)*
kolesterol
Ortalama 153 231 180 124 121
başlangıç değeri
mg/dl**
Gün 510 (başlangıca göre ortalama yüzde değişimi, %)
Plasebo (n=240) 8 7 7 3 4
LYPTİMZİA -40 -25 -35 -33 -13
(n=242)
-48 -32 -42 -36 -17
Plasebodan fark
(-54, -42) (-36, -28) (-47, -37) (-40, -32) (-22, -12)
(LS ortalaması)
(%95 GA)
* 540. günde; Lp (a) değerlerinde medyan yüzde değişimi
** Lp (a) için ortalama başlangıç değeri nmol/l cinsinden
510. günde, ASKVH olan plasebo hastalarının %1,4’üne kıyasla ASKVH olan LYPTİMZİA
hastalarının %52,5’i LDL-K <1,8 mmol/l (70 mg/dl) hedefine ulaşırken, ASKVH risk eşdeğerleri
olan grupta, plasebo hastalarının %8,9’una kıyasla LYPTİMZİA hastalarının %66,9’u LDL-K
<2,6 mmol/l (100 mg/dl) hedefine ulaşmıştır.
Başlangıçtaki demografik özelliklerden, başlangıçtaki hastalık karakteristiklerinden (cinsiyet, yaş,
vücut kitle indeksi, ırk ve başlangıçta statin kullanımı dahil), komorbiditelerden ve coğrafi
bölgelerden bağımsız olarak tüm gruplarda başlangıçtan 510. güne kadar LDL-K’da tutarlı ve
istatistiksel olarak anlamlı (p <0,05) yüzde değişim ve başlangıca kıyasla 90. günden 540. güne
kadar LDL-K’da tutarlı ve istatistiksel olarak anlamlı zamana göre düzeltilmiş yüzde değişim (p
<0,05) gözlenmiştir.
10 / 14Pediyatrik popülasyon
Avrupa İlaç Ajansı, yüksek kolesterol tedavisinde pediyatrik popülasyonun bir veya daha fazla alt
grubunda LYPTİMZİA ile yapılan çalışmaların sonuçlarını sunma yükümlülüğünü ertelemiştir
(pediyatrik kullanım hakkında bilgi için bkz. Bölüm 4.2).
5.2 Farmakokinetik Özellikler
Genel Özellikler
Emilim:
Tek bir subkutan uygulamayı takiben, inklisirana sistemik maruziyet, yaklaşık olarak dozla orantılı
bir şekilde 24 mg ila 756 mg aralığında artmıştır. Önerilen 284 mg doz rejiminde, plazma
konsantrasyonları dozdan yaklaşık 4 saat sonra pik seviyesine ulaşmıştır ve ortalama C 509
maks
ng/ml olmuştur. Konsantrasyonlar, dozun uygulanmasından sonraki 48 saat içinde saptanamayan
seviyelere ulaşmıştır. Doz uygulamasından sonra sonsuz zamana ekstrapole edilen plazma
konsantrasyonu-zaman eğrisi altındaki ortalama alan 7980 ng*saat/ml olmuştur. Inklisiranın çoklu
subkutan uygulamalarını takiben farmakokinetik bulgular, tek doz uygulamaya benzer olmuştur.
Dağılım:
Inklisiran, ilgili klinik plazma konsantrasyonlarında in vitro olarak %87 oranında proteine
bağlanmıştır. Sağlıklı erişkinlerde tek bir deri altı 284 mg inklisiran dozunu takiben, dağılım hacmi
yaklaşık 500 litredir. Klinik dışı verilere göre, inklisiranın kolesterol düşürmede hedef organ olan
karaciğerden yüksek alımının olduğu ve bu organ için seçiciliğe sahip olduğu gösterilmiştir.
Biyotransformasyon:
Inklisiran temel olarak nükleazlar tarafından değişen uzunluktaki daha kısa inaktif nükleotidlere
metabolize edilir. Inklisiran, yaygın ilaç taşıyıcıları için bir substrat değildir ve in vitro çalışmalar
yapılmış olmamasına rağmen sitokrom P450 için bir substrat olması beklenmemektedir.
Eliminasyon:
Inklisiranın terminal eliminasyon yarılanma ömrü yaklaşık 9 saattir ve çoklu dozlarda birikme
olmaz. Inklisiranın %16’sı böbrekten atılır.
Doğrusallık/doğrusal olmayan durum:
Faz I klinik çalışmada, inklisiranın 24 mg ila 756 mg arasında değişen subkutan dozlarının
uygulanmasından sonra inklisiran maruziyetinde yaklaşık olarak dozla orantılı bir artış
gözlenmiştir. Inklisiranın çoklu subkutan dozlarından sonra hiçbir birikim ve zamana bağlı
değişiklik gözlenmemiştir.
Hastalardaki karakteristik özellikler
Özel popülasyonlar
Böbrek yetmezliği:
11 / 14Özel bir böbrek yetmezliği çalışmasından elde edilen verilerin farmakokinetik analizi, hafif
(kreatinin klerensi [CrCL] 60 ml/dk ila 89 ml/dk), orta (CrCL 30 ml/dk ila 59 ml/dk) ve şiddetli
(CrCL 15 ml/dk ila 29 ml/dk) böbrek bozukluğu hastalarında, normal böbrek fonksiyonu olan
hastalara göre sırasıyla inklisiran C ’ta yaklaşık 2,3, 2,0 ve 3,3 kat artış ve inklisiran EAA
maks
değerinde yaklaşık 1,6, 1,8 ve 2,3 kat artış bildirmiştir. 48 saat boyunca daha yüksek geçici plazma
maruziyetlerine rağmen, LDL-K’da azalma tüm böbrek fonksiyon gruplarında benzer olmuştur.
Popülasyon farmakodinamik modellemesine dayalı olarak, son dönem böbrek hastalığı olan
hastalarda doz ayarlaması önerilmez. Farmakokinetik, farmakodinamik ve güvenlilik
değerlendirmelerine göre, hafif, orta veya şiddetli böbrek yetmezliği olan hastalarda doz
ayarlaması gerekli değildir. Hemodiyalizin inklisiran farmakokinetiği üzerindeki etkisi
araştırılmamıştır. Inklisiranın renal yoldan atıldığı düşünülürse LYPTİMZİA dozundan sonra en
az 72 saat hemodiyaliz yapılmamalıdır.
Karaciğer yetmezliği:
Özel bir karaciğer yetmezliği çalışmasından elde edilen verilerin farmakokinetik analizi, normal
karaciğer fonksiyonu olan hastalara kıyasla hafif (Child-Pugh sınıf A) ve orta (Child-Pugh sınıf
B) şiddette karaciğer yetmezliği olan hastalarda inklisiran C ’ta yaklaşık 1,1 ve 2,1 kat artış ve
maks
inklisiran EAA’da yaklaşık 1,3 ve 2,0 kat artış bildirmiştir. Daha yüksek geçici inklisiran plazma
maruziyetlerine rağmen, LDL-K’daki azalmalar, normal karaciğer fonksiyonu ve hafif karaciğer
yetmezliği olan inklisiran uygulanan hasta grupları arasında benzer olmuştur. Orta derecede
karaciğer yetmezliği olan hastalarda başlangıç PCSK9 seviyeleri belirgin şekilde daha düşük ve
LDL-K’da azalma, normal karaciğer fonksiyonu olan hastalarda gözlenenden daha az olmuştur.
Hafif ila orta derecede karaciğer yetmezliği (Child-Pugh sınıf A ve B) olan hastalarda doz
ayarlaması gerekli değildir. LYPTİMZİA, şiddetli karaciğer yetmezliği (Child-Pugh sınıf C) olan
hastalarda çalışılmamıştır.
Diğer özel popülasyonlar
4.328 hastadan elde edilen veriler üzerinde bir popülasyon farmakodinamik analizi
gerçekleştirilmiştir. Yaş, vücut ağırlığı, cinsiyet, ırk ve kreatinin klirensi, inklisiran
farmakodinamiğini önemli ölçüde etkilememiştir. Bu demografik özelliklere sahip hastalar için
doz ayarlaması önerilmemektedir.
Farmakokinetik/farmakodinamik ilişki(ler)
Faz I klinik çalışmada, inklisiran farmakokinetik parametreleri ile LDL-K farmakodinamik etkileri
arasında bir ayrışma gözlenmiştir. Inklisiranın, RNA ile indüklenen sessizleştirici komplekse
(RISC) bağlandığı hepatositlere seçici olarak uygulanması, 9 saatlik plazma eliminasyon yarı ömrü
baz alındığında, beklenenin ötesinde daha uzun bir etki süresi ile sonuçlanır. LDL-K’yı düşürmede
maksimum etkiler 284 mg’lık bir dozla gözlenmiştir ve daha yüksek dozlar daha fazla etki
üretmemiştir.
5.3 Klinik öncesi güvenlilik verileri
Sıçanlarda ve maymunlarda yürütülen tekrarlı doz toksikoloji çalışmalarında, yan etki
gözlenmeyen seviyeler (NOAEL), maksimum insan maruziyetini önemli ölçüde aşan
12 / 14maruziyetlere neden olan subkutan olarak uygulanan en yüksek dozlar olarak tanımlanmıştır.
Toksikoloji çalışmalarından elde edilen mikroskobik gözlemler, sıçanların hepatositlerinde ve
maymunların lenf düğümü makrofajlarında vakuolasyonu ve maymunların hepatositlerinde ve
sıçanların ve maymunların böbreklerinde bazofilik granüllerin varlığını içermiştir. Bu gözlemler,
klinik laboratuvar parametrelerindeki değişikliklerle ilişkili değildir ve olumsuz olarak kabul
edilmez.
Inklisiran, Sprague-Dawley sıçanlarında veya TgRasH2 farelerinde inklisiranın klinik dozlarından
yeterince fazla dozlarda uygulanmasında karsinojenik etki göstermemiştir.
Bakteriyel mutajenisitenin değerlendirildiği, insan periferal kan lenfositlerinde in vitro
kromozomal aberasyon deneyi ve in vivo sıçan kemik iliği mikronükleus deneyi dahil olmak üzere
bir dizi testte inklisiran mutajenik veya klastojenik potansiyel sergilememiştir.
Sıçanlarda ve tavşanlarda yapılan üreme çalışmaları, maksimum insan maruziyetini önemli ölçüde
aşan en yüksek dozlarda, fetüste inklisirana bağı bir zarar oluştuğuna dair hiçbir kanıt
bulunmamıştır.
Inklisiran, gebelikten önce ve gebelik sırasında inklisirana maruz kalan erkek ve dişi sıçanların
fertilitesini veya üreme performansını etkilememiştir. Dozlar, klinik dozlardaki insan
maruziyetinden birçok kez daha fazla sistemik maruziyetlerle ilişkilendirilmiştir.
Inklisiran emziren sıçanların sütünde gözlemlenmiştir; bununla birlikte, emziren sıçanlarda
sistemik absorpsiyon kanıtı yoktur.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
Sodyum hidroksit (pH ayarlaması için)
Konsantre fosforik asit (pH ayarlaması için)
6.2 Geçimsizlikler
Geçimlilik çalışmaları bulunmadığından bu tıbbi ürün diğer tıbbi ürünlerle karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
Bu tıbbi ürün özel saklama koşulları gerektirmez. Dondurmayınız.
6.5 Ambalajın niteliği ve içeriği
İğne ve sert iğne korumalı piston tıpalı (bromobütil, florotek kaplı kauçuk) kullanıma hazır
enjektör içinde (Tip I cam) 1,5 ml çözelti.
13 / 14Bir adet kullanıma hazır enjektörlük ambalaj boyutu.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ilkelerine uygun olarak imha edilmelidir.
LYPTİMZİA, uygulamadan önce görsel olarak incelenmelidir. Çözelti berrak, renksiz ila soluk
sarı olmalı ve esasen partikül içermemelidir. Çözelti görünür partikül madde içeriyorsa, çözelti
kullanılmamalıdır.
7. RUHSAT SAHİBİ
Farmanova Sağlık Hizmetleri Limited Şirketi
Suryapı & Akel İş Merkezi, Rüzgarlıbahçe Mah. Şehit Sinan Eroğlu Cad. No:6, 34805 Kavacık,
Beykoz/İstanbul
8. RUHSAT NUMARASI
2024/242
9. İLK RUHSAT TARİHİ/RUHSAT YENİLEME TARİHİ
02.08.2024
10. KÜB’ÜN YENİLENME TARİHİ
14 / 14