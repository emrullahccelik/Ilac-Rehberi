1/14 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
PF NEPHRİCAMİNE %5. 4 amin o asit İ.V. infüzyon i çin çözelti  
 
2. KALİTATİF VE KANTİTATİF BİLEŞİM  
PF NEPHRİCAMİNE  kristalize amino asitler içeren, steril, hipertonik bir çözeltidir.  
 
Etkin madde(ler):  
Her 100 mL'lik çözeltide;  
- L-Histidin 0, 25 g  
- L-İzolösin * 0,56 g  
- L-Lösin * 0,88 g  
- Lizin * 0,64 g (L -Lizin Asetat 0, 90 g olarak)  
- L-Metiyonin * 0,88 g  
- L-Fenilalanin * 0,88 g  
- L-Treonin * 0,40 g  
- L-Triptofan * 0,20 g  
- L-Valin * 0,64 g  
- L-Sistein HCI.H 20 < 0, 020 g  
 
pH: 6, 5 (Glasiyal asetik asit ile  ayarlanmıştır).  
Ozmolarite: 435 mOsm/L itre  
Elektrolit yoğunlukları (mEq/L itre): Sodyum 5; Klorür < 3; Asetat: yaklaşık 44 (asetik asit ve 
lizin asetattan)   
 
Yardımcı maddeler:  
Her 100 mL çözeltide;  
Sodyum bi sülfit (antioksidan olarak) < 0, 05 g  
 
Yardımcı maddeler için bölüm 6.1’e bakınız.  
 
3.FARMASÖTİK FORM  
İntravenöz infüzyon için çözelti.  
Renksiz, berrak, partikülsüz, kokusuz, steril bir çözeltidir.  
 
4. KLİNİK ÖZELLİKLER  
4.1. Terapötik endikasyonlar  
PF NEPHRİCAMİNE , yetişkin ve çocuk üremik hastalarda, özellikle oral yoldan beslenmenin 
yapılamadığı ya da yetersiz kaldığı durumlarda, diğer önlemlerle birlikte, gerekli besinsel 
desteği sağlamak amacıyla kullanılır.  
 
 2/14 
 4.2. Pozoloji ve uygulama şekli  
Pozoloji / Uygulama sıklığı ve süresi:  
Böbrek yetmezliğinde nütrisyonel tedavinin amacı, böbreklerin metabolik ürünleri dışarı atma 
kapasitesini fazla aşmadan, vücuttaki protein sentezini sağlamak için, yeterli miktarda amino 
asit ve k alori vermek esasına  dayanır.  
 
Esansiyel amino asitlerle günde 3 gram azot ve yeterli miktarda kalori verilmesiyle stabil 
durumdaki kronik üremili hastaların çoğunda azot dengesi sağlanabilir. Ağır ya da akut üremili 
hastalarda diyaliz uygulananlarda, azot gereksinimi daha y üksek olmakla birlikte, bu tür 
hastalarda sıvı alımının sınırlı olması gereği ve glukoz intoleransı nedeniyle ek azot 
sağlanamaz.  
 
Azot dengesi ve günlük vücut tartısı gibi hastanın bireysel amino asit gereksinimini tayin 
etmeye yarayan alışılmış yöntemle rin üremik hastada uygulanımı ve yorumlanması güçtür. Bu 
nedenle, dozajın saptanmasında, hastanın tolere edebileceği sıvı, dekstroz ve azot miktarlarıyla 
tedaviye verdiği metabolik ve klinik yanıt yol gösterici nitelik kazanır. Genelde esansiyel amino 
asit infüzyonlarıyla, kanda üre azotunun artış hızı azalır. Ancak diyetle fazla protein alımı ya 
da protein katabolizmasının artışı bu yanıtı değiştirebilir.  
 
Erişkinlerde doz:  
Genel olarak günde 250 -500 mL PF NEPHRİCAMİNE  verilir. Bu miktar PF 
NEPHRİCAMİNE , hastaya 13,4 – 26,8 gram esansiyel amino asit içinde 1 ,6 – 3,2 gram azot 
sağlar.  
 
Hastaya ayrıca yeterli miktarda kalori verilmelidir. Örneğin, 250 mL PF NEPHRİCAMİNE  
çözeltisi, 500 mL % 70'lik dekstroz çözeltisi ile karıştırıl dığında, % 1, 8 PF NEPHRİCAM İNE 
ve % 47 dekstroz içeren bir çözelti elde edilir. Bu çözeltinin kalori: Azot oranı 744:1'dir.  
 
Periferik venlerden uygulanacak çözeltilerin ozmolaritesi, normal serum ozmolaritesinin iki 
katı olan 718 mOsmol/ L’den fazla olmamalıdır.  
 
Çocuklarda doz:  
Başlangıçta, günlük toplam doz düşük olmalı ve yavaşça artırılmalıdır. Serum amonyak ve 
plazma amino asit düzeylerinde klinik olarak anlamlı artışların görülmemesi için, özellikle çok 
küçük çocuklarda doz arttırılırken sık aralıklarla laboratuvar ölçümleri  ve klinik izlem 
yapılması önerilir. PF NEPHRİCAMİNE 'in maksimum dozu günde kilo başına 1 gram 
esansiyel amino asitten fazla olmamalıdır. Pediyatrik hastalarda periferik venlerden 
uygulanacak çözeltilerin ozmolaritesi, normal serum ozmolaritesinin iki katı  olan 718 
mOsmol/ L’den fazla olmamalıdır.  
 
Çocuklarda PF NEPHRİCAMİNE  kullanımı, herhangi bir amino asit çözeltisi nin pediyatrik yaş 
grubunda kul lanımında dikkat edilmesi gereken konular a dikkat edilerek yapılmalıdır. 
Uygulanacak miktar vücut ağırlığına göre belirlenmelidir.  
 3/14 
 Parenteral beslenmenin uzadığı durumlarda (5 günden uzun) esansiyel yağ asidi eksikliği 
oluşmaması için amino asit çözeltileri ile yağ emülsiyonlarının beraberce kullanımı da 
düşünülmelidir. Yağ i çermeyen total parenteral beslenmenin uzaması durumunda, olası bir 
esansiyel yağ asidi eksikliğini erkenden fark edebilmek için serum lipid düzeyleri yakından 
izlenmelidir.  
 
Bazı hastalara ek elektrolit verilmesi gerekebilir. Seyreltilmemiş PF NEPHRİCAMİN E 
çözeltisinin litresinde 5 mEq sodyum vardır. PF NEPHRİCAMİNE  tedavisi sırasında, 
hastaların serumunda yükselmiş olan potasyum, fosfor ve magnezyum düzeyleri düşer. 
Yükselmiş elektrolit düzeylerinin düşmesi bir çok hastada ve özellikle akut böbrek 
yetmezl iğinde yararlı olmasına rağmen bazı durumlarda tedaviyle elektrolitlerin aşırı azalması 
görülebilir.  
 
Özellikle kalp aritmisi ve dijital toksisitesi gösteren hastalarda bu azalmış kan elektrolitlerinin 
yerine konması gerekebilir. Anüri ve oligüri dönemler inde, elektrolitlerinin serum değerleri 
normalin alt sınırında olsa bile, hastalara elektrolit v erilirken dikkatli olmalıdır.  
 
Elektrolit eklemesi sırasında elektrolitlerin PF NEPHRİCAMİNE  / hipertonik dekstroz 
karışımıyla geçimliliği dikkate alınmalıdır;  presipitasyon olmaması için kalsiyum ve fosfat gibi 
geçimsizlik olasılığı bulunan elektrolitler başka şişelerle verilebilir. Hiperkloremik asidozla 
diğer metabolik asidozlarda, bikarbonat prekürsörü olarak, sodyum ve potasyumun asetat 
tuzları kullanılmalı dır. Hastanın günlük elektrolit alımı hesaplanırken, PF 
NEPHRİCAMİNE ’in elektrolit içeriği dikkate alınmalıdır. Magnezyum ve fosfat dahil, serum 
elektrolitleri sık sık kontrol edilmelidir.  
 
Hastanın beslenmesi esas olarak parenteral beslenmeyle oluyorsa, özellikle suda eriyenler 
olmak üzere ek vitamin verilmelidir.  
 
Başlangıçta infüzyon hızı genelde saatte 20 -30 mL gidecek şekilde yavaş olmalıdır. Daha sonra 
doz her 24 saatte bir 10 mL/saat arttırılarak saatte 60 -100 mL'lik maksimum doza çıkılabilir. 
Uygu lanan doz, günlük planlanan miktarın gerisinde kaldığında, buna yetişmeye 
çalışılmamalıdır.  
 
Uygulama hızı hastanın azot, sıvı ve glukoz toleransına göre ayarlanır. Üremik hastalarda, 
özellikle periton diyalizi tedavisi altındaysa glukoz toleransı sık gör ülen bir durumdur ve 
dışarıdan ayrıca insülin verilmesi gerekebilir. Kan glukoz düzeyi sık sık ölçülmelidir. Rebound 
hipoglisemiyi önlemek için, hipertonik dekstrozun kesilmesinden sonra % 5 dekstroz çözeltisi 
ile devam edilmelidir.  
 
Uygulama şekli:  
Esan siyel amino asitlerle dekstrozun hipertonik karışımları, ucu vena cava superior'da bulunan 
bir santral ven kateteri aracılığıyla güvenilir bir biçimde, devamlı infüzyon şeklinde verilebilir.  
 4/14 
 Parenteral yoldan kullanılacak ilaçlar, uygulanmadan önce içler inde yabancı cisim bulunması 
ya da renk değişimi açılarından incelenmelidir.  
 
Geçimsiz eklemelerden kaçınılmalıdır. Eczacınıza danışınız.  
 
Özel popülasyonlara ilişkin ek bilgiler  
Böbrek yetmezliği:  
Böbrek fonksiyon bozukluğu durumlarında amino  asit uygulanması, yükselmiş olan kan üre 
azotunu daha da yükseltebilir. Bu tür hastalarda, birikmiş ürenin vücutta yeniden ütilize 
edilmesini sağlayabilmek için, bu hastalara, yeterli kaloriyle birlikte, minimal miktarlarda 
esansiyel amino asitler verilme li, esansiyel olmayan azot alımı ise ileri derecede kısıtlanmalıdır 
(Bkz. Bölüm 4.4 : Özel kullanım uyarıları ve önlemleri ). PF NEPHRİCAMİNE , kristalize 
esansiyel amino asitler ve histidin içerir ve üremik hastalarda esansiyel amino asit olarak kabul 
edilen  histidin dahil bu hastalar için önerilen esansiyel amino asitleri sağlar (Bkz. Bölüm 5 : 
Farmakolojik özellikleri ).  
 
Karaciğer yetmezliği:  
Karaciğer yetmezliği olan hastalarda genel kullanım amaçlı amino asit çözeltilerinin verilmesi, 
plazma amino asit d engesizliğine, hiperamonyemiye, pre -renal azotemiye, stupor ve komaya 
yol açabilir.  
 
Bu nedenle parenteral beslenmeye gereksinimi olan ve genel amaçlı amino asit infüzyonlarını 
tolere edemeyen karaciğer hastalıklarında gerekli besinsel desteği sağlamak am acıyla özellikle 
formüle edilmiş ( PF K -CAMİNE  vb gibi) çözeltiler kullanılmalıdır.  
 
Pediyatrik popülasyon:  
Başlangıçta toplam günlük doz düşük olmalı ve giderek arttırılmalıdır. Serum amonyak ve 
plazma amino  asit düzeylerindeki klinik olarak önemli yükselmelerden kaçınmak için doz 
arttırıldıkça özellikle çok küçük çocuklarda laboratuvar ve klinik izlemenin daha sık yapılması 
önerilir. Günde kilo başına 1 gramdan yüksek esansiyel amin o asit uygulanması önerilm ez.  
 
Çocuklarda periferik venlerden uygulanacak çözeltilerin ozmolaritesi, normal serum 
ozmolaritesinin iki katı olan 718 mOsmol/ L’den fazla olmamalıdır.  
 
Çocuklarda, özellikle yüksek dozda PF NEPHRİCAMİNE  uygulanımı hiperamonyemiye yol 
açabilir. Özellik le yenidoğan ya da düşük doğum ağırlıklı süt çocuklarında, PF 
NEPHRİCAMİNE  uygulanımı plazma amino asit düzeylerinde yükselmeye (örn . 
hipermethiyonemi) ve hiperamonyemiye yol açabilir. Bu çok küçük yaş grubunda bebek ve 
çocuklar için özel olarak formüle ed ilmiş (PF PEDİATRİAMİNE ) amino asit çözeltilerinin 
kullanımı düşünülmelidir.  
 
Çocuklarda PF NEPHRİCAMİNE  kullanımı, herhangi bir amino asit çözeltisin in pediyatrik yaş 
grubunda kull anımında dikkat edilmesi gereken konulara dikkat edilerek yapılmalıdır. 
Uygulanacak miktar vücut ağırlığına göre belirlenmelidir.  5/14 
 Yenidoğanda hiperglisemi riski nedeniyle kan şekeri takibiyle uygulanmalıdır.  
 
Geriyatrik popülasyon:  
PF NEPHRİCAMİNE ’in içeriğindeki etkin maddeler için  yaşlılarda kullanımıyla ilişkili 
çalışma ya pılmamıştır. Yaşlı hastaların, daha genç olanlara göre  sıvı yüklenmesi ve elektrolit 
dengesizliklerine daha yatkın olduğu bilinmektedir. Bu durum yaşlı popülasyonda daha sık 
görülen böbrek fonksiyonlarında bozulmayla ilişkili olabilir. Sonuç olarak yaşlıla rda sıvı -
elektrolit tedavileri sırasında dikkatle izlem yapılması gerekliliği daha fazladır. Tüm parenteral 
beslenme uygulamaları sırasında, yaşlılar dahil tüm hastalarda doz hekim tarafından vücut 
ağırlığı, klinik durum ve izleme sırasında yapılan laborat uvar testlerinin sonuçlarına göre 
vakadan vakaya bireysel olarak belirlenmelidir. Belirlenmiş özel bir geriyatrik dozu 
bulunmamaktadır.  
 
4.3. Kontrendikasyonlar  
- Ağır, düzeltilmemiş elektrolit ve asit - baz dengesizliği olan hastalar.  
- Hiperamonyemi duruml arı.  
- Dolaşan kan hacminin kritik düzeyin altına düştüğü haller.  
- Doğuştan amino asit metabolizması bozuklukları.  
- Çözeltideki amino asitlerden bir ya da daha fazlasına aşırı duyarlılığı olanlar.  
 
4.4. Özel kullanım uyarıları ve önlemleri  
DİKKAT: Bu ürün toksik olabilen alüminyum içermektedir . Böbrek fonksiyonunun bozuk 
olduğu durumlarda parenteral uygulamanın uzun süreli olması ile alüminyum toksik düzeye 
ulaşabilir. Prematüre yenidoğanlar böbrekleri tam gelişmediğinden özellikle risk altındadır v e 
alüminyumu tutan kalsiyum ve fosfata büyük miktarda gereksinim duyar.  
 
Araştırmalar, prematüre yenidoğanlar da dahil olmak üzere, böbrek fonksiyonu bozulmuş 
hastalarda günde kilogram başına 4 -5 mikrogram üzerindeki dozlarda verilen parenteral 
alüminyumu n santral sinir sistemi ve kemik toksisitesine yol açan düzeyde alüminyum 
birikimine sebep olduğunu göstermiştir. Daha düşük uygulama hızlarında bile doku birikimi 
görülebilir.  
 
Bu ürün antioksidan olarak sodyum bisülfit içermektedir. Sülfit bazı duyarlı kişilerde alerjik 
tipte reaksiyonlara, anafilaksiye ya da ağır ve yaşamı tehdit eden astım atağına yol açabilir.  
 
Toplumda sülfit e karşı duyarlılığın genel yaygınlığı bilinmemekle birlikte çok düşük olduğu 
tahmin edilmektedir. Sülfit duyarlılığı astımı ol an kişilerde olmayanlara göre daha sık 
görülmektedir.  
 
Santral venöz beslenmeyi etkili ve güvenilir bir biçimde uygulayabilmek için, beslenme 
konusunda olduğu kadar, tedavi sırasında gelişebilecek komplikasyonları tanıma ve tedavi etme 
konularında da yete rli bilgi ve deneyim gerekmektedir. Santral venöz beslenme tedavisinin 6/14 
 izlenmesi sırasında sık sık laboratuvar tetkiki ve klinik değerlendirmeler yapılmalıdır. 
Laboratuvar tetkiklerinde kan şeker düzeyi, serum proteinleri, böbrek ve karaciğer fonksiyon 
testleri ile asit -baz ve sıvı dengesiyle ilgili değerlendirmeler yer almalıdır. Hastanın durumuna 
göre diğer testler de yapılabilir.  
 
PF NEPHRİCAMİNE , böbrek hastalarında, diyalizin ve genel olarak kabul görmüş tedavilerin 
yerini alamaz.  
 
Enjektabl amino as it çözeltilerinin pediyatrik hastalarda etkinlik ve güvenliği kontrol grubu 
olan usulüne uygun çalışmalarla gösterilmemiştir. Ancak tıbbi literatürde enjektabl amino asit 
çözeltilerinin azot kaybı ya da negatif azot dengesi olan pediyatrik hastaların tedav isinde 
yardımcı olarak başarıyla kullanıldığı gösterilmiştir. Çocuklarda uygulanacak çözeltilerin 
ozmolaritesi, normal serum ozmolaritesinin iki katı olan 718 mOsmol/ L’den fazla olmamalıdır.  
 
Çocuklarda, özellikle yüksek dozda PF NEPHRİCAMİNE  uygulanımı h iperamonyemiye yol 
açabilir. Özellikle yenidoğan ya da düşük doğum ağırlıklı süt çocuklarında, PF 
NEPHRİCAMİNE  uygulanımı plazma amino asit düzeylerinde yükselmeye (örn . 
hipermethiyonemi) ve hiperamonyemiye yol açabilir. Bu çok küçük yaş grubunda bebek ve 
çocuklar için özel olarak formüle edilmiş amino asit çözeltilerinin kullanımı düşünülmelidir.  
 
PF NEPHRİCAMİNE  ve hipertonik dekstrozla tedavi sırasında kanda klinik açıdan anlamlı 
hipokalemi, hipofosfatemi ya da hipomagnezemi ortaya çıkabilir ve replasma n tedavisi 
gerekebilir.  
 
Belirgin karaciğer yetmezliği ve karaciğer koması hastalarına herhangi bir formda azot 
verilmesi, plazma amino asit değerlerinde dengesizliğe, hiperamonyemiye ya da santral sinir 
sistemi bozukluklarına yol açabilir. Bu nedenle PF NEPHRİCAMİNE  bu tür hastalarda dikkatle 
kullanılmalıdır.  
 
Bu çözeltilerin damar yoluyla uygulanması sırasında, hastada sıvı ve/veya solüt yüklenmesi, 
buna bağlı olarak da, serum elektrolit yoğunluklarında dilüsyon , vücutta aşırı sıvı toplanması, 
akciğerde konjesyon ya da ödem gelişebilir. Dilüsyon riski, çözeltilerin elektrolit içeriği ile ters 
orantılıdır. Periferik ve pulmoner ödemle birlikte konjesyon durumlarına yol açan solüt 
yüklenmesi ise, çözeltilerin elekt rolit içeriği ile doğru orantılıdır.  
 
Uygulanacak amino asitler, hastanın beslenme durumuna uygun konservatif dozlarda olmalıdır.  
 
Uzun süreli parenteral beslenmelerde ya da hastanın genel durumunun gerektirdiği durumlarda, 
sıvı dengesi, elektrolit yoğun luğu ve asit -baz dengesindeki değişiklikleri saptamak için belirli 
aralıklarla klinik değerlendirmeler ve laboratuvar tetkikleri yapılmalıdır. Normal değerlerden 
aşırı sapmalar ek elektrolit suplemanlarının kullanılmasını gerektirir.  
 
Böbrek yetmezliği ha stalarında, birikmiş ürenin vücutta yeniden ütilize edilmesini 
sağlayabilmek için, bu hastalara, yeterli kaloriyle birlikte, minimal miktarlarda esansiyel amino 7/14 
 asitler verilmeli, esansiyel olmayan azot alımı ise ileri derecede kısıtlanmalıdır. Metabolik 
yönden etkili, konsantre kalori kaynağı olarak hipertonik dekstroz çözeltilerinin kullanılması 
uygundur.  
 
Böbrek yetmezliği hastalarında sıvı dengesi yakından izlenerek özellikle kalp yetmezliği de 
olan hastalarda, dolaşımın aşırı yüklenmemesine dikkat edi lmelidir.  
 
Anoksik durumlarda, miyokart dokusu serbest yağ asitlerini ütilize edemediğinden, enerji 
gereksinimini anaerobik olarak, glukojen ya da glukozdan sağlar. Bu nedenle miyokart 
enfarktüslü hastalarda, amino asit çözeltileri daima dekstrozla birlik te verilmelidir.  
 
İleri derecede hipertonik çözeltiler, santral bir vene ve tercihan ucu superior vena cava'ya 
yerleştirilmiş intravenö z bir kateterle verilmelidir.  
 
Glukoz intoleransı olan diyabetik ya da pre -diyabetik hastalarla üremik hastalara özelli kle de 
bu hastalar periton diyalizi tedavisi görüyorsa hipertonik dekstroz verilirken özel dikkat gerekir. 
Bu tür hastalarda ağır hiperglisemiyi önlemek için insülin uygulanması gerekebilir.  
Hastanın kullanabileceğinden daha hızlı glukoz verilmesi, hiperg lisemi, koma ve ölüme yol 
açabilir.  
 
Karbonhidratsız amino asit uygulanımı kanda keton cisimlerinin artışına yol açabilir. 
Karbonhidrat verilerek ketoneminin düzeltilmesi mümkündür.  
 
Hipertonik dekstroz infüzyonunun ani kesilmesi rebound hipoglisemiye yo l açabilir.  
 
PF NEPHRİCAMİNE  ani ısı değişikliklerine maruz kalırsa amino asitlerin geçici 
kristalizasyonu görülebilir. Şişenin bir dakika kadar çalkalanmasıyla bu kristaller yeniden 
çözünür. Kristallerin çözünmediği çözeltiler kullanılmamalıdır.  
 
Çözeltiye karıştırılan ilave maddelerin bulunmasına bağlı bir geçimsizliğin anlaşılabilmesi için 
son karışım, karıştırma işleminden hemen sonra, uygulama öncesinde ve uygulama sırasında 
bulanıklık ve çökeltiler açısından kontrol edilmelidir.  
 
Yalnızca ber rak ve vakumu bozulmamış şişelerde bulunan çözeltiler kullanılmalıdır.  
 
İlaç litresinde 25 μg/ L’den az alüminyum içerir.   
 
Santral venöz beslenmede dikkat edilecek konular:  
Santral venöz kateter uygulaması, tekniğini ve komp likasyonlarını  bilen kişiler 
tarafından yapılmalıdır.  
 
Santral venöz beslenme, çözelti hazırlanması, uygulama ve hasta takibi işlemleri dikkatle 
uygulandığında önlenebilen ya da azaltılabilen komplikasyonlara sahiptir. Tüm işlemler 
deneyimli kişiler tarafından güncel t ıbbi bilgilere uygun olarak yapılmal ıdır.  8/14 
  
Bu tedavi yönteminin komplikasyonları, ürünün kısa ürün bilgileri kapsamının dışında olmakla 
birlikte, aşağıda güncel tıp literatürlerinden derlenmiş bir özet sunulmaktadır.  
 
Teknik: Santral venöz bir kateterin yerleştirilmesi cerrahi bir işlemdir. Santral vene çeşitli 
kateter yerleştirme teknikleri ve komplikasyonları bilinmelidir. Kateter yerleştirme 
tekniklerinin ayrıntıları tıbbı literatürde bulunmaktadır. Kateterin yeri, en iyi şekilde radyolojik 
kontrol ile  saptanır. Santral ven kateterlerinin yerleştirilmesi tekniği ile ilgili komplikasyonlar 
arasında pnömotoraks, hemotoraks, hidrotoraks, arter ponksiyonu ve yırtılması, brakiyal 
pleksus zedelenmesi, kateterin yanlış yerleştirilmesi, arteriyo -venöz fistül, f lebit, tromboz, hava 
ve kateter embolisi bildirilmiştir.  
 
Septik: Santral venöz beslenme tedavisi sırasında sepsis riski vardır. Kontamine çözeltiler ve 
infüzyon kateterleri enfeksiyon kaynağı olabildiklerinden, çözeltilerin hazırlanması, 
kateterlerin yer leştirilmesi ve bakımı aseptik koşullar altında yapılmalıdır.  
 
Çözeltiler hastane eczanesinde laminar akım kabininde hazırlanmalıdır. Hazırlanmadaki en 
önemli faktör kontaminasyonun önlenmesi amacıyla aseptik bir tekniğin uygulanmasıdır.  
 
Parenteral besl enme çözeltileri hazırlandıktan sonra en kısa sürede uygulanmalıdır. Bekletme, 
gerekli durumlarda, sadece çok kısa süre için ve buzdolabı koşullarında olmalıdır. Tek bir şişe 
ve set 24 saatten daha uzun bir süre takılı kalmamalıdır.  
 
Santral venöz beslenm e sırasında gelişebilen sepsis tedavisi için tıbbi literatür gözden 
geçirilmelidir. Tedavide özet olarak, uygulanan çözelti ve setin yenileriyle değiştirilmesi, eski 
çözelti ve setten bakteriyolojik kültür yapılması önerilir. Sepsis devam eder ve başka bir  
enfeksiyon kaynağı saptanamazsa, venöz kateter çıkarılmalı, ucundan kültür yapılmalı, ateş 
düştükten sonra yenisi yerleştirilmelidir. Spesifik olmayan, pro filaktik antibiyotik tedavisi 
öğütlenmemektedir. Klinik deneyimlere göre, genellikle enfeksiyonun pr imer kaynağı olarak 
kateterler bulunmaktadır.  
 
Metabolik: Literatürde bildirilen metabolik komplikasyonlar şunlardır: Metabolik asidoz, 
hipofosfatemi, alkaloz, hiperglisemi ve glukozüri, osmotik diürez ve dehidratasyon, yükselmiş 
karaciğer enzimleri, hipo  ve hipervitaminoz, elektrolit dengesizlikleri ve çocuklarda 
hiperamonyemi. Bu komplikasyonları önlemek ya da en aza indirebilmek için venöz 
beslenmenin özellikle ilk günlerinde sık klinik ve laboratuvar değerlendirmeleri yapılmalıdır.  
  
Böbrek yetmezliği olan hastalarda alınması gereken özel önlemler:  
Böbrek yetmezliği hastalarında bulunan metabolik bozukluklar nedeniyle bu hastalarda 
laboratuvar kontrollerinin sık yapılması gerekir. Sık rastlanan komplikasyonlardan olan 
hiperglisemi böbrek yetmezliğinde glukozüri olarak görülmez. Hastaya gerekli dekstroz ve 
insülini tayin edebilmek için, kan glukozuna sık, bazen her 6 saatte bir bakılmalıdır.  
 9/14 
 Başarılı bir tedavi sırasında, serumdaki potasyum, fosfor ve magnezyum düzeyleri hızla düşer. 
Gerektiğinde, bu i yonlardan eksilmiş olanlarını yerine koymalıdır. Dijitalize hastalarda ya da 
kardiyak aritmi gösterenlerde, hipopotasemiden kaçınmak için özel dikkat gösterilmelidir.  
 
Pediyatrik hastalarda alınması gereken özel önlemler:  
Klinik deneylerin sınırlı olması  nedeniyle, PF NEPHRİCAMİNE , pediatrik hastalarda ve 
özellikle düşük doğum ağırlıklı çocuklarda büyük bir dikkatle uygulanmalıdır.  
 
Pediyatrik  hastalar ve bunlardan özellikle ağır beslenme bozukluğu gösterenler, sık olarak, 
klinik ve laboratuvar kontrolleriyle izlenmeli, çözeltinin başlangıçtaki günlük dozu düşük 
tutulmalı ve doz artırımı yavaş yapılmalıdır. Günde kilo başına 1 gram esansiyel am ino asitten 
yüksek PF NEPHRİCAMİNE  dozları kullanılmamalıdır.  
 
Özellikle yenidoğan ya da düşük doğum ağırlıklı süt çocuklarında olmak üzere çocuklar için 
özel olarak formüle edilmiş  (PF PEDİATRİAMİNE)  amino  asit çözeltilerinin kullanımı 
düşünülmelidir. Bu çok küçük yaş grubunda PF NEPHRİCAMİNE  kullanılacaksa plazma 
amino asit düzeyleri ile serum amonyak düzeyleri sık sık  ölçülerek hasta yakından izlenmelidir.  
 
Yenidoğan bebekler ile düşük doğum ağırlıklı ya  da sepsisli bebeklerde hipertonik dekstroz 
daha yüksek bir hiperglisemi riski taşıdığından, bu çocuklarda kanda glukoz ölçümleri daha sık 
yapılmalıdır.  
 
PF NEPHRİCAMİNE ’de arginin bulunmaması, bebeklerde hipe ramonyemi riskini artırabilir.  
 
Çocuklarda so n karışımın ozmolaritesi, normal serum ozmolaritesinin iki katı olan 718 
mOsmol/ L’den fazla olmamalıdır.  
 
Bu tıbbi ürün  her 500 mL’sinde 4 mmol sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır.  
 
4.5. Diğer tıbbi ürünler ile etkileşimler ve diğer etkileşim şekilleri  
Bildirilen bir etkileşimi yoktur. Ancak, birlikte kullanılacak ilacın bir geçimsizliği olup 
olmadığı gözden geçirilmelidir.  
 
Ek ilaç eklenirken aseptik teknik kullanılmalıdır. Ekleme sonr ası oluşan çözeltinin iyice 
karışması sağlanmalıdır. Ekleme yapılan çözeltiler saklanmamalı ve mümkün olan en kısa 
süred e kullanılmalıdır.  
 
4.6. Gebelik ve laktasyon  
Genel tavsiye:  
Gebelik kategorisi: C  
 
Çocuk doğurma potansiyeli bulunan kadınlar / doğum kontrolü (kontrasepsiyon)  
Bilinen olumsu z bir etkisi bulunmamaktadır.  10/14 
  
Gebelik dönemi  
PF NEPHRİCAMİNE ’in etkin maddeleri için gebe ka dınlarda kullanımına ilişkin yeterli veri 
mevcut değildir.  
 
Hayvanlar üzerinde yapılan çalışmalar, gebelik /ve -veya/ embriyonal/fetal gelişim /ve-
veya/doğum /ve -veya/ doğum sonrası gelişim üzerindeki etkiler bakımından yetersizdir ( Bkz. 
Bölüm  5.3.). İnsanlara yönelik potansiyel risk bilinmemektedir.  
 
PF NEPHRİCAMİNE  doktor tarafından gerekli görülmediği sürece geb e kadınlarda 
kullanılmamalıdır. Çözelti ancak kesin gerekli olduğunda ve başka bir seçenek yoksa gebelere 
uygulanmalıdır.  
 
Laktasyon dönemi  
İlacın anne sütüyle salgılanıp salgılanmadığı bilinmemektedir. Birçok  ilaç anne sütüyle 
salgılandığından, emziren bir anneye PF NEPHRİCAMİNE  uygulanırken dikkat edilmelidir.  
 
Üreme yeteneği / Fertilite  
Bilinen olumsuz bir etkisi bulunmamaktadır.  
 
4.7. Araç ve makine kullanımı üzerindeki etkiler  
Bilinen bir etkisi yoktur.  
 
4.8. İstenmeyen etkiler  
Görülen advers i laç reaksiyonlarının sıklık sınıflandırması şu şekildedir: Çok yaygın (≥1/10); 
yaygın (≥ 1/100 ila < 1/ 10); yaygın olmayan (≥ 1/ 1.000 ila < 1/ 100); seyrek (≥1/ 10.000 ila < 
1/ 1.000), çok seyrek, izole raporlar dahil (< 1/ 10.000); bilinmiyor (eldeki ve rilerden hareketle 
tahmin edilemiyor).  
 
Kan ve lenf sistemi hastalıkları  
Bilinmiyor:  Akut hemolitik anemi  
Fosfor eksikliği doku oksijenasyonunun bozulmasına ve hemolitik anemiye yol 
açabilir.  
 
Metabolizma ve beslenme hastalıkları  
Bilinmiyor:  Hiperamonyemi, plazma amino asit düzeylerinde yükselme (hipermethionemi)  
Ağır mide -bağırsak kanaması olan hastalarda, üremik olmayan süt çocukları ve 
küçük çocuklara esansiyel amino asit çözeltilerinin uygulanımı ya da 
önerilenden daha yüksek dozların kul lanılması sonucu hiperamonyemi 
olabileceği bildirilmiştir.  
 
Bebeklerde özellikle yüksek doz uygulamada plazma amino asit düzeylerinde de 
yükselme (hipermethionemi) olabileceği bildirilmiştir. Böyle durumlarda, 11/14 
 infüzyon  kesildikten sonra, serumda yükselmiş amonyak ve amino asit düzeyleri 
ve bu yükselmelere bağlı klinik bulgular ortadan kalkar.  
 
Kas-iskelet bozuklukları, bağ doku ve kemik hastalıkları  
Bilinmiyor:  Tetani, kramp  
Kalsiyuma göre fazla fosfor verilmesi, hip okalsemiye bağlı olarak tetani, kramp 
ve adale eksitabilit esinin artışına yol açabilir.  
 
Genel bozukluklar ve uygulama bölgesine ilişkin hastalıklar:  
Bilinmiyor:  Ateş yükselmesi, enjeksiyon yerinde enfeksiyon, venöz tromboz ve 
hipervolemi*.  
 
* Çözeltin in uygulama tekniğine bağlı yan etkiler  
 
Çözeltiye eklenen iyonlardan birinin fazlalığı ya da eksikliğinde çeşitli belirtiler olabilir. Bu 
nedenle kan elektrolitleri sık kontrol edilmelidir.  
 
Yan etkiler geliştiğinde infüzyon hemen kesilmeli, hasta yenid en değerlendirilmeli, uygun 
tedavi önlemleri alınmalı ve gerekli görüldüğünde incelenebilmesi için artan çözelti 
saklanmalıdır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensupları herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0312 218 35 99  
 
4.9. Doz aşımı ve tedavisi  
Parenteral sıvı tedavisi sırasında hastada aşırı sıvı ya da solüt  yüklenmesi olursa, hastanın 
durumu yeniden değerlendir ilerek uygun tedavi yapılmalıdır.  
 
5. FARMAKOLOJİK ÖZELLİKLER  
5.1. Farmakodinamik özellikler  
 
Farmakoterapötik Grubu : Parenteral Beslenme Çözeltileri  
 
ATC kodu : B05BA01  
 
PF NEPHRİCAMİNE , kristalize esansiyel amino asit ler ve histidin içeren, steril bir çözeltidir. 
Çözeltinin 250 mL’si organizmaya verildiğinde, Rose tarafından önerilen günlük esansiyel 
amino asitleri ve üremik hastalarda, esansiyel amino asit olarak kabul edilen histidind en 625 
mg sağlar. Çözeltinin 250 mL’si 14 gram amino asit ve 10 gram proteine eş değer miktarda 1, 6 
gram azot içerir.  
 12/14 
 Enerji kaynağı olarak kullanılacak hipertonik dekstroz çözeltilerinin yanı sıra , elektrolitler, 
vitamin ve minerallerle desteklenerek uyg ulanan PF NEPHRİCAMİNE , böbrek hastalarında, 
ufak bir sıvı hacmi içinde, esansiyel yağ asitleri dışında, total parenteral beslenmenin tüm 
gereksinmelerini karşılar.  
 
PF NEPHRİCAMİNE  ve hipertonik dekstroz infüzyonu, hücrelerin metabolik dengesini 
düzeltme ye yönelik, protein sentezi için gerekli esansiyel amino asitleri ve kaloriyi sağlar. 
Böbrek fonksiyonu bozulmuş hastalarda, bu besin maddelerinin verilmesiyle kanda üre 
azotunun artış hızı azalır ve bu hastalarda, potasyum, magnezyum ve fosfor dengesinin 
bozulması en alt düzeye indirilir.  
 
Hayvanlar üzerinde yapılan deneysel araştırmalarda elde edilen sonuçlara göre, kalorik 
maddelerle birlikte organizmaya verilen esansiyel amino asitler, yıkıntı ürünlerinden oluşan üre 
azotunun, yeni sentez edilen amino asitlerin bünyesine girmesini kolaylaştırmaktadır.  
 
Geri dönüşlü akut böbrek yetmezliğinde bulunan ve böbrek dışı komplikasyonları sınırlı 
düzeyde kalmış hastalarda, PF NEPHRİCAMİNE  ve hipertonik dekstroz uygulanımından 
sonra, serumdaki kreatinin düzeyler inin hızla azalması, tedaviye bağlı olarak, bu hastalarda 
böbrek fonksiyonlarının daha erken bir dönemde başlayabileceğini göstermektedir. PF 
NEPHRİCAMİNE  ve hipertonik dekstroz çözeltisi, hastalara gerekli besinsel desteği 
sağlamanın yanısıra, biyokimyasa l iyileşmeyi ve böbrek fonksiyonlarının daha erken 
başlamasını kolaylaştırarak, akut böbrek yetmezliğindeki morbiditeyi azaltır.  
 
Parenteral beslenme sırasında, lizin asetattan kaynaklanan asetat iyonlarının, böbrek ve 
solunum fonksiyonları normal olduğu sürece, net asit -baz dengesini bozmayacağı 
düşünülmektedir. Klinik gözlemler  bu görüşü desteklemektedir.  
 
PF NEPHRİCAMİNE  içinde bulunan sodyum ve klorür iyonları, klinik anlam taşıyacak 
miktarda değildir.  
 
5.2. Farmakokinetik özellikler  
 
Genel özellikl er:  
İntravenöz olarak verilen amino asitlerin farmakokinetiği, ağız yoluyla alınan amino 
asitlerinkiyle temel olarak aynıdır. Ancak gıdalardaki proteinlerden gelen amino asitler, 
sistemik dolaşıma ulaşmadan önce portal venden geçerler.  
 
Emilim:  
İntravenöz yoldan uygulanan ilaçların içindeki etkin maddeler uygulamadan hemen sonra 
maksimum plazma konsantrasyonlarına ulaşır.  
 
Dağılım:  
İntravenöz olarak uygulanan amino asitler doku absorpsiyo nu ile hızla kandan uzaklaştırılır lar 
ve yine burada hızl a metabolize edilirler (protein sentezi, oksidasyon).  13/14 
  
Biyotransformasyon:  
İntravenöz olarak uygulanan amino asitler, barsaktan emilen amino asitlere benzer bir şekilde 
ve oranda metabolize olurlar. Protein sentezindeki kullanımlarına ek olarak, artık amino asitler 
metabolik yakıt olarak da kullanılmaktadır. Amino asitler deamine edilmekte ve amonyum üre 
döngüsüne girmektedir. Amino asitin karbon atomları derhal piruvat, asetil CoA, asetoasetat 
veya sitrik asit siklusuna çevrilmektedir.  
 
Eliminasyon:  
Amino asitler protein sentezinde kullanıldıklarından alındıkları şekliyle eliminasyona 
uğramazlar. Amino asit artıkları ise deamine edilerek NH 4+ (amonyum) - üre döngüsüne 
girmekte ve esas olarak idrarla atılmaktadır.  
 
5.3. Klinik öncesi güvenlilik verile ri  
PF NEPHRİCAMİNE  ile gerçekleştirilen herhangi bir in vitro ya da in vivo karsinojenez, 
mutajenez ya da fertilite çalışması bulunmamaktadır.  
 
6. FARMASÖTİK BİLGİLER  
6.1. Yardımcı maddelerin listesi  
Glasiyal asetik asit   
Sodyum bisülfit   
Enjeksiyonlu k su  
 
6.2. Geçimsizlikler  
Bilinen herhangi bir geçimsizliği yoktur. Ancak, birlikte kullanılacak sıvı ve ilaçlar geçimsizlik 
yönünden değerlendirilmelidir. Çözeltiye karıştırılacak maddelere bağlı geçimsizliğin 
anlaşılabilmesi için karışımın berrak olmas ına dikkat edilmelidir.  
 
6.3. Raf ömrü  
24 ay.    
 
6.4. Saklamaya yönelik özel tedbirler  
Aşırı sıcaktan ve donmaktan  koruyunuz . 
Kullanım öncesine kadar ışıktan koruyunuz.  
25 °C'nin altındaki oda sıca klığında saklayınız . 
 
6.5. Ambalajın niteliği ve içeriği  
Ağzı kauçuk tapa ve flip -off kapakla kapatılmış 500 mL’lik vakumlu cam şişeler içindedir . Setli 
ve setsiz olmak üzere iki formu bulunmaktadır.  
 
6.6. Beşeri t ıbbi üründen arta kalan maddelerin imhası ve diğer özel önlemler  
Uygulamayla ilgili ayrıntılar için Bölüm 4.2 .’ye bakınız.  
 
 14/14 
 Kullanılmamış olan ürün ya da atık materyaller “Tıbbi Atıkların Kontrolü” ve “Ambalaj ve 
Ambalaj Atıklarının Kontrolü” yönetmeliklerine uygun olarak imha edilmelidir.  
 
7. RUHSAT SAHİBİ  
POLİFARMA  İLAÇ SAN. ve TİC. A.Ş.  
Vakıflar OSB Mahallesi,  
Sanayi Caddesi,  No:22/1   
Ergene/TEKİRDAĞ  
Tel   : (0.282) 675 14 04  
Faks   : (0.282) 675 14 05  
 
8. RUHSAT NUMARASI  
2014/132  
 
9. İLK RUHSAT TARİHİ / RUHSAT YENİLEME TARİHİ  
18.02.2014  / 28.11.2019  
 
10. KÜB’ÜN YENİLENME TARİHİ  