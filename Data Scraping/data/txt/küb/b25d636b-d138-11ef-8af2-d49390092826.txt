KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNFEX Oral Süspansiyon Hazırlamak İçin Kuru Toz 50 mg / 5 ml
2. KALİTATİF VE KANTİTATİF BİLEŞİMİ
Etkin madde:
Oral süspansiyon hazırlandığında 5 ml’sinde 65,22 mg sefpodoksim proksetil (50 mg
sefpodoksim’e eş değer) bulunmaktadır.
Yardımcı maddeler:
Oral süspansiyon hazırlandığında 5 ml’sinde
Sakkaroz 123,45 mg
Sodyum CMC 26,10 mg
Laktoz monohidrat 443,37 mg
Aspartam (E951) 20,00 mg
Sodyum klorür 11,05 mg
Potasyum sorbat 1,75 mg
Yardımcı maddeler için 6.1’e bakınız.
3. FARMASÖTİK FORMU
100 ml oral süspansiyon hazırlamak için beyaz, muz kokulu kuru toz karışım
4. KLİNİK ÖZELLİKLER
4.1 Terapötik endikasyonlar
İNFEX beta-laktamazların çoğuna dirençli, Gram pozitif ve Gram negatif
mikroorganizmaların birçoğuna etkili bakterisit bir antibiyotiktir.
Enfeksiyona neden olan mikroorganizmanın teşhisinden önce veya duyarlı organizmaların
meydana getirdiği enfeksiyonların tedavisinde endikedir. Endikasyonlar aşağıdaki
enfeksiyonları içerir:
Üst solunum yolu enfeksiyonları: Sefpodoksime duyarlı mikroorganizmaların yol açtığı otitis
media, sinüzit, tonsilit, farenjit.
1İNFEX, nükseden veya kronik enfeksiyonlar veya etken mikroorganizmanın sık kullanılan
antibiyotiklere dirençli olduğunun bilindiği veya böyle bir durumdan şüphelenildiği
enfeksiyonlarda kullanılır.
Alt solunum yolu enfeksiyonları: Sefpodoksime duyarlı mikroorganizmaların yol açtığı
bakteriyel pnömoni, akut bronşit, kronik bronşitin akut bakteriyel alevlenmesi.
Üst ve alt idrar yolu enfeksiyonları: Sefpodoksime duyarlı mikroorganizmaların yol açtığı
sistit ve akut piyelonefrit.
Deri ve yumuşak doku enfeksiyonları: Sefpodoksime duyarlı mikroorganizmaların yol açtığı
apse, yara enfeksiyonları, selülit, fronkül, folikülit, paronişya, karbonkül ve ülser.
Cinsel yolla bulaşan enfeksiyonlar: Akut komplikasyonsuz üretral ve servikal gonore
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin ve 12 yaşından büyük çocuklar
Enfeksiyonun tipi Günlük Doz Doz Aralığı Tedavi Süresi
Farenjit ve/veya tonsillit 200 mg 12 saat ara ile 100 5-10 gün
mg
Akut Pnömoni 400 mg 12 saat ara ile 200 14 gün
mg
Kronik bronşitin akut 400 mg 12 saat ara ile 200 10 gün
bakteriyel alevlenmesi mg
Komplikasyonsuz gonore 200 mg Tek doz
ve rektal gonokokal
enfeksiyonlar
Deri ve yumuşak doku 800 mg 12 saat ara ile 400 7-14 gün
enfeksiyonları mg
Akut maksiller sinüzit 400 mg 12 saat ara ile 200 10 gün
mg
Komplikasyonsuz üriner 200 mg 12 saat ara ile 100 7 gün
sistem enfeksiyonları mg
2Çocuklarda (6 ay ile 12 yaş arası)
Enfeksiyonun tipi Günlük Doz Doz Aralığı Tedavi Süresi
Akut orta kulak 10 mg/kg/gün (en 12 saat ara ile 5 5 gün
iltihabı - Akut otitis fazla 400 mg/gün) mg/kg (bir dozda en
media fazla 200 mg)
Akut maksiller 10 mg/kg/gün (en 12 saat ara ile 5 10 gün
sinüzit fazla 400 mg/gün) mg/kg (bir dozda en
fazla 200 mg)
Farenjit/Tonsillit 10 mg/kg/gün (en 12 saat ara ile 5 5-10 gün
fazla 200 mg/gün) mg/kg (bir dozda en
fazla 100 mg)
* 25 kg’ın üzerindeki çocuklarda 100 mg’lık tablet kullanılabilir (200 mg/gün).
Uygulama şekli:
İNFEX oral süspansiyon optimal absorpsiyonun sağlanması için yemeklerle birlikte
alınmalıdır.
Süspansiyon, şişede işaretli yere kadar su eklendikten sonra iyice çalkalanarak hazırlanır.
Dozun doğru bir şekilde alınabilmesi için şişe ile birlikte verilen ölçü kaşığı kullanılmalıdır.
Bir ölçü kaşığında (5 ml) 65,22 mg sefpodoksim proksetil (50 mg sefpodoksim’e eş değer)
bulunmaktadır.
Özel popülasyonlara ilişkin ek bilgiler:
Böbrek yetmezliği:
Kreatin klerensi 40 ml/dk/1,73 m2 ve üstü olanlarda doz ayarlaması gerekmez. Kreatin
klerensi bu değerin altında olanlarla yapılan farmakokinetik çalışmalarda plazma eliminasyon
yarı ömrü ve maksimum plazma konsantrasyonunun arttığı gösterilmiştir ve bu yüzden doz
ayarlaması yapılmalıdır.
Kreatin klerensi 39-10 ml/dk olanlarda birim doz1 her 24 saatte tek doz olarak verilmelidir
(normal dozun yarısı).
Kreatin klerensi 10 ml/dk’dan düşük olanlarda birim doz1 her 48 saatte tek doz olarak
verilmelidir ( normal dozun dörtte biri).
Hemodiyaliz hastalarında birim doz1 her diyaliz seansından sonra verilmelidir.
31 Birim doz enfeksiyon tipine bağlı olarak 100, 200 veya 400 mg’ dır.
Hastanın ml/dakika cinsinden kreatinin klerensi (Clcr) değeri aşağıdaki formülden
yararlanılarak, elde edilen serum kreatinin (mg/dl) değerleriyle hesaplanabilmektedir:
[140 - yaş (yıl)] × ağırlık (kg)
Clcr = (× 0,85 [bayanlar için])
72 × serum kreatinin değeri (mg/dl)
Pediyatrik hastalarda kreatinin klerensi aşağıdaki formülden yararlanılarak hesaplanabilir:
Vücut ağırlığı veya uzunluğu
Clcr = K ×
serum kreatinin değeri (mg/dl)
Bir yaş üstü pediyatrik hastalarda K= 0,55 ve bir yaş ve altındaki bebeklerde K= 0,45’dir.
Karaciğer yetmezliği:
Karaciğer yetmezliğinde standart dozun ayarlanması gerekmez.
Pediyatrik popülasyon:
6 aylıktan küçük bebeklerde ilacın güvenilirliği ve etkinliği hakkında yeterli veri mevcut
değildir.
Geriyatrik popülasyon:
Böbrek fonksiyonları normal olan yaşlılarda doz ayarlamasına gerek yoktur.
4.3. Kontrendikasyonlar
İNFEX sefalosporin grubu antibiyotiklere ya da içeriğindeki maddelerin herhangi birine aşırı
duyarlılığı olan hastalarda kontrendikedir.
4.4. Özel kullanım uyarıları ve önlemleri
Sefpodoksim proksetil ile tedaviye başlanmadan önce, hastanın daha önceden sefpodoksim,
diğer sefalosporinler, penisilinler ve diğer ilaçlara karşı hipersensitivite reaksiyonları olup
olmadığı bilinmelidir. Penisiline karşı alerjisi olan hastalarda, sefpodoksim proksetile karşı da
alerjik reaksiyonlar gözlenebilir. Böyle bir durumda ilaç kullanımına devam edilmemelidir.
Ciddi akut hipersensitivite reaksiyonlarında epinefrin tedavisi ve klinik açıdan endike
olduğunda oksijen, intravenöz yoldan sıvı, intravenöz yoldan antihistamin, kortikosteroid,
presör amin uygulaması ve hava yolunun açık tutulması gibi acil tıbbi müdahele gerekebilir.
4İNFEX stafilokokların etken olduğu pnömonilerde tercih edilmez ve Legionella, Mycoplasma
ve Chlamydia cinsi bakterilerin etken olduğu atipik pnömonilerde kullanılmamalıdır. Ağır
böbrek yetmezliğinde dozun kreatin klerensine bağlı olarak düşürülmesi gerekebilir.
Antibiyotikler gastrointestinal hastalık (özellikle kolit) öyküsü olan hastalara her zaman
dikkatle verilmelidir. İNFEX diyareye, antibiyotik-ilişkili kolite ve psödomembranöz kolite
neden olabilir. Bu yan etkiler uzun süreli ve yüksek dozda antibiyotik alanlarda daha sık
ortaya çıkabilir. C. difficile varlığı araştırılmalıdır. Tüm potansiyel kolit vakalarında tedavi
hemen durdurulmalıdır. Tüm antibiyotikler psödomembranöz kolite neden olabilse de
sefalosporinler gibi geniş spektrumlu antibiyotiklerde risk daha yüksek olabilir.
Tüm beta-laktam antibiyotiklerde olduğu gibi, özellikle uzun süreli tedavilerde nötropeni ve
daha nadir olarak agranülositoz gelişebilir. Bu sebeple, 10 günden uzun süren tedavilerde kan
sayımları izlenmelidir ve nötropeni gelişmesi durumunda tedavi sonlandırılmalıdır.
Yüksek dozda sefalosporin antibiyotikler ile aynı anda furosemid gibi güçlü diüretikler veya
aminoglikozit grubu antibiyotikler alan hastalarda, bu kombinasyonlarda böbrek yetmezliği
bildirildiğinden dikkatli uygulanmalıdır. Nefrotoksisite oranı renal toksisite ihtimali olan
ilaçlar birlikte kullanıldığında artabilir. Bu hastalarda ve daha önceden böbrek yetmezliği olan
hastalarda renal fonksiyonlar yakından kontrol edilmelidir.
6 aylıktan küçük bebeklere ilişkin klinik veri olmadığından bu ilaç bu yaş grubunda
kullanılmamalıdır.
Diğer antibiyotiklerde olduğu gibi uzun süreli sefpodoksim proksetil kullanımı duyarlı
olmayan mikroorganizmaların çoğalmasına neden olabilir. Oral antibiyotiklerde normal kolon
florası değişebilir. Süperenfeksiyon gelişmesi halinde uygun önlemler alınmalıdır.
Potasyum uyarısı
İNFEX oral süspansiyonun her bir dozu (5 ml) 1 mmol’den (39 mg) az potasyum ihtiva eder
yani esasında “potasyum içermez”.
Sodyum uyarısı
İNFEX oral süspansiyonun her bir dozunda (5 ml) 1 mmol’den (23 mg) az sodyum ihtiva eder
yani esasında “sodyum içermez”.
Aspartam uyarısı
İNFEX oral süspansiyonun her bir dozu (5 ml) 20 mg aspartam içermektedir. Fenilalanin için
bir kaynak içermektedir. Fenilketonürisi olan insanlar için zararlı olabilir.
5Laktoz uyarısı
İNFEX oral süspansiyonun her bir dozu (5 ml) 422,6 mg Laktoz içermektedir. Nadir
kalıtımsal galaktoz intoleransı, Lapp laktoz yetmezliği ya da glikoz-galaktoz malabsorpsiyon
problemi veya sukroz-izomaltaz yetmezliği olan hastaların bu ilacı kullanmamaları gerekir.
Sakkaroz uyarısı
İNFEX oral süspansiyonun her bir dozu (5 ml) 123,45 mg sakkaroz içermektedir. Nadir
kalıtımsal früktoz intoleransı, glukoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
Klinik çalışmalar sırasında klinik açıdan anlamlı olarak değerlendirilen bir ilaç etkileşimi
bildirilmemiştir.
Histamin H2-antagonistleri ve antasitler sefpodoksimin biyoyararlanımını düşürmektedir.
Probenisid sefalosporinlerin böbreklerden atılımını yavaşlatarak, yarı-ömrünün uzamasına
neden olabilir. Birlikte kullanımında dikkatli olunmalıdır.
Sefalosporinler kumarinlerin antikoagülan etkisini arttırabilir, östrojenlerin kontraseptif
etkilerini azaltabilir.
Potansiyel nefrotoksik maddeler (aminoglikozit antibiyotikler, kolistin, polimiksin B,
viomisin gibi) ve güçlü etkili diüretikler (etakrinik asit, furosemid gibi) ile kombine tedavi
böbrek fonksiyon bozukluklarında artışa sebep olabileceğinden, bu tip tedavilerde böbrek
fonksiyonları dikkatle takip edilmelidir. Özellikle böbrek fonksiyonlarında bozukluk olan
hastalar yakından izlenmelidir.
Gastrik pH’yı nötralize eden veya asit sekresyonunu inhibe eden ilaçlarla birlikte kullanılması
İNFEX’in biyoyararlanımını düşürmektedir. Bu nedenle gastrik pH’nın artmasına neden olan
mineral tipte antasitler ve ranitidin gibi H2 blokörleri İNFEX alınmasından 2-3 saat sonra
verilmelidir. Bunun aksine gastrik pH’nın azalmasına neden olan pentagastrin gibi ilaçlar
biyoyararlanımını arttıracaktır. Bu durumun klinik sonuçları henüz bilinmemektedir.
İNFEX yemeklerle birlikte alındığında biyoyararlanımı artar.
Benedict veya Fehling solüsyonlarıyla veya bakır sülfat test tabletleriyle yapılan idrar glukoz
testlerinde yalancı pozitiflik görülebilir. Enzimatik glukoz oksidaz reaksiyonlarına dayanan
testlerde yalancı pozitiflik görülmez.
Bir kalsiyum kanal blokörü olan nifedipinin sefalosporin grubundan bir başka antibiyotiğin
biyoyararlığını %70 oranına kadar artırabildiği bildirilmiştir.
6Tüm beta-laktam antibiyotiklerde olduğu gibi, özellikle uzun süreli tedavilerde nötropeni ve
daha nadir olarak agranülositoz gelişebilir. Bu sebeple, 10 günden uzun süren tedavilerde kan
sayımları izlenmelidir ve nötropeni gelişmesi durumunda tedavi sonlandırılmalıdır.
Özel popülasyonlara ilişkin ek bilgiler
Özel popülasyona ilişkin etkileşim çalışması bulunmamaktadır.
Pediyatrik popülasyon
Pediyatrik popülasyona ilişkin etkileşim çalışması bulunmamaktadır.
4.6. Gebelik ve laktasyonda kullanım:
Genel tavsiye
Gebelik kategorisi B’dir.
Bu kategorideki ilaçlar doktor tarafından anneye sağlanacak yararın, fetüs üzerinde potansiyel
zararından daha fazla olacağına inanılıyorsa kullanılmalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/embriyonel/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Gebelik dönemi
İNFEX için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonel/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
Sefpodoksim anne sütüne geçer. Emzirme ya da İNFEX tedavisi durdurulmalıdır.
7Üreme yeteneği (fertilite)
Üreme yeteneği ve fertilite üzerine etkisine ilişkin veri bulunmamaktadır
4.7. Araç ve makine kullanımı üzerindeki etkiler
Araç ve makine kullanmaya karşı olumsuz bir etkisi yoktur.
4.8. İstenmeyen etkiler
Sefpodoksim kullanımı sırasında aşağıdaki istenmeyen etkiler bildirilmiştir:
İstenmeyen etkilerin görülme sıklığı aşağıdaki gibi derecelendirilmiştir:
Çok yaygın; (≥1/10), yaygın; (≥1/100 ila <1/10), yaygın olmayan; (≥1/1.000 ila <1/100),
seyrek; (≥1/10.000 ila <1/1.000), çok seyrek; (<1/10.000), bilinmiyor; (eldeki verilerden
hareketle tahmin edilemiyor).
İmmün sistem bozuklukları
Seyrek: mukokutanöz aşırı duyarlılık reaksiyonları, deri döküntüleri ve kaşıntı (prurit)
anafilaktik reaksiyonlar, bronkospazm, purpura ve anjiyoödem, döküntü (raş), ateş ve artralji
ile birlikte serum hastalığına benzer reaksiyonlar
Hematolojik bozukluklar
Seyrek: hemolitik anemi
Çok seyrek: nötropeni, agranülositoz
Bilinmiyor: hemoglobin seviyesinde azalma, trombositoz, trombositopeni, lökopeni ve
eozinofili
Sinir sistemi bozuklukları
Yaygın olmayan: baş ağrısı, baş dönmesi, tinnitus, parestezi
Gastrointestinal sistem bozuklukları
Yaygın: diyare, antibiyotik-ilişkili kolit, bulantı, kusma, karın ağrısı
Deri ve deri altı doku bozuklukları
Yaygın: ürtiker, kaşıntı, deri döküntüsü
Seyrek: Stevens-Johnson sendromu, toksik epidermal nekroliz, erythema multiforme
Hepatobiliyer bozukluklar
Seyrek: ASAT, ALAT ve alkalin fosfataz, bilrubin seviyelerinde artış
Bilinmiyor: karaciğer hasarı
8Böbrek ile ilgili bozukluklar
Seyrek: Kan üre ve kreatinin seviyelerinde artış
Genel bozukluklar
Yaygın olmayan: asteni, kırıklık (malez)
4.9. Doz aşımı ve tedavisi
Doz aşımında destekleyici ve semptomatik tedavi uygulanması gerekmektedir.
Doz aşımı söz konusuysa özellikle böbrek yetmezliği olan hastalarda ensefalopati gelişebilir.
Ensefalopati sefpodoksimin plazma seviyeleri azaldığında genellikle normale geri döner.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik özellikler
Farmakoterapötik grubu: Antibakteriyel ilaçlar- Sefalosporinler (3. Kuşak). Sefpodoksimin ön
ilacıdır.
ATC Kodu: J01DD
Oral yoldan alındıktan sonra gastrointestinal duvarda hızlıca bir bakterisidal antibiyotik olan
sefpodoksime hidrolize edilir, daha sonra sefpodoksim sistemik olarak absorbe edilir.
Etki mekanizması
Sefpodoksim, diğer beta-laktam antibiyotikler (örn. penisilinler) gibi, temelde bakterisit bir
antibiyotiktir. Bakteri hücre duvarı sentezinin üçüncü ve son aşamasını öncelikle duvarın iç
yüzünde yerleşik spesifik penisilin bağlayan proteinlere (PBP’ler) bağlanarak inhibe eder.
Penisilin bağlayan proteinler hücre duvarı sentezindeki birkaç aşamadan sorumludur ve her
bakteri hücresindeki sayıları birkaç yüzden birkaç bine kadar değişir. Penisilin bağlayan
proteinler farklı bakteri türleri arasında farklılık gösterir. Böylece, sefpodoksimin diğer
sefalosporinler ve penisilinler gibi belirli bir organizmaya karşı intrinsik aktivitesi gerekli
penisilin bağlayan proteine girme ve ona bağlanma yeteneğine bağlıdır. Diğer beta-laktam
antibiyotikler gibi, sefpodoksimin PBP aracılı hücre duvarı sentezini engelleme yeteneği en
sonunda hücrenin lizisine yol açar. Lizise bakteri hücre duvarı otolitik enzimleri (örn.
otolizinler) aracılık ederler. PBP’ler ile otolizinler arasındaki ilişki net değildir, fakat beta-
laktam antibiyotiklerin bir otolizin inhibitörünü engellemesi olası görülmektedir.
9Genelde, üçüncü kuşak sefalosporinler gram-negatif türlere karşı daha erken kuşak
sefalosporinlere göre daha etkili ve daha geniş spektrumludur. Bununla birlikte, birinci kuşak
sefalosporinlere göre gram-pozitif türlere karşı daha az aktiftirler. Birçok beta-laktamaz
enzimine karşı dirençlidir.
Bakteriyolojisi
Sefpodoksimin çok sayıda Gram pozitif ve Gram negatif bakterilere karşı bakterisidal etki
gösterdiği in vitro ortamda gösterilmiştir.
Antibakteriyel etkisi:
Gram pozitif organizmalara karşı son derece etkilidir:
• Streptococcus pneumoniae
• A (S. pyogenes), B (S. agalactiae), C, F ve G grubu streptokoklar
• Diğer streptokoklar (S. mittis, S. sangius ve S. salivarus)
• Propionibacterium acnes
• Corynebacterium diphtheriae
Gram negatif organizmalara karşı son derece etkindir
• Haemophilus influenzae ( beta-laktamaz üreten suşlar dahil)
• Haemophius parainfluenzae ( beta-laktamaz üreten suşlar dahil)
• Moraxella catarrhalis ( beta-laktamaz üreten suşlar dahil)
• Escherichia coli
• Klebsiella cinsi bakteriler (K. pneumoniae)
• Proteus mirabilis
Aşağıdaki mikroorganizma türlerine karşı orta derecede etkindir:
• Metisiline duyarlı stafilokoklar, penisilinaz üreten suşlar dahil (S. aureus, S.
epidermidis)
Bunlara ilaveten diğer birçok sefalosporine olduğu gibi aşağıdaki mikroorganizma türleri
sefpodoksime dirençlidir:
• Enterokoklar
• Metisiline dirençli stafilokoklar (S. aureus ve koagülaz negatif stafilokoklar)
• Staphylococcus saprophyticus
• Pseudomonas aeruginosa ve Pseudomonas spp
• Clostiridium difficile
• Bacteroides fragilis ve ilişkili türler
10Tüm antibiyotiklerde olduğu gibi sefpodoksim duyarlılığı in vitro testlerle doğrulanmalıdır.
5.2. Farmakokinetik özellikler
Genel özellikler
İNFEX bağırsaklar tarafından alınıp aktif metabolit olan sefpodoksime hidrolize edilir.
Emilim: Sefpodoksim proksetil 100 mg sefpodoksime eş değer tabletler halinde aç kişilere
oral yoldan verildiğinde %51,52’si emilir ve emilim eş zamanlı olarak yemek yenilmesiyle
artar.
Dağılım: Dağılım hacmi 32,3 l’dir ve sefpodoksim en üst seviyelerine doz verilmesinden 2-3
saat sonra ulaşır. 100 mg ve 200 mg doz uygulandığında maksimum plazma seviyesi sırasıyla
1,2 mg/l ve 2,5 mg/l’dir. 14,5 gün boyunca günde iki kez 100 mg ve 200 mg doz
uygulamasının ardından sefpodoksimin plazma farmakokinetik parametreleri
değişmemektedir.
Sefpodoksim başlıca albumin olmak üzere % 40 oranında serum proteinlerine bağlanır. bu
bağlanma doymamış tiptedir.
Sefpodoksim akciğer parankimi, bronşiyal mukoza, pleural sıvı, bademcikler, interstitial sıvı
ve prostat dokusunda yaygın patojenlere karşı minimum inhibitör konsantrasyonun (MİK)
üstünde seviyeler ulaşır.
Sefpodoksimin çoğu idrardan atıldığı için idrardaki konsantrasyonu yüksektir (Tek doz
uygulamasından sonra 0-4, 4-8, 8-12 saatlerdeki konsantrasyonu sık karşılaşılan üriner
patojenlerin % 90’ını inhibe eden konsantrasyonun (MİK ) üzerindedir. Sefpodoksimin
90
böbrek dokusuna iyi bir şekilde difüze olduğu ve 200 mg’lık tek doz uygulamasından 3-12
saat sonra konsantrasyonu ( 1,6-3,1 µG/G) sık karşılaşılan üriner patojenlerin % 90’ını inhibe
eden konsantrasyonun (MİK ) üzerindedir. Sefpodoksimin medulla ve korteks dokusundaki
90
konsantrasyonları benzerdir.
Sağlıklı gönüllülerle yapılan çalışmalarda tek bir 200 mg’lık tek doz uygulamasından 6-12
saat sonra sefpodoksimin total ejekülattaki konsantrasyonu N. gonorrhoeae suşlarının MİK
90
değerinin üzerindedir.
Biyotransformasyon: Sefpodoksim vücutta minimum seviyede metabolize olur.
11Eliminasyon: Başlıca böbrekler yoluyla atılır. Eliminasyon yarı ömrü yaklaşık 2,4 saattir ve
verilen ilacın %80 değişmemiş şekilde idrara geçer.
Hastalarda karakteristik özellikler
Pediyatrik hastalar: Çocuklarda yapılan çalışmalarda maksimum plazma konsantrasyonuna
ilaç verilmesinden yaklaşık 2-4 saat sonra ulaştığı gösterilmiştir. 4-12 yaş arası çocuklara 5
mg/kg’lık tek doz uygulamasından sonra elde edilen konsantrasyonun yetişkinlere 200 mg’lık
doz uygulamasından sonra erişilen konsantrasyona benzer olduğu görülmüştür.
12 saatte bir 5 mg/kg ilaç uygulanan 2 yaşın altındaki hastalarda, doz uygulamasından 2 saat
sonra ortalama plazma konsantrasyonu 2,7 mg/l (1-6 aylık bebeklerde) ile 2,0 mg/l (7 ay-2
yaş) arasındadır.
12 saatte bir 5 mg/kg ilaç uygulanan 1 ay-12 yaş arası hastalarda denge durumunda rezidüel
plazma konsantrasyonları 0,2-0,3 mg/l (1 ay-2 yaş) ile 0,1 mg/l (2-12 yaş ) arasındadır
5.3. Klinik öncesi güvenlik verileri
Mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropilselüloz LH11
Sodyum CMC
Sakkaroz
Laktoz monohidrat
Aspartam (E 951)
Talk
Sodyum Klorür
Potasyum sorbat
CMC Kalsiyum
Sitrik asit monohidrat
Aerosil 200
Muz Aroması
Vanilya Aroması
6.2. Geçimsizlikler
Bilinen herhangi bir geçimsizliği bulunmamaktadır.
126.3. Raf Ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklayınız. Sulandırılan süspansiyonu buzdolabında
(2-8ºC) saklayınız.
6.5. Ambalajın niteliği ve içeriği
Oral süspansiyon hazırlamak için kuru toz 50 mg/5ml (100 ml) kahverengi cam şişede, 5
ml’lik ölçek ile ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Tozkoparan Mah. General Ali Rıza Gürcan Cad.
Merter İş Merkezi Bağımsız Blm. 2/6
Güngören/İSTANBUL
Tel: 0 212 481 40 98
Fax: 0 212 481 40 98
e-mail: info@celtisilac.com.tr
8. RUHSAT NUMARASI(LARI)
231/79
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:06.05.2011
Ruhsat yenileme tarihi:
10. KÜB’ÜN YENİLENME TARİHİ
13