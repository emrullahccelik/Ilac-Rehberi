KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRISEQUENS® film kaplı tablet
2. KALİTATİF VE KANTİTATİF BİLEŞİM
Etkin maddeler:
Her bir film kaplı tablet içinde:
Mavi Tablet: Östradiol 2 mg (östradiol hemihidrat olarak)
Beyaz Tablet: Östradiol 2 mg (östradiol hemihidrat olarak) ve noretisteron asetat 1 mg
Kırmızı Tablet: Östradiol 1 mg (östradiol hemihidrat olarak)
Yardımcı maddeler:
Laktoz monohidrat (sığır sütünden elde edilir) (Mavi tablette 36,8 mg/tablet; Beyaz tablette 36,3
mg/tablet; Kırmızı tablette 37,3 mg/tablet)
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Mavi film-kaplı, NOVO 280 yazılı her iki yüzü dışbükey tabletler. Çap: 6 mm.
Beyaz film-kaplı, NOVO 281 yazılı her iki yüzü dışbükey tabletler. Çap: 6 mm.
Kırmızı film-kaplı, NOVO 282 yazılı her iki yüzü dışbükey tabletler. Çap: 6 mm.
4. KLİNİK ÖZELLİKLER
4.1 Terapötik endikasyonlar
En az 6 aydır adet görmeyen postmenopozal kadınlarda östrojen eksikliği semptomları için
Hormon Replasman Tedavisi (HRT).
65 yaş üzerindeki kadınların tedavisinde deneyimler sınırlıdır.
4.2 Pozoloji ve uygulama şekli
TRISEQUENS® hormon replasman tedavisi için kesintisiz siklik bir üründür. Östrojen dozu
kesintisizdir. Progestojen, her 28 günlük siklusta 10 gün siklik olarak eklenmiştir.
1Pozoloji:
Günde bir tablet ara verilmeden tercihen günün aynı saatinde alınarak tedaviye 12 gün boyunca
alınacak östrojen ile başlanmalı (mavi film-kaplı tablet) takiben 10 gün östrojen/ progestojen
tedavisi (beyaz film-kaplı tablet) ve 6 gün östrojen tedavisi (kırmızı film-kaplı tablet) ile devam
edilmelidir. Endometriyumun düzenli dökülümü genellikle kırmızı tabletlerin kullanıldığı fazda
oluşur.
Son kırmızı tabletin alımını takiben, tedavi ertesi gün yeni kutudan alınacak ilk mavi tablet ile
devam eder.
Uygulama sıklığı ve süresi:
HRT almayan kadınlarda veya kesintisiz kombine bir HRT ürününden transfer olacak kadınlarda
TRISEQUENS® tedavisine uygun olan herhangi bir günde başlanabilir. Diğer bir ardışık HRT
rejiminden transfer olacak kadınlarda tedavi önceki dozajın tamamlanmasını takip eden günde
başlamalıdır.
Postmenopozal semptomların tedavisinin başlatılması ve sürdürülmesi için en düşük etkili doz en
kısa süre ile kullanılmalıdır (bakınız bölüm 4.4).
Uygulama şekli:
Eğer hasta bir tablet almayı unutursa 12 saat içinde, mümkün olan en kısa sürede ilacı almalıdır.
Eğer 12 saatten daha uzun bir süre geçmiş ise unutulan tablet atılmalıdır. Bir dozun unutulması
ara kanama ve lekelenme ihtimalini artırabilir.
Özel popülasyonlara ilişkin ek bilgiler:
Böbrek yetmezliği:
Östrojenler sıvı tutulmasına neden olabilirler ve bu nedenle kalp veya böbrek yetmezliği olan
hastalar dikkatli bir şekilde gözlenmelidir. TRISEQUENS®’in etkin maddelerinin dolaşımdaki
seviyelerinin artması beklendiğinden son dönem böbrek yetmezliği olan hastalar yakın takip
edilmelidir.
Karaciğer yetmezliği:
Akut karaciğer hastalığı veya karaciğer fonksiyon testlerinin normale dönmesini engelleyen
karaciğer hastalığı hikayesi durumunda kontrendikedir.
Karaciğer bozuklukları (örn. karaciğer adenomu) durumunda tedavi yakından takip edilmeli,
sarılık veya karaciğer fonksiyonlarında bozulma ortaya çıkarsa tedavi durdurulmalıdır.
Pediyatrik popülasyon:
Bu tıbbi ürün sadece postmenopozal kadınlarda endikedir ve çocuklarda test edilmemiştir.
Geriyatrik popülasyon:
65 yaş üzerindeki kadınların tedavisinde deneyimler sınırlıdır.
4.3 Kontrendikasyonlar
− Bilinen, geçirilmiş veya şüphelenilen meme kanseri
2− Bilinen, geçirilmiş veya şüphelenilen östrojene bağımlı tipte malign tümörler (örn.
endometriyal kanser)
− Tanısı konmamış genital kanama
− Tedavi edilmemiş endometriyal hiperplazi
− Mevcut veya geçmişteki venöz tromboembolizm (derin ven trombozu, pulmoner
embolizm)
− Aktif veya önceden geçirilmiş arteriyel tromboembolik hastalıklar (örn. anjina, miyokard
infarktüsü)
− Bilinen trombofilik bozukluklar (örn. protein C, protein S veya antitrombin eksikliği
(bakınız bölüm 4.4))
− Akut karaciğer hastalığı veya karaciğer fonksiyon testlerinin normale dönmesini engelleyen
karaciğer hastalığı hikayesi
− Bileşiminde bulunan etkin maddeler veya yardımcı maddelerin herhangi birine karşı bilinen
aşırı duyarlılık
− Porfiri
4.4 Özel kullanım uyarıları ve önlemleri
Postmenopozal semptomların tedavisinde, sadece yaşam kalitesini olumsuz etkileyen semptomlar
için HRT başlatılmalıdır. Tüm durumlarda, en azından senelik olarak, risk ve faydaların dikkatli
bir değerlendirmesi yapılmalıdır ve sadece faydaların risklerden daha fazla olduğu durumlarda
HRT’ye devam edilmelidir.
Prematür menopoz tedavisinde HRT ile ilişkili risk kanıtı sınırlıdır. Genç kadınlarda mutlak risk
seviyesinin düşük olmasından dolayı, fayda ve risk dengesi daha yaşlı kadınlara göre daha
olumludur.
Tıbbi muayene/takip
HRT’ye başlanmadan ya da kesilmiş tedaviye yeniden başlanmadan önce, tıbbi açıdan tam bir
kişisel ve ailesel öykü alınmalıdır. Fiziksel (meme ve pelvisi kapsayan) muayene bu bilgiler ve
kullanım tedbirleri ile kontrendikasyonların rehberliğinde yapılmalıdır. Tedavi sırasında, sıklığı
ve yöntemi her kadına göre bireyselleştirilmiş periyodik kontroller tavsiye edilmektedir.
Kadınlar, memelerinde oluşan hangi değişiklikleri doktor veya hemşirelerine bildirmeleri
gerektiği (lütfen aşağıdaki “meme kanseri” bölümüne bakınız) konusunda bilgilendirilmelidir.
Mamografi gibi uygun görüntüleme araçları dahil incelemeler, kabul gören güncel tarama
pratiğine uygun yapılmalı ve bireyin klinik ihtiyaçlarına göre değiştirilmelidir.
Takip edilmesi gerekli durumlar
Aşağıdaki durumların herhangi biri varsa, daha önce oluşmuşsa ve/veya hamilelik veya önceki
hormon tedavisi sırasında şiddetlenmişse, hasta yakından takip edilmelidir. Bu durumların
TRISEQUENS® tedavisi sırasında yeniden oluşabileceği veya şiddetlenebileceği göz önünde
bulundurulmalıdır, özellikle:
- Leiomyom (uterus fibroidleri) veya endometriyozis
3- Tromboembolik bozukluklar için risk faktörlerinin varlığı (aşağıya bakınız)
- Östrojene bağımlı tümörler için risk faktörleri, örn. meme kanseri için 1. derece kalıtım
- Hipertansiyon
- Karaciğer bozuklukları (örn. karaciğer adenomu)
- Vasküler tutulumu olan veya olmayan diabetes mellitus
- Kolelitiyazis
- Migren veya (şiddetli) baş ağrısı
- Sistemik lupus eritematozus
- Endometriyal hiperplazi hikayesi (aşağıya bakınız)
- Epilepsi
- Astım
- Otoskleroz
Tedavinin acilen kesilmesini gerektiren sebepler
Bir kontrendikasyonun varlığında ve aşağıdaki durumlarda tedavi durdurulmalıdır:
- Sarılık veya karaciğer fonksiyonlarında bozulma
- Kan basıncında anlamlı artış
- Yeni ortaya çıkmış migren tipi baş ağrı
- Gebelik
Endometriyal hiperplazi ve karsinoma
Uterusu alınmamış kadınlardaki endometriyal hiperplazi ve karsinoma riski, tek başına
östrojenlerin artan kullanım süresi ile birlikte artmaktadır. Tek başına östrojen kullananlarda
tedavi süresine ve östrojen dozuna bağlı olarak, endometriyal kanser riski artışı kullanmayanlara
göre 2 ila 12 kat fazladır (bakınız bölüm 4.8). Tedavi kesildikten sonra risk, 10 yıldan fazla süre
ile yüksek kalabilir. Histerektomi yapılmamış kadınlarda, her aylık/28 günlük siklusta en az 10
gün boyunca siklik olarak bir progestojen ilavesi veya sürekli östrojen- progestojen
kombinasyonu verilmesi, tek başına östrojen HRT kullanımıyla ilişkili ilave riski engeller.
Uterusu mevcut kadınlarda tedavinin ilk aylarında lekelenme ve ara kanamalar oluşabilir. Eğer
lekelenme veya ara kanamalar tedavinin ilk aylarından sonra devam ederse, tedavi sırasında bir
süre sonra oluşursa veya tedavi kesildikten sonra devam ederse, endometriyal maligniteyi ekarte
etmek için, endometriyal biyopsi de dahil olmak üzere inceleme yapılmalıdır.
Meme kanseri
Genel olarak kanıtlar, kombine östrojen-progestojen alan veya sadece östrojen içeren HRT alan
kadınlarda, tedavi süresine bağlı olarak, meme kanseri riskinin arttığını göstermektedir
Randomize plasebo kontrollü çalışma, Kadın Sağlığı Girişimi çalışması (WHI) ve prospektif
epidemiyolojik çalışmaların meta analizi, kombine östrojen-progestojen içeren HRT alan
kadınlarda meme kanseri riskinin arttığını bildirmiştir, bu durum yaklaşık 3 (1-4) sene sonra açık
hale gelmektedir (bakınız bölüm 4.8).
4Geniş bir meta-analizden elde edilen sonuçlar, tedaviyi sonlandırdıktan sonra yüksek riskin
zamanla azalacağını ve başlangıç değerine dönmek için gereken sürenin önceki HRT kullanım
süresine bağlı olduğunu göstermiştir. HRT, 5 yıldan daha uzun süre alındığında, risk 10 yıl veya
daha uzun süre devam edebilir.
HRT, özellikle östrojen-progestojen kombinasyon tedavisi, meme kanserinin radyolojik olarak
tespit edilmesini olumsuz etkileyebilen, mamografik görüntülerin yoğunluğunu artırmaktadır.
Over kanseri
Over kanseri, meme kanserinden daha nadir görülür.
Geniş bir meta-analizden elde edilen epidemiyolojik kanıtlar, tek başına östrojen veya kombine
östrojen-progestojen içeren HRT ürünlerini kullanan kadınlarda 5 yıl içerisinde belirgin hale
gelen ve kesildikten sonra zamanla azalan hafif bir risk artışı göstermektedir. WHI (Woman
Health Initiative) çalışması dahil diğer bazı çalışmalar, kombine HRT kullanımının benzer veya
biraz daha düşük bir risk ile ilişkili olabileceğini ileri sürmektedir (bakınız bölüm 4.8).
Venöz tromboembolizm
HRT, 1.3 ila 3 kat daha fazla venöz tromboembolizm (VTE) gelişme riski ile ilişkilidir, örn. derin
ven trombozu veya pulmoner embolizm. Bu tip olayların oluşumu, sonraki yıllara oranla,
HRT’nin ilk yılında daha sıktır (bakınız bölüm 4.8).
Bilinen trombofilik durumu olan hastalar artmış VTE riskine sahiptirler ve HRT bu riski
artırabilir. Bu yüzden bu hastalarda HRT kontrendikedir (bakınız bölüm 4.3).
VTE için bilinen risk faktörleri genel olarak, östrojen kullanımı, ileri yaş, majör cerrahi, uzun
süreli hareketsizlik, obezite (Beden kitle indeksi >30 kg/m2), hamilelik/doğum sonrası dönem,
sistemik lupus eritematozus (SLE) ve kanserdir. Variköz venlerin VTE’deki muhtemel rolleri
hakkında görüş birliği yoktur.
Tüm postoperatif hastalarda olduğu gibi, cerrahi müdahaleyi takiben venöz tromboemboliyi
önlemek amacıyla profilaktik önlemlere titizlikle dikkat edilmelidir. Takiben uzun süreli
hareketsizlik ihtimalinin olduğu isteğe bağlı cerrahi durumunda, mümkünse 4-6 hafta önceden
HRT’nin geçici olarak bırakılması önerilir. Kadın tamamen hareketlenene kadar tedavi yeniden
başlatılmamalıdır.
Kişisel VTE hikayesi olmayan ancak 1. derece akrabasında genç yaşta VTE hikayesi olan
kadınlar için, kısıtlamalar hakkında dikkatle değerlendirme sonrası tarama önerilebilir
(trombofilik kusurların sadece bir kısmı tarama ile tanımlanabilir).
Aile bireylerinde VTE ile ayrışmayan bir trombofilik bozukluk tanımlanmış ise veya bozukluk
“ciddi” ise (antitrombin, protein S veya protein C eksiklikleri veya bunların kombinasyonu gibi)
HRT kullanımı kontrendikedir.
Halihazırda kronik antikoagülan tedavisi almakta olan kadınlarda HRT kullanımı için yarar/zarar
oranının dikkatle gözden geçirilmesi gerekir.
5Eğer tedaviye başlandıktan sonra, VTE gelişirse ilaç bırakılmalıdır. Hastalara, tromboemboli için
potansiyel bir semptomun (örn. bir bacağın ağrılı şişliği, ani göğüs ağrısı, dispne) farkına
vardıklarında acilen doktorları ile temasa geçmeleri söylenmelidir.
Koroner arter hastalığı (KAH)
Randomize kontrollü çalışmalara göre, KAH olan veya olmayan kadınlarda östrojen- progestojen
kombinasyonu veya tek başına östrojen HRT ile miyokard infarktüsüne karşı koruma
sağlanacağına dair kanıt yoktur. Kombine östrojen- progestojen HRT kullananlarda göreceli
KAH riski biraz daha fazladır. KAH başlangıç mutlak riski yaşa oldukça bağlı olduğundan,
menopoza yakın sağlıklı kadınlarda östrojen- progestojen kullanımına bağlı ilave KAH olay
sayısı çok düşüktür, ancak yaşla beraber artacaktır.
İskemik İnme
Kombine östrojen- progestojen ve tek başına östrojen tedavisi 1.5 kata kadar artmış iskemik inme
riski ile ilişkilidir. Göreceli risk, yaşla veya menopoz sonrası süre ile değişmez. Ancak, inme
temel riski yaşa oldukça bağlı olduğundan, HRT kullanan kadınlarda inme genel riski yaşla
beraber artacaktır (bakınız bölüm 4.8).
Diğer koşullar
Östrojenler sıvı tutulmasına neden olabilirler ve bu nedenle, kalp veya böbrek yetmezliği olan
hastalar dikkatli bir şekilde gözlenmelidir.
Öncesinde hipertrigliseridemisi olan kadınlar, bu koşulda östrojen tedavisi aldıkları takdirde
plazma trigliseritlerindeki büyük artışların, pankreatite yol açtığını bildiren nadir vakaların
bulunması nedeniyle, östrojen replasmanı veya hormon replasman tedavisi sırasında yakından
takip edilmelidir.
Östrojenlerin tiroid bağlayıcı globulini (TBG) artırması, proteine bağlı iyot (PBI) ile T4
seviyeleri (kolon veya radyo-immunolojik tayin ile) veya T3 seviyeleri (radyo-immunolojik tayin
ile) ile ölçülen, dolaşımdaki toplam tiroid hormonu artışına sebep olur. T3 geri-alımı azalarak,
TBG artışı olarak yansır. Serbest T4 ve serbest T3 derişimleri değişmez. Kortikoid bağlayıcı
globulin (KBG), seks hormonu bağlayıcı globulin (SHBG) gibi diğer bağlayıcı proteinlerin serum
seviyeleri artabilir ve bu durum dolaşımdaki kortikosteroidlerin ve seks steroidlerinin artmasına
yol açar. Serbest veya biyolojik olarak aktif hormon derişimleri değişmez. Diğer plazma
proteinleri artabilir (anjiyotensinojen/renin substratı, alfa-I-antitripsin ve seruloplazmin).
HRT kullanımı kognitif fonksiyonları iyileştirmez. 65 yaş sonrası kesintisiz-kombine veya tek
başına östrojen HRT kullanımına başlayan kadınlarda, muhtemel demans riskinin artışına dair
bazı kanıtlar vardır.
Dolaşım bozuklukları ile ilgili advers etkilerin ortaya çıkma riski özellikle 35 yaş üzeri ve sigara
içen kadınlarda yüksektir.
6TRISEQUENS® laktoz monohidrat (mavi tablette 36,8 mg/tablet; beyaz tablette 36,3 mg/tablet;
kırmızı tablette 37,3 mg/tablet) içermektedir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Östrojen ve progestojenlerin metabolizması, antikonkonvülsanlar (örn. fenobarbital, fenitoin,
karbamazepin) ve antiinfektifler (örn. rifampisin, rifabutin, nevirapin, efavirenz) gibi özellikle
sitokrom P450 enzimleri olmak üzere ilaç metabolize eden enzimleri indüklediği bilinen
maddelerle birlikte kullanıldığında artabilir.
Ritonavir, telaprevir ve nelfinavir, güçlü inhibitörler olarak bilinmelerine rağmen, steroid
hormonlarla beraber kullanıldıklarında aksine indükleyici özellikler gösterirler. St John’s Wort
(Hypericum perforatum) içeren bitkisel preparatlar, östrojenler ve progestojenlerin
metabolizmasını artırabilir.
Östrojenlerin ve progestojenlerin artan metabolizmaları, klinik olarak etkililiğin azalmasına ve
uterin kanama profilinin değişimine yol açabilir.
Hepatik mikrozomal ilaç metabolize eden enzimlerin aktivitesini inhibe eden ilaçlar örn.
ketokonazol, TRISEQUENS®’in etkin maddelerinin dolaşımdaki seviyelerini artırabilir.
Eş zamanlı siklosporin uygulaması, karaciğerde siklosporinin metabolizmasını azalttığı için
kanda siklosporin, kreatinin ve transaminaz seviyelerinin artmasına yol açabilir.
4.6 Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir bilgi bulunmamaktadır.
Gebelik dönemi
TRISEQUENS® hamilelik sırasında endike değildir.
TRISEQUENS® ile tedavi sırasında hamilelik oluşursa, tedaviye hemen son verilmelidir.
Klinik olarak, sınırlı sayıdaki hamilelikte maruziyet verisi, noretisteronun fetüs üzerine advers
etkilerini göstermiştir. Normalde HRT ve OK (oral kontraseptifler) formülasyonlarında
kullanılandan daha yüksek dozların, dişi fetüslerde erkekleşmeye yol açtığı gözlenmiştir.
Bugüne kadarki birçok epidemiyolojik çalışmanın sonuçları, yanlışlıkla östrojenler ve
progestojenlerin kombinasyonlarına maruz kalan fetüslerde, hiçbir teratojenik veya fetotoksik
etkiyi göstermemektedir.
7Laktasyon dönemi
TRISEQUENS®, emzirme döneminde kullanılmamalıdır.
Üreme yeteneği/Fertilite
Herhangi bir bilgi bulunmamaktadır.
4.7 Araç ve makine kullanımı üzerindeki etkiler
TRISEQUENS®’in araç ve makine kullanımı üzerinde bilinen bir etkisi yoktur.
4.8 İstenmeyen etkiler
Klinik deneyim:
TRISEQUENS® ile klinik çalışmalarda en sık bildirilen advers olaylar, hastaların yaklaşık %10
ila %20’sinde bildirilen vajinal kanama ve meme ağrısı/hassasiyetidir. Vajinal kanamalar
genellikle tedavinin başlangıcındaki ilk aylarda oluşmuştur. Meme ağrısı genellikle birkaç aylık
tedaviden sonra kaybolmuştur. Randomize klinik çalışmalarda, plasebo ile karşılaştırıldığında
TRISEQUENS® veya benzer HRT ürünleri ile yüksek sıklıkta gözlenen ve genel olarak
değerlendirildiğinde tedavi ile ilişkili olduğuna karar verilen bütün advers olaylar aşağıda
belirtilmiştir.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın: Genital kandidiyazis veya vajinit, ayrıca bakınız “Üreme sistemi ve meme hastalıkları”
Bağışıklık sistemi hastalıkları
Yaygın olmayan: Aşırı duyarlılık, ayrıca bakınız “Deri ve derialtı doku hastalıkları”
Metabolizma ve beslenme hastalıkları
Yaygın: Sıvı tutulması, ayrıca bakınız “Genel bozukluklar ve uygulama bölgesine ilişkin
hastalıklar”
Psikiyatrik hastalıklar
Yaygın: Depresyon veya depresyon şiddetinin artışı
Yaygın olmayan: Sinirlilik
Sinir sistemi hastalıkları
Yaygın: Baş ağrısı, migren veya migren şiddetinde artış
Vasküler hastalıklar
Yaygın olmayan: Yüzeysel tromboflebit
Seyrek: Pulmoner embolizm, derin tromboflebit
8Gastrointestinal hastalıkları
Yaygın: Bulantı, karın ağrısı, karında şişlik veya karında rahatsızlık
Yaygın olmayan: Gaz veya şişkinlik
Deri ve deri altı doku hastalıkları
Yaygın olmayan: Alopesi, hirsutizm veya akne, kaşıntı veya ürtiker
Kas-iskelet, bağ doku ve kemik hastalıkları
Yaygın: Sırt ağrısı, bacak krampları
Üreme sistemi ve meme hastalıkları
Çok yaygın: Meme ağrısı veya meme hassasiyeti, menstrüasyon düzensizliği veya menoraji
Yaygın: Meme ödemi veya meme büyümesi, uterin fibroidlerin artışı veya uterin fibroidlerin
yeniden oluşması veya uterin fibroidler
Yaygın olmayan: Endometriyal hiperplazi, dismenore, ayrıca bakınız Gastrointestinal hastalıklar
başlığı altındaki karın ağrısı ve Kas-iskelet, bağ doku ve kemik hastalıkları başlığı altındaki sırt
ağrısı
Genel bozukluklar ve uygulama bölgesine ilişkin hastalıklar
Yaygın: Periferik ödem
Yaygın olmayan: İlaç etkisizliği
Araştırmalar
Yaygın: Kilo artışı
Pazarlama sonrası deneyim:
Yukarıda belirtilen advers (istenmeyen) ilaç reaksiyonlarına ek olarak, aşağıdakiler spontan
olarak bildirilmiş ve genel olarak TRISEQUENS® tedavisiyle muhtemel ilişkili olarak
değerlendirilmiştir. Bu spontan advers ilaç reaksiyonlarının bildirilme oranı çok seyrektir
(<1/10.000, bilinmiyor (eldeki verilerden hareketle tahmin edilemiyor)). Pazarlama sonrası
deneyim, özellikle alışılmış ve iyi bilinen advers ilaç reaksiyonları açısından eksik beyana tabidir,
sunulan sıklıklar bu doğrultuda yorumlanmalıdır.
• İyi ve kötü huylu neoplazmalar (kist ve polipleri de kapsayan): Endometriyal kanser
• Bağışıklık sistemi hastalıkları: Genel aşırı duyarlılık reaksiyonları (örn. anafilaktik
reaksiyon/şok)
• Psikiyatrik hastalıklar: Uykusuzluk, anksiyete, libidoda azalma, libidoda artış
• Sinir sistemi hastalıkları: Baş dönmesi, inme
• Göz hastalıkları: Görme bozuklukları
• Kardiyak hastalıklar: Miyokard infarktüsü
• Vasküler hastalıklar: Hipertansiyonda kötüleşme
• Gastrointestinal hastalıklar: Dispepsi, kusma
• Hepatobiliyer hastalıklar: Safra kesesi hastalığı, kolelitiyazis, kolelitiyaziste kötüleşme,
kolelitiyazisin yeniden oluşması.
• Deri ve deri altı doku hastalıkları: Sebore, döküntü, anjiyonörotik ödem
9• Üreme sistemi ve meme hastalıkları: Endometriyal hiperplazi, vulvovajinal kaşıntı
• Araştırmalar: Kilo azalması, kan basıncı artışı
Östrojen/ progestojen tedavisi ile ilişkili olarak bildirilen diğer advers reaksiyonlar:
• Deri ve deri altı hastalıkları: Alopesi, kloazma, eritema multiforme, eritema nodosum,
vasküler purpura
• 65 yaş ve üstü olası demans (bakınız bölüm 4.4)
Meme kanseri riski
5 yıldan daha uzun süre kombine östrojen-progestojen kullanan kadınlarda meme kanseri riski 2
kata kadar daha fazladır.
Sadece östrojen tedavisi kullananlarda herhangi bir riskin artışı, östrojen-progestojen
kombinasyonu kullananlara göre daha düşüktür. Risk seviyesi HRT kullanım süresine bağlı
artmaktadır (bakınız bölüm 4.4).
En geniş randomize plasebo-kontrollü çalışma (Kadın Sağlığı Girişimi (WHI) çalışması) ve en
geniş prospektif epidemiyolojik çalışmaların meta analiz (Milyon Kadın Çalışması (MWS))
sonuçları aşağıda özetlenmiştir.
Prospektif epidemiyolojik çalışmaların en geniş meta analizi - BMI değeri 27 (kg / m2) olan
kadınlarda 5 yıllık kullanım sonrası tahmini ek meme kanseri riski:
HRT’ye başlama Hiç HRT Risk oranı HRT kullanan her
yaşı (yıl) kullanmamış her 1000 kadın için 5
1000 kadın için 5 yıldan sonra görülen
yıllık süreçteki sıklık ek vakalar
(50-54 yaş) *
Sadece östrojen HRT
50 13,3 1,2 2,7
Kombine östrojen-progestojen
50 13,3 1,6 8,0
* 2015 yılında İngiltere'deki BMI değeri 27 (kg / m2) olan kadınların temel insidans
oranlarından alınmıştır.
Not: Meme kanserinin arka plan insidansı AB ülkelerine göre değişeceğinden, meme kanserine
ilave vakaların sayısı da orantılı olarak değişecektir.
BMI değeri 27 (kg / m2) olan kadınlarda 10 yıllık kullanım sonra tahmini ek meme kanseri
riski
HRT’ye başlama yaşı Hiç HRT Risk oranı HRT kullanan her 1000
(yıl) kullanmamış her kadın için 10 yıldan
1000 kadın için 10 sonra görülen ek vakalar
yıllık süreçteki
insidans (50-59 yaş)*
10Sadece östrojen içeren HRT
50 26,6 1,3 7,1
Kombine östrojen-progestojen
50 26,6 1,8 20,8
* 2015 yılında İngiltere'deki BMI değeri 27 (kg / m2) olan kadınların temel insidans oranlarından
alınmıştır.
Not: Meme kanserinin insidansı arka planda AB ülkelerine göre değişeceğinden, meme kanserine
ilave vakalar da orantılı olarak değişecektir.
ABD Kadın Sağlığı Girişimi (WHI) çalışmaları – 5 yıllık kullanım sonrası ek meme kanseri
riski
Yaş aralığı (yıl) Plasebo grubundaki Risk oranı ve %95 HRT kullanan her
her 1000 kadın için 5 güven aralığı 1000 kadın için 5
yıllık süreçteki yıllık kullanımda
insidans görülen ek vakalar
(%95 güven aralığı)
Sadece CEE östrojen
50-79 21 0,8 (0,7-1,0) -4 (-6-0)*
CEE + MPA östrojen- progestojen**
50-79 17 1,2 (1,0-1,5) 4 (0-9)
*WHI çalışması, uterusu olmayan kadınlarda yapılmıştır ve meme kanserinde risk artışı
göstermemiştir.
**Analiz, çalışma öncesi HRT kullanmayan kadınlarla sınırlandırıldığında tedavinin ilk 5 yılı
boyunca belirgin risk artışı görülmemiştir. 5 yıl kullanımdan sonra risk, hiç kullanmayanlardan
daha yüksektir.
Endometriyal kanser riski
Endometriyal kanser riski, uterusu mevcut olan ve HRT kullanmayan her 1000 kadında yaklaşık
5’tir. Uterusu mevcut olan kadınlarda tek başına östrojen HRT kullanımı, endometriyal kanser
riskini artırdığı için önerilmemektedir (bakınız bölüm 4.4).
Tek başına östrojenlerin kullanım süresi ve östrojen dozuna bağlı olarak endometriyal kanser
riskinde bildirilen artış epidemiyolojik çalışmalardan elde edilen verilere göre 50 ve 65 yaşları
arasındaki her 1000 kadında ilave 5 ila 55 vaka arasında değişmektedir.
Sadece-östrojen tedavisine her siklusta en az 12 gün bir progestojeneklenmesi bu artmış riski
azaltabilir. Milyon Kadın Çalışması’nda (MWS) 5 yıl kombine (kesintili veya sürekli) HRT
kullanımı endometriyal kanser riskini artırmamıştır (risk oranı 1.0 (0.8-1.2)).
Over kanseri riski
Tek başına östrojen veya kombine östrojen-progestojen içeren HRT kullanımı, over kanseri tanısı
alma riskindeki hafif bir artış ile ilişkilendirilmiştir (bkz. Bölüm 4.4). 52 epidemiyolojik
çalışmadan elde edilen bir meta analizde, halihazırda HRT kullanan kadınlarla HRT’yi hiç
11kullanmamış kadınlar (RR 1,43, 95% CI 1,31-1,56) karşılaştırıldığında over kanser riskinde artış
bildirilmiştir. 50-54 yaş aralığında 5 yıl süreyle HRT kullanan kadınlar için bu sayı her 2000
tedavi alan hastada yaklaşık 1 ilave vaka ile sonuçlanmaktadır. HRT kullanmayan 50-54 yaş
aralığındaki kadınlarda, 5 yıllık süreçte 2000 kadından 2’sine over kanseri teşhisi konulması
beklenmektedir.
Venöz tromboembolizm riski
HRT, 1,3 ila 3 kat daha fazla venöz tromboembolizm (VTE) gelişme riski ile ilişkilidir, örn. derin
ven trombozu veya pulmoner embolizm. Bu tip olayların oluşumu, HRT’nin ilk yılında daha
sıktır (bakınız bölüm 4.4). WHI çalışma sonuçları şöyledir:
WHI Çalışmaları - 5 yıllık kullanım sonrası ek venöz tromboembolizm riski
Yaş aralığı (yıl) Plasebo Risk oranı ve %95 HRT kullanan her
grubundaki her güven aralığı 1000 kadın için 5
1000 kadın için 5 yıllık kullanımda
yıllık süreçteki görülen ek vakalar
insidans (%95 güven
aralığı)
Oral sadece-östrojen*
50 - 59 7 1,2 (0,6-2,4) 1 (-3-10)
Oral kombine östrojen-progestojen
50 - 59 4 2,3 (1,2-4,3) 5 (1-13)
* Uterusu olmayan kadınlarla yapılmış çalışma
Koroner arter hastalığı (KAH) riski
60 yaş üzeri kombine östrojen-progestojen HRT kullananlarda göreceli KAH riski biraz daha
fazladır (bakınız 4.4).
İskemik inme riski
Kombine östrojen-progestojen ve tek başına östrojen tedavisi 1.5 kata kadar artmış iskemik inme
riski ile ilişkilidir. HRT ile tedavi süresince hemorajik inme riski artmamıştır.
Bu göreceli risk yaşa veya kullanım süresine bağlı değildir, ancak, inme temel riski güçlü şekilde
yaşa bağlıdır. HRT kullanan kadınlarda inme genel riski yaşla beraber artacaktır (bakınız bölüm
4.4).
WHI Çalışmaları Kombine - 5 yıllık kullanım sonrası ek iskemik inme* riski
Yaş aralığı (yıl) Plasebo Risk oranı ve HRT kullanan her
grubundaki her %95 güven aralığı 1000 kadın için 5
1000 kadın için 5 yıllık kullanımda
yıllık süreçteki görülen ek
insidans vakalar (%95
12güven aralığı)
50 - 59 8 1,3 (1,1-1,6) 3 (1-5)
* İskemik inme ile hemorajik inme arasında farklılaştırma yapılmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı kendini bulantı ve kusma ile belli edebilir. Tedavisi semptomatik olmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Progestojenler ve östrojenler, ardışık preparatlar
ATC kodu: G03FB05
Kesintisiz siklik hormon replasman tedavisi (HRT) için östrojen ve progestojen.
Etki mekanizması:
Östradiol: Etkin madde, sentetik 17β-östradiol, kimyasal ve biyolojik olarak endojen insan
östradiolü ile aynıdır. Menopozal kadınlardaki östrojen üretimi eksikliğini yerine koyar ve
menopozal semptomları ortadan kaldırır.
Noretisteron asetat: Etkileri doğal dişi seks hormonu progesterona benzeyen sentetik progestojen.
Östrojenlerin endometriyumun büyümesini uyarması nedeniyle, tek başına kullanılan östrojenler,
endometriyal hiperplazi ve kanser riskini artırır. Progestojenin eklenmesi, non-histerektomize
kadınlarda östrojenlerle uyarılmış endometriyal hiperplazi riskini azaltır.
Menopozal semptomların iyileşmesi, tedavinin ilk birkaç haftasında elde edilmektedir.
Düzenli çekilme kanamaları kadınların %93’ünde oluşur ve ortalama 3-4 gün sürer.
5.2 Farmakokinetik özellikler
Genel özellikler
17β-östradiol
13Emilim:
Mikronize formdaki 17β-östradiolün oral alımını takiben, gastrointestinal sistemde hızlı
absorpsiyon meydana gelir.
Dağılım:
Karaciğerde ve diğer enterik organlarda yoğun ilk geçiş metabolizmasına uğrar, yaklaşık 44
pg/ml (aralık 30-53 pg/ml) pik plazma konsantrasyonuna 2 mg alımı sonrası 6 saat içinde ulaşır.
17β-östradiolün yarılanma ömrü yaklaşık 18 saattir. Dolaşımda SHBG’lere (%37) ve albumine
(%61) bağlı bulunurken, sadece yaklaşık %1-2’si serbest haldedir.
Biyotransformasyon:
17β-östradiol esas olarak karaciğer ve barsakta aynı zamanda diğer hedef organlarda metabolize
olur ve metabolize olması sonucunda östron, katekol-östrojenler, çeşitli östrojen sülfatları ve
glukuronidleri de kapsayan daha az aktif ya da inaktif metabolitler meydana gelir.
Eliminasyon:
Östrojenler hidrolize ve reabsorbe oldukları yerden (enterohepatik dolaşım), safrayla ve esas
olarak biyolojik inaktif form şeklinde idrar ile atılırlar.
Doğrusallık/Doğrusal olmayan durum:
Herhangi bir bilgi bulunmamaktadır.
Noretisteron asetat
Emilim:
Oral uygulama sonrası noretisteron asetat hızla emilir ve noretisterona (NET) dönüşür.
Dağılım:
Karaciğerde ve diğer enterik organlarda ilk geçiş metabolizmasına uğrar, yaklaşık 9 ng/ml (aralık
6-11 ng/ml) pik plazma konsantrasyonuna 1 mg alımı sonrası 1 saat içinde ulaşır.
Biyotransformasyon:
NET’in sonlanma yarılanma ömrü 10 saat civarındadır. NET, SHBG (%36) ve albumine (%61)
bağlanır.
Eliminasyon
En önemli metabolitleri esas olarak idrarla glukuronid ve sülfat konjügatları şeklinde atılan, 5α-
dihidro-NET ve tetrahidro-NET izomerleridir.
Doğrusallık/Doğrusal olmayan durum:
Herhangi bir bilgi bulunmamaktadır.
Östradiolün farmakokinetik özellikleri, noretisteron asetattan etkilenmez.
Yaşlılardaki farmakokinetiği çalışılmamıştır.
145.3 Klinik öncesi güvenlilik verileri
Östradiol ve noretisteronun toksisite profilleri iyi bilinmektedir. Bu kısa ürün bilgisinin
içerisindeki diğer bölümlerde anlatılana ek olarak, daha fazla klinik öncesi veri mevcut değildir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği (mavi, beyaz, kırmızı tabletler):
Laktoz monohidrat (sığır sütünden elde edilir)
Mısır nişastası
Hidroksipropilselüloz
Talk
Magnezyum stearat
Film kaplama:
Mavi tabletler: Hipromelloz, talk, titanyum dioksit (E171), indigo karmin (E132) ve makrogol
400
Beyaz tabletler: Hipromelloz, triasetin ve talk
Kırmızı tabletler: Hipromelloz, talk, titanyum dioksit (E171), kırmızı demir oksit (E172) ve
propilen glikol
6.2 Geçimsizlikler
Yoktur.
6.3 Raf ömrü
48 ay
6.4 Saklamaya yönelik özel uyarılar
25°C’nin altındaki oda sıcaklığında saklanmalıdır.
Buzdolabına (2ºC - 8ºC) konmamalıdır.
Kutu, ışıktan korumak amacıyla karton muhafazasında saklanmalıdır.
6.5 Ambalajın niteliği ve içeriği
28 tabletlik takvimli ve çevrimli kutu aşağıdaki 3 kısımdan oluşur:
- Taban kısmı renkli, saydam olmayan polipropilen
- Saydam polistirenden yapılmış yuvarlak şekilli kapak
- Merkezi çevrimli kısım renkli saydam olmayan polistirenden yapılmıştır.
156.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır.
Kullanılmamış olan ürünler ya da atık maddeler “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” gereklerine uygun olarak imha edilmelidir.
Özel bir yöntem yoktur.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat 7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
99/81
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 12.08.1996
Ruhsat yenileme tarihi: 12.08.2006
10. KÜB’ÜN YENİLENME TARİHİ
16