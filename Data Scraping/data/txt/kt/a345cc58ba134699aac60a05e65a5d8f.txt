   1/7 
 KULLANMA TALİMATI  
 
RONOCİT 10 00 mg/4 ml IM/IV Enjeksiyonluk Çözelti  
Kas içine  veya damar içine uygulanır.  
Steril  
• Etkin madde: Her bir ampul 1000 mg sitikolin e eşdeğer 1045.05 mg sitikolin sodyum  
içerir.  
• Yardımcı maddeler: Sodyum hidroksit, derişik hidroklorik asit  (pH ayarı için) , 
 enjeksiyonluk su  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
1. RONOCİ T nedir ve ne için kullanılır?  
2. RONOCİT ’i kullanmadan önce dikkat edilmesi gerekenler  
3. RONOCİT  nasıl kullanılır?  
4. Olası yan etkiler nelerdir? 5. RONOCİT ’in saklanması  
 Başlıkları yer almaktadır. 
 
1. RONOCİT nedir ve ne için kullanılır?  
- RONOCİT,  1000 mg sitikoline eşdeğer  1045.05 mg  sitikolin sodyum içeren bir ampuldur .  
- Her bir kutuda 5 adet ampul içeren 1 adet seperatör bulunmaktadır.  
RONOCİT zarar görmüş hücre duvarının iyileşmesini kolaylaştırır, enzim ( fosfolipazın)  
etkisini yok eder,  hücre içinde  zararlı m adde oluşumunu  ve hücre ölümünü engeller.  
    2/7 
 - RONOCİT;  
• Damar tıkanıklığına bağlı inmenin akut dönemlerinde  
• Damar tıkanıklığı ve kanamaya bağlı inmenin iyileşme döneminde  
• Sarsıntıya bağlı beyin hasarının akut ve iyileşme döneminde esas tedavilere ek olarak 
kullanılmalıdır.  
 
Özel tedavi yöntemleri 
 
Beyin hasarlarında kafa içi basıncını  (beyinde beyin omurilik sıvısının bir basınç seviyesi 
göstergesi ) düşürmek için mannitol adı verilen ilacın ve kortikosteroidler  adı verilen ilaç 
grubunun reçetelenmesi gereklidir.  
 Kafa içi kanamada sitikolin dozu, tek doz uygulamada 500 mg’ı aşmamalıdır. Bu durumda doz 
bölünmelidir (günde 2 -3 defa 100- 200 mg.).  
 
2. RONOCİT’ i kullanmadan önce dikkat edilmesi gerekenler  
RONOCİT’i  aşağıdaki durumlarda KULLANMAYINIZ.  
Eğer,  
• İlaca veya ilacın bileşenlerinden herhangi birine karşı duyarlılık var ise kullanmayınız. 
• Vagotoni  (kalp atım sayısında düzensizlik, kabızlık ve terleme belirtilerinin birlikte 
olduğu sinirsel bir rahatsızlık) vak alarında kullanılması uygun değildir.  
 
Yukarıdakilerden herhangi birine sahipseniz RONOCİT kullanmayınız. Emin değilseniz 
RONOCİT kullanmadan önce doktorunuza danışınız.  
 
RONOCİT’i aşağıdaki  durumlarda D İKKATL İ KULLANINIZ  
 Eğer , 
• Büyük dozdaki sitikolin, kalıcı beyin kanamasının kanama ataklarında beyindeki kan 
akımında artışa neden olabilir. 
• Araç ve makine kullanılıyorsanız dikkat edilmelidir.  
• Alkolle birlikte kullanılmamalıdır.  
 
    3/7 
 Bu uyarılar geçmişteki  herhangi bir dönemde dahi  olsa sizin için geçerliyse lütfen doktorunuza 
danışınız.  
 
RONOCİT’i n yiyecek ve içecek  ile kullanılması 
Uygulama yöntemi  açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce  doktorunuza veya eczacınıza danışınız . 
Gerekli olmadıkça hamilelik döneminde kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız . 
 
Çocuk doğurma potansiyeli bulunan kadınlar RONOCİT tedavisi almakta iken uygun bir 
doğum kontrol yöntemi (kontrasepsiyon) kullanma konusunda hekimine danışılmalıdır.  
 Emzirme  
İlacı kullanmadan önce  doktorunuza ya da eczacınıza danışınız . 
 
RONOCİT tedavisi sırasında emzirmeyiniz . 
 Araç ve makine kullanımı  
Hastalar tedavi boyunca, araç kullanırken ve çok dikkat  gerektiren alet ve cihaz kullanırken 
dikkatli olmalıdırlar.  
 
RONOCİT’in içeriğinde bulunan bazı yardımcı maddeler hakkında önemli bilgiler  
RONOCİT,  her dozunda 1 mmol (23 mg)’dan daha az sodyum ihtiva eder; yani esasında 
“sodyum içermez”.  
 
Diğer ilaçlar  ile birlikte kullanımı 
• Sitikolin levodopanın (beyinde dopamin adlı maddenin eksikliği ile ortaya çıkan 
sürekli bir sinir sistemi hastalığı olan Parkinson tedavisinde kullanılan bir ilaç) 
etkilerini arttırır.     4/7 
 • İlaç, meklofenoksat  (merkezi sinir sistemi uyar ıcısı)  içeren ilaçlarla birlikte 
uygulanmamalıdır.  
• RONOCİT  hemostatik ajanlar (kanama durdurucu ), intrakranial antihipertansif ( kafa içi 
yüksek kan basıncı düşüren) ajanlar ve bilinen doku, organ ve perfüzyon (hücreleri 
besleyen ) sıvılarıyla beraber uygulanabilir.  
 
Eğer reçeteli  ya da reçetesiz  herhangi bir ilacı ş u anda kullanıyorsanız veya son zamanlarda 
kullandınız ise lütfen  doktorunuza veya eczacınıza bunlar hakkında bilgi  veriniz.  
 
3. RONOCİT nasıl kullanılır?  
•Uygun kullanım ve doz/uygulama sıklığı için  talimatlar:  
 
Doktorunuz hastalığınıza bağlı olarak RONOCİT  dozunu belirleyecek ve size  uygulayacaktır.  
Genel kullanım dozu, kas içerisine  veya damar içi yavaş enjeksiyon halinde 12 saatte 1 ampul 
RONOCİT ’dir. 
 
•Uygulama yolu ve metodu:  
RONOCİT , kas ve damar içine  uygulama içindir . 
 
Ampulün kırılmasından sonra  içerisindeki  enjeksiyonluk çözelti  bir şırıngaya  çekilir  ve 
yeterince uzun enjeksiyon iğnesi ile kas içerisine derin bir şekilde  enjekte edilir. Çözeltiyi 
enjekte etmeden önce , herhangi bir kan damarının zarar görmediğinden emin olmak için 
şırınganın  pistonu çok az geri çekilir . 
 Ayrıca damar içine enjekte edilir.  
 
•Değişik  yaş grupları  
Çocuklarda  kullanımı:  
18 yaşın altındaki çocuk ve gençlerde ilacın etkililiği ve güvenliliği saptanmamıştır.  
Kullanımı önerilmez.  
 
Yaşlılarda kullanımı:  
Yaşlı hastalarda RONOCİT kullanımının güvenliliği ile ilgili yeterli veri yoktur.  
Kullanımı önerilmez.     5/7 
 •Özel  kullanım durumları  
 
Böbrek/Karaciğer Yetmezliği  
Böbrek/Karaciğer Yetmezliği bulunan hastalarda ilacın etkililiği ve güvenliliği sistematik 
olarak değerlendirilmemiştir.  
 
Eğer RONOCİT ’in etkisinin çok güçlü  veya zayıf olduğuna dair bir izleminiz var  ise, 
doktorunuz ve eczacınız ile konuş unuz. 
 
Kullanmanız gerekenden daha fazla RONOCI T kullandıysanız:  
RONOCİT ’den kullanmanız gerekenden fazlasını kullandıysanız  bir doktor veya  eczacı ile 
konuş unuz. 
 
RONOCİT’ i kullanmayı unutursanız:  
Unutulan dozları dengelemek için  çift doz almayınız. 
 
RONOCİT ile tedavi sonlandırıldığında oluşabilecek  etkiler:  
Herhangi bir etki oluşması  beklenmez.  
 
4. Olası yan etkiler nelerdir? 
Tüm ilaçlar gibi, RONOCİT’in içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa RONOCİT ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar:  Döküntü, deri kaşıntısı, anafilaktik şok (yüz, dil ve boğazda şişme, ciltte 
döküntü, hırıltılı solunum, nefes almada zorlanma, ateş veya şok ile ortaya çıkan ciddi alerjik reaksiyon).  
 
Eğer bu alerjik reaksiyonlardan herhangi biri sizde gözlenirse RONOCİT kullanımını hemen 
sonlandırınız ve hemen tıbbi yardım isteyiniz.  
 Yan etkiler aşağıdaki kategorilerde gösterildiği şekilde sınıflandırılmıştır:     6/7 
  
Çok yaygın :10 hastanın en az birinde görülebilir.  
Yaygın :10 hastanın birinden az, fakat 100 hastanın birinden fazla görülebilir.  Yaygın olmayan :100 hastanın birinden az, faka t 1.000 hastanın birinden fazla görülebilir.  
Seyrek :1.000 hastanın birinden az fakat 10.000 has tanın birinden fazla görülebilir.  
Çok seyrek :10.000 hastanın birinden az görülebilir. 
Bilinmiyor :Eldeki verilerden hareketle tahmin edilemiyor  
 
Bilinmiyor  
• Uykusuzluk, baş ağrısı, baş dönmesi, uyarılma, titreme, felç olmuş uzuvlarda hissizlik.  
• Karın ağrısı, iştahsızlık, karaci ğer enzim aktivitesinde değişim, bulantı, ishal, kabızlık.  
• Ateş, belirli durumlarda kısa dönemli hipotansif (kan basıncında azalma) etki, ayrıca 
parasempatik sinir sisteminin stimülasyonu (kalp atım sayısında düzensizlik, kabızlık ve 
terleme ile ortaya çıkabilen durum) mümkündür.  
 
Yukarıdaki yan etkilerin herhang i biri ile karşılaşırsanız hemen doktorunuzu bilgilendiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.    
 
5. RONOCİT ’in saklanması  
RONOCİT ’i çocukların  göremeyeceği , erişemeyeceği  yerlerde ve ambalajında saklayınız. 
25°C altındaki  oda sıcaklığında saklanmalıdır. %0.9 Sodyum klorür IV çözeltisi ve %5 dekstroz  
çözeltileri ile seyreltildiğinde 25 °C’de 12 saat stabildir. 
 Son kullanma tarihiyle uyumlu olarak kullanınız.    7/7 
  
Ambalajdaki son kullanma tarihinden sonra RONOCİT ’i kullanmayınız. 
Eğer üründe ve/veya ambalajında bozukluklar fark ederseniz RONOCİTi kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
World Medicine İlaç  San ve Tic. A.Ş.  
Bağcılar, İstanbul  
 Üretim yeri:  
PharmaVision San. ve Tic. A.Ş.  
Davutpaşa Cad. No:145 Zeytinburnu / İstanbul  
 Bu kullanma talimatı 12.12.2022 tarihinde onaylanmı ştır. 