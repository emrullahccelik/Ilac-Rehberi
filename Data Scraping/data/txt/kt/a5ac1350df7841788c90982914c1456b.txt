1 
 KULLANMA TALİMATI  
CHORIOMON® 2000 IU enjeksiyonluk liyofilize toz  
Deri altına (s.c.) veya kas içine (i.m.) uygulanır. 
Steril  
 
• Etkin madde:  Her bir flakon, 2000 IU insan koriyonik gonadotropin (hCG) içerir.  
• Yardımcı maddeler:  Laktoz monohidrat. Laktoz monohidrat sığır sütünden elde 
edilmektedir.  Çözücü, sodyum klorür ve enjeksiyonluk su içerir.  
 
Bu Kullanma Talimatında:  
1. CHORIOMON® nedir ve ne için kullanılır?  
2. CHORIOMON®’u kullanmadan önce dikkat edilmesi gerekenler  
3. CHORIOMON® nasıl kullanılır  
4. Olası yan etkiler nelerdir? 
5. CHORIOMON®’un saklanması  
Başlıkları yer almaktadır. 
1.CHORIOMON® nedir ve ne için kullanılır?  
CHORIOMON®, etkin maddenin yer aldığı toz içeren flakon ve enjekte edilecek çözeltiyi 
hazırlamak için çözücü içeren ampulden oluşan ambalajlarda, kullanma talimatını içeren 
karton kutuda kullanıma sunulmaktadır. 
CHORIOMON®, ‘gonadotropinler’ adıyla bilinen bir ilaç grubunun üyesi olan, insan 
koriyonik gonadotropini (kısaca hCG) adlı bir hormon içerir.  
CHORIOMON®, gebe kadınların idrarından elde edilmiştir.  
İnsan koriyonik gonadotropini, insanlarda üreme organlarının normal fonksiyonlarının 
devamlılığını sağlar.  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında doktora ve hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2 
 Kullanım Alanları 
Kadınlarda  
• Yumurta üretmeme(anovulasyon)   ve adet görmeme veya düzensiz adet görme 
(amenore)  gibi durumlarda diğer ilaçların foliküllerin gelişimi için kullanılmasının 
ardından CHORIOMON® yumurtaların bırakılmasını (ov ülasyonu) sağlamak üzere 
verilir.  
• Tüp bebek uygulaması gi bi tıbbi yardımla gerçekleştirilen üreme programlarında diğer 
ilaçlarla yumurta üretmek üzere uygulanan tedavinin ardından bu yumurtaları 
olgunlaştırmak için CHORIOMON® kullanılır.  
Çocuklarda ve Erkeklerde 
• Cinsel salgı bezlerinin pek az geliştiği, buluğ çağının geciktiği veya sperm oluşumuyla 
ilişkili sorunların bulunduğu hastaların tedavisinde kullanılır. 
• Bazı durumlarda, bir veya her iki erbezinin erbezi torbasına inmediği erkek çocuklarda 
da kullanılabilir.  
2. CHORIOMON®’u kullanmadan önce dikkat edilm esi gerekenler  
CHORIOMON®’u aşağıdaki durumlarda KULLANMAYINIZ.  
Eğer;  
• Etkin madde olan insan koriyonik gonadotropine ya da diğer gonadotropinlere ( insan 
menopozal gonadotropini  (hMG ), folikül stimüle edici hormon (FSH gibi) ya da 
CHORIOMON®’un içeriğindeki yardımcı maddelerden herhangi birine karşı 
alerjikseniz  (aşırı duyarlılığınız varsa),  
• Tiroid, böbrek üstü bezlerinde  veya hipofize ait tedavi edilemeyen hastalığınız varsa, 
 
Eğer kadınsanız ve ; 
• Hamileyseniz ya da hamile olduğunuzu düşünüyo rsanız  
• Cinsiyet organlarınızda gebeliğe izin vermeyen şekil bozuklukları  varsa,  
• Yumurtalığınızda polikistik over hastalığına (yumurtalıklarda çok sayıda, küçük 
kistlerin yer aldığı bir hastalık ) bağlı olmayan kist varsa,  
• Sebebi belirlenemeyen rahim kanamanız varsa,  
• Kanda prolaktin hormonunun yüksek olması (hiperprolaktinemi) durumunda  
• Üreme yolu ve organlarında (yumurtalık, meme  veya rahim  gibi) tümörünüz varsa, 
Eğer erkekseniz ya da tedavi edilen çocuğunuz ise  
• Hipogonadotropik hipogonadizm ( erkek cinsiyet hormonlarının azlığı veya yokluğu 
durumunda oluşan hastalık) ile  ilintili olmayan kısırlık durumunda,  
• Testiküler, prostat veya meme kanseri gibi tümörünüz varsa veya olduğundan 
şüpheleniyorsanız, 3 
 Yukarıda listede yer alan durumlardan herhangi biri  mevcutsa, CHORIOMON® kullanmayın 
ve kullanmaya başlamadan önce doktorunuza bildirin. 
CHORIOMON®’u aşağıdaki durumlarda DİKKATLİ KULLANINIZ  
Kadın hastalar:  
Gonadotropin grubu ilaçlarla tedaviniz sırasında doktorunuz, yumurtalıklarınızı düzenli olarak 
ultrasonla inceleyecek ve düzenli aralıklarla sizden kan örnekleri alacaktır. Çok yüksek 
dozla r, yumurtalıkların aşırı uyarılması, nadir görülen ancak ciddi sorunlara yol 
açabileceğinden bu durum son derece önemlidir. Yumurtalıkların aşırı uyarılması kendi sini 
karın ağrısıyla belli edebilir. Bu uyarı özellikle polikistik over hastalığı (yumurtalıklarda çok 
sayıda, küçük kistlerin yer aldığı bir hastalık ) olan kadınlarda önemlidir. Gonadotropin 
tedavisine verdiğiniz yanıtın düzenli olarak izlenmesi, doktorunuza yumurtalıklarınızın aşırı 
uyarılmasının önlenmesinde yardımcı olacaktır. Bu nedenle, karın ağrınız varsa derhal 
doktorunuza başvurunuz.  
 
Gonadotrop etkideki ilaçlarla tedavi sonrası meydana gelen hamileliklerde ikiz ya da daha çok 
sayıda bebek doğurma riski (çoğul gebelik) ve düşük riski bulunmaktadır. Bu şekildeki çoğul 
hamilelikler, gebelik ve doğum sırasında hem anne adayının, hem de beb eklerinin sağlığını 
riske sokabilir. Ayrıca , düşük veya rahim dışı  gebelik  (ektopik gebelik) riski artmaktadır.  
CHORIOMON® tedavisi (gebeliğin bizzat kendisi gibi) tromboz (kanın damarda veya kalpte 
pıhtılaşması) riskini arttırabilir. Tedaviye başlamadan ö nce özellikle aşağıdaki özellikleri 
taşıyorsanız, doktorunuzu bu konuda mutlaka bilgilendirmelisiniz.  
• Tromboz riskinizin yüksek olduğunu zaten biliyorsanız  
• Sizde veya yakın aile bireylerinize daha önce tromboz tanısı konulmuşsa  
• Aşırı derecede kiloluysanız  
 
CHORIOMON®, kilo vermek amacıyla kullanılmamalıdır. CHORIOMON®’un etkin maddesi 
olan insan koriyonik gonadotropini ( hCG ), yağ metabolizması, vücut yağlarının dağılımı veya 
iştah üzerinde etkisizdir.  
Erkek hastalar:  
Buluğ çağına (ergenlik) girmemiş erkek çocuklarda; bu hastalarda erken cinsel gelişmeye ve 
büyümenin gecikmesine neden olabilir.  
Aşağıdaki hastalıklardan biri sizde varsa ya da daha önce mevcut olmuşsa:  
• Kalp veya damar hastalığı  
• Böbrek hastalığı  
• Yüksek ta nsiyon  
• Epilepsi (sara)  veya  
• Migren tipi baş ağrısı  
• Astım 
 
Androjen (erkek cinsiyet hormonu) yapımının fazlalaşması, bu sağlık sorunlarının 
şiddetlenmesine veya tekrarlamasına neden olabilir. 4 
  
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
CHORIOMON®’un yiyecek ve içecek ile kullanılması  
CHORIOMON® uygulama yöntemi nedeniyle yiyecek ve içeceklerle etkileşmez.  
 
Hamilelik  
İlacı kullanmadan önce doktorunuza veya eczacınıza danışınız.  
CHORIOMON®, luteal fazın desteklenmesinde kullanılır ama daha sonra  hamilelikte 
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
CHORIOMON®  emzirme döneminde kullanılmamalıdır.  
 
Araç ve makine kullanımı  
CHORIOMON®’un araç ve makine kullanma yeteneği üzerinde bilinen bir etkisi 
bulunmamaktadır. 
 
CHORIOMON®’un içeriğinde bulunan bazı yardımcı maddeler hakkında önemli 
bilgiler  
CHORIOMON®’un içeriğinde bulunan yardımcı maddelere karşı bir duyarlılığınız yok ise, 
CHORIOMON® kullanımına bağlı olumsuz bir etki beklenmez. 
 
Bu tıbbi ürünün çözücüsünde yer alan sodyum miktarı 1 mmol’den (23 mg)  azdır; yani 
esasında sodyum içermez.  
 
Diğer ilaçlar ile birlikte kullanımı 
Doktorunuzun tavsiyesi dışında  CHORIOMON®’u diğer ilaçlar ile birlikte kullanmayınız.  
CHORIOMON®’u aynı enjektörde diğer tıbbi ürünlerle karıştırarak uygulamayınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. CHORIOMON® nasıl kullanılır?  
CHORIOMON®’u daima doktorunuzun belirlediği miktarda ve tam olarak tarif edildiği 
şekilde uygulayınız. Emin değilseniz doktorunuza ya da eczacınıza danışınız.  
CHORIOMON® genellikle doktorunuz veya uygun bir şekilde eğitilmiş personel tarafından 
uygulanacaktır. İlacın tarafınızca hazırlanacak ve deri altına uygulanacak olması durumunda, 
lütfen doktorunuzdan konuyla ilgili yeterli bilgi aldığınızdan emin olunuz.  
 
 5 
 Uygun kullanım ve doz/uygulama sıklığı için talimatlar:  
İlacınızın dozu, tedaviye başlamadan önce ve sonra yapılan testlerin sonuçlarına göre 
doktorunuzca belirlenecektir. 
 
Uygulama yolu ve metodu:  
CHORIOMON® deri altına veya kas içine uygulanmalıdır.  Damar içine uygulanmamalıdır.  
CHORIOMON® ağızdan alınmamalıdır.  
İlk uygulama doktorunuzun gözetimi altında yapılmalıdır. Daha sonraki uygulamalar için 
doktorunuz ilacınızı nasıl kullanacağınızı detaylı olarak anlatacaktır. Enjeksiyonluk çözelti 
karton kutu içerisinde yer alan çözücü yardımıyla flakondaki tozun çözülmesi ile elde edilir.  
Hazırlanan çözelti bekletilmeden hemen kullanılmalıdır.  
Enjeksiyonluk çözeltinin hazırlanması:  
1- CHORIOMON® içeren flakon un alüminyum mührünü çıkarın ve kauçuk tıpayı alkollü 
pamukla temizleyin.  
2- Çözücü içeren enjektörü elinize alın. İğneyi kauçuk tıpadan geçirerek flakona sokun 
ve bütün çözücüyü (ve bir miktar havayı) flakona yavaş yavaş enjekte edin. 
Flakondaki toz tamamen çözünene kadar bekleyin.  
3- Toz çözüldükten sonra (genellikle toz hemen çözünür), iğne henüz içindeyken flakonu 
baş aşağı çevirin. İğnenin ucu kauçuk tıpanın yüzeyine  (yani baş aşağı çevrilmiş 
flakonun en dibine) yakınlaşana kadar, yavaş yavaş iğneyi geri çekin. Flakondaki 
çözeltiyi yavaş yavaş şırıngaya çekin. Bütün çözeltiyi aldığınızdan emin olun. 
Subkutan uygulama:  
Çalışma iğnesini şırıngadan ayırın ve parmağınıza batmasını önlemek için flakon içinde 
bırakın. Şırıngaya yeni bir iğne (subkutan tip) takın. 
Şırıngayı iğne ucu yukarıya gelecek şekilde dik tutarak, hava kabarcıklarının üste birikmesi 
için şırıngaya hafifçe vurun. Hava kabarcıklarını dışarı atmak için pistonu hafifçe ittirin. 
İğnenin ucunda çözelti damlası belirdiğinde söz konusu hava atılmış olacaktır.  
Enjektördeki CHORIOMON® miktarını doktorunuzun size belirttiği şekilde ayarlayın.  
Doktorunuz ya da sağlık ekibi size  CHORIOMON®’u nereye (örn: karın, uyluklar) enjekte 
edebileceğiniz ile ilgili bilgi vermiş olmalıdır.  
Enjeksiyon için seçilen alanı alkollü pamukla silin. Deriyi parmak uçlarınızla kıstırın ve 
iğneyi 45- 90 derecelik açı ile kıstırdığınız deriye batırın. Pistonu ağır ağır ittirerek enjektör 
içindeki tüm çözeltiyi enjekte edin.  
İğneyi hızlıca geri çekin ve enjeksiyon yerini alkollü pamukla silin. Enjeksiyon yerini 
ovmayın, aksi halde enjeksiyon yerinde morarma oluşabilir. 
 6 
 Değişik yaş grupları  
Çocuklarda kullanım:  
Ergenlik öncesi çocuklarda aşırı uygulanımı erken ergenlik ve büyümenin durmasına kadar 
varabilen ciddi sonuçlara neden olabilir.  Bu nedenle çocuklarda dikkatle kullanılmalıdır.  
 
Yaşlılarda kullanımı:  
CHORIOMON®’un yaşlılarda kullanımı yoktur.  
 
Özel kullanım durumları 
Özel kullanımı yoktur.  
 
Eğer CHORIOMON®’un etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz. 
Kullanmanız gerekenden daha fazla CHORIOMON® kullandıysanız:  
CHORIOMON®’dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
CHORIOMON®’u kullanmayı unutursanız:  
CHORIOMON®’ u kullanmayı unutursanız doktorunuza başvurunuz. 
Unutulan dozları dengelemek için çift doz almayınız. 
CHORIOMON® ile tedavi sonlandırıldığındaki oluşabilecek etkiler  
CHORIOMON® ile tedavi sonlandırıldığında oluşabilecek herhangi bir yan etki yoktur.  
Tedavinizin sonlandırılmasına doktorunuz karar verecektir.  
 
4. Olası yan etkiler nelerdir? 
Tüm ilaçlar gibi CHORIOMON®’un da içeriğinde bulunan maddelere duyarlı olan kişilerde 
yan etkiler olabilir.  
Aşağıdakilerden biri olursa, CHORIOMON® kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Kadınlarda ve Erkeklerde:  
• Kızartı, döküntü, kaşıntı, yüz, dudak, el/ayakta şişme, nefes darlığı, baygınlık hali, 
yüksek ateş durumunda. Böyle bi r durumda CHORIOMON®’ a karşı alerjiniz olabilir.  
 
Kadınlarda:  
• Tromboembolizm (damarlarda pıhtılaşma sonucu tıkanma durumu). Bu durum 
özellikle hMG veya FSH  hormonları  birlikte kullanıldığında ortaya çıkabilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi seyrek görülür.  7 
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Kadınlarda:  
• Tedaviniz sırasında yumurtalıklarınızın aşırı uyarılma durumu ortaya çıkarsa.  
Yumurtalıklarınızın aşırı uyarılmasının ilk belirtileri karın bölgesinde ağrı ve bulantı, 
kusma, ishal ve kilo alımıdır.  
 
Erkeklerde:  
• Erken ergenlik (erken puberte)  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler seyrek görülür.  
Aşağıdakilerden herhangi birini fark ederseniz,  doktorunuza söyleyiniz:  
Kadınlarda ve Erkeklerde:  
• Başağrısı  
• Asabiyet  
• Depresyon  
• Yorgunluk 
• Kilo alma  
• Enjeksiyon bölgesinde kızarma, şişme, kaşıntı veya ağrı  
 
Kadınlarda:  
• Meme ağrısı  
 
Erkeklerde:  
• Ödem  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerim raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen ya n etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız. 
 
5.CHORIOMON®’un saklanması  
CHORIOMON®’u çocukların göremeyeceği, erişemeyeceği yerlerde ve ambalajında 
saklayınız. 
CHORIOMON®’u 25 °C’nin  altındaki oda sıcaklığında saklayınız.  CHORIOMON®’u ışıktan 
korumak için orijinal ambalajında saklanmalıdır.  8 
 Hazırlanan çözelti bulanık görünümdeyse ya da çözünmeyen maddeler içeriyorsa flakon 
kullanılmamalı ve atılmalıdır.  
Son kullanma tarihi i le uyumlu olarak kullanınız. 
Etiketin veya ambalajın üzerinde belirtilen son kullanma tarihinden sonra CHORIOMON®’u 
kullanmayınız. 
Eğer üründe ve/veya ambalajında bozukluklar fark ederseniz CHORIOMON®’u 
kullanmayınız.  
Çevreyi korumak amacıyla kullanmadığınız CHORIOMON®’u şehir suyuna veya çöpe 
atmayınız. Bu konuda eczacınıza danışınız.  
Ruhsat Sahibi:  
IBSA İlaç San. ve Tic. Ltd. Şti  
Büyükdere Cad. Astoria A Kule  
Kat:16 Daire: 1602 Esentepe- Şişli/ İstanbul  
 
Üretici:  
Flakon:  
IBSA Institut Biochimique SA  
Via Cantonale Zona Serta 6814 Lamone, İsviçre  
 
Çözücü içeren Ampul:  
IBSA Farmaceutici Italia srl 
Via Martiri di Cefalonia 2 26900 Lodi, İtalya  
 
Bu kullanma talimatı ……. t arihinde onaylanmıştır . 
 
 
 
 
 
 
 