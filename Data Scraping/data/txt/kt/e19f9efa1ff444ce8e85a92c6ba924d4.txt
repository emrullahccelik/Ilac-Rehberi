 
1  KULLANMA TALİMATI 
 
 
REBİF 132 mikrogram/1.5 mL  kartuşta enjeksiyonluk çözelti  
Deri altına uygulanır. 
Steril 
 
 Etkin madde: İnterferon beta-1a, 132 mikrogram (36 MIU).  
 
 Yardımcı maddeler:  D-Mannitol, poloksamer 188, L-metiyonin, benzil alkol, sodyum 
asetat, asetik asit, sodyum hidroksit ve enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
 
- Bu kullanma talimatını  saklayınız. Daha sonra tekrar okumaya ihtiyaç duyabilirsiniz.  
- Eğer ilave sorularınız olursa, lütfen doktorunuza veya eczacınıza danışınız.  
- Bu ilaç kişisel olarak sizin için reçete edilmiştir, başkalarına vermeyiniz.  
- Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
- Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
 
Bu Kullanma Talimatında: 
 
1. REBİF nedir ve ne için kullanılır? 
2. REBİF’i kullanmadan önce dikkat edilmesi gerekenler 
3. REBİF nasıl kullanılır? 
4. Olası yan etkiler nelerdir? 
5. REBİF’in saklanması 
 
Başlıkları yer almaktadır. 
 
 
1. REBİF nedir ve ne için kullanılır? 
 
REBİF, interferonlar olarak bilinen ilaç sınıfına aittir. Bunlar hücreler arasında bilgi iletimini 
sağlayan doğal maddelerdir. İnterferonlar vücut tarafından üretilir ve bağışıklık sisteminde 
önemli rol oynar. İnterferonlar, tam olarak anlaşılmayan mekanizmalar üzerinden merkezi sinir 
sisteminin multipl skleroz ile ilişkili hasarının sınırlandırılmasına yardımcı olur.  
 
REBİF, insan vücudunda üretilen doğal interferon betaya benzer, yüksek oranda saflaştırılmış 
çözülebilir bir proteindir. 
 
REBİF berrak ve opak çözelti şeklindedir. 
 
REBİF, 1,5 mL enjeksiyonluk çözelti içeren piston tıpa (kauçuk) ve kıvrımlı kapak (aluminyum 
ve halobutil kauçuk) ile kartuştan (Tip I cam) oluşur. Paket 4 ya da 12 kartuş içerir.   
2  REBİF, multipl sklerozlu ve son iki yıl içinde 2 ya da daha fazla atak geçirmiş hastaların 
tedavisinde endikedir. Atak aktivitesi devam etmeyen Sekonder Progresif Multipl Sklerozlu 
hastalarda etkisi gösterilmemiştir. Ayrıca multipl sklerozun ilk belirtisi olabilecek tek bir klinik 
olayı yaşamış hastalarda kullanılabilir. 
 
2. REBİF’i kullanmadan önce dikkat edilmesi gerekenler 
 
REBİF’i aşağıdaki durumlarda KULLANMAYINIZ  
Eğer; 
 Doğal veya rekombinant interferon betaya ya da bu ilacın diğer bileşenlerinin birine karşı 
alerjik iseniz, 
 Şiddetli depresif bozukluğunuz (ruhsal çökkünlük) ve/veya intihar eğiliminiz varsa, 
 
REBİF’i aşağıdaki durumlarda DİKKATLİ KULLANINIZ  
 
 REBİF sadece doktorunuzun takibi altında kullanılmalıdır. 
 REBİF ile tedaviye başlamadan önce, REBİF ile tedavi edilmiş hastalarda rapor edilmiş 
olan enjeksiyon yeri nekrozu (deri hasarı-doku yıkımı) riskini en aza indirmek için “REBİF 
nasıl kullanılır?” başlığı altında verilen tavsiyeleri dikkatlice okuyunuz ve takip ediniz. 
Eğer enjeksiyon yerinizle ilgili sorun yaşarsanız, doktorunuzla temas kurunuz. 
 REBİF ile tedaviye başlamadan önce, doktorunuza herhangi bir ilaca karşı alerji ya da 
hassasiyetiniz olup olmadığını anlatınız. 
 Tedaviniz sırasında küçük kan damarlarında kan pıhtıları ortaya çıkabilir. Bu kan pıhtıları 
böbreklerinizi etkileyebilir. Bu, REBİF tedavisine başlandıktan haftalar ila yıllar sonra 
meydana gelebilir. Doktorunuz kan basıncınızı, kanınızı (pıhtı hücresi sayısını) ve böbrek 
fonksiyonunuzu kontrol etmek isteyebilir. 
Eğer kemik iliği, böbrek, karaciğer, kalp, tiroid hastalığınız varsa, ya da depresyon (ruhsal 
çökkünlük) geçirmişseniz, ya da herhangi bir epileptik nöbet (sara nöbeti) hikayeniz varsa, 
tedavinizin ve bu şartların kötüleşmesinin yakından takip edilebilmesi için doktorunuzu 
bilgilendiriniz. 
 
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari 
ismi ve seri numarası mutlaka hasta dosyasına kaydedilmelidir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
REBİF’in yiyecek ve içecek ile kullanılması 
 
REBİF ile gıda etkileşim çalışması yapılmamıştır. 
 
Hamilelik 
 
İlacı kullanmadan önce doktorunuza veya eczacınıza danışınız. 
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, 
bu ilacı almadan önce doktorunuza veya eczacınıza danışınız.  
3   
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız.  
Emzirilen yenidoğan/ bebek üzerinde zararlı bir etki beklenmemektedir. Eğer emzirmeyi 
planlıyorsanız, bu ilacı kullanmadan önce doktorunuza veya eczacınıza danışınız. 
 
Araç ve makine kullanımı 
 
Hastalığın kendisi ya da tedavisinin etkileri, sürücülük yapmanızı ya da makine kullanmanızı 
etkileyebilir. Şüpheli durumlarda, doktorunuza danışınız. 
 
REBİF’in içeriğinde bulunan bazı yardımcı maddeler hakkında önemli bilgiler 
 
REBİF her dozunda 1 mmol (23 mg)’dan daha az sodyum ihtiva eder, yani aslında“sodyum 
içermez”. 
 
Benzil Alkol  
REBİF 0,5 mL doz başına 2,5 mg benzil alkol içerir.  Benzil alkol alerjik reaksiyolara neden 
olabilir.  
 
Benzil alkol, küçük çocuklarda solunum sorunları (“nefes darlığı sendromu” olarak 
adlandırılan) da dahil olmak üzere ciddi yan etki riskleri ile ilişkilendirilmiştir. 
 
Doktorunuz veya eczacınız tarafından tavsiye edilmedikçe, küçük çocuklarda (3 yaşından 
küçük) bir haftadan fazla kullanmayın. 
 
Hamileyseniz veya emziriyorsanız ya da karaciğer veya böbrek hastalığınız varsa doktorunuza 
veya eczacınıza danışınız. Bunun nedeni, vücudunuzda büyük miktarlarda benzil alkol 
birikebilmesi ve bunun yan etkilere (“metabolik asidoz” adı verilen) neden olabilmesidir. 
 
Diğer ilaçlar ile birlikte kullanımı 
 
Özellikle antidepresan (depresyon ilacı), ya da antiepileptik (sara ilacı) kullanıyorsanız 
doktorunuza söylemelisiniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. REBİF nasıl kullanılır? 
 
Bu ürün çoklu doz kullanım içindir. 
Bu ilacı her zaman, tam olarak doktorunuzun size anlattığı gibi kullanınız. Emin değilseniz, 
doktorunuza danışınız. 
 
Uygun kullanım ve doz /uygulama sıklığı için talimatlar:  
4  Tek bir klinik olayı yaşamış hastalarda: 
Yetişkinlerde ve 16 yaşın üzerindeki hastalarda kullanılan doz haftada 3 kez 44 mikrogramdır 
(12 milyon IU).  
 
Multipl sklerozlu hastalarda: 
Yetişkinlerde ve 16 yaşın üzerindeki hastalarda kullanılan doz haftada 3 kez 44 mikrogramdır 
(12 milyon IU). Yüksek dozu tolere edemeyen hastalara yine haftada 3 kez uygulanan düşük 
doz REBİF 22 mikrogram önerilir. 
 
REBİF haftada 3 kez, mümkünse: 
 Her hafta aynı günlerde (en az 48 saat arayla, örn., Pazartesi, Çarşamba, Cuma) 
 Aynı saatlerde (tercihen akşamları) 
uygulanmalıdır. 
 
Uygulama yolu ve metodu: 
 REBİF deri altı enjeksiyon için tasarlanmıştır. 
 İlk enjeksiyon uygun nitelikte bir sağlık çalışanının gözetimi altında yapılmalıdır. Yeterli 
eğitimi aldıktan sonra, kendiniz ya da aileden biri ya da bir arkadaşınız evde ilacı 
uygulamak için REBİF kartuşlarını cihazınız ile kullanabilirsiniz. 
 Kartuş RebiSmart elektronik enjeksiyon cihazı ile kullanılır. 
 Kullanım için detaylı talimatlar cihazınız ile sağlanır. Lütfen dikkatle takip ediniz. 
 REBİF kartuşlarının RebiSmart cihazı ile kullanımı hakkında kısa talimatlar aşağıda 
verilmiştir. 
 
Başlamadan önce: 
 Ellerinizi su ve sabunla yıkayınız. 
 REBİF kartuşu blister ambalajından, arkasındaki plastik kapağı açarak çıkarınız. 
 Kartuşun RebiSmart cihazının içinde ya da ambalajında iken kazara donmuş olup 
olmadığını (sadece buzdolabın içinden çıkardıktan sonra) kontrol ediniz. Gözle görünür 
bozulma işareti ve parçacık olmayan, sadece berrak ve opak çözelti kullanılmalıdır. 
 Cihaza kartuşu yerleştirmek ve enjeksiyonu sağlamak için, cihazınız ile sağlanan kullanım 
talimatını takip ediniz. 
 
REBİF nereye enjekte edilir: 
  Enjeksiyon yerini seçiniz. Doktorunuz size olası enjeksiyon 
yerlerini önerecektir (üst uyluklar ve alt karın uygun bölgeler 
arasındadır). Enjeksiyon yeri nekrozu riskini en aza indirmek 
amacıyla, aynı yere sıklıkla enjeksiyon yapılmaması için, 
enjeksiyon yerinizi düzenli olarak değiştirmeniz ve dikkatle 
takip etmeniz önerilir.  
NOT: Şişlik, beze veya ağrı hissettiğiniz bölgelere 
enjeksiyon uygulamayınız; böyle bir bulguda doktorunuzla 
veya hemşirenizle konuşunuz. 
 Enjeksiyon öncesi, enjeksiyon yerindeki deriyi temizlemek 
için alkollu bez kullanınız. Deriyi kurumaya bırakınız. 
Deride alkol kalmışsa acıma hissi duyabilirsiniz.   
 
REBİF nasıl enjekte edilir: 
 
5   Doktorunuz 44 mikrogramlık doğru dozu nasıl seçeceğinizi size söyleyecektir. Ayrıca 
lütfen alt kısımda verilen “ RebiSmart kullanımı ” kısmını ve RebiSmart cihazınızla sağlanan 
kullanma talimatlarını okuyunuz. 
 
RebiSmart kullanımı :  
  Enjeksiyondan önce cihazın ekranında görünen dozun, 
reçetelenen 44 mikrogramlık doza karşılık gelen doz 
olduğundan emin olunuz. 
 RebiSmart cihazını deriye dik açıda (90 ) yerleştiriniz. 
 Enjeksiyon düğmesine basınız. Enjeksiyon esnasında, 
düğmesi yanıp sönecektir. 
 Işık sönene kadar bekleyin. Bu size enjeksiyonun 
tamamlandığını bildirecektir. 
 Enjeksiyon yerinden RebiSmart’ı çekiniz.  
 
RebiSmart ile REBİF’in enjeksiyonu sonrası: 
 RebiSmart kullanma talimatına göre iğneyi çıkarınız ve yok ediniz. 
 Gazlı bez ya da kuru pamuk ile enjeksiyon yerini hafifçe ovalayınız. 
 REBİF kartuşu içeren cihazınızı 5. REBİF’in saklanması kısmında belirtildiği şekilde 
saklayınız.  
 
Değişik yaş grupları: 
 
Çocuklarda kullanımı: 
REBİF 12 yaş altındaki çocuklarda kullanılmamalıdır. 
REBİF’in 12-16 yaş arasındaki çocuklarda etkililiği ve güvenliliği kanıtlanmamıştır. Yine de 
sınırlı sayıda yayınlanmış veriler haftada 3 kez deri altına uygulanan REBİF 22 mikrogram 
veya 44 mikrogram kullanan 12-16 yaşlarındaki gençlerde görülen güvenlilik profilinin 
erişkinlerde görülene benzer olduğunu göstermektedir. Fakat doz bilgisi üzerine hiçbir öneri 
yapılamaz. 
 
Yaşlılarda kullanımı: 
65 yaş grubu hastalarda yeterince çalışma yapılmadığından, REBİF 65 yaş ve üzerinde dikkatli 
kullanılmalıdır. 
 
Özel kullanım durumları: 
 
Böbrek yetmezliği: 
Bu hastalara REBİF uygulanırken dikkatli olunmalıdır. 
 
Karaciğer yetmezliği: 
İnterferon beta, şiddetli karaciğer hasarına yol açma potansiyeline sahiptir. Nadir görülen 
semptomatik karaciğer fonksiyon bozukluğunun mekanizması bilinmemektedir. Özel bir risk 
faktörü gösterilmiş değildir. 
 
Eğer REBİF’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
  
6  Kullanmanız gerekenden daha fazla REBİF kullandıysanız: 
 
REBİF’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
REBİF’i kullanmayı unutursanız 
 
Dozunuzu kaçırmışsanız, doz takvimindeki bir sonraki günün dozunu enjekte ederek devam 
ediniz.  
Unutulan dozları dengelemek için çift doz almayınız . 
 
REBİF ile tedavi sonlandırıldığındaki oluşabilecek etkiler 
 
REBİF’in etkileri hemen farkedilmeyebilir. Bu yüzden REBİF kullanmayı sonlandırmamalı ve 
istenen sonuca ulaşmak için düzenli kullanmayı sürdürmelisiniz. Faydaları hakkında 
kararsızsanız, lütfen doktorunuza danışınız.  
 
Doktorunuzla temas kurmadan tedaviyi kesmemelisiniz. 
 
Eğer bu ürünün kullanımı üzerine bir sorunuz varsa, doktor ya da eczacınızla konuşunuz. 
 
4. Olası yan etkiler nelerdir? 
 
Tüm ilaçlar gibi,  REBİF’in içeriğinde bulunan maddelere duyarlı olan kişilerde yan etkiler 
olabilir.  
 
Görülebilecek yan etkiler aşağıdaki kategorilerde gösterildiği şekilde sınıflandırılmıştır: 
 
Çok yaygın: 10 hastanın en az birinde görülebilir  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
 
Aşağıdakilerden biri olursa, REBİF’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz: 
 
 Ciddi alerjik (aşırı duyarlılık) reaksiyonlar. REBİF uygulamasının hemen ardından yüz, 
dudak, dil ya da boğaz şişmesi, döküntü, vücutta kaşıntı ve halsizlik ve baygınlık hissi ile 
birlikte görülebilecek bir solunum zorluğu yaşamanız durumunda, Bu reaksiyonlar 
seyrektir .  
 
 Karaciğer sorununun aşağıda yer alan olası belirtilerden birini yaşamanız durumunda: 
sarılık (derinin ya da göz beyazlarının sarılaşması), yaygın kaşıntı, bulantı ve kusma ile 
birlikte iştah kaybı ve cildin kolayca morarması. Konsantrasyon güçlüğü, uyku hali ve kafa 
karışıklığı gibi belirtiler de şiddetli karaciğer sorunları ile ilişkili olabilir. 
 
 Depresyon  (ruhsal çöküntü)  multipl skleroz tedavisi alan hastalarda yaygındır . Depresif 
hissediyor ya da intiharı düşünüyorsanız .  
7   
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir. 
 
Aşağıdakilerden herhangi birini fark ederseniz, doktorunuza söyleyiniz: 
 
Çok yaygın 
 
 Baş ağrısı, ateş, üşüme, kas ve eklem ağrıları, yorgunluk ve bulantı gibi grip benzeri 
semptomlar çok yaygındır.  
Bu belirtiler genellikle hafif şiddettedir ve tedavi başlangıcında daha yaygınken sürekli 
kullanım ile azalmaktadır. 
Bu belirtileri azaltmaya yardımcı olmak üzere doktorunuz bir doz REBİF’ten önce ve 
ardından her bir enjeksiyondan sonra 24 saat için ateş düşürücü bir ağrı kesici almanızı 
önerebilir. 
 
 Kızarıklık, şişme, renk değişimi, iltihap, ağrı ve cilt bozukluğu gibi enjeksiyon bölgesi 
reaksiyonları çok yaygındır.  
Enjeksiyon bölgesi reaksiyonlarının oluşumu genelde zamanla azalmaktadır. 
 
Yaygın olmayan 
 
 Enjeksiyon bölgesinde doku yıkımı (nekroz), iltihap ve kitle oluşumu  yaygın değildir.  
Enjeksiyon bölgesi reaksiyonlarını minimuma indirmek için “REBİF’i aşağıdaki 
durumlarda DİKKATLİ KULLANINIZ” bölümündeki tavsiyelere bakınız. 
Enjeksiyon bölgesi enfeksiyon kapabilir (yaygın olmayan) ; deri yumuşak ya da sert bir 
şekilde şişebilir ve bölgenin tümünde çok ağrı hissedilebilir. Bu belirtilerden herhangi birini 
yaşıyorsanız, doktorunuzla önerisi için temas kurunuz. 
 
 Belli laboratuvar testleri değişiklik gösterebilir. Bu değişiklikler, genellikle hasta 
tarafından fark edilmez (belirti yoktur) ve genellikle düzelebilir ve hafif şiddettedir ve 
sıklıkla özel bir tedavi gerektirmezler. 
Alyuvar, akyuvar ya da trombosit sayısının ya biri (çok yaygın)  ya da hepsi birden  (seyrek) 
azalabilir. Bu değişikliklerin sonucu olası belirtiler arasında, yorgunluk, enfeksiyonla 
savaşmada güçsüzlük, morarma ya da açıklanamayan kanama yer alabilir. Karaciğer 
fonksiyon testleri bozulabilir (çok yaygın) . Karaciğer iltihaplanması da ayrıca rapor 
edilmiştir (yaygın olmayan) . Bulantı, kusma, sarılık başlangıcı gibi diğer belirtilerle 
birlikte iştah kaybı gibi karaciğer rahatsızlığını işaret eden bir durum ile karşılaşırsanız, 
derhal doktorunuzla temas kurunuz (bakınız “Aşağıdaki ciddi yan etkilerden herhangi birini 
......”). 
 
 Tiroid rahatsızlığı yaygın değildir . Tiroid bezi, aşırı ya da yetersiz şekilde çalışabilir. 
Tiroid faaliyetindeki bu değişikliklerin belirtileri hasta tarafından her zaman 
hissedilmeyebilir ancak doktorunuz uygun bir test yapmayı önerebilir. 
 
Bilinmiyor 
 
 MS yalancı-atak (bilinmiyor) : REBİF tedavinizin başlangıcında, multipl skleroz 
ataklarına benzeyen belirtilerle karşılaşma olasılığı bulunmaktadır. Örneğin, kaslarınızı 
istediğiniz gibi hareket etmenizi engelleyecek şekilde oldukça gergin ya da çok zayıf  
8  hissedebiliriniz. Bazı durumlarda bu tür belirtiler, yukarıda tanımlanan ateş ya da grip 
benzeri semptomlar ile ilişkilendirilmektedir. Bu yan etkilerden herhangi birini fark etmeniz 
durumunda, doktorunuz ile konuşunuz. 
 
Diğer olası yan etkiler: 
 
Çok yaygın :  
 Başağrısı 
 
Yaygın:  
 Uykusuzluk (uyuma güçlüğü) 
 İshal, bulantı, kusma 
 Kaşıntı, döküntü (deri döküntüsü) 
 Kas ve eklem ağrısı 
 Yorgunluk, ateş, üşüme 
 Saç dökülmesi 
 
Yaygın olmayan: 
 Ürtiker  
 Sara nöbetleri  
 Karaciğer iltihabı (hepatit) 
 Solunum güçlüğü 
 Derin ven trombozu gibi kan pıhtısı 
 Görme bozuklukları (görme rahatsızlığı, görme kaybı) ile sonuçlanan, iltihap veya kan 
pıhtısı gibi retina (gözün arkası) bozuklukları 
 Artmış terleme 
 
Seyrek: 
 İntihar girişimi 
 Ciddi deri reaksiyonları – bazısı mukozal lezyonlu 
 Küçük kan damarlarınızdaki kan pıhtıları böbreklerinizi etkileyebilir (trombotik 
trombositopenik purpura veya hemolitik üremik sendrom). Belirtiler artan morarma, 
kanama, ateş, aşırı halsizlik, baş ağrısı, baş dönmesi veya sersemlik halini içerebilir. 
Doktorunuz kanınızdaki veya böbrek fonksiyonlarınızdaki değişiklikleri tespit edebilir.  
 İlaca bağlı lupus eritematöz: uzun süre REBİF kullanımının yan etkisi. Semptomlar kas 
ağrısı, eklem ağrısı ve şişmesi ve döküntüyü içerir. Ayrıca ateş, kilo kaybı ve yorgunluk 
gibi diğer işaretlerle karşılaşabilirsiniz. Genellikle tedavi kesildikten bir ya da iki hafta 
içinde kaybolur. 
 Böbrek fonksiyonunuzu azaltabilecek skarlaşma dahil böbrek problemleri. 
Eğer aşağıdaki belirtilerden bazılarını ya da hepsini yaşarsanız doktorunuza söyleyiniz. 
Bunlar muhtemel bir böbrek probleminin belirtileri olabilirler: 
- köpüklü idrar  
- yorgunluk 
- özellikle ayak bilekleri ve göz kapaklarında şişme ve kilo alımı. 
 
Aşağıdaki yan etkiler interferon beta için rapor edilmiştir ( bilinmiyor ) 
 Baş dönmesi 
 Sinirlilik 
 İştahsızlık  
9   Kan damarlarında genişleme ve çarpıntı, 
 Adet kanamasında düzensizlik ve/veya değişiklik. 
 Kalpten akciğerlere kan taşıyan kan damarlarında yüksek kan basıncıyla sonuçlanan, 
akciğerlerde yer alan kan damarlarında ciddi daralma (pulmoner arteriyel hipertansiyon). 
Pulmoner arteriyel hipertansiyon, REBİF ile tedavi başladıktan sonra birkaç yıla kadar 
olmak üzere çeşitli zamanlarda görülmüştür. 
 Ciltte sertlik hissine sebep olabilen ve muhtemelen ağrılı kırmızı yumrular veya lekeler 
geliştirebilen, cilt altındaki yağ dokusunun iltihabı (panikülit). 
 Hemolitik anemi. 
 
Doktorunuzun haberi olmadan ilaç tedavinizi değiştirmeyiniz ya da bırakmayınız 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. REBİF’in Saklanması  
 
REBİF’i çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra REBİF’i kullanmayınız / son kullanma tarihinden 
önce kullanınız.  “Son Kull. Ta.:” ibaresinden sonra yazılan rakam ayı temsil eder ve o ayın son 
günü son kullanım tarihidir. 
 
REBİF’i 2 C-8C arasında buzdolabında saklayınız.  
 
Dondurmayınız (kazara donmayı önlemek için, dondurucuya yakın bir yere koymaktan 
sakınınız).  
 
İlk enjeksiyondan sonra 28 gün içinde kullanınız.  
 
Kullanıma hazır dolu REBİF kartuşu içeren RebiSmart cihazı, cihaz saklama kutusu içinde 
buzdolabında (2 C-8C arasında) saklanmalıdır. Geçici olarak soğutucu mevcut olmadığında, 
REBİF hasta tarafından bir kere için 14 güne kadar 25 C altındaki oda sıcaklığında saklanabilir, 
sonra buzdolabına geri koyulmalı ve son kullanma tarihinden önce kullanılmalıdır. 
 
Işıktan korumak için orijinal ambalajında saklayınız. 
 
Eğer çözeltide gözle görülen bozulma belirtileri ve partikül fark ederseniz REBİF’i 
kullanmayınız. Sadece berrak ve şeffaf olan çözeltiyi kullanınız.   
10  Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz. 
 
 
Ruhsat Sahibi:   
Merck İlaç Ecza ve Kimya Tic.A.Ş. 
Ataşehir/ İstanbul 
 
Üretim Yeri:  
Merck Serono S.p.A. 
Modugno/ Bari/ İtalya 
 
 
Bu kullanma talimatı ../../.... tarihinde onaylanmıştır. 