1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük doz kullanmayınız.  KULLANMA  TALİMATI  
SALOFALK® granü -stix 500 mg granül  içeren  saşe 
Ağızdan alınır.  
 
• Etkin  madde:  Her bir saşe,  etkin  madde  olarak  500 mg mesalazin  içerir.  
 
• Yardımcı madde(ler): Aspartam (E 951), sodyum karboksimetilselüloz, sitrik asit, 
anhidröz, silika kolloidal anhidrus, hipromelloz, magnezyum stearat, metakrilik asit -metil 
metakrilat kopolimer (1:1) (Eudragit L 100), metilselüloz, mikrokristalin selüloz, 
poliakrilat dispersiyonu %40 (% 2 Nonoksinol 100 içeren Eudragit NE 40 D), povidon K 
25, simetikon, sorbik asit, talk, titanyum dioksit, trietil sitrat, vanilya kreması esansı 
(sukroz içeren).  
 
Bu Kullanma  Talimatında:  
 
1. SALOFALK® nedir  ve ne için kullanılır?  
2. SALOFALK®’ı kullanmadan  önce  dikkat  edilmesi  gerekenler  
3. SALOFALK® nasıl  kullanılır?  
4. Olası  yan etkiler  nelerdir?  
5. SALOFALK®’ın saklanması  
Başlıkları  yer almaktadır.  
 
1. SALOFALK® nedir  ve ne için kullanılır?  
SALOFALK®’ın etkin  maddesi  mesalazin  olup,  her bir saşe 500 mg mesalazin  içerir.  
 
SALOFALK® “aminosalisilik  asit ve benzeri ilaçlar” grubuna dahil bir ilaçtır. Bu ilaçlar kalın 
bağırsaktaki iltihabı önler.  
 
SALOFALK®, saşe içinde bulunan grimsi beyaz renkli, yuvarlak veya çubuk biçiminde 
granüllerdir. Bir kutu içine 2 adet küçük kutu yerleştirilmekte ve bu kutularda 50’şer 
Poliester/Alüminyum/Polietilen  folyo saşe olmak  üzere toplam  100 saşe olarak  piyasaya  2  sunulmaktadır.  
SALOFALK® aşağıdaki durumlarda  kullanılır:  
 
• Doktorlar tarafından  ülseratif kolit olarak  bilinen kalın  bağırsağın  iltihaplanması  ile oluşan 
hastalığın akut (ani başlangıçlı) ve tekrarının (nüks) önlenmesinde.  
 
2. SALOFALK®’ı kullanmadan  önce  dikkat  edilmesi  gerekenler 
SALOFALK®’ı aşağıdaki durumlarda KULLANMAYINIZ 
Eğer;  
• Mesalazine, salisilik aside, asetilsalisilik asit (örn. Aspirin®) gibi salisilatlara ya  da ilacın diğer 
bileşenlerinden herhangi birine karşı bilinen aşırı duyarlılığınız (alerjiniz) varsa,  
• Şiddetli  karaciğer  ve/veya  böbrek  yetmezliğiniz  varsa.  
 
SALOFALK®’ı aşağıdaki  durumlarda  DİKKATLİ  KULLANINIZ  
 
Eğer;  
▪ özellikle  bronşiyal  astım  olmak  üzere,  akciğer  ile ilgili  sorununuz  varsa,  
▪ mesalazin  ile ilgili  bir madde  olan sülfasalazine  karşı  geçmişte  aşırı  duyarlılık  hikayeniz  
varsa,  
▪ karaciğer  fonksiyonlarınızda  bozukluk  bulunuyorsa,  
▪ böbrek  fonksiyonlarınızda  bozukluk  bulunuyorsa.  
▪ Mesalazin  kullandıktan sonra ciddi bir deri döküntüsü veya deride soyulma, kabarma ve/veya  
ağız yaraları geliştiyse.  
 
Mesalazin, tuvalet suyundaki sodyum hipoklorit ağartıcı ile temas ettikten sonra idrarda kırmızı - 
kahverengi renk değişikliği oluşturabilir. Bu durum mesalazin ve çamaşır suyu arasındaki  
kimyasal bir reaksiyonla ilgilidir ve zararsızdır.  
 
Diğer  önlemler  
Tedavi sırasında hekiminiz sizi yakın tıbbi gözetim altında tutacak ve düzenli olarak kan ve idrar 
tahlilleri yaptıracaktır.  
 
Mesalazin  kullanımı  ile böbrek  taşları  gelişebilir.  Belirtiler,  karın  yanlarında  ağrı ve idrarda 
kan içerebilir. Mesalazin ile tedavi sırasında yeterli miktarda sıvı içtiğinize dikkat ediniz.  
 
Mesalazin tedavisi ile ilişkili olarak eozinofili ve sistematik semptomların eşlik ettiği ilaç 
reaksiyonu (DRESS) Stevens -Johnson sendromu (SJS), toksik epidermal nekroliz (TEN) dahil 
ciddi cilt reaksiyonları bildirilmiştir. Bölüm 4'te açıklanan bu ciddi cilt reaksiyonlarıyla ilgili 
belirtilerden herhangi birini fark  ederseniz, mesalazin kullanmayı bırakınız  ve derhal tıbbi yardım 
isteyiniz.  
Bu uyarılar, geçmişteki herhangi  bir dönemde  dahi olsa sizin için geçerliyse lütfen doktorunuza 
danışınız.  3  SALOFALK®’ın yiyecek  ve içecek  ile kullanılması  
 
Yiyecekler  emilimi  1-2 saat geciktirmekle  birlikte,  emilim  miktarını  ve oranını  etkilemez. 
SALOFALK®’ı aç veya tok almanızın önemi yoktur.  
Hamilelik  
 
İlacı kullanmadan  önce  doktorunuza  veya eczacınıza danışınız.  
 
Hamile iseniz, hamile olduğunuzu düşünüyorsanız veya hamile kalmayı planlıyorsanız ilacı 
kullanmadan önce doktorunuza veya eczacınıza sorunuz.  
Hamileliğiniz  esnasında  SALOFALK®’ı sadece  doktorunuz  önerdiyse  kullanınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
 
İlacı kullanmadan  önce  doktorunuza  veya eczacınıza danışınız.  
 
Etkin madde (mesalazin) ve metabolitleri anne sütüne geçebildiğinden, emzirme süresince 
SALOFALK’ı sadece doktorunuz önerdiyse kullanınız.  
 
Araç  ve makine  kullanımı  
Araç  ve makine  kullanımı  üzerinde  hiçbir  etkisi yoktur veya  ihmal  edilebilir düzeydedir.  
 
SALOFALK®’ın içeriğinde  bulunan  bazı yardımcı  maddeler  hakkında  önemli  bilgiler  
SALOFALK®  her saşede  1 mg aspartam  içerir.  Aspartam  bir fenilalanin  kaynağıdır.  Fenilalaninin 
vücuttan  düzgün  şekilde  dışarı  atılamaması  nedeniyle  vücutta  birikmesi  ile oluşan  nadir  bir genetik 
hastalık  olan fenilketonüri  hastalığı  olan insanlar  için zararlı  olabilir.  
 
SALOFALK® her saşede 0,04 mg sukroz içerir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
Bu ilaç her bir dozunda doz başına 1 mmol’den (23 mg’dan) daha az sodyum içerir yani aslında 
“sodyum içermez”.  
Diğer  ilaçlar  ile birlikte  kullanımı  
 
Özellikle başka ilaçlar alıyorsanız, yakın zamanda aldıysanız veya alacaksanız doktorunuza veya 
eczacınıza  bildiriniz.  Bu ilacın  etkisinde  değişikliğe  neden  olabildiğinden  (karşılıklı  etkileşim),  4  aşağıdaki  ilaçları  kullanıyorsanız  hekiminizi  bilgilendiriniz:  
 
• Azatiyoprin  ya da 6-merkaptopürin  ya da tioguanin  (bağışıklık  sistemi  hastalıklarının 
tedavisinde kullanılan ajanlar ) 
• Kan pıhtılaşmasını  önleyen  ilaçlar  (tromboza  karşı  kullanılan  ilaçlar  ya da kan inceltici 
ilaçlar, örn: varfarin)  
• Laktuloz  (kabızlık  tedavisinde  kullanılan  ilaç) veya  dışkınızın  asiditesini  değiştirebilen 
diğer ilaçlar.  
 
SALOFALK® ile sürdürülecek bir tedavi yine de sizin için uygun olabilir. Bu gibi durumlarda  
doktorunuz sizin için en doğru tedaviye karar verecektir.  
 
Eğer  reçeteli  ya da reçetesiz  herhangi  bir ilacı şu  anda  kullanıyorsanız veya  son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
3. SALOFALK® nasıl  kullanılır?  
SALOFALK®’ı her zaman  doktorunuzun  önerdiği  şekilde  alınız.  Emin  değilseniz  doktorunuza 
veya eczacınıza sorunuz.  
• Uygun  kullanım  ve doz/uygulama  sıklığı  için talimatlar:  
 
Yaş ve vücut  ağırlığı  Tekli  doz Günlük  toplam  doz 
Erişkinler,  yaşlılar  ve 40 kg 
ağırlığı  üzeri  çocuklar    
Akut  atakların  tedavisinde  1 - 6 saşe 
SALOFALK® 1 x 3-6 
ya da 
3 x 1-2 saşe 
Sonraki  atakların 
önlenmesinde   
1 - 6 saşe 
SALOFALK® 3 x 1 
veya 
1 x 6 saşe 
(nüksetme  riski yüksek  
hastalar  için) 
6 yaş ve üzerindeki  çocuklar    
Akut  atakların  tedavisinde    
30 – 50 mg mesalazin/kg/(vücut 
ağırlığı)/gün  
günde bir  kez ya da bölünmüş  
dozlarda  
Sonraki  atakların 
önlenmesinde   15 – 30 mg mesalazin/kg//(vücut 
ağırlığı)/gün  
bölünmüş  dozlarda  5  Erişkinlerde : 
 
Doktorunuz  başka  türlü  tavsiye  etmediyse;  
 
- Akut  ülseratif  kolit ataklarının  tedavisinde  normal  doz şu şekildedir:  
 
Hastalığınızın türü ve şiddetine bağlı olarak, tercihen sabahları, günde bir kez 3 - 6 saşe veya 
günde 3 kez (sabah, öğle, akşam) 1 – 2 saşe SALOFALK® (günde 1.5 - 3 g mesalazine eşdeğer) 
kullanılmalıdır.  
- Ülseratif  kolitin  nüksetmesinin  önlenmesinde:  
 
Yeni  ülseratif  kolit ataklarını  engellemek  için normal  doz: 
Günde  3 kez 1 saşe SALOFALK® (günde  1,5 g mesalazine  eşdeğer)  kullanılmalıdır.  
 
Doktorunuz tarafından nüks riski artmış  bir hasta olarak değerlendirildiyseniz alacağınız doz: 
Tercihen sabahları günde 1 kez 6 saşe SALOFALK® (günde 3 g mesalazine eşdeğer) 
kullanılmalıdır.  
Günde 1,5 – 3 g mesalazin  tavsiye edilmişse mümkün mertebe diğer form  olan Salofalk® 
Granü -Stix 1000 mg Granül içeren saşe kullanılmalıdır.  
Tedavi  süresi  
Akut ülseratif kolit ataklarının tedavisi genellikle 8 hafta sürer. Doktorunuz hastalığınıza bağlı 
olarak bu ilacı ne kadar süre kullanacağınıza karar verecektir. Tedavi süresi, hastalığınızın 
durumuna, şiddetine ve ilerlemesine bağlıdır.  
Bu ilaçtan  maksimum  düzeyde  fayda  görmek  için SALOFALK® granülleri hem  akut inflamasyon 
ataklarında hem de uzun süreli tedavilerde doktorunuzun talimatlarındaki gibi düzenli ve devamlı 
olarak kullanınız.  
 
• Uygulama  yolu ve metodu:  
 
SALOFALK® sadece  ağızdan  kullanım  içindir.  
 
SALOFALK® çiğnenmemelidir. Granüller dil üzerine konmalı ve çiğnenmeden bol sıvı ile 
yutulmalıdır.  
 
• Değişik  yaş grupları:  
Çocuklarda  kullanımı:  
SALOFALK®’ın çocuklarda (6 -18 yaş) etkili olduğuna dair  sadece sınırlı sayıda doküman  
vardır.  6  6 yaş ve  üzeri  çocuklarda:  
Çocuğunuz  için doğru  SALOFALK® dozunu  doktorunuza  sorunuz. 
Akut ataklarda:  
Bireysel olarak belirlenmek üzere, 30 -50 mg mesalazin /kg (vücut ağırlığı)/gün dozu günde bir 
kez ya da bölünerek verilmelidir. Maksimum doz 75 mg/kg (vücut ağırlığı)/ gün’dür. Toplam  
doz, maksimum yetişkin dozunu aşmamalıdır.  
 
Tekrarlamayı  engellemek  için: 
Bireysel olarak belirlenmek üzere, başlangıç olarak 15 -30 mg mesalazin/kg (vücut ağırlığı)/gün 
olacak şekilde bölünmüş dozlar halinde verilmelidir. Toplam doz, tavsiye edilen yetişkin dozunu 
aşmamalıdır.  
 
Genel olarak vücut ağırlığı 40 kg’a kadar olan çocuklara yetişkin dozunun yarısı, 40 kg 
üzerindeki çocuklara ise yetişkin dozu verilebilir.  
 
Yaşlılarda  kullanımı:  
Önceki  bölümlerde  yetişkinler  için verilen  doz/uygulama  sıklığı  yaşlılarda  da geçerlidir.  
 
• Özel  kullanım  durumları:  
 
Böbrek  yetmezliği  / Karaciğer  yetmezliği:  
 
Karaciğer fonksiyon bozukluğu olan hastalarda dikkatli kullanılmalıdır. Böbrek fonksiyonları 
bozuk olan hastalarda kullanılması önerilmez. Tedavi sırasında böbrek fonksiyonları bozulursa, 
etkin madde mesalazinin yol açtığı renal toksisite (böbrek fonksiyonlarında bozulma) 
düşünülmelidir.  
 
Şiddetli  böbrek  ve karaciğer  yetmezliği  olan hastalarda  kullanılmamalıdır.  
 
Eğer SALOFALK®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız  gerekenden  daha  fazla  SALOFALK® kullandıysanız  
 
Emin değilseniz doktorunuza başvurunuz. Bundan sonra ne yapılacağına doktorunuz karar 
verebilir.  
SALOFALK®’ı bir kez yüksek dozda alırsanız bir sonraki sefer almanız gereken normal dozu 
alınız. Dozda azaltmaya gitmeyiniz.  
 
SALOFALK®’tan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  7  SALOFALK®’ı kullanmayı  unutursanız  
 
Unutulan  dozları  dengelemek  için çift doz almayınız.  
 
SALOFALK® ile tedavi  sonlandırıldığındaki  oluşabilecek  etkiler  
 
Önceden  doktorunuzla  görüşmeden  bu ilaçla  tedaviye  son vermeyiniz.  
 
İlacın  kullanımı  hakkında  başka  sorularınız  varsa  doktorunuza  ya da eczacınıza  danışınız.  
 
4. Olası  yan etkiler  nelerdir?  
 
Tüm ilaçlar  gibi SALOFALK®’ın içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden  biri olursa,  SALOFALK®’ı kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
- Deri döküntüsü, ateş, eklem ağrısı ve/veya nefes alma güçlüğü gibi genel alerjik 
reaksiyonlar veya kalın bağırsağınızın genel iltihabı (şiddetli ishal ve karın ağrısına neden olur). 
Bu reaksiyonlar çok nadirdir.  
- Genel sağlık durumunuzda belirgin bir kötüleşme ile birlikte ateş ve/veya ağız ve gırtlak 
bölgesinde ağrı. Bu belirtiler, çok nadiren, kanınızdaki beyaz hücrelerin sayısındaki azalmadan 
(agranülositoz) kaynaklanabilir ve bu da sizi ciddi bir enfeksiyon geliştirmeye daha yatkın hale 
getirebilir. Kandaki diğer hücreler de etkilenebilir (örn. aplastik anemiye veya trombositopeniye 
neden olan trombositler veya kırmızı hücreler) ve açıklanamayan kanama, derinizin altında mor 
noktalar veya yamalar, anemi (yorgun, halsiz hissetme ve solukluk, özellikle de dudaklar ve 
tırnaklarda) gibi semptomlara neden olabilir. Bir kan testi, belirtilerinizin bu ilacın kanınız 
üzerindeki bir etkisinden kaynaklanıp kaynaklanmadığını doğrulayabilir. Bu reaksiyonlar çok 
nadirdir.  
- Gövdede genellikle merkezi kabarcıkların, ciltte soyulmanın, ağız, boğaz, burun, cinsel 
organlar ve gözlerde ülserlerin, yaygın döküntünün, ateş ve genişlemiş lenf düğümlerinin eşlik 
ettiği,  kırmızımsı,  kabarık  olmayan,  hedef  benzeri veya  dairesel  yamalar.  Bunların  öncesinde ateş 
ve grip benzeri  semptomlar  olabilir.  Bu reaksiyonların  kaç hastada  ortaya çıktığı  bilinmemektedir 
(sıklık bilinmiyor).  
- Kardiyak aşırı duyarlılık reaksiyonlarının göstergesi olabilecek nefes darlığı, göğüs 
ağrısı veya düzensiz kalp atışı veya şişmiş uzuvlar. Bu reaksiyonlar nadirdir.  
Böbrek fonksiyonunuzla ilgili problemler (çok nadiren meydana gelebilir), örn. üretilen 
idrarın  renginde  veya  miktarında  bir değişiklik  ve uzuvlarda  şişme  veya  ani bir yan ağrısı  (böbrek 
taşından kaynaklanır) (kaç hastada meydana geldiği bilinmemektedir (sıklık bilinmiyor)).  
 
Bunların  hepsi çok ciddi yan etkilerdir.  Eğer bunlardan  biri sizde mevcut  ise, sizin 
SALOFALK®’a karşı ciddi alerjiniz  var demektir.  Acil tıbbi müdahaleye  veya hastaneye  8  yatırılmanıza  gerek  olabilir.  
Mesalazin  içeren ilaçları  kullanan  hastalarda  ayrıca  aşağıdaki  yan etkiler  gözlemlenmiştir:  
 
Çok yaygın     : 10 hastanın  en az birinde  görülebilir.  
Yaygın  : 10 hastanın  birinden  az, fakat  100 hastanın  birinden  fazla  görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000  hastanın  birinden  az, fakat  10.000  hastanın  birinden  fazla  görülebilir. 
Çok seyrek    : 10.000 hastanın birinden az görülebilir.  
Bilinmiyor  : Eldeki  verilerden  hareketle  tahmin edilemiyor.  
 
Yaygın:  
• Baş ağrısı  
• Döküntü,  kaşıntı  
 
Yaygın  olmayan:  
• Karın  ağrısı,  ishal  (diyare),  hazımsızlık,  sindirim  bozukluğu  (dispepsi),  gaz (flatulans),  mide 
bulantısı ve kusma  
• Akut  pankreas  iltihabı  nedeniyle  şiddetli  karın  ağrısı  
• Karaciğer  fonksiyon  parametrelerinde  değişiklikler,  pankreas  enzimlerinde  değişiklikler  
 
Seyrek:  
• Sersemlik  
• Karaciğer  ya da safra  akışı  bozuklukları  nedeniyle  karın  ağrısı  ya da sarılık  
• Cildinizin  güneşe  ve ultraviyole  ışığa  karşı  hassasiyetinin  artması  (ışığa  duyarlılık)  
• Eklem  ağrısı  
• Halsiz  ve yorgun  hissetme  
 
Çok seyrek:  
• El ve ayaklarda  hissizlik  ve karıncalanma  (periferik  nöropati)  
• Alerjik  ve/veya  inflamatuar  akciğer  hastalıkları  nedeniyle  nefes  darlığı,  öksürük,  hırıltı,  
röntgende akciğer gölgesi  
• Saç dökülmesi  ve kelleşme  gelişimi  
• Kas ağrısı  
• Sperm  üretiminde  geri dönebilen  azalma  
 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattına  arayarak Türkiye  Farmakovijilans Merkezi (TÜFAM)’ne 
bildiriniz.  Meydana  gelen yan etkileri  bildirerek  kullanmakta  olduğunuz  ilacın güvenliliği  9  hakkında  daha  fazla  bilgi edinilmesine  katkı  sağlamış  olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
5. SALOFALK®’ın saklanması  
 
SALOFALK®’ı çocukların  göremeyeceği,  erişemeyeceği  yerlerde  ve ambalajında  saklayınız.  
 
30°C  altındaki  oda sıcaklığında  orijinal  ambalajında  saklayınız.  
 
Son kullanma  tarihiyle  uyumlu  olarak  kullanınız  
 
Ambalajdaki  son kullanma  tarihinden  sonra  SALOFALK®’ı kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Ali Raif İlaç San. A.Ş. 
Kağıthane/İstanbul  
 
Üretim  yeri: 
Dr. Falk Pharma  GmbH/Almanya  lisansıyla, 
Losan Pharma GmbH  
Neuenburg  – Almanya  
 
 
Bu kullanma  talimatı  .............  tarihinde  onaylanmıştır.  