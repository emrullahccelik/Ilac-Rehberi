1/10 
 KULLANMA TALİMATI  
 
 
VALTALİD PLUS 320 mg/12.5  mg film kaplı tablet  
Ağız yolu ile alınır.  
 
• Etkin maddeler: Her bir film kaplı tablet  320 mg valsartan ve 12.5  mg klortalidon  içerir.  
• Yardımcı maddeler:  Laktoz monohidrat (FP)  (inek sütü), kolloidal silikon dioksit (200), 
mikrokristalin selüloz (Tip 102) , hidroksipropil selüloz (LH 21), laktoz granül  (inek sütü),  
magnezyum stearat, aquari us prime B AP319759 purple  (hidroksipropilmetil selüloz 2910, 
titanyum dioksit , talk, polietilen glikol 40 00, FD&C Blue 2 alüminyum lake (11 -14), kırmızı 
demir oksit ). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız  
 
Bu Kullanma Talimatında:  
 
1.VALTALİD PLUS nedir ve ne için kullanılır?  
2. VALTALİD PLUS kullanmadan önce dikkat edilmesi gerekenler  
3. VALTALİD PLUS nasıl kullanılır?  
4. Olası yan etkiler nelerdir?  
5. VALTALİD  PLUS’ın saklanması  
 
Başlıkları yer almaktadır.  
 
1. VALTALİD  PLUS nedir ve ne için kullanılır?  
 
Her bir film kaplı tablet , 320 mg valsartan ve 12.5  mg klortalidon içerir.  
 
VALTALİD  PLUS,  28 adet film kaplı tablet  içeren blister ambalajlarda takdim edilmektedir.  
 
VALTALİD  PLUS , yüksek tansiyonun  kontrol edilmesine yardımcı olan anjiyotensin II 
antagonisti ve idrar söktürücü (diüretik) içerir. Vücutta bulunan doğal bir madde olan 
anjiyotensin II kan damarlarının daralmasına ve böylece tansiyonun  yükselmesine neden olur. 
VALTALİD  PLUS  içindeki valsartan anjiyotensin II'nin etkisini önler. Sonuç olarak, kan 
damarları genişler ve tansiyon  düşürülür. Diüretikler, idrar atılımını artırarak vücuttaki tuz ve 
su miktarını düşürür. Bu, uzun süreli kullanımda kan basıncını düş ürmeye ve kontrol altına 
almaya yardımcı olur.  
 
 2/10 
 VALTALİD  PLUS,  tek bir ilaç tedavisi ile yeterince kontrol altına alınmayan yüksek 
tansiyonun düşürülmesinde kullanılır . Yüksek tansiyon  kalbin ve atardamarların iş yükünü 
artırır. Bu durum uzun süre devam ederse, beyin, kalp ve böbrek damarlarını hasara uğratabilir 
ve inme, kalp yetmezliği ya da böbrek yetmezliği ile sonuçlanabilir. Yüksek  tansiyon kalp krizi 
riskini  artırır. Kan basıncınızı normal değerlere düşürmek bu hastalıkların gelişme riskini 
azaltır.  
 
VALTALİD  PLUS 'ın nasıl çalıştığı veya bu ilacın size neden reçete edildiği ile ilgili sorularınız 
var ise, doktorunuza sorunuz . 
2. VALTALİD  PLUS kullanmadan önce dikkat edilmesi gerekenler  
 
VALTALİD  PLUS’ı aşağıdaki durumlarda KULLANMAYINIZ  
Eğer;  
• Valsartana, klortalidona veya benzeri idrar söktürücülere (diüretiklere) sülfonamidlere 
karşı ya da VALTALİD  PLUS  'ın içerdiği yardımcı maddelerden herhangi birisine karşı 
aşırı duyarlılığınız varsa (eğer hangisinin sizin için zararlı olduğu konusunda emin 
değilseniz, dokto runuza veya eczacınıza sorunuz).  
• Şiddetli karaciğer ve safra kanallarında tıkanıklık durumu mevcut ise  
• Vücudunuz idrar üretemiyorsa (anüri), bununla ile birlikte şiddetli böbrek hastalığınız  
varsa  
• Kanınızda potasyum düzeyi düşükse (k as güçsüzlüğüne, kas titremesi  veya anormal k alp 
atışları  ile birlikte veya bu belirtiler olmaksızın)  
• Kanınızda  sodyum düzeyi düşükse ( yorgunluk, konfüzyon , nöbetler veya koma ile 
birlikte veya bu belirtiler olmaksızın)  
• Kanınızda kalsiyum düzeyi yüksekse  (iştah azalması, yorgunluk veya ka s güçsüzlüğü 
ile birlikte veya bu belirtiler olmaksızın ) 
• Gut hastalığı veya böbrek taşınız olduysa  
• Addison hastalığınız varsa  (böbreküstü bezlerinin salgılama yetersizliğinden 
kaynaklanan hastalık)  
• Eş zamanlı lityum tedavisi uygulanıyorsa  (bazı depresyon tiplerini tedavi etmekte 
kullanılan bir ilaç)  
• Aliskiren  (kan basıncını düşüren bir ilaç) kullanırken, kan şekeri düzeyleriniz yüksekse 
ve şeker hastası (Tip II diyabet) iseniz veya böbrek yetmezliğiniz varsa,  
• Hamileyseniz ya da hamile kalmayı planlıyorsanız.  
 
VALTALİD  PLUS’ı aşağıdaki durumlarda DİKKATLİ KULLANINIZ  
 
Eğer;  
• Karaciğer yetmezliğiniz (karaciğer fonksiyonlarında bozulma) varsa,  
• Ciddi böbrek hastalığınız varsa ya da diyaliz tedavisi görüyorsanız,  
• Böbrek arter damarınızda daralma (böbrek arter stenozu) varsa,  
• Size yakın zamanda yeni bir böbrek nakli yapıldıysa,  
• Hiperaldosteronizm (Böbrek üstü bezlerinin aşırı çalışmasından oluşan hastalık. Bu 
hastalık sizde varsa VALTALİD PLUS  kullanımı önerilmemektedir.) hastalığınız varsa,  
• Kusma, ishal veya yüksek dozda idrar söktürücü (diüretik) almaya bağlı rahatsızlık 
varsa,  
• Kalp yetmezliğiniz varsa ya da daha önce kalp krizi geçirdiyseniz , 
• Yakın zamanda anestezi aldıysanız,  3/10 
 • Kalp yetmezliği veya kalp krizi dışında ciddi kalp hastalığınız varsa,  
• Bu tür idrar söktürücü ilaçlar kan potasyum değerlerinde düşüşe yol açabilir veya kan 
potasyum düzeylerinde düşüklüğünüz varsa bu durumu şiddetlendirebilir. Kan 
potasyum düşüklüğü ile birlikte kas zayıflığı ve kalp ritm bozukluğunuz varsa 
VALTALİD PLUS kul lanımına son veriniz.  
• Bir ADE inhibitörü veya aliskiren (kan basıncını düşüren bir ilaç) ile tedavi 
ediliyorsanız. Doktorunuzun başlangıç dozuyla ilgili açıklamalarına dikkat ediniz. 
Doktorunuz böbrek fonksiyonlarınızı kontrol edebilir.  
• Başka ilaçlar (ADE inhibitörü dahil) kullanırken özellikle yüz ve boyun bölgenizde 
şişme meydana geliyorsa. Bu belirtileri yaşamanız halinde derhal VALTALİD PLUS  
kullanımını bırakın ve doktorunuzla görüşün. Bir daha kesinlikle VALTALİD  PLUS  
kullanmamalısınız.  
• Kanınızdaki potasyum miktarını yükselten ilaçlar alıyorsanız. Bu ilaçlar potasyum 
takviyeleri ya da potasyum içeren yapay tuzlar, potasyum tutucu ilaçlar ve heparini 
(kanın pıhtılaşmasını engelleyen bir ilaç) içerir. Kanınızdaki potasyum miktarını düzenli 
aralıklarla ölçtürmeniz gerekebilir.  
• Başlangıç dozu için doktorunuzun talimatlarını dikkatlice takip edin. Doktorunuz ayrıca 
böbrek fonksiyonunuzu da kontrol edebilir.  
• Düşük tuz diyeti uyguluyorsanız  
• Diyabetiniz (yüksek kan şekeri) varsa  
• Yüksek kolesterolünüz varsa  
• Şiddetli kalp veya beyin damarlarında daralma mevcut ise tüm tansiyon ilaçlarında 
olduğu gibi doz ayarlaması dikkatli bir şekilde yapılmalıdır.  
• Yaşlı iseniz  
• Görmede azalma veya göz ağrısı yaşarsanız. Bunlar, gözün damar tabakasında sıvı 
birikmesinin (koroidal  efüzyon) semptomları veya gözünüzdeki basınç artışı olabilir ve 
VALTALİD PLUS’ı aldıktan sonraki saatler ila bir hafta içinde ortaya çıkabilir. Bu 
durum tedavi edilmezse kalıcı görme kaybına yol açabilir. Daha önce bir penisilin veya 
sülfonamid alerjiniz olduysa, bunu geliştirme riskiniz daha yüksek olabilir.  
 
VALTALİD  PLUS  'ı sadece tıbbi bir muayeneden sonra kullanabilirsiniz. VALTALİD  PLUS , 
tüm hastalar için uygun olmayabilir. Doktorunuzun talimatlarını dikkatlice izleyiniz. 
Doktorunuzun talimatları bu kullanma talimatı içindeki genel bilgiden farklı olabilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
VALTALİD  PLUS’ın yiyecek ve içecek ile kullanılması  
VALTALİD  PLUS  aç karnına ya da besinlerle birlikte alınabilir.  
 
Doktorunuz izin verinceye kadar alkol kullanmayı nız. Alkol, kan basıncınızın daha fazla 
düşmesine ve/veya başınızın dönmesine veya bayılmanıza neden olabilir.  
 
VALTALİD PLUS kullanırken düşük -tuz diyetlerinden kaçınınız. VALTALİD PLUS’ın 
içindeki diüretik vücudunuzdaki tuz miktarını azaltabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Çocuk doğurma potansiyeli olan kadınlar tedavi süresince etkili doğum kontrolü uygulamak 4/10 
 zorundadırlar.  
Hamileyseniz ya da hamile kalmayı planlıyorsanız VALTALİD  PLUS  kullanmayınız. Benzer 
ilaçların kullanılması henüz doğmamış çocuğa ciddi hasar ile ilişkilendirilebilir. Bu nedenle, 
hamile olma olasılığınız varsa ya da hamile kalmayı planlıyorsanız derhal doktorunuzu 
bilgilendiriniz. Doktorunuz hamilelik sırasında VALTALİD  PLUS  kullanmanın potansiyel 
risklerini size anlatacaktır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirme dönemi süresince de VALTALİD  PLUS  kullanmamanız önerilir. VALTALİD  PLUS  
bileşimindeki diüretik madde, anne sütüne geçmektedir ve  bebeğinize zarar verebilir. 
Emziriyorsanız doktorunuz tarafından önerilmedikçe VALTALİD  PLUS  kullanımından 
sakınınız.  
 
Araç ve makine kullanımı  
Yüksek kan basıncının tedavisinde kullanılan diğer birçok ilaç gibi VALTALİD  PLUS  da bazı 
hastalarda baş dönmesi ya da bayılma gibi etkilere neden olabilir . Bu nedenle araç ve makine 
kullanımından önce ya da diğer konsantrasyona gerektiren durumlarda, VALTALİD  PLUS ’ın 
üzerinizde yapabileceği olumsuz etkinin araç ve makine kullanımınızı engellemeyeceğinden 
emin olunuz.  
 
VALTALİD PLUS ’ın içeri ğinde bulunan bazı yardımcı maddeler hakkında önemli 
bilgiler  
Her bir film kaplı tablet  290 mg laktoz monohidrat  (FP) ve 206 mg laktoz granül ihtiva eder. 
Eğer daha önceden doktorunuz tarafından bazı şekerlere karşı intoleransınız  (dayanıksızlık)  
olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
 
Aşağıdaki ilaçlardan birini alıyorsanız, dozu değiştirmeniz ya da bazı durumlarda ilaçlardan 
birisini bırakmanız gerekebilir:  
• ADE inhibitörleri veya aliskiren olmak üzere, kan basıncını düşüren ilaçlar,  
• Beta blok örler (örneğin propranolol hidroklorid)  
• Vazodilatör (damar genişleten) ilaçlar (örneğin bosentan)  
• Kalsiyum kanal blokö rleri (örneğin amlodipin) , guanetidin, metildopa (yüksek tansiyon 
tedavisinde kullanılır)  
• Adrenokortikotropik hormon ACTH; ülseratif kolit, Crohn hastalığı, romatoid artrit gibi 
bir çok durumda kullanılır)  
• Prednisolon veya betametason gibi alerjik ve enflamatuvar hastalıklarda ve immün 
reaksiyonlarda kullanılan kortikosteroidler  
• Ağrı ya da iltihabın hafifletilmesinde kullanılan, özellikle seçici siklooksijenaz -2 
inhibitörleri (Cox -2 inhibitörleri) dahil steroid yapıda olmayan iltihap giderici ilaçlar 
(non-steroid antiinflamatuvar ilaçlar), doktorunuz böbrek fonksiyonunuzu kontrol 
etmek isteyebilir.  
• Aspirin, indometasin gibi ağrı veya romatizma giderici ilaçlar  
• Siklofosfamid ve ya metotreksat gibi kanser tedavisinde kullanılan sitotoksik ilaçlar  5/10 
 • Astım tedavisinde kullanılan formoterol veya salbutamol gibi ilaçlar  
• Enfeksiyon tedavisinde kullanılan amfoterisin  
• Ülser tedavisinde kullanılan karbenoksolon  
• Diyabet tedavisinde kullanılan insülin, klorpramid veya glibenklamid gibi ilaçlar  
• Kalp yetmezliği/kalp ritm bozukluklarında kullanılan digoksin  
• Karın veya mide spazm ve kramplarında kullanılan antikolinerjik ilaçlar; atropin sulfat, 
hiyosin butilburomid  
• Kolesterol düşürmede ve kalp hastalığından korunmada kullanılan kolestiramin  
• Parkinson hastalığı veya enfeksiyonlarda kullanılan amantadin  
• Gut hastalığında kullanılan allopurinol  
• Kalsiyum tuzları veya D vitamini takviyeleri  
• Bazı psikolojik koşulların tedavisinde kullanılan bir ilaç olan lityu m 
• Potasyum takviyesi, potasyum tutucu diüretikler, potasyum içeren yapay tuzlar 
kullanıyorsanız, doktorunuzu mutlaka bilgilendiriniz. Doktorunuz kanınızdaki 
potasyum miktarını düzenli olarak kontrol edebilir.  
• Bazı antibiyotikler (rifamisin grubu), organ bağışında organ reddini önlemek için 
kullanılan bir ilaç (siklosporin) veya HIV/AIDS enfeksiyonu tedavisinde kullanılan bir 
antiretroviral ilaç (ritonavir). Bu ilaçlar VALTALİD PLUS’ın  etkilerini artırabilir.  
• Kalp krizinden sonra tedavi görmekte iseniz, ADE inhibitörleri (kalp krizi tedavisinde 
kullanılan bir ilaç) ile kombinasyon önerilmez.  
• Kalp yetmezliği için tedavi görmekte iseniz, ADE inhibitörleri ve beta blok örler (kalp 
yetmezliği tedavisinde kullanılan ilaçlar) veya potasyum tutucu diüretikler (yüksek 
tansiyon tedavisinde kullanlan ilaçlar) ile üçlü kombinasyon önerilmez.  
• Diyabetik nefropati adı verilen uzun süreli şeker hastalığı sonucunda ortaya çıkmış bir 
böbrek rahatsızlığınız varsa ADE inhibitörleri ve anjiyotensin II reseptör blokerleri 
birlikte kullanılmamalıdır.  
• Diğer antihipertansif ilaçlar gibi, dong quai (çin melekotu), ephedra (deniz üzümü), 
yohimbin, ginseng ve sarımsak preparatları ile birlikte kullanımından kaçınınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VALTALİD  PLUS nasıl kullanılır?  
 
Uygun kullanım ve doz/uygulama sıklığı için talimatlar:  
 
• Sık sık yüksek kan basıncı olan hastalar, bu problemin belirtilerine dikkat etmezler. Birçok 
kişi, bu durumda kendini normal hissedebilir. Bu durum sizin ilacınızı tam olarak 
doktorunuzun ve eczacınızın söylediği şekilde almanızı ve kendinizi iyi hissetsen iz bile 
doktorunuz ile randevularınıza devam etmenizi daha önemli kılar.  
• Doktorunuzun açıklamalarını dikkatle uygulayınız.  
• Önerilen dozu aşmayınız.  
• VALTALİD  PLUS ’ı ne kadar ve ne sıklıkta kullanacağınızı doktorunuz size söyleyecektir. 
Tedaviye vereceğiniz cevaba göre, doktorunuz daha yüksek ya da daha düşük doz 
önerebilir.  
• VALTALİD PLUS  için normal günlük doz bir tablettir. Doktorunuzla konuşmadan dozu 
değiştirmeyiniz ya da tedaviye son vermeyiniz. VALTALİD  PLUS 'ı her gün aynı saatte 
almak, ilacı almayı hatırlamanıza yardımcı olacaktır.  6/10 
 • İlacın istenen şekilde etki ettiğinden emin olmak için, düzenli kontrollerde durumunuzu 
kontrol etmek doktorunuz için önemlidir.  
• VALTALİD  PLUS  tedavisi öncesi ve sırasında düzenli olarak kan testleriniz yapılabilir. 
Bu testler sayesinde kanınızdaki (potasyum, sodyum, kalsiyum veya magnezyum gibi) 
elektrolit miktarlarınız takip edilecektir ve özellikle de 65 yaşının üzerindeyseniz, kalp, 
karaciğe r veya böbrek hastalıklarınız varsa ve potasyum takviyeleri alıyorsanız böbrek 
fonksiyonlarınız izlenecektir. Doktorunuz size bu konuda tavsiyelerde bulunacaktır.  
 
Uygulama yolu ve metodu:  
İlacınızı her gün aynı zamanda, tercihen sabahları almanız önerilir.  
VALTALİD  PLUS  aç karnına ya da besinlerle birlikte alınabilir. Tableti bir bardak su ile 
yutunuz.  
 
Değişik yaş grupları:  
 
Çocuklarda kullanımı (18 yaş altı):  
VALTALİD  PLUS  çocuklarda kullanımına dair deneyim bulunmamaktadır. VALTALİD  
PLUS  'ın 18 yaş altındaki çocuklarda kullanımı önerilmemektedir.  
 
Yaşlılarda kullanımı  (65 yaş ya da üzeri):  
65 yaş veya üzerindeki kişiler de VALTALİD  PLUS  dikkatli kullanılmalıdır.  
 
Özel kullanım durumları:  
 
Böbrek yetmezliği:  
Hafif -orta şiddetteki böbrek yetmezliğiniz varsa doz ayarlanmasına ihtiyaç yoktur.  
Şiddetli böbrek yetmezliğiniz varsa kullanmayınız.  
 
Karaciğer yetmezliği:  
Hafif ila orta şiddette karaciğer yetmezliğiniz varsa dikkatle kullanınız.  
 Safra tıkanıklığının eşlik etmediği hafif ve orta şiddette karaciğer yetmezliğiniz durumunda 
valsartan dozu olarak 80 mg’ı aşmayınız.  
 
Şiddetli karaciğer yetmezliğiniz varsa kullanmayınız.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
Doktorunuz söylediği sürece VALTALİD  PLUS  kullanmaya devam edin. VALTALİD  PLUS ’ı 
ne süreyle kullanmanız gerektiği ile ilgili sorularınız varsa doktorunuz veya eczacınıza 
danışınız.  
Tedaviyi erken kesmeyiniz, çünkü VALTALİD  PLUS  tedavisini durdurmak hastalığınızın 
daha kötüye gitmesine neden olabilir.  
Eğer VALTALİD PLUS’ın  etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla VALTALİD  PLUS kullandıysanız:  
Eğer baş dönmesi ve/veya bayılma, tansiyon düşüklüğünün neden olduğu bilinç bulanıklığı, 
dolaşımda bozulma ve/veya şok, normalin dışında yorgunluk ya da güçsüzlük, kas krampları 
veya düzensiz kalp atışları yaşarsanız derhal doktorunuza söyleyiniz .  7/10 
 VALTALİD  PLUS 'dan kullanmanız gerekenden fazlasını kullanmışsanız bir doktor veya eczacı 
ile konuşunuz  
 
VALTALİD  PLUS’ı kullanmayı unutursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu 
her zamanki saatinde alınız.  
 
Eğer ilacınızı almayı unuttuğunuzu fark ettiğinizde sonraki dozun saati yaklaşmış ise, 
unuttuğunuz dozu atlayınız ve daha sonra normal kullanıma devam ediniz.  
 
Unutulan dozları dengelemek için çift doz almayınız.  
 
VALTALİD  PLUS ile tedavi sonlandırıldığındaki oluşabilecek etkiler  
VALTALİD  PLUS  tedavisini kesmek hastalığınızın daha kötüye gitmesine neden olabilir. 
Doktorunuz tarafından belirtilmedikçe, tedaviyi kesmeyiniz.  
 
4. Olası yan etkiler nelerdir?  
Tüm ilaçlar gibi VALTALİD  PLUS 'ın içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, VALTALİD PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Döküntü, kaşıntı ile birlikte ateş, eklem ağrısı, lenf nodüllerinde şişlik ve/veya grip benzeri 
semptomlar  
• Yüz, dudak, dil ya da boğazda şişlik, nefes ve yutma güçlüğü (anjiyoödem) ile birlikte alerjik 
reaksiyonlar  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VALTALİD PLUS’a  karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın    :10 hastanın en az l'inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan   :100 hastanın birinden az, fakat 1.000 hastanın birinden fazla    
                                     görülebilir.  
Seyrek    :1.000 hastanın birinden az görülebilir,  fakat 10.000 hastanın birinden  
                                     fazla görülebilir.  
Çok seyrek    :10.000 hastanın birinden az görülebilir.  
Bilinmiyor     :Eldeki veriler ile belirlenemeyecek kadar az hastada görülebilir.   
 
Aşağıdaki muhtemelen ciddi istenmeyen etkiler tek başına va lsartan ya da klortalidon içeren 
diğer ilaçlarla bildirilmiştir.  
 
 
 
 8/10 
 Valsartan  
 
Yaygın olmayan:  
• Karın ağrısı,  
• Denge bozukluğundan kaynaklanan baş dönmesi dönme duygusu (vertigo)  
• Öksürük  
• Halsizlik  
 
Bilinmiyor:  
• Kanda hemoglobin ve kırmızı kan hücresi azalması (şiddetli olgularda anemiye yol açabilir) 
sıra dışı kanama y a da berelenme (trombositopeni)  
• Kas krampları, anormal kalp ritmi (serum potasyum düzeyi artışı)  
• Mor-kırmızı noktalar, ateş, kaşıntı (vaskülit)  
• Karaciğer enzimleri değerlerinde yükselme  
• Döküntü, kurdeşen (kaşıntı)  
• İçi sıvı dolu kabarcıkların bulunduğu deri iltihabı  
• İdrar çıkışında önemli derecede azalma (böbrek yetmezliği)  
• Kanda sodyum düzeyinin normal in altına düşmesi (hiponatremi)  
• Kas ağrısı  
 
Ayrıca hastalarda klinik çalışmalar sırasında aşağıdaki olaylar gözlenm iştir: eklem ağrısı, 
halsizlik , sırt ağrısı, ishal, baş dönmesi, baş ağrısı, uykusuzluk, cinsel istekte azalma, mide 
bulantısı, ayak bileklerinde şişme, farenjit, grip, sinüzit, üst solunum yolu hastalıkları, çeşitli 
virüslerin neden olduğu hastalıklar  
 
Klortalidon  
 
Çok yaygın:  
• Kas güçsüzlüğü, kas titremesi , anormal kalp atışların a neden olabilen kanda potasyum 
düzeyinin normalin altına düşmesi  
• Kanda ürik asit düzeyinin normalin üzerine çıkması  
• Kanda kolesterol düzeyinin normalin üzerine çıkması  
 
Yaygın:  
• Kan sodyum ve magnezyum değerlerinde düşme  
• Kan şekerinde yükselme  
• Baş dönmesi, ayakta dururken baygınlık (ortostatik hipotansiyon)  
• İştah azalması  
• Döküntü tipleri (ürtiker)  
• Mide bozukluğu,  mide barsak sisteminde  hafif  bozukluklar  
• Ereksiyon sağlanamaması ya da sürdürülememesi (empotans)  
• Sersemlik  hissi 
 
Yaygın olmayan:  
• Kan ürik asit değerlerinde artış  
• Ağrı ve eklemlerde şişmeye neden olan gut  
 
Seyrek:  
• Ajitasyon,  göz kızarıklığı , karın ağrısı belirtileriyle seyreden kanda kalsiyum artışı  9/10 
 • İdrarda şeker düzeyi artışı  
• Şeker ha stalığının seyrinin kötüleşmesi  
• Karaciğer veya kan problemlerinden kaynaklanan göz ve deride s ararma (kolestaz ya da 
sarılık)  
• Derinin güneşe karşı duyarlı lığında artış (fotosensitivite)  
• Çarpıntı ve bayılma ile seyreden anormal kalp atışları  
• Karıncalanma ya da hissizlik (parestezi)  
• Baş ağrısı  
• Halsizlik  
• Bulantı ve kusma  
• Mide ağrısı  
• Kabızlık  
• İshal  (diyare)  
• Deride mor lekelerle ve cilt içine kanama ile seyreden kanın pıhtılaşma hücrelerinde azalma,  
• Enfeksiyonların daha kolay ortaya çıkmasıyla birlikte seyreden beyaz kan hücrelerinde ciddi 
azalma  
• Kanın savunma hücrelerinden biri olan eozinofil miktarında artış  
• Nefes darlığı  
• Pulmoner ödem (akciğer içinde sıvı dolması ve nefes almayı güçleştiren bir tablo)  
• Böbrek hastalıkları  (alerjik intertisyel nefrit)  
 
Çok seyrek : 
• Ağız kuruluğu, susuzluk, sindirim sistemi bozuklukları (bulantı, kusma dahil), zayıflık, 
uyuşukluk, rehavet çökmesi , huzursuzluk, nöbetler, konfüzyon, baş ağrısı, kas titremesi ve 
spazmı, tansiyon düşmesi ile seyreden kanda klorür seviyesinde azalma  
• Şiddetli karın ve sırt ağrısı (pankreatit belirtisi olabilir)  
 
Bilinmeyen:  
• Yüksek basınca bağlı olarak görmede azalma veya gözlerde ağrı (gözün damar tabakasında 
olası sıvı birikimi belirtileri (koroid efüzyonu) veya akut açı kapanması glokomu).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan  herhangi  bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki Bildirimi ” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesi ne katkı sağlamış olacaksınız.  
 
5. VALTALİD  PLUS ’ın saklanması  
 
VALTALİD  PLUS ’ı çocukların göremeyeceği, erişemeyeceği yerlerde ve ambalajında 
saklayınız.  
 
25ºC’nin altınd aki oda sıcaklığında ve nemden korumak için orijinal ambalajında saklayınız.  
 10/10 
 Son kullanma tarihiyle uyumlu olarak kullanınız.  
 
Blister veya ambalajın üzerinde belirtilen son kullanma tarihinden sonra VALTALİD  PLUS ’ı 
kullanmayınız.  
 
Eğer üründe ve/veya ambalajında bozukluklar fark ederseniz VALTALİD  PLUS ’ı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat s ahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4  
34467 Maslak  / Sarıyer  / İstanbul  
 
Üretim yeri:  
Abdi İbrahim İlaç San. ve Tic. A.Ş.  
Esenyurt / İstanbul  
 
Bu kullanma talimatı ../../….  tarihinde onaylanmıştır.  
 