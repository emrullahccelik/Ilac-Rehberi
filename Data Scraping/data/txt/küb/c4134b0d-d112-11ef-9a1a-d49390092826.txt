KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALKA-SELTZER® 324 mg/ 965 mg/ 1744 mg efervesan tablet
2. KALİTATİF VE KANTİTATİF BİLEŞİM
Etkin maddeler: 324 mg asetilsalisilik asit,
965 mg sitrik asit,
1744 mg sodyum bikarbonat
Yardımcı madde(ler): 0,085 mg dioktilsodyum sulfosuksinat, 0,015 mg sodyum benzoat, 2
mg sodyum sakarin
Yardımcı maddelerin tam listesi için 6.1’e bakınız.
3. FARMASÖTİK FORM
Efervesan tablet
Beyaz, yuvarlak, pH’sı 6 ile 7 arasında olan efervesan tabletler.
4. KLİNİK ÖZELLİKLER
4.1. Terapötik endikasyonlar
16 yaş üstü adolesanlarda ve yetişkinlerde; hafif ve orta dereceli akut ağrılarda ve ateşli
durumlarda endikedir.
4.2. Pozoloji ve uygulama şekli
Pozoloji / uygulama sıklığı ve süresi
16 yaş ve üstü adolesanlar ve yetişkinlerde;
1 veya 2 tablet ALKA-SELTZER, suda eritilerek alınır. Doz, gerektiğinde, günde 8 tabletten
fazla olmamak kaydı ile, 6- 8 saatte bir tekrarlanır. Doktora danışılmadan, bu dozajlar 3 - 5
günden fazla kullanılmamalıdır. Belirtilen doz aşılmamalıdır.
Uygulama şekli
ALKA-SELTZER, tercihen yemeklerden sonra bir bardak suda eritilerek içilmelidir. Tabletler
ılık suda daha hızlı erir.
1/12Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli karaciğer veya böbrek yetmezliği olan hastalarda ALKA-SELTZER kontrendikedir.
Karaciğer veya böbrek fonksiyon bozukluğu olan hastalarda dikkatli kullanılmalıdır (Bkz.
Bölüm 4.4).
Pediyatrik popülasyon:
ALKA SELTZER’in yalnızca 16 yaş ve üstü adolesanlar ve yetişkinlerde kullanımı endikedir.
Geriyatrik popülasyon:
Veri yoktur.
4.3. Kontrendikasyonlar
ALKA-SELTZER aşağıdaki durumlarda kullanılmamalıdır:
• Asetilsalisilik aside, diğer salisilatlara veya ilacın herhangi bir bileşenine karşı aşırı
duyarlılık,
• Salisilatların veya benzer etkiye sahip maddelerin özellikle de non-steroid
antiinflamatuvar ilaçların kullanımıyla tetiklenen astım öyküsü varlığında,
• Akut gastrointestinal ülser,
• Hemorajik diyatez,
• Şiddetli karaciğer yetmezliği,
• Şiddetli böbrek yetmezliği,
• Şiddetli kalp yetmezliği,
• 15 mg/hafta veya daha yüksek dozda metotreksat ile kombine kullanım (Bkz. Bölüm
4.5),
• Gebeliğin son trimesterinde.
4.4. Özel kullanım uyarıları ve önlemleri
Asetilsalisilik asit aşağıdaki durumlarda özel bir dikkat gösterilerek kullanılmalıdır:
• Analjeziklere / antiinflamatuvar ajanlara / anti-romatiklere karşı aşırı duyarlılık
durumunda ve diğer alerjilerin varlığında,
• Kronik ve tekrarlayan ülser hastalığı da dahil olmak üzere gastrointestinal ülser
öyküsü ya da gastrointestinal kanama öyküsü varlığında,
• Antikoagülanlarla eşzamanlı tedavi söz konusu olduğunda (Bkz. Bölüm 4.4),
• Asetilsalisilik asit böbrek fonksiyon bozukluğu ve akut böbrek yetmezliği riskini
artırabileceğinden, böbrek fonksiyonları bozuk ya da kardiyovasküler dolaşım
bozukluğu (örn., renal vasküler hastalık, konjestif kalp yetmezliği, hacim eksikliği,
majör ameliyat, sepsis ya da majör hemorajik olay) olan hastalarda,
• Bozulmuş karaciğer fonksiyonunda.
Asetilsalisilik asit bronkospazm gelişimini, astım ataklarını ya da diğer aşırı duyarlık
2/12reaksiyonlarını tetikleyebilir. Risk faktörleri arasında önceden var olan astım, saman nezlesi,
nazal polipler ya da kronik solunum yolu hastalıkları yer alır. Aynı durum diğer maddelere
karşı alerjik reaksiyon (deri reaksiyonları, kaşıntı, ürtiker gibi) sergileyen hastalar için de
geçerlidir.
Uygulama sonrasında trombosit agregasyonu üzerinde birkaç gün süreyle devam eden
inhibitör etkisine bağlı olarak, asetilsalisilik asit, cerrahi müdahaleler (diş çekimi gibi küçük
operasyonlar dahil) sırasında ya da sonrasında kanama eğiliminde artışa yol açabilir.
Düşük dozlarda, asetilsalisilik asit ürik asit atılımını azaltır. Bu durum, yatkınlığı olan
kişilerde gut ataklarını tetikleyebilir.
Asetilsalisilik asit içeren ürünler çocuklarda ve ergenlerde görülen, ateşli veya ateşsiz
seyreden viral enfeksiyonlarda bir doktora danışılmadan kullanılmamalıdır. Bazı viral
hastalıklarda, özellikle de influenza A, influenza B ve varisella enfeksiyonlarında, çok seyrek
görülen ancak acil tıbbi müdahale gerektiren Reye sendromu riski söz konusudur. Eşzamanlı
olarak asetilsalisilik asit kullanıldığında bu risk artabilir; bununla birlikte herhangi bir
nedensellik ilişkisi gösterilmemiştir. Bu hastalıklarda gözlenen ısrarcı kusma Reye
sendromunun bir işareti olabilir.
Şiddetli glukoz 6 fosfat dehidrogenaz (G6PD) eksikliği olan hastalarda asetilsalisilik asit
hemoliz ya da hemolitik anemi ortaya çıkmasına neden olabilir. Hemoliz riskini artıran
faktörler yüksek doz, ateş ya da akut enfeksiyondur.
Tıbbi gözetim altında olmadığı sürece, uzun süreli kullanım zararlı olabilir.
Yaşlı hastalar, NSAİİ'lerin olumsuz etkilerine özellikle duyarlıdır. Yaşlılarda NSAİİ'lerin
uzun süreli kullanımı önerilmez. Uzun süreli tedavi gerektiğinde hastalar düzenli olarak
gözden geçirilmelidir.
İstenmeyen etkiler, mümkün olan en kısa süre için minimum etkili doz kullanılarak
azaltılabilir. NSAİİ'lerle uzun süreli tedavi edilen hastalar, advers olayları izlemek için
düzenli tıbbi gözetimden geçmelidir.
Çocuklara verildiğinde asetilsalisilik asit ile Reye sendromu arasında olası bir ilişki vardır.
Reye sendromu beyni ve karaciğeri etkileyen ve ölümcül olabilen çok nadir bir hastalıktır. Bu
nedenle 16 yaş altında spesifik bir endikasyon olmadıkça kullanımı önerilmez.
Siklo-oksijenaz / prostaglandin sentezini inhibe eden ilaçların yumurtlamayı etkileyerek kadın
doğurganlığının bozulmasına neden olabileceğine dair bazı kanıtlar vardır. Bu, tedavinin
kesilmesiyle geri döndürülebilir.
Semptomlar devam ederse doktora danışılmalıdır.
3/12Bu tıbbi ürünün her tableti 477 mg sodyum içermektedir. Kontrollü sodyum diyeti uygulanan
hastalar için bu durum göz önünde tutulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Kontrendike etkileşimler:
15 mg/hafta ya da daha yüksek dozlarda metotreksat kullanımı:
Metotreksatın hematolojik toksisitesinin artması (genelde anti-inflamatuvar ajanlarla
metotreksatın azalan renal klerensi ve metotreksatın salisilatlarla plazma protein bağından
ayrılması) (Bkz. Bölüm 4.3).
Kullanım önlemleri gerektiren kombinasyonlar:
15 mg/haftadan düşük dozlarda kullanılan metotreksat:
Metotreksatın hematolojik toksisitesinin artması (genelde anti-inflamatuvar ajanlarla
metotreksatın azalan renal klerensi ve metotreksatın salisilatlarla plazma protein bağından
ayrılması) (Bkz. Bölüm 4.3).
Antikoagülanlar, trombolitikler/ diğer trombosit agregasyon/hemostaz inhibitörleri:
Kanama riskinde artış.
Salisilat içeren diğer non-steroid anti-inflamatuvar ilaçlar:
Sinerjik etkiye bağlı olarak, ülser ve gastrointestinal kanama riskinde artış.
İbuprofen:
Deneysel veriler, ibuprofenin, eşzamanlı olarak verildiğinde düşük doz asetilsalisilik asitin
trombosit agregasyonu üzerindeki etkisini engelleyebileceğini düşündürmektedir. Bununla
birlikte, bu verilerin sınırlamaları ve ex vivo verilerin klinik duruma ekstrapolasyonuna ilişkin
belirsizlikler, düzenli ibuprofen kullanımından kesin bir sonuca varılamayacağını ve ara sıra
ibuprofen kullanımı için klinik olarak anlamlı bir etkinin olası görülmediğini ima eder (Bkz.
Bölüm 5.1).
Selektif Serotonin Re-uptake Inhibitörleri (SSRI):
Olası sinerjik etkiye bağlı olarak üst gastrointestinal kanama riskinde artış.
Digoksin:
Renal atılımda azalma nedeniyle digoksinin plazma konsantrasyonu artar.
Antidiyabetikler, örneğin insülin, sülfonilüre grubu:
Asetilsalisilik asidin hipoglisemik etkisi ve sülfonilürenin plazma protein bağından ayrılması
yoluyla asetilsalisilik asidin yüksek dozlarıyla artan hipoglisemik etki.
Anjiotensin dönüştürücü enzim (ADE) inhibitörleri ile asetilsalisilik asit kombinasyonu:
Vasodilatör prostaglandinlerin inhibisyonuna bağlı olarak glomerüler filtrasyonda azalma
olur. Ayrıca antihipertansif etki azalır.
4/12Diüretiklerin asetilsalisilik asit kombinasyonu:
Renal prostaglandin sentezindeki azalmaya bağlı olarak, glomerüler filtrasyon azalır.
Sistemik glukokortikoidler, Addison hastalığında yerine koyma tedavisinde kullanılan
hidrokortizon hariç:
Kortikosteroid tedavisi sırasında azalan kan salisilat düzeyleri ve bu tedavinin
durdurulmasından sonra kortikosteroidlerle salisilat eliminasyonunun artışı yoluyla salisilat
aşırı doz riski.
Valproik asit:
Valproik asidi proteine bağlanma yerini değiştirerek valproik asit toksisitesinde artışa yol
açabilir.
Alkol:
Asetilsalisilik asit ve alkolün additif etkileri nedeniyle gastrointestinal mukoza hasarında artış
ve kanama süresinde uzama olabilir.
Benzbromaron, probenesid gibi ürikozürik ilaçlar:
Renal tübüler ürik asit eliminasyonu için kompetisyon nedeniyle, ürikozürik ilaçların etkisi
azalabilir.
4.6. Gebelik ve laktasyon
Genel tavsiye:
Hamileliğin son trimesterinde gebelik kategorisi D,
Hamileliğin birinci ve ikinci trimesterinde gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ALKA SELTZER, gebelik planlayan kadınlarda açıkça zorunlu olmadıkça kullanılmamalıdır.
Asetilsalisilik içeren ilaçlar gebe kalmaya çalışan bir kadın tarafından kullanılırsa, doz
mümkün olduğunca doz düşük ve tedavi süresi mümkün olduğunca kısa tutulmalıdır.
Gebelik dönemi
Hayvanlar üzerinde yapılan çalışmalar üreme toksisitesinin bulunduğunu göstermiştir (Bkz.
Bölüm 5.3).
ALKA SELTZER, gebeliğin birinci ve ikinci trimesterinde olan kadınlarda açıkça zorunlu
olmadığı müddetçe kullanılmamalıdır. Eğer kullanılacak ise, mümkün olduğunca doz düşük
ve tedavi süresi kısa tutulmalıdır.
Prostaglandin sentezinin inhibisyonu, gebelik ve/veya embriyonal/fetal gelişimini istenmeyen
şekilde etkileyebilir. Epidemiyolojik çalışmalar erken gebelik döneminde prostaglandin
sentezini inhibe eden ilaçların kullanılmasının düşük ve malformasyon riskini artırabileceğini
5/12düşündürmektedir. Riskin doz ve tedavi süresine göre artış gösterdiğine inanılır.
Eldeki veriler asetilsalisilik asit alımı ile düşük riskinin arttığına dair ilişkiyi destekler
nitelikte değildir. Malformasyona yönelik epidomiyolojik çalışma verileri tutarlı olmamakla
birlikte, artan gastroşizis riski göz ardı edilmemelidir.
14,800 anne ve çocuğunda yapılan prospektif çalışmalarda erken gebelikte (1. ve 4. aylar)
kullanımının malformasyon oranında artış ile ilişkisi bulunmamıştır. Hayvan çalışmaları
üreme toksisitesini göstermiştir (Bkz. Bölüm 5.3).
Gebeliğin ilk ve ikinci trimesteri boyunca, asetilsalisilik asit içeren ilaçlar açıkça gerekmediği
takdirde verilmemelidir. Asetilsalisilik asit içeren ilaçlar gebe kalmaya çalışan bir kadın
tarafından veya gebeliğin ilk ve ikinci trimesterinde kullanılırsa, doz mümkün olduğunca
düşük ve tedavi süresi mümkün olduğunca kısa tutulmalıdır.
Gebeliğin üçüncü trimesterinde kullanıldığında, tüm prostaglandin sentezi inhibitörleri fetüste
aşağıdaki etkilere neden olabilir:
• Kardiyopulmoner toksisite (duktus arteriosusun erken kapanması ve pulmoner
hipertansiyon)
• Oligohidramniozun eşlik ettiği renal yetmezliğe kadar varabilen renal fonksiyon
bozukluğu
Prostaglandin sentezi inhibitörleri anne ve yeni doğan üzerinde ise aşağıdaki etkilere neden
olabilir:
• Kanama zamanının uzamasına ve düşük dozlarda dahi kümeleşme karşıtı (anti
agregan) etkiye neden olabilir.
• Rahim kasılmalarının inhibisyonuna, böylece de hamilelik döneminin uzamasına
neden olabilir.
Bu sebeple, asetilsalisilik asitin gebeliğin üçüncü trimesterinde kullanımı kontrendikedir
(Bkz. Bölüm 4.3).
Laktasyon dönemi
Salisilatlar ve metabolitleri düşük miktarlarda anne sütüne geçer. Şimdiye kadar ara sıra
kullanım sonrası infantlarda herhangi bir advers etki gözlemlenmediğinden laktasyonun
kesilmesi gerekli değildir. Bununla birlikte düzenli kullanım ya da yüksek dozlarda kullanım
sonrası emzirmeye devam edilmemelidir.
Üreme yeteneği / Fertilite
Siklooksijenaz / prostaglandin sentezini inhibe eden ilaçların yumurtlamayı etkileyerek
kadın doğurganlığının bozulmasına neden olabileceğine dair bazı kanıtlar vardır. Bu,
tedavinin kesilmesiyle geri döndürülebilir.
6/124.7. Araç ve makine kullanımı üzerindeki etkiler
Araç ve makine kullanımı üzerine herhangi bir etki gözlenmemiştir.
4.8. İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila ≤ 1/10); yaygın olmayan (≥1/1,000 ila ≤ 1/100);
seyrek (≥1/10,000 ila ≤ 1/1,000); çok seyrek (≤ 1/10,000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Seyrek: Kanamalar, örn. perioperatif hemoraji, hematom, epistaksis, ürogenital kanamalar ve
diş eti kanamaları.
Seyrek ila çok seyrek: Ciddi kanamalar, örn: gastrointestinal kanal hemorajı, tek vakalarda
yaşamı tehdit edici olabilen serebral hemoraji (özellikle kontrol altına alınamayan
hipertansiyonu olan ve/veya eş zamanlı antihemostatik ajanlar alan hastalarda).
Bilinmiyor: Şiddetli glikoz-6-fosfat dehidrojenaz (G6PD) enzim eksikliği görülen hastalarda
hemoliz ve hemolitik anemi.
Asteni, soluk benizlilik ve hipoperfüzyon gibi ilgili laboratuvar ve klinik emare ve
semptomları gösteren akut ve kronik posthemorajik anemi/demir eksiklik anemisi (örn. gizli
mikrokanama kaynaklı).
Bağışıklık sistemi hastalıkları
Seyrek: İlgili laboratuvar ve klinik bulgular ile hipersensitivite reaksiyonları, astım sendromu,
potansiyel olarak cildi, respiratuvar kanalı, gastrointestinal kanalı ve kardiyovasküler sistemi
etkileyen hafif ila orta derece reaksiyonlar
Bilinmiyor: hipersensitivite, ilaç hipersensitivitesi, alerjik ödem ve anjiyoödem, anafilaktik
reaksiyon, ilgili laboratuvar ve klinik bulgularla anafilaktik şok
Sinir sistemi hastalıkları
Yaygın olmayan: Baş dönmesini içeren sersemlik hali (doz aşımının göstergesi olabilir)
Seyrek: Serebral ve intrakraniyal hemoraji
Kulak ve iç kulak hastalıkları
Yaygın olmayan: Kulak çınlaması (doz aşımının göstergesi olabilir)
Kardiyak hastalıklar
Seyrek: Kardiyorespiratuvar distres (hipersensitivite reaksiyonları bağlamında)
Vasküler hastalıklar
Seyrek: Perioperatif hemoraji, hematom, kas kanaması
7/12Solunum, göğüs hastalıkları ve mediastinal hastalıklar
Seyrek: Astım sendromu gibi hipersensitivite reaksiyonları, rinit, burun tıkanıklığı
Bilinmiyor: Burun kanaması
Gastrointestinal hastalıklar
Yaygın: Dispepsi belirtileri ve semptomları gibi üst ve alt gastrointestinal bozukluklar
Yaygın olmayan: Gastrointestinal ve abdominal ağrı
Seyrek: Gastrointestinal enflamasyon ve gastrointestinal ülser
Çok seyrek: İlgili laboratuvar ve klinik belirtiler ve semptomlarla gastrointestinal ülser
hemoraj ve perforasyonu
Bilinmiyor: İntestinal diyafram hastalığı (özellikle uzun süreli tedavide)
Hepatobilier hastalıklar
Çok seyrek: Karaciğer transaminaz enzimlerinde artış ile görülen geçici karaciğer yetmezliği
Deri ve deri altı doku hastalıkları
Seyrek: Kızarıklık, ürtiker, ödem, pruritus gibi hipersensitivite reaksiyonları
Böbrek ve idrar yolu hastalıkları
Seyrek: Ürogenital kanamalar
Bilinmiyor: Böbrek yetmezliği, akut renal bozukluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Salisilat toksisitesi (2 gün süreyle > 100 mg/kg/günlük doz toksisite oluşturabilir) kronik,
terapötik olarak kazanılmış intoksikasyondan ve çocukların ilacı kazara yutması ya da
rastlantısal intoksikasyonlar da dahil olmak üzere potansiyel olarak yaşamı tehdit edebilecek
akut intoksikasyonlardan (doz aşımı) kaynaklanabilir.
Belirti ve semptomların özgül olmaması nedeniyle kronik salisilat zehirlenmesi başlangıcı
fark edilmeyecek şekilde seyredebilir. Hafif kronik salisilat toksisitesi ya da salisilizm genel
olarak yalnızca yüksek dozların tekrarlayan kullanımlarından sonra oluşur. Semptomları; baş
dönmesi, vertigo, kulak çınlaması, sağırlık, terleme, bulantı ve kusma, baş ağrısı ve
konfüzyondur; bunlar dozun düşürülmesiyle kontrol edilebilir. Kulak çınlaması 150 ila 300
mikrogram/ml düzeyindeki plazma konsantrasyonlarında oluşabilir. Daha ciddi advers olaylar
300 mikrogram/ml’nin üzerindeki konsantrasyonlarda gözlenir.
8/12Akut intoksikasyonun temel özelliği asit-baz dengesinde yaşa ve intoksikasyonun şiddetine
göre değişebilecek şiddetli bozulmadır. Çocuklardaki en yaygın görünüm metabolik
asidozdur. Zehirlenmenin şiddeti tek başına plazma konsantrasyonlarından kestirilemez.
Asetilsalisilik asidin emilimi gastrik boşalmanın azalmasına, midede sert kitle oluşumuna
bağlı olarak ya da enterik preparatların alımı sonucu gecikebilir. Asetilsalisilik asit
intoksikasyonunun yönetimi, durumun düzeyi, evresi ve klinik semptomları göz önünde
bulundurularak ve standart zehirlenme yönetimi tekniklerine uygun olarak belirlenir.
Öncelikli olarak yapılması gerekenler ilacın atılımının hızlandırılması, elektrolit ve asit-baz
metabolizmasının düzeltilmesi olmalıdır.
Salisilat zehirlenmesinin karmaşık patofizyolojik etkilerine bağlı olarak belirti ve
semptomlar/tetkiklere ilişkin bulgular aşağıdakileri kapsayabilir:
Tetkiklere ilişkin
Belirti ve semptomlar Terapötik işlemler
bulgular
HAFİF VE ORTA ŞİDDETLİ Gastrik lavaj, tekrarlayan aktif kömür
İNTOKSİKASYON uygulaması, zorlu alkalin diürez
Taşipne, hiperventilasyon,
Alkalemi, alkalüri Sıvı ve elektrolit yönetimi
solunumsal alkaloz
Diyaforez
Bulantı, kusma
Gastrik lavaj, tekrarlayan aktif kömür
ORTA İLA ŞİDDETLİ
uygulaması, zorlu alkalin diürez,
İNTOKSİKASYON
şiddetli olgularda hemodiyaliz
Kompansatuvar metabolik
asidozun eşlik ettiği solunumsal Asidemi, asidüri Sıvı-elektrolit dengesinin sağlanması
alkaloz
Hiperpireksi Sıvı-elektrolit dengesinin sağlanması
Solunumsal: hiperventilasyon,
non-kardiyojenik pulmoner
ödemden solunum durması,
asfiksiye kadar değişir
Kardiyovasküler: disritmiler, Kan basıncında,
hipotansiyondan kardiyovasküler EKG’de
areste kadar değişir değişiklikler gibi
Hipokalemi,
hipernatremi,
Sıvı ve elektrolit kaybı;
hiponatremi,
dehidrasyon, oligüri ila böbrek Sıvı-elektrolit dengesinin sağlanması
böbrek
yetmezliği
fonksiyonunda
değişiklikler gibi
Glukoz metabolizmasında Hiperglisemi,
9/12bozulma, ketoz hipoglisemi
(özellikle
çocuklarda)
Keton
düzeylerinde artış
Kulak çınlaması, sağırlık
Gastrointestinal: Gİ kanama
Hematolojik: trombosit Örnek; PT’de
inhibisyonundan koagülopatiye uzama,
kadar değişir hipoprotrombinemi
Nörolojik: letarji, konfüzyondan
koma ve nöbetlere uzanan bir
aralıkta klinik görünümlerle
seyreden toksik ensefalopati ve
MSS baskılanması
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sinir sistemi, diğer analjezikler ve antipiretikler
ATC kodu: N02BA01
Etki mekanizması
Asetilsalisilik asit, analjezik, antipiretik ve anti-inflamatuvar özelliklere sahip, asidik non-
steroid antiinflamatuvar ilaçlar grubuna dahildir. Etkisini, prostaglandin sentezinde rol alan
siklooksijenaz enzimini irrevesibl olarak inhibe ederek gösterir.
Asetilsalisilik asitin 0,3 ila 1 g aralığındaki oral dozları ağrının giderilmesi, soğuk algınlığı ya
da grip gibi hafif febril durumlarda ateşin düşürülmesi ve eklem ve kas ağrılarının giderilmesi
için kullanılır.
Romatoid artrit, osteoartrit ve ankilozan spondilit gibi akut ve kronik inflamatuvar
hastalıklarda da kullanılır.
Asetilsalisilik asit ayrıca, trombositlerdeki tromboksan A sentezini bloke ederek trombosit
2
agregasyonunu inhibe eder. Bu nedenle, genellikle 75 ve 300 mg arasındaki günlük dozlarda
çeşitli damar rahatsızlıklarında kullanılır.
5.2. Farmakokinetik Özellikler
Genel özellikleri:
Emilim: Oral uygulamayı takiben asetilsalisilik asit gastrointestinal sistemden hızla ve
10/12tamamen absorbe olur. Absorbsiyon sırasında ve sonrasında asetilsalisilik asit ana aktif
metaboliti olan salisilik aside dönüşür. Genellikle maksimum plazma seviyelerine,
formülasyona bağlı olarak sırasıyla asetilsalisilik asit için 18 – 30 dakika ve salisilik asit için
0,72 – 2 saat sonra ulaşılır.
Dağılım: Asetilsalisilik asit ve salisilik asitin her ikisi de plazma proteinlerine yüksek oranda
bağlanır ve hızla tüm vücuda dağılır. Salisilik asit, anne sütüne ve plasentaya geçer.
Biyotransformasyon: Asetilsalisilik asit ana metaboliti olan salisilik asite dönüşür.
Asetilsalisilik asidin asetil grubu, intestinal mukozadan geçişi sırasında hidrolitik olarak
ayrılmaya başlar; ancak, bu işlem esas itibariyle karaciğerde meydana gelir. Metabolitleri
salisilürik asit, salisilik fenolik glukuronid, salisil açil glukuronid, gentisik asit ve gentisürik
asittir.
Eliminasyon: Metabolizması karaciğer enzim kapasitesiyle sınırlı olduğu için salisilik asidin
eliminasyon kinetikleri doza bağımlıdır. Bu nedenle, eliminasyon yarılanma ömrü, düşük
dozları takiben 2 ila 3 saat arasındadır, yüksek dozlardan sonra ise 15 saate kadar
uzamaktadır. Salisilik asit ve metabolitleri büyük oranda böbrekler yoluyla atılır.
5.3. Klinik öncesi güvenlilik verileri
Asetilsalisilik asit’e ait preklinik güvenlik profili iyi dokümante edilmiştir. Hayvan testlerinde
salisilatlarda böbrek hasarından başka organik lezyona rastlanmamıştır.
Asetilsalisilik asit, mutajenik ve karsinojenik etkileri açısından in vivo ve in vitro olarak yeteri
kadar araştırılmış; mutajenik ya da karsinojenik potansiyele ilişkin bir kanıt bulunmamıştır.
Salisilatlar hayvan çalışmalarında birçok türde teratojenik etki göstermiştir. Prenatal maruz
kalmada implantasyon bozuklukları, embriyotoksik ve fetotoksik etki ve öğrenmede gerilik
görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Polivinilpirolidon
Dimetil polisiloksan
Kalsiyum silikat
Dioktilsodyum sulfosuksinat
Sodyum benzoat (E211)
Sodyum sakkarin
Naturel ve suni limon aroması
Naturel ve suni misket limonu aroması
11/126.2. Geçimsizlikler
Bilinen bir geçimsizliği yoktur.
6.3. Raf ömrü
36 ay
6.4. Saklamaya yönelik özel uyarılar
25°C altındaki oda sıcaklığında saklayınız.
6.5. Ambalajın niteliği ve içeriği
Kutuda, folyo (kağıt/polietilen/aluminyum/surlin) içerisinde 10 efervesan tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No: 53
34770 Ümraniye / İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
18.03.1991 - 90/21
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 18.03.1991
Ruhsat yenileme tarihi: 18.03.2011
10. KÜB’ün YENİLENME TARİHİ
12/12