1 / 7 
 KULLANMA TALİMATI  
PURDOX® %5 Krem   
Cilt üzerine uygulanır.  
 
Etkin madde:  1 g krem 50 mg Doksepin hidroklorür içerir.  
Yardımcı maddeler:  Makrogol (6) setostearil eter, Makrogol (25) setostearil eter, Setil alkol, 
Stearil alkol, Likit parafin, Gliserol, İzopropil miristat, Benzil alkol ve Saf su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu kullanma talimatında : 
1. PURDOX® nedir ve ne için kullanılır?  
2. PURDOX®'u kul lanmadan önce dikkat edilmesi gerekenler  
3. PURDOX® nasıl kullanılır?  
4. Olası yan etkiler nelerdir? 
5. PURDOX®'un saklanması  
Başlıkları yer almaktadır. 
 
1. PURDOX® nedir ve ne için kullanılır?  
• PURDOX®, deri üzerine sürülerek kullanılan bir üründür.  
• PURDOX®, etkin madde olarak, trisiklik antidepresanlar olarak bilinen ilaç grubunda 
bulunan, kaşıntı giderici özelliği olan doks epin hidroklorür içermektedir. 1 gram 
PURDOX®, 50 mg doksepin hidroklorür içer ir.  
• PURDOX®, ağzı plastik kapakla kapatılmış, 30 g beyaz ımsı krem içeren alüminyum tüpte 
kullanıma sunulmaktadır.  
• PURDOX®, atopik dermatit (bazı alerjenlere karşı doğuştan veya sonradan aşırı duyarlılık 
sonucu gelişen, sulanma gösteren kırmızımsı renkte  lezyonlarla belirgin uzun süreli 
egzama) ve liken simpleks kronikusu (kaşıntı ve sürtünmeye bağlı olarak gelişen uzun 
süreli bir deri hastalığı) olan yetişkinlerde, orta şidde tteki kaşıntının kısa süreli (8 güne 
kadar) tedavisinde kullanı lır. 
 
2. PURDOX®'u kullanmadan önce dikkat edilmesi gerekenler  
PURDOX®'u aşağıdaki durumlarda KULLANMAYINIZ  
Eğer:  
• PURDOX®’un içeriğinde bulunan etkin madde ve bu gruptaki diğer etkin maddelere veya 
yardımcı maddelerden herhangi birine alerjiniz veya aşırı duyarlılığınız var ise,  
• Glokom veya tedavi edilmemiş dar açılı glokom (göz içi basıncının artması) hastalığınız 
varsa,  2 / 7 
 • Üriner retansiyon (idrar yapmada zorluk) ile ilgili bir rahatsızlığınız veya eğiliminiz varsa,  
• Monoamin oksidaz  (MAO)  inhibitörü olarak bilinen ilaç grubu ile birlikte veya bu ilaçlarla 
tedavinin sonlanmasını takip eden 2 hafta içerisinde PURDOX® kullanm ayınız.  
 
PURDOX®'u aşağıdaki durumlarda DİKKATLİ KULLANINIZ  
• PURDOX®, sadece deriye dışarıdan uygulanan bir üründür.  
• Eğer alkollü içecekler tüketiyorsanız, alerjik hastalıklara kar şı etkili (antihistaminik) ilaç 
kullanıyorsanız, merkezi sinir sistemi baskı layıcı ilaç (depresyona, sara has talığına karşı 
etkili ilaçlar, uyku i laçları gibi) kullanıyorsanız, bu ilaçların ve alkollü içeceklerin etkisi, 
PURDOX®  kullanırken artabilir. Bu nedenle, PURDOX®’u bu tür ilaçlar ve alkollü 
içeceklerle birlikte kullanmayınız.  
• Eğer vücut yüzey alanınızın %10’undan fazlasına PURDOX® uygularsanız uyuşukluk 
oluşma olasılığı ön emli ölçüde artmaktadır. Vücut yüzey alanınızın %10’u kabaca; bir 
kolunuzun tamamı (%10), bir baca ğınızın önü (%10) veya arkası (%10), gövdenizin yarısı 
[göğüs (%10) ve karın (%10)] olmak üzere belirtilebilir.  
• PURDOX® ile tedavi edilirken motorlu araç ve makine kullanımına karşı dikkatli olunuz.  
• Kapatıcı örtü veya bandaj altında ilaç uygulam ası birço k ilacın emilimini artırabilmektedir. 
Bu nedenle PURDOX®’u kapatıcı örtü veya bandaj altında uygulamayınız.  
• PURDOX® kullanımı ile PURDOX®’un etkin maddesi olan doksepine karşı Tip IV aşırı 
duyarlılık tepkimeleri olarak bilinen temas hassasiyetleri gelişebilir.  
• Uzun QT sendromu (kalpte ciddi atım düzensizliklerine ve ani ölümlere yol açabilen bir 
durum) ve Torsades de Pointes’e (yaşamı tehdit eden düze nsiz kalp ritmi) neden olabilen 
ilaçlar ile birlikte kullanıldığında uzun QT sendromu ve Torsade de Pointe s oluşma riskini 
arttırabilir. Bu nedenle bu tür ilaçlarla birlikte kullanmayınız.  
• Ciddi uyku apneniz (uykuda geçici solunum durması) varsa PURDOX® kullanımı tavsiye 
edilmez.  
• Ana hastalığa eşlik eden fiziksel veya psi kiyatrik bozukluklar, başka bir temel  tıbbi ve/veya 
psikiyatrik hastalığın varlığını gösterebilir.  
• PURDOX®’u gözleriniz ile temas ettirmeyiniz.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
PURDOX®’un yiyecek ve içecek ile kullanılması  
Alkollü içeceklerin tüketimi ile PURDOX®’un potansiyel sakinleştirici etkisi veya alkolün etkisi 
artabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
• Doksepin hidroklorürün gebe kadınlarda kullanımına ilişkin yeterli veri mevcut değildir.  
• PURDOX®’u gerekli olmadıkça gebelik döneminde kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 3 / 7 
 Emzirme  
İlacı kullanmadan önce doktorunuza veya eczacınıza danışınız.  
 
Doksepin hidroklorür;  PURDOX®’un tedavi edici dozları emziren kadınlara uygulandığı takdirde, 
anne sütünden memedeki çocuk üzerinde etkiye neden olabilecek düzeyde atılmaktadır.  
Emzirmenin durdurulup durdurulmayacağına ya da PURDOX® tedavisinin durdurulup 
durdurulmayacağına/tedaviden kaçınılıp kaçınılmayacağına ilişkin karar verilirken, emzirmenin 
çocuk açısından faydası ve PURDOX® tedavisinin emziren anne açısından faydası dikkate 
alınmalıdır.  
 
Araç ve makine kullanımı  
PURDOX® kullanımı ile uyuşukluk hali oluşabilir. Bu yüzden, PURD OX® ile tedavi süresince 
motorlu araç ve makine kullanımında dikkatli olunuz.  
 
PURDOX®’un içeriğinde bulunan bazı yardımcı maddeler hakkında önemli bilgiler  
PURDOX®’un içeriğinde bulunan;  
• Setil alkol ve stearil alkol lokal  deri reaksiyonlarına (örneğin, kontakt dermatit)  sebebiyet  
verebilir.  
 
Diğer ilaçlar ile birlikte kullanımı  
• Sitokrom P450 2D6 olarak bilinen, ilaçların vücutta yıkımından sorumlu bir enzimin 
etkinliği bazı bireylerde a zalmış olabilir. Bu bireylerde, PURDOX®’un etkin maddesi olan 
doksepinin de içinde olduğu bazı ilaçların kullanımıyla, beklenenden daha yüksek miktarda 
ilacın kanda bulunabildiği belirlenmiştir.  
Bazı ilaçların ise,  bu enzimin etkin liğini azalttığı bilinmektedir. PURDOX®’un bu ilaçlar 
ile birlikte kullanımında; kanda, beklenenden daha fazla doksepin bulunabileceği, bu 
nedenle PURDOX®’un yan etkilerinin görülme olasılığının artabileceği göz önünde 
bulundurulmalıdır.  
• MAO inhibitörü olarak bilinen ilaç grubu ile birlikte PURDOX®’un etkin maddesi olan 
doksepinin birlikte kullanımında ciddi yan etkiler bildirilmiştir. PURDOX® ile tedavi 
başlatılmadan en az iki hafta önce MAO inhibitörü ilaç kullanımına son verilmelidir.  
• PURDOX® kullanan hastalarda; sime tidin tedavisi başlatıldığında, ciddi yan etkiler (ağ ız 
kuruluğu, üriner retansiyon, bulanık görme) görülmüştür. Ek olarak;  zaten s imetidin 
tedavisi almakta olan hastalarda, PURDOX® kullanımı başlatıldığında daha yüksek kan i laç 
düzeyleri bildirilmiştir.  
• Alkol alımı ile PURDOX®’un potansiyel yatış tırıcı etkisi şiddetlenebilir. Bu durum, 
özellikle aşırı alkol kullanan hastalarda önemlidir.  
• Şeker h astalığı (diyabet) tedavisinde, 1 g/gün dozda Tolazamit isimli bir ilaç ku llanan bir 
hastanın tedavisine, 75 mg/gün dozda ağız yoluyla doksepin eklendikten 11 gün sonra, 
hastanın kan şeker düzeyinde ciddi bir azalmanın görüldüğü bildirilmiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
 
 4 / 7 
 3. PURDOX® nasıl kullanılır?  
Uygun kullanım ve doz/uygulama sıklığı için talimatlar  
Doktorunuz tarafından başka şekilde önerilmediyse; PURDOX®’u, uygulama aralarında en az 3 -4 
saat olacak şekilde, ince bir tabaka halinde günde 4 kez uygulayınız.  
 
PURDOX®’un 8 günden fazla süre boyunca kullanımının, etkili ve güvenli olduğuyla ilgili bir bilgi 
bulunmamaktadır. Sekiz (8) günden fazla süregelen kull anım ile yüksek kan ilaç düzeyleri 
oluşabilir. Bu durumu engellemek için, PURDOX®’u 8 GÜNDEN FAZLA KULLANMAYINIZ.  
 
Uygulama yolu ve yöntemi  
PURDOX®’u deriye ince bir tabaka şeklinde uygulayınız.  
Kapatıcı örtü veya bandaj altında uygulamayınız. Bu yöntem  ile yapılan uygulamalarda ilacın 
emilimi artarak, yan etki oluşturma riski yükselebilir.  
Tüpü, kapağını ters 
çevirerek deliniz.   
Değişik yaş grupları  
Çocuklarda kullanımı  
PURDOX®’u çocuklarda kullanmayınız.  
 
Yaşlılarda kullanımı  
Genel olarak; yaşlı hastalar için doz seçimi, azalmış karaciğer, böbrek veya kalp fonksiyonları, 
eşlik eden hastalıklar ve alınan diğer ilaç tedavileri göz önünde bulundurularak dozlama aralığının 
alt sınırından b aşlayacak şekilde yap ılmalıdır. Sakinleştirici (sedatif) özellikleri olan ilaçlar, 
yaşlılarda aşırı sakinleşme ve zihin karışıklığına neden olabilirler. Bu nedenle, PURDOX® ile 
tedaviye başladıktan sonra yaşlı hastalar aşırı sakinleşme ve zihin karışıklığı açısından 
gözlemlenm elidir.  
 
Özel kullanım durumları  
Böbrek/Karaciğer yetmezliği:  
Böbrek/karaciğer yetmezliği olan hastalarda PURDOX®'un kullanımı araştırılmamıştır.  
 
Eğer PURDOX®’un etkisinin çok güçlü veya zayıf olduğuna dair bir izleniminiz varsa, doktorunuz 
veya eczacınız ile konuşunuz.  
 
Kullanmanız gerekenden daha fazla PURDOX® kullandıysanız:  
Bu ilaç sınıfı ile doz aşımı sonucu ölümler ortaya çıkabilir. Zehirlenme belirtileri hızla ortaya çıkar.  
Bu nedenle, böyle bir durum oluştuğunda mümkün olan en kısa sürede bir sağlık kuruluşuna 
başvurunuz.  
 
Belirtileri  
PURDOX®'un deri üzerine bölgesel uygulamasında doz aşımı gerçekleştiğinde şu belirtiler ortaya 
çıkar:  
• Kalp atım ritminde bozukluklar  
• Kan basıncında ciddi düşme  
5 / 7 
 • Elektrokardiyogram (EKG) değişiklikleri  
• Merkezi sinir sistemi baskılanması  
• Bilinç karışıklığı  
• Dikkat toplama bozukluğu  
• Geçici görsel sanrılar  
• Göz bebeğinde genişleme  
• Huzursuzluk  
• Aşırı etkin  tepkiler (refleksler)  
• Kendinden geçme  
• Uyuşukluk  
• Kas katılığı  
• Kusma  
• Vücut sıcaklığında düşme  
• Çok yüksek ateş  
• Koma  
 
PURDOX®'tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
PURDOX®'u kullanmayı unutursanız  
Unutulan dozları dengelemek için çift doz almayınız.  
 
PURDOX® ile tedavi sonlandırıldığında oluşabilecek etkiler  
Herhangi bir etki beklenmemektedir.  
 
4. Olası yan etkiler nelerdir?  
Tüm ilaçlar gibi PURDOX®'un içeriğinde bulunan maddelere duyarlı olan kişilerde yan etkiler 
olabilir.  
Aşağıdaki sıklık grupları kullanılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor: eldeki  verilerden hareketle sıklık derecesi tahmin edilemiyor.  
 
Aşağıdakilerden biri olursa, PURDOX®'u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ciddi alerjik reaksiyonlar (döküntü, kurdeşen, kaşıntı, nefes almada zorluk, göğüste 
sıkışma, ağız, yüz, dudaklar ve dilde şişme)  
Bunların hepsi çok ciddi ancak sıklığı bilinmeyen yan etkilerdir.  
Eğer bunlardan biri sizde mevcut ise, sizin PURDOX®'a karşı ciddi alerjiniz var demektir. Acil 
tıbbi müdahale veya hastaneye yatırılmanıza gerek olabilir.  
 
 6 / 7 
 Aşağıdakilerden herhangi birini fark eder seniz, hemen doktorunuza bildiriniz veya size en 
yakın hastanenin acil bölümüne başvurunuz:  
Yaygın:  
• Baş dönmesi  
• Dalgınlık (uyuklama hali)  
• Uyuşukluk hali  
• Yorgunluk  
• Halsizlik  
• Baş ağrısı  
• Mide bulantısı  
• Ağız, dudak ve boğazda kuruluk  
• Susama hissi  
• Tat bozukluğu (acı tat alma, ağızda metalik tat)  
• İdrara çıkmada zorluk  
 
Bilinmeyen sıklıkta:  
• İntihar düşüncesi  
• Ruhsal -duygusal değişimler  
• Bulanık görme  
• Tansiyon düşüklüğü  
• Kalp riti m bozuklukları  
• Kansızlık, bazı kan hücrelerinin sayısında ileri derecede azalma  
• Böbreklerde harabiyet  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın:  
• Uygulama bölgesinde yanma ve batma  
• Kaşıntı veya kaşıntıda artış  
• Egzamanın şiddetlenmesi  
• Tahriş  
• Şişme  
• Kuru ve gergin deri  
 
Bunlar PURDOX®'un hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanı z doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 gelen yan etkileri bildirerek kullanmakta olduğunuz ilacın numaralı yan etki bildirim hattını 
arayarak Türkiye Farmakovijilans Merkezi (TÜFAM)’ne bildiriniz . Meydana gelen yan etkileri 7 / 7 
 bildirerek kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 
5. PURDOX®’un saklanması  
PURDOX®'u çocukların göremeyeceği, erişemeyeceği yerlerde ve ambalajında saklayınız .  
25°C altındaki oda sıcaklığında saklanmalıdır.  
 
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra PURDOX®'u kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehir cilik 
Bakanlığınca belirlenen toplama sistemine veriniz. 
 
Ruhsat Sahibi:  ASSOS İlaç Kimya Gıda Ürünleri Üretim ve Tic. A.Ş.  
    Ümraniye, İstanbul , Türkiye  
Üretim Yeri:    Berko İlaç ve Kimya Sanayi A.Ş.  
                          Sultanbeyli, İstanbul, Türkiye   
 
Bu kullanma talimatı 10/04/2017 tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 