KISA ÜRÜN BİLGİSİ
1. BEŞERİ TIBBİ ÜRÜNÜN ADI
BETARİS® 8 mg/ml oral damla
2. KALİTATİF VE KANTİTATİF BİLEŞİM
Etkin madde: Her bir ml (15 damla), 8 mg betahistin dihidroklorür (5,21 mg betahistine
eşdeğer) içerir.
Yardımcı maddeler:
Metil paraben 0,8 mg/ml
Propil paraben 0,02 mg/ml
Etanol hacim olarak %5
Diğer yardımcı maddeler için bölüm 6.1’e bakınız.
3. FARMASÖTİK FORM
Oral Damla
Oral kullanım için hazırlanmış renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
Vertigo (bulantı ve kusma ile birlikte), işitme kaybı (işitme zorluğu) ve tinnitus semptomları
ile karakterize olan Meniere sendromu tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde (yaşlılarda dahil olmak üzere): Hekim tarafından başka türlü önerilmediği
takdirde günlük doz 24-48 mg'dır. 15 damla 1 ml çözeltiye eşdeğer olduğundan günlük doz
ulaşabilmek için günde 3 kez 15-30 damla BETARİS® kullanılır.
Hastalık başladığı andan itibaren yapılan tedavinin, hastalığın ilerlemesi ve/veya hastalığın
daha ileri dönemlerinde oluşan işitme kaybını önlediğine dair bulgular mevcuttur.
Dozun bireysel ihtiyaçlara uygun olarak saptanması gerekir. Şikayetlerde bir iyileşme ancak
tedavi başladıktan birkaç hafta sonra görülür. Bu yüzden tedavi ancak birkaç ay sonra başarılı
sonuç verir.
Uygulama şekli:
BETARİS®, 100 ml nötr sıvı (örneğin su) ile karıştırılmalı ve yemek sırasında veya
sonrasında içilmelidir. Sıvı ile seyreltilmeden alınmamalıdır.
1/8Özel popülasyonlara ilişkin ek bilgiler:
Böbrek ve karaciğer bozukluğunda:
Böbrek ve karaciğer yetmezliği olan hastalarda yeterli veri mevcut değildir.
Pediyatrik popülasyon:
Etkinliği ve güvenliği açısından yeterli düzeyde veri bulunmadığından, BETARİS®’in 18
yaşın altındaki çocuklarda kullanılması önerilmemektedir.
Geriyatrik popülasyon:
Geriyatrik popülasyonda yeterli veri mevcut değildir, dikkatli bir şekilde kullanılmalıdır.
4.3. Kontrendikasyonlar
BETARİS®,
• Betahistin dihidroklorüre ya da bu ilacın içeriğinde bulunan herhangi bir maddeye
aşırı duyarlılığı olanlarda,
• Gebelik ve emzirme döneminde,
• Feokromositoması ve bronşiyal astımı olan hastalarda,
kullanılmamalıdır.
4.4. Özel kullanım uyarıları ve önlemleri
Şu anda veya geçmişinde hipotansiyon, bronşiyal astım, mide-barsak ülserleri (dispepsi gibi)
hikayesi olan hastalarda dikkatle kullanılmalıdır, aynı zamanda antihistaminik tedavisi var
ise dikkatli olunmalıdır.
Ürtiker, ekzantem veya alerjik rinite sahip hastaların tedavisinde BETARİS® kullanılırken
dikkat edilmelidir, bu hastalıklara ait semptomlar kötüleşebilir.
Her ne kadar sağlıklı kişilerde yapılan incelemelerde, betahistinin mide asidi oluşumunda
artışa neden olmadığı tespit edilmişse de, gastrointestinal ülseri olan hastalar özel olarak
gözlemlenmelidir.
Damlanın dikkatsizlik sonucunda solunması durumunda, teorik olarak, solunum zorluğu
eşiğinde bronşiyal kramp ve kan basıncında düşüş ortaya çıkabilmektedir.
BETARİS® metil paraben ve propil paraben içerdiğinden, alerjik reaksiyonlara (muhtemelen
gecikmiş) sebebiyet verebilir.
BETARİS®, her bir ml’de az miktarda -100 mg’dan daha az (40,25 mg)- etanol (alkol) içerir.
Bu miktar hacim olarak % 5 oranındadır.
4.5.Diğer tıbbi ürünler ile etkileşimler ve diğer etkileşim şekilleri
Etkileşim çalışmaları mevcut değildir, özellikle, vazodilatorler, psikoaktif etken maddeler
(sedatifler, tranklizerler, nöroleptikler), parasempatolikler ve vitaminler gibi, yukarıda
belirtilen endikasyonda kullanılan betahistin ile birlikte sıklıkla birlikte kullanılacak medikal
ürünler arasında bir etkileşim çalışması yapılmamıştır. İn vitro verilere dayanarak, sitokrom
Ρ 450 enziminin in vivo olarak engellenmesi beklenmektedir.
2/8İn vitro veriler, ilacın monoaminoksidaz (MAO) alttip В (örneğin, Selegilin) de dahil olmak
üzere Monoaminoksiidaz’ı (MAO) engelleyen ilaçların betahistin metabolizmasını inhibe
ettiğine işaret etmektedir. Betahistin ve MAO inhibitörleri (MAO-B selektif inhibitörler de
dahil) aynı zamanda kullanılacaksa, dikkat edilmelidir.
Betahistin antihistaminik ilaçlarla birlikte alınmamalıdır. Betahistin Histamin’in benzeri
olduğu için, Betahistindihidroklorid ile antihistaminlerin etkileşimi teorik olarak bu ilacın
etkinliğini etkileyebilir.
Özel popülasyonlara ilişkin ek bilgiler:
Özel popülasyonlara ilişkin bir etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi B’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
BETARİS®’in hamilelikte kullanımının güvenilirliği henüz saptanmamıştır.
Bu nedenle, çocuk doğurma potansiyeli olan kadınların, tedavi süresince doğum kontrolü
uygulaması düşünülebilir.
Gebelik dönemi:
Betahistin, kesinlikle gerekmedikçe, gebelik döneminde kullanılmamalıdır.
BETARİS® için, gebeliklerde maruz kalmaya ilişkin yeterli veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkileri olduğu konusunda
yetersizdir. İnsanlar için olası risk bilinmemektedir.
Laktasyon dönemi:
Betahistinin süte geçip geçmediği bilinmemektedir. Betahistinin süte geçişi ile ilgili
hayvanlar üzerinde yapılmış bir çalışma bulunmamaktadır.
İlacın anne için önemi, emzirmenin yararları ve çocuğa olası risklerine karşı
değerlendirilmelidir.
Üreme yeteneği:
İlacın üreme yeteneği/fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Çalışmalar betahistinin araç veya makine kullanımı üzerine bir etkisi olmadığını
göstermektedir. Ancak BETARİS® hacim olarak % 5 oranında alkol içermektedir (bakınız
4.4. Özel kullanım uyarıları ve önlemleri). Hastanın araç veya makine kullanımı
değerlendirilirken ilacın içerdiği alkol oranı dikkate alınmalıdır.
3/84.8 İstenmeyen etkiler
Yan etkilerin değerlendirilmesinde, aşağıda verilen sıklık verileri esas alınmaktadır:
Çok yaygın(≥ 1/10); Yaygın (≥ 1/100-<1/10); Yaygın olmayan (≥ 1/1000-<1/100); Seyrek
(≥ 1/10000-<1/1000); Çok seyrek <1/10000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Bilinmiyor: Anaflaksiler gibi aşırı hassasiyet reaksiyonları
Sinir sistemi hastalıkları:
Yaygın: Baş ağrısı
Bilinmiyor: Uyku hali, baş bölgesinde basınç hissi
Kardiyak hastalıkları:
Bilinmiyor: Palpitasyon, göğüste sıkışma
Gastrointestinal hastalıklar:
Yaygın: Bulantı ve dispepsi
Bilinmiyor: Diyare, abdominal distansiyon ve gerginlik, kusma, mide yanması ve öğürme
gibi hafif gastrik şikayetler gözlenmiştir. Bu durum genellikte dozun yemek sırasında
alınması veya dozun düşürülmesi ile düzeltilebilir.
Deri ve deri altı doku bozuklukları:
Bilinmiyor: Kütanöz ve subkütanöz gibi aşırı deri duyarlık reaksiyonları, özellikle
anjiyonörotik ödem, ürtiker, prurit, kurdeşen, rapor edilmiştir.
Genel ve uygulama bölgesine ilişkin hastalıklar:
Bilinmiyor: Sıcaklık hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr; e-
posta: tufam@titck.gov.tr ; tel: 0800 314 00 08; faks: 0 312 218 35 99)
4.9. Doz aşımı ve tedavisi
Doz aşımı semptomları:
Az sayıda doz aşımı vakası bildirilmiştir. 640 mg’a kadar olan dozlarda bazı hastalarda hafif
ila orta şiddette (bulantı, abdominal ağrı, baş dönmesi gibi) semptomlar gözlenmiştir. Çoğu
durumda semptom bildirilmemiştir. Betahistinin kasıtlı olarak aşırı dozlarda alındığı bazı
hastalarda daha ciddi komplikasyonlar (konvülsiyon, pulmuner ve ya kardiyak
komplikasyonlar) gözlenmiştir.
Doz aşımı durumunda, histamin ile analog olarak aşağıdaki belirtiler görülebilir:
Baş ağrısı, yüzde kızarma, baş dönmesi, taşikardi, hipotansiyon, bronkospazm, ağırlıklı
olarak üst solunum yollarının mukozasında olmak üzere ödem (Quincke ödemi)
Özel bir tedavi yoktur. Doz aşımı tedavisi, standart zehirlenme işlemlerine göre yapılmalıdır.
4/8Karşı önlemler ancak şiddetli doz aşımı durumunda veya özellikle hassas hastalarda
gereklidir:
Ani dolaşım bozukluğu ve bronşiyal spazma karşı adrenalin (infüzyon olarak uygulama en
uygunudur); kortizon; hızlı etki eden antihistaminikler; henüz yeni oluşmuş vakalarda ve
dolaşımın yeterli seviyede veya iyileşmiş olduğu durumda midenin yıkanması veya kusturma
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vazodilatör, Histamin türevi
ATC Kodu: N07CA01
Betahistin’in biyokimyasal ortamdaki hassas etki mekanizması ve reseptör spesifikliği ve
afinitesi şimdiye kadar ancak kısmen açıklığa kavuşturulmuştur. Hayvan araştırmalarından
ve insanlardan edinilen bilgiler ile desteklenen hipotezler mevcuttur.
• Betahistin histaminerjik sistemleri etkiler :
Betahistin nöronal dokuda da hem parsiyel H -reseptör agonisti hem de H -reseptör
1 3
antagonisti olarak davranır. H -reseptör aktivitesi ihmal edilebilir düzeydedir.
2
Betahistin presinaptik H -reseptörlerini bloke ederek ve H -reseptörlerinin down
3 3
regülasyonunu tetikleyerek histaminin faaliyetini ve serbest kalma oranını artırır.
• Betahistin beynin tümünde olduğu gibi koklear bölgede de kan dolaşımını artırtabilir:
Farmakolojik hayvan deneyleri, muhtemelen iç kulaktaki mikrosirkulasyonda prekapiller
sfinkterlerin gevşemesine bağlı olarak iç kulaktaki Stria vaskülaristeki kan dolaşımında
düzelme olduğunu göstermiştir. Ayrıca Betahistin’in insanlarda beyindeki kan akımını
artırdığı görülmüştür.
• Betahistin vestibüler kompansasyon kolaylaştırır:
Betahistin, hayvanlarda vestibuler kompansasyonu artırıp unilateral nörektomi sonrasında
vestibuler iyileşmeyi hızlandırır. Histamin döngüsü ve salınımında artış ile karakterize olan
bu etki bir H -reseptörü antagonizması ile gerçekleştirilir. İnsanlarda Betahistin ile yapılan
3
tedavi ile, vestibular neroktemi sonrasında iyileşme süresi kısalmıştır.
• Betahistin vestibuler çekirdeklerdeki nöronal aktiviteleri değiştirir:
Ayrıca Betahistin’in lateral ve medial vestibuler nukleuslardaki nöronlarda spike oluşumunu
doza bağlı inhibe edici bir etkisinin olduğu görülmüştür.
Hayvanlarda görülen farmakodinamik özellikler Betahistin’in vestibular sistemde terapötik
faydasına katkıda bulunabilir.
Betahistin’in etkinliği baş dönmesi ve Morbus Meniere şikayeti olan hastalarda yapılan
araştırmalarda baş dönmesi ataklarının ciddiyetinin ve sıklığının iyileşmesi ile kendini
göstermiştir.
5/8Hayvanlar üzerinde yapılan farmakolojik testler iç kulakta bulunan striae vascularis’deki kan
dolaşımının, büyük bir olasılıkla iç kulaktaki kapiler dolaşımda prekapiller sfinkterlerin
gevşemesi nedeniyle arttığını göstermiştir.
Farmakolojik çalışmalarda, betahistinin, santral sinir sistemi ve otonom sinir sisteminde zayıf
bir H reseptör agonistik ve önemli ölçüde H antagonistik etki gösterdiği görülmüştür.
1 3
Betahistinin ayrıca yan ve orta vestibular çekirdeklerdeki nöronların spike jenerasyonu
üzerinde doza bağlı bir inhibitör etkisi olduğu anlaşılmıştır. Fakat bu bulgunun Meniere
Sendromu veya vestibuler vertigo üzerindeki aktivite açısından önemi hala açığa kavuşmuş
değildir.
5.2. Farmakokinetik özellikler
Emilim:
Oral yoldan uygulanan betahistin, gastro-intestinal bölgenin her yerinden kolayca ve
neredeyse tamamıyla absorbe edilir.
Tokluk durumunda C düzeyi, açlık durumuna göre daha düşüktür. Ancak, her iki durumda
max
da betahistinin total absorbsiyonu benzerdir ve bu, yemekle birlikte alınmasının betahistinin
absorpsiyonunu sadece yavaşlattığını göstermektedir.
Dağılım:
Betahistin dihidroklorürün dağılım hacmi bilinmemektedir.
Plazma proteinlerin bağlanma oranı %5’ten düşüktür.
Biyotransformasyon:
Absorpsiyondan sonra hızlı bir şekilde ve majör metaboliti 2-piridilasetik asite (farmakolojik
yönden inaktiftir) ve demetil betahistine metabolize olur.
Eliminasyon:
2-PAA idrarla kolayca atılır. 8-48 mg doz aralığında, orjinal dozun yaklaşık % 85’i idrarda
gözlenir. Betahistinin kendisinin renal veya fekal atılımı önemli düzeyde değildir.
Doğrusallık/doğrusal olmayan durum:
8-48 miligram oral doz aralığının üzerindeki dozlarda geri kazanım oranları sabittir. Bu,
betahistinin farmakokinetiğinin lineer olduğunu ve ilgili metabolik yolağın doymadığını
göstermektedir.
Hastalardaki karakteristik özellikler:
Böbrek ve karaciğer yetmezliği olan hastalarda dozun ayarlanmasına gerek yoktur.
5.3 Klinik öncesi güvenirlilik verileri
Akut toksisite
İntoksikasyon semptomları şunlardır:
Ataksi, dispne, titreme, kramplar; köpeklerde ilaveten kusma ve akut gastroenterit.
Kronik toksisite
Betahistin dihidroklorürün sıçanlarda 18 ay ve köpeklerde 3 ve 6 ay süreli oral kronik
toksisite çalışmaları bulunmaktadır. Bu çalışmalarda 500 mg/kg/gün’lük (sıçan) ve 25
mg/kg/gün’lük (köpek) dozlara, klinik kimya parametreleri ile hematolojik parametrelerde
6/8bir değişiklik olmaksızın tolere edilmiştir. Ayrıca histolojik bulgular değişmeden aynı
kalmıştır. 300 mg/kg’dan yüksek dozlarda, köpeklerde kusma, kilo kaybı ve hafif geçici
anemi oluşmuştur. Betahistin ile sıçanlarda 6 ay süreyle yapılan incelemeler, 39 mg/kg’lık
grupla ilgili histolojik bulgular dalakta hiperemi sonucunu vermiştir; daha yüksek dozlarda
ilaveten karaciğer ve böbreklerde de, kısmen hücre atrofisine ve hücre dejenerasyonuna bağlı
hiperemiler tespit edilmiş olup, nedeni vazoaktif maddelerin yüksek dozuna
dayandırılmaktadır.
Mutajen ve karsinojen potansiyel
Betahistin ile özel karsinojenisite araştırmaları yapılmamıştır. Fakat sıçanlarda 18 aylık uzun
süreli bir toksisite araştırmasında kanserojen etki belirtileri tespit edilmemiştir
Üreme toksisitesi
Betahistin ve bileşenlerinin reprodüksiyon toksisitesine ilişkin özellikleri ile ilgili olarak
yapılan incelemeler yetersizdir. Tavşanda bir embriyonun fetotoksisite çalışmasında
incelenen iki dozda (10, 100 mg/kg/gün), embriyofetal kayıplar kontrol grubundakine göre
daha yüksek olmuştur. Madde etkisinin hiç olmadığı söylenemez.
İnsanlarda gebelik ve emzirme döneminde kullanımın güvenliğine ilişkin deneyim ile anne
sütüne geçip geçmediğine ilişkin bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sakarin-sodyum
Metil(4-hidroksibenzoat) (Paraben E 218)
Propil(4-hidroksibenzoat) (Paraben E 216)
Hacim olarak %5 oranında etanol
Çikolata aroması
Arıtılmış su
6.2. Geçimsizlikler
Yoktur
6.3. Raf ömrü
Raf ömrü 24 aydır.
Açıldıktan sonraki dayanma süresi 3 aydır.
6.4. Saklamaya yönelik özel tedbirler
25 ˚C’nin altındaki oda sıcaklığında saklayınız.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
Amber renkli PP kapaklı ve damlalık 30 ml’lik veya 100 ml’lik cam şişe
7/86.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SANAYİ A.Ş.
Yeşilce Mahallesi
Doğa Sokak No:4
34418 Kağıthane/İSTANBUL
8. RUHSAT NUMARASI
228-91
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 30.12.2010
Ruhsat yenileme tarihi: -
10. KÜB’ÜN YENİLENME TARİHİ
-
8/8