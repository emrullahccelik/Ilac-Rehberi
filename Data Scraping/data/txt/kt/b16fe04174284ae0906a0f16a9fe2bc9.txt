                                                                                 1/10 
 KULLANMA TALİMATI  
 
XARELTO® 2,5 mg film kaplı tablet 
Ağız yoluyla alınır.  
• Etkin madde: Her bir film kaplı tablette 2,5 mg rivaroksaban.  
• Yardımcı maddeler: Mikrokristalin selüloz,  kroskarmelloz sodyum,  laktoz  monohidrat 
(sığır kaynaklı), hipromelloz, sodyum lauril sülfat, magnezyum stearat, Makrogol 3350, 
titanyum dioksit (E171), sarı demir oksit  (E172).  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma Talimatında:  
 
1. XARELTO nedir ve ne için  kullanılır?  
2. XARELTO'yu kullanmadan önce dikkat edilmesi  gerekenler  
3. XARELTO nasıl  kullanılır?  
4. Olası yan etkiler  nelerdir?  
5. XARELTO’nun  saklanması  
 
Başlıkları yer almaktadır.  
 
1. XARELTO nedir ve ne için  kullanılır?  
 
• XARELTO film kaplı tabletlerin her biri 2,5 mg etkin madde (rivaroksaban) içerir. 
XARELTO laktoz monohidrat (sığır kaynaklı) içermektedir. Rivaroksaban pıhtılaşmayı 
önleyici ilaçlar  olarak adlandırılan bir ilaç grubuna dahildir ve etkisini kanın pıhtılaşmasında 
rol oynayan faktör Xa’yı engelleyerek ve böylece kanın pıhtı oluşturma eğilimini azaltarak 
gösterir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra  tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde, doktorunuza  bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.                                                                                   2/10 
 • XARELTO 56 ve 168 tabletlik ambalajlarda sunulmaktadır. Ambalajın içindeki tabletler 
yuvarlak, bikonveks şekilde ve açık sarı renklidir. Tabletlerin bir yüzünde Bayer logosu, diğer 
yüzünde “2,5” ifadesi ve bir üçgen şekli  bulunur.  
 
• XARELTO, kalp damar hastalıklarına bağlı ölümleri, kalp krizi geçirmenizi ve stent takılması 
sonrası kan damarlarında pıhtı oluşumunu önle mek için kullanılır. Doktorunuz  size ayrıca, 
diğer antitrombotik ilaçlardan asetilsalisilik asidi  (Aspirin)  ya da asetilsalisilik asit ile birlikte  
pıhtılaşmayı önleyici  ilaçlardan  olan klopidogrel  ya da tiklopidini  de verecektir.  
 
• XARELTO, belirtilere neden olan koroner arter hastalığı (KAH)  (damar sertliği nedeni ile 
kalp damarlarının daralması)  veya perifer ik arter hastalığı (PAH)  (uzuvlarda bulunan 
atardamarların daralması ya da tıkanması)  kaynaklı yüksek kan pıhtısı  oluşumu 
(aterotrombotik olaylar)  riski tanısı almanız durumunda kullanılır. XARELTO yetişkinlerde 
kan pıhtısı oluşma riskini azaltır. Ek olarak, XARELTO size tek başına reçetelenmeyecektir. 
Doktorunuz size ayrıca asetilsalisilik asit almanızı  söyleyecektir.  
 
• Bazı durumlarda, kan akışını geri sağlamak üzere bacağınızın daralan veya tıkanmış arterini açma prosedüründen sonra XARELTO  alırsanız, doktorunuz kısa bir süre asetilsalisilik aside 
ek olarak almanız için klopidogrel de reçete edebilir.  
2. XARELTO’yu kullanmadan önce dikkat edilmesi gerekenler 
XARELTO’yu aşağıdaki durumlarda  KULLANMAYINIZ:  
Eğer;  
• Rivaroksabana veya ilacın içindeki yardımcı maddelerden herhangi birine karşı alerjiniz 
varsa,  
• Aşırı kanamanız varsa,  
• Vücudunuzda yer alan herhangi bir organda, ciddi kanama riskini artıracak bir hastalığınız 
veya rahatsızlığınız varsa (örn. mide ülseri, beyinde hasar veya kanama, yakın zamanda 
geçirilmiş beyin veya göz  ameliyatı),  
• Pıhtı önleyici tedavinin değiştirilmesi veya toplardamar ya da atardamar hattını açık 
tutmak için heparin alınması du rumu hariç olmak üzere,  kanın pıhtılaşmasını önleyecek 
ilaçlar (örn. varfarin, dabigatran, apiksaban, edoksaban veya heparin) kullanıyorsanız,  
• Akut koroner sendromunuz (kalbe giden kan akışının aniden kesilmesi ) varsa veya daha 
önceden beyninizde kanama veya kan pıhtısı meydana gelmişse  (inme),  
• Koroner arter hastalığınız veya periferik arter hastalığınız varsa ve önceden beyninizde 
kanama meydana gelmişse (inme) veya beynin derin dokularına kan temin eden küçük 
atardamarlarda  blokaj olmuşsa  ( iskemik laküner inme) veya  bir önceki ay beyninizde  
kan pıhtısı (iskemik laküner olmayan inme) meydana ge lmişse,  
• Kanama riskinde artışa yol açacak karaciğer hastalığınız varsa,  
• Hamileyseniz veya emziriyorsanız.  
 
Yukarıdakilerden  herhangi  biri  sizin  için  geçerliyse  XARELTO  kullanmayınız  ve 
doktorunuza söyleyiniz.  
 
Asetilsalisilik asit ve klopidogrel/tiklopidin ile birlikte kullanılan XARELTO’nun etkililiği ve 
güvenliliği araştırılmıştır. Prasugrel veya tikagrelor gibi diğer antitrombotik  ajanları ile birlikte 
tedavi çalışılmamıştır ve dolayısıyla kullanılmamalıdır.                                                                                   3/10 
 XARELTO’yu aşağıdaki durumlarda DİKKATLİ KULLANINIZ:  
 
Eğer;  
• Kanama riskini artıran aşağıdaki durumlardan birine  sahipseniz:  
• Böbrek  fonksiyonu  vücudunuzda  etki gösterecek  ilaç miktarını 
etkileyebileceğinden ciddi böbrek  hastalığı,  
• Pıhtı önleyici tedavinin değiştirilmesi veya toplardamar ya da atardamar hattını 
açık tutmak için heparin alınması durumunda, kanın pıhtılaşmasını önleyecek 
başka ilaçlar (örn. varfarin, dabigatran, apiksaban, edoksaban veya heparin) kullanıyorsanız (bkz. "Diğer ilaçlar ile birlikte  kullanımı"),  
• Kanama bozuklukları,  
• İlaç tedavisiyle kontrol altına alınamayan, çok yüksek kan basıncı,  
• Mide veya bağırsakta kanamaya yol açabilecek hastalıklar; örn. bağırsak veya 
midede iltihaplanma ya da gastroözofageal reflü hastalığına (mide asidinin  yemek 
borusuna doğru çıktığı hastalık ) bağlı olarak yemek borusunda ve yutakta 
iltihaplanma (özofagus  inflamasyonu)  veya midede, bağırsaklarda, üreme sistemi 
yolu veya idrar yolunda bulunan tümörler  
• Gözün arkasındaki kan damarlarında problem  (retinopati),  
• Bronşların genişleyerek iltihapla dolduğu bir akciğe r hastalığı (bronşektazi)  veya 
akciğerde kanama öyküsü,  
• 75 yaş  üzerindeyseniz,  
• 60 kg altında bir  kilodaysanız,  
• Şiddetli semptomatik kalp yetmezliği ile birlikte koroner arter hastalığınız varsa,  
• Protez bir kalp kapağınız  varsa , 
• Antifosfolipid a ntikor  sendromu adlı bir hastalığınız (kanda pıhtı oluşması riskini yükselten 
bir bağışıklık sistemi hastalığı) olduğunu biliyorsanız, bunu doktorunuza söyleyin, 
tedavinizin değiştirilmesi gerekip gerekmediğine doktorunuz karar verecektir.  
 
Yukarıda belirtilen durumlardan herhangi biri sizin için geçerli ise, XARELTO almadan önce 
doktorunuza  söyleyiniz. Doktorunuz  bu  ilaçla  tedavi  edilip  edilmeyeceğinize  ve  yakın gözetim altında tutulmanız gerekip gerekmediğine karar verecektir.
 
 
Bir ameliyat geçirmeniz gerekiyorsa:  
• XARELTO’yu ameliyat öncesinde ve sonrasında tam olarak doktorunuzun belirlediği 
saatlerde almanız çok  önemlidir.  
- Ameliyatınızda kateter kullanılaca ksa veya omurganıza enjeksiyon yapılacaksa  
(örneğin epidural veya spinal anestez i): 
- XARELTO’yu enjeksiyondan önce ve sonra veya kateter çıkarılmadan önce tam 
olarak doktorunuzun söylediği saatlerde almanız çok önemlidir.  
- Anestezi sonlandıktan sonra bacaklarınızda uyuşma veya güçsüzlük olursa ya da 
bağırsak veya idrar kesesi  problemleri yaşarsanız derhal doktorunuza söyleyiniz;  bu 
tür durumlarda acil müdahale  gerekir.  
 
Çocuklar ve ergenler  
XARELTO  2,5 mg tabletin çocuk ve ergenlerde kullanımına ilişkin yeterli bilgi yoktur. 
XARELTO  2,5 mg tablet  18 yaşın altındaki kişile re önerilmemektedir.   
 
Epidural/spinal  anestezi (bel bölgesi ve altını uyuşturmak için omurilik alanından uygulanan 
anestezi) ya da spinal ponksiyon (omurilikten sıvı alınması) yapıldığında, pıhtı ve emboli (kopan                                                                                  4/10 
 pıhtı parçası) oluşumunun önlenmesi için antitrombotik ajanlarla  tedavi gören hastalar, uzun 
dönemli veya kalıcı felçle sonuçlanabilecek epidural ya da spinal hematom (omurilik zarının 
üzerinde veya omurilikte kan toplanması) açısından risk altındadır.  
 
Artan yaş kanama riskini artırabilir.  
Aşağıdaki yan etkilerden birini yaşarsanız derhal doktorunuza bildiriniz:  
• Yayılan şiddetli ve/veya kabarcıklar oluşturan  cilt döküntüsü veya mukozal (örn. 
ağızda veya gözlerde)  lezyonlar  (Stevens -Johnson sendromu/ Toksik epidermal  
nekroliz),  
• Döküntüye, ateşe, iç organ inflamasyonuna , hematolojik anormalliklere  ve sistemik 
hastalığa yol açan bir ilaç reaksiyonu (DRESS  sendromu).  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
XARELTO’nun yiyecek ve içecek ile kullanılması  
XARELTO yemeklerle birlikte ya da ayrı kullanılabilir. 
 
Hamilelik  
 
İlacı kullanmadan önce doktorunuza veya eczacınıza danışınız.  
 
XARELTO, hamilelerde kullanılmamalıdır.  
Çocuk doğurma potansiyeli olan kadınlarda  ancak etkili bir korunma yöntemiyle birlikte 
kullanılabilir.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
XARELTO, emziren annelerde kullanılmamalıdır.  
 
Araç ve makine kullanımı  
 
XARELTO baş dönmesi   (yaygın yan etki)  ya da bayılma (yaygın olmayan yan etki)  gibi yan 
etkilere neden olabilir.  Bu gibi belirtileriniz  var ise  araba, bisiklet, herhangi bir alet  ya da makine 
kullanmamalısınız  (bakınız  bölüm  4). 
 
XARELTO’nun içeriğinde bulunan bazı yardımcı maddeler hakkında önemli bilgiler  
XARELTO laktoz içerir. Eğer doktorunuz tarafından bazı şekerlere karşı intoleransınız 
(tahammülsüzlüğünüz) olduğu söylenmişse bu tıbbi ürünü almadan önce doktorunuzla temasa 
geçiniz.   
Bu ilaç film kaplı tablet başına 1 mmol’den (23 miligram) daha az sodyum içerir, yani esasen 
“sodyum içermez”.  
                                                                                   5/10 
 Diğer ilaçlar ile birlikte kullanımı 
Aşağıdaki ilaçları alıyorsanız:  
• Yalnızca deriye  uygulandıkları durumlar hariç, mantar tedavisinde kullanılan bazı ilaçlar 
(örn. flukonazol, itrakonazol, vorikonazol, posakonazol),  
• Ketokonazol tabletler (vücudun aşırı miktarda kor tizol üretmesi olan Cushing sendromu 
tedavisinde  kullanılır),  
• Bakteriyel  enfeksiyonlar  için kullanılan  bazı ilaçlar  (örn.  klaritromisin,  eritromisin),  
• HIV/ AIDS  tedavisinde  kullanılan  bazı ilaçlar  (HIV  proteaz  inhibitörleri, örn. ritonavir),  
• Kan pıhtılaşmasını azaltmak için kullanılan diğer ilaçlar (örn:  enoksaparin,  klopidogrel, 
varfarin ve asenokumarol, prasugrel ve tikagrelor gibi K vitamini antagonistleri (bkz. 
“Uyarılar ve Önlemler”  bölümü))  
• Anti-inflamatuvar (iltihaplanma önleyici) ve ağrı kesici ilaçlar (örn. naproksen veya 
asetilsalisilik  asit), 
• Kalpteki rit im bozukluğu (anormal kalp atışı)  tedavisinde kullanılan  dronedaron,  
• Depresyon tedavisi için kullanılan bazı ilaçlar [selektif serotonin geri alım inhibitörleri 
(SSRI) veya serotonin norepinefrin geri alım inhibitörleri  (SNRI)].  
 
XARELTO’nun etkisini arttırabilen bu ilaçlardan herhangi birini kullanıyorsanız, XARELTO’yu 
kullanmadan önce doktorunuza  danışınız.  
Doktorunuz XARELTO ile tedavi edilip edilmeyeceğinize ve yakın gözetim altında tutulup 
tutulmayacağınıza karar verecektir.  
 
Doktorunuz mide ya da bağırsağınızda ülser oluşma riskinin yüksek olduğunu düşünürse, önleyici ülser tedavisi de uygulamaya karar verebilir.  
 
Aşağıdaki ilaçları alıyorsanız:  
• Sara hastalığında kullanılan bazı ilaçlar (fenitoin, karbamazepin,  fenobarbital) , 
• Depresyon tedavisinde kullanılan bitkisel bir ürün olan sarı kantaron otu (St.  John ’s Wort  
- Hypericum  perforatum ), 
• Antibiyotik olarak kullanılan  rifampisin . 
 
XARELTO’nun  etkisini  azaltabilen  bu ilaçlardan  herhangi  birini  kullanıyorsanız, 
XARELTO’yu kullanmadan önce doktorunuza  danışınız.  
Doktorunuz XARELTO ile tedavi edilip edilmeyeceğinize ve yakın gözetim altında tutulup 
tutulmayacağınıza karar verecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. XARELTO nasıl  kullanılır?  
 
Bu ilacı daima tam olarak, doktorunuzun belirttiği şekilde alınız. Emin değilseniz doktorunuz veya 
eczacınıza danışınız.  
 
Uygun kullanım/doz uygulama sıklığı için talimatlar:  
Önerilen doz günde iki kez bir adet 2,5 mg tablettir. XARELTO size tek başına verilmez. 
Doktorunuz beraberinde asetilsalisilik asit almanızı da isteyecektir. XARELTO’yu bir akut 
koroner sendromdan sonra alıyorsanız, doktorunuz size aynı zamanda klopidogrel  veya tiklopidin 
almanızı da söyleyebilir. Doktorunuz bunlardan ne kadar almanız gerektiğini söyleyecektir                                                                                  6/10 
 (genellikle günde 75 ile 100 mg arasında asetilsalisilik asit ya da günlük 75 ile 100 mg arasında 
asetilsalisilik asit artı 75 mg klopidogrel veya standart  günlük  tiklopidin dozu).  
Kan akışını geri sağlamak üzere bacağınızın daralan veya tıkanmış arterini açma prosedüründen 
sonra XARELTO  alırsanız, doktorunuz kısa bir süre asetilsalisilik aside ek olarak almanız için 
klopidogrel de reçete edebilir.  
Uygulama yolu ve metodu:  
XARELTO günde iki kez doktorunuz size bırakmanızı söyleyene kadar bir miktar su ile 
alınmalıdır. Yemeklerle birlikte ya da aç karn ına kullanılabilir. XARELTO’yu her gün yaklaşık 
aynı zamanda alınız (örneğin bir tablet sabah, bir tablet akşam). Tedaviyi ne kadar sürdüreceğinize 
doktorunuz karar  verecektir.  
Tabletleri bütün olarak yutamayan hastalarda XARELTO kullanımdan hemen önce ezilip su veya 
elma püresi gibi yumuşak gıdalarla karıştırılarak ağızdan (oral yoldan) kullanılabilmektedir.  
 
Ezilen XARELTO tablet mide tüpü (gastrik tüp) yoluyla uygulanabilir. XARELTO uygulanmadan önce tüpün midede (gastrik pozisyonda) olduğu doğrulanmalıdır. Ezilen tablet  az 
miktarda suyla birlikte mide tüpü içine verilmeli ve bunu takiben tüp suyla yıkanmalı dır. 
 
Bir akut koroner sendromdan sonra XARELTO ile tedavi, akut koroner sendromun 
stabilizasyonundan (kontrol altına alınmasından) sonra mümkün olan en k ısa sürede; hastanın 
hastaneye kabülünden en erken 24 saat sonra ve parenteral (enjeksiyon yoluyla) antikoagülasyon 
(pıhtı önleyici) tedavisinin normalde kesileceği zaman başlatılmalıdır. Size akut koroner arter hastalığı veya periferik arter hastalığı teşhisi konmuşsa XARELTO’ya ne zaman başlayac ağınızı 
doktorunuz söyleyecektir.  
Tedaviyi ne kadar sürdürmeniz gerektiğine doktorunuz karar verecektir.  
 
Değişik yaş grupları:  
 
Çocuklarda kullanım: 18 yaşından küçüklerde XARELTO kullanılması önerilmez. Çocuklar 
ve adolesanlarda kullanıma ilişkin yeterli bilgi  yoktur. 
 
Yaşlılarda kullanım: Yaşlılarda, aynı şekilde kullanılabilir, özel bir doz ayarlamasına gerek yoktur.  
 
Özel kullanım durumları:  
 
Böbrek yetmezliği:  
Hafif ve orta derece böbrek yetmezliğinde aynı dozda kullanılabilir. Ciddi böbrek yetmezliği olan hastalarda dikkatli kullanılmalıdır. Çok ağır böbrek yetmezliğiniz varsa, XARELTO kullanılmamalıdır.  
 
Karaciğer yetmezliği:  
Kanama riskine neden olabilecek nitelikte karaciğer hastalığı olanlarda kullanılmamalıdır.  
 
Eğer XARELTO’nun etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
 
Kullanmanız gerekenden daha fazla XARELTO kullandıysanız:                                                                                   7/10 
 XARELTO’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Çok fazla XARELTO kullanımı kanama riskini arttırır.  
 
XARELTO’yu kullanmayı unutursanız:  
Bir dozu almayı unutursanız, unuttuğunuz dozu atlayınız ve bir sonraki tableti normal zamanında  
alınız.  
 
Unutulan dozları dengelemek için çift doz almayınız.  
 
XARELTO ile tedavi sonlandırıldığında oluşabilecek etkiler  
XARELTO’yu düzenli olarak ve doktorunuzun size reçete ettiği sürece kullanınız. 
Doktorunuza sormadan X ARELTO almayı bırakmayınız. Bu ilacı almayı bırakırsanız,  başka 
bir kalp krizi veya inme geçirme veya kalbiniz ya da damarlarınızla ilgili bir hastalık yüzünden 
ölme riskiniz  artabilir.  
 
4. Olası yan etkiler  nelerdir?  
 
Tüm ilaçlar gibi, XARELTO’nun içeriğinde bulunan maddelere duyarlı olan kişilerde yan etkiler  
olabilir.  
 
Aşağıdakilerden herhangi birini farkederseniz,  XARELTO’yu kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz.  
 
Benzer diğer ilaçlar gibi (kan pıhtılaşmasını engelleyici ilaçlar), XARELTO da hayatı tehdit edici kanamalara neden olabilir. Aşırı kanama, tansiyonda ani düşüşlere (şok) neden olabilir. Bazen bu 
kanamalar açıkça anlaşılmayabilir.  
     
Kanama belirtisi 
• Beyin veya kafatasının içine kanama (Belirtiler baş ağrısı, tek taraflı zayıflık, kusma,  
nöbetler, bilinç düzeyinin azalması ve boyun sertliğini içerebilir. Ciddi, acil tıbbi bir 
durumdur. Derhal tıbbi yardım alınmalıdır.)  
• Uzun süreli ya da fazla  kanama,  
• Normal olmayan güçsüzlük, yorgunluk, solgunluk, baş dönmesi, baş ağrısı, vücud un 
bir yerinde açıklanamayan şişmeler,  nefes alamamak, göğüs ağrısı veya anjina  
pektoris  gibi belirtiler . 
 
Doktorunuz sizi daha yakın bir gözlem altında tutabilir ya da tedavi şeklinizi değiştirebilir.  
  Ciddi deri  reaksiyonu belirtisi  
• Yayılan yoğun deri döküntüsü, kabarcıklar  veya mukozal lezyonlar  (örn. ağızda veya 
gözlerde) (Stevens -Johnson sendromu/toksik epidermal nekroliz).  
• Döküntüye , ateşe, iç orga n iltihaplanmasına , kan  anormalliklere ve sistemik hastalığa 
yol açan bir ilaç reaksiyonu (DRESS sendromu).  
 
    Bu yan etk ilerin görülme sıklığı çok seyrektir (10.000 hastanın birinden az görülebilir ). 
                                                                                  8/10 
 Ciddi alerjik reaksiyon belirtisi  
• Yüzün, dudakların, ağzın, dilin veya boğazın şişmesi; yutkunma güçlüğü; kurdeşen 
veya soluk alıp verme güçlükl eri, ani tansiyon düşmesi.  Bu ciddi alerjik 
reaksiyonların sıklığı anafilaktik şok dahil anafilaktik reaksiyonlar için çok seyrektir 
(10.000 hastanın birinden az görülebilir); anjiyoödem ve alerjik ödem için ise yaygın 
değildir (100 hastanın birinden az, fakat 1.000 hastanın birinden fazla görülebilir).   
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin XARELTO'ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 XARELTO kullanırken hissedeceğiniz yan etkiler genellikle hafiftir. Ancak, aşağıdaki yan 
etkilerden biri sizi rahatsız ederse doktorunuza danışınız.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor: Eldeki veriler ile belirlenemeyecek kadar az hastada görülebilir.  
Aşağıdakilerden herhangi birini fark ederseniz, doktorunuza söyleyiniz:    
 
Yaygın  
• Cildin solgun olmasına ve güçsüzlüğe ya da nefes darlığına neden olan kırmızı kan 
hücrelerinde  azalma,  
• Mide ya da bağırsakta kanama, ürogenital kanama (idrarda kan ve şiddetli adet 
kanaması dahil), burun kanaması, dişeti  kanaması,  
• Göz içi kanaması (gözün beyaz kısmında kanama  dahil),  
• Doku veya vücut boşluğuna kanama (hematom,  çürük), 
• Kanlı  öksürük,  
• Deriden veya deri altında  kanama,  
• Ameliyat sonrası  kanama,  
• Cerrahi yara yerinde kan veya sıvı sızıntısı -  kol ve bacaklarda  şişlik,  
• Kol ve bacaklarda  ağrı, 
• Böbrek işlevinde bozulma (doktorunuz tarafından gerçekleştirilen testlerde 
görülebilir),  
• Ateş,  
• Mide ağrısı, hazımsızlık, hasta hissetme veya olma, kabızlık, ishal,  
• Düşük tansiyon (belirtileri ayağa kalkınca ba ş dönmesi veya baygınlık hissi olabilir),  
• Genel  kuvvet  ve enerji  azalması  (yorgunluk, bitkinlik),  baş ağrısı,  baş dönmesi  
• Deride  kaşıntı,  döküntü,  
• Kan testlerinde bazı karaciğer enzimlerinde artış  görülebilir. 
 
Yaygın olmayan  
• Beyin veya kafatası içine  kanama (bakınız Kanama belirtisi bölümü) , 
• Ağrıya veya şişmeye neden olan eklem içi  kanama,  
• Trombositopeni (kanın pıhtılaşmasına yardım eden hücreler  olan trombositlerin  -
kan pulcuklarının-  düşük sayıda  olması),  
• Alerjik deri reaksiyonları dahil alerjik  reaksiyonlar,                                                                                   9/10 
 • Karaciğer işlev bozukluğu (doktorunuz tarafından gerçekleştirilen testlerde 
görülebilir),  
• Kan testlerinde bilirubin, bazı pankreas veya karaci ğer enzimlerinde artış ya da kan 
pulcuğu sayısında artış  görülebilir.  
• Baygınlık  hissi,  
• İyi hissetmeme,  
• Kalp hızının  artması.  
• Ağız  kuruluğu,  
• Kurdeşen.  
Seyrek  
• Kas içine  kanama,  
• Kolestaz (safra akışında azalma), hepatoselüler yaralanma dahil hepatit (karaciğer 
yaralanması dahil karaciğer  iltihaplanması),  
• Derinin veya gözlerin sararması  (sarılık),  
• Bölgesel  şişlik,  
• Bacağınızdaki atardamara kateter yerleştirerek yapılan, kalp ile ilgili bir işlemin 
komplikasyonu olarak (psödoanevrizma) kasıkta kan toplanması  (hematom).  
 
 Çok seyrek  
• Akciğerde iltihaba neden olan bir tür beyaz granülositik kan hücresi olan 
eozinofillerin birikmesi (eozinofilik pnömoni)  
 
Bilinmiyor  
• Şiddetli kanama sonrası böbrek yetmezliği,  
• Böbreklerde kanama bazen idrarda kan bulunması böbreklerin düzgün çalışamamasına 
neden olur (antikoagülanla ilişkili nefropati)  
• Ağrı, şişme, duyularda değişiklik, uyuşma veya felce neden olan kanama sonrası 
bacak  ya da kol kaslarında  artan  basınç  (kanama sonrası  kompartman sendromu).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz.  Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne  
bildiriniz. Meydana gelen yan etkileri bildirerek kullanmakta olduğunuz ilacın güvenli liği 
hakkında daha fazla bilgi edinilmesine katkı sağlamış olacaksınız.  
 
5. XARELTO’nun  saklanması  
 
XARELTO’yu çocukların göremeyeceği, erişemeyeceği yerlerde ve ambalajında saklayınız.  
30°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajın üzerindeki son kullanma tarihinden sonra XARELTO’yu kullanmayınız.                                                                                   10/10 
  
“Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir.  
 
Eğer üründe ve/veya ambalajında bozukluk fark ederseniz XARELTO’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çe vre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  sahibi:  Bayer Türk Kimya San. Ltd. Şti. 
Fatih Sultan Mehmet Mah. 
Balkan Cad. No: 53 34770 
Ümraniye/İstanbul  
Tel: 0216 528 36 00  
Faks: 0216 645 39 50  
 
Üretim  yeri: Bayer AG, Wiesdorf/ Leverkusen/  Almanya  
 
Bu kullanma talimatı  ../../.... tarihinde onaylanmıştır.  