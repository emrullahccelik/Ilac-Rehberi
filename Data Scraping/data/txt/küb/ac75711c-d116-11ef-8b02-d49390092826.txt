KISA ÜRÜN BİLGİSİ
1. BEŞERİ TIBBİ ÜRÜNÜN ADI
LANVİS 40 mg tablet
Sitotoksik
2. KALİTATİF VE KANTİTATİF BİLEŞİM
Etkin madde
Tioguanin 40 mg
Yardımcı madde(ler):
Laktoz monohidrat 150 mg (inek sütü kaynaklı)
Yardımcı maddelerin tam listesi için, bölüm 6.1’e bakınız.
3. FARMASÖTİK FORM
LANVİS 40 mg Tablet, üst tarafında çentik ve ‘T40’ baskısı bulunan, alt tarafında baskı ve
çentik bulunmayan beyaz ila beyazımsı renkli, yuvarlak, iki yüzü dışbükey tabletlerdir.
Çentiğin amacı yalnızca rahat yutmak için tabletin kırılmasını kolaylaştırmaktır, tabletin eşit
dozlara bölünmesi için değildir.
4. KLİNİK ÖZELLİKLER
4.1 Terapötik endikasyonlar
LANVİS, özellikle akut myeloid lösemi ve akut lenfoblastik lösemi olmak üzere akut
lösemilerin tedavisinde endikedir.
4.2 Pozoloji ve uygulama şekli
Pozoloji / uygulama sıklığı ve süresi
Mutlak doz ve uygulama süresi, LANVİS ile birlikte verilen diğer sitotoksik ilaçların yapısına
ve dozuna bağlı olacaktır.
LANVİS’in, oral uygulama sonrası absorpsiyonu değişkendir ve plazma düzeyleri kusma
veya gıda alımından sonra azalabilir.
LANVİS, kısa süreli sikluslarda çeşitli tedavi aşamalarında kullanılabilir. Ancak, yüksek
karaciğer toksisitesi riskinden dolayı idame tedavisinde veya benzeri uzun dönem tedavilerde
kullanılması önerilmez (bkz. Bölüm 4.4).
Yetişkinlerde
LANVİS için önerilen doz, günlük 100 ve 200 mg/m2 vücut yüzey alanı şeklindedir.
Uygulama şekli:
Oral kullanım içidir.
Özel popülasyonlara ilişkin ek bilgiler:
1 / 8Böbrek/Karaciğer yetmezliği:
Böbrek ya da karaciğer fonksiyon bozukluğu olan hastalarda dozun azaltılması
düşünülmelidir.
Pediyatrik popülasyon:
Vücut yüzey alanı için uygun düzeltme ile erişkinlerdekine benzer dozlar kullanılmıştır.
Geriyatrik popülasyon:
Yaşlı hastalara spesifik doz tavsiyesi bulunmamaktadır (böbrek veya karaciğer yetmezliğinde
dozaj bölümüne bakınız).
LANVİS, akut lösemili yaşlı hastalarda çeşitli kombinasyon kemoterapi rejimlerinde genç
hastalardakine eşdeğer dozlarda kullanılmıştır.
TPMT-eksikliği olan hastalar:
Kalıtsal olarak tiyopürin S-metiltransferaz (TPMT) aktivitesi düşük ya da hiç olmayan
hastalar, tioguaninin klasik dozlarında kullanıldığında ciddi tioguanin toksisitesi riski artar ve
genel olarak önemli oranda doz azaltımı gerekir. Homozigot eksikliği olan hastalarda ideal
başlangıç dozu belirlenmemiştir (bkz. Bölüm 4.4 ve 5.2).
Heterozigot TPMT eksikliği olan hastaların çoğu, önerilen tioguanin dozlarını tolere
edebilirler, ancak bazı hastalarda doz azaltımı gerekir. Genotipik ve fenotipik TPMT testleri
bulunmaktadır (bkz. Bölüm 4.4 ve 5.2).
Kalıtsal NUDT15 gen varyantı olan hastalar
Kalıtsal NUDT15 gen varyantı olan hastalar ciddi tioguanin toksisitesi için yüksek risk
altındadır (bkz. Bölüm 4.4.). Bu hastalarda, özellikle NUDT15 varyant homozigotları
olanlarda (bkz. Bölüm 4.4.), genellikle dozun azaltılması gerekir. NUDT15 varyantlarının
genotipik testlerinin, tioguanin tedavisine başlamadan önce yapılması düşünülebilir. Her
durumda, kan sayımlarının yakından izlenmesi gereklidir.
4.3 Kontrendikasyonlar
Tioguanine veya bölüm 6.1’de verilmiş yardımcı maddelerden herhangi birine karşı aşırı
duyarlılık durumunda kontrendikedir.
Endikasyonlar ciddiyetleri açısından değerlendirildiğinde başka mutlak kontrendikasyonları
bulunmamaktadır.
4.4 Özel kullanım uyarıları ve önlemleri
LANVİS, yalnızca sitotoksik ilaçların uygulanması konusunda deneyimli hekimlerin
kontrolünde uygulanan bir aktif sitotoksik ajandır.
Canlı organizma aşısı kullanarak immunizasyon, bağışıklığı bastırılmış hastalarda
enfeksiyona neden olma potansiyeli taşır. Bu nedenle canlı organizma aşılarıyla
immünizasyon önerilmez. Tüm olgularda, remisyondaki hastalara kemoterapi tedavileri
tamamlandıktan sonra en az 3 aya kadar canlı organizma içeren aşı yapılmamalıdır.
Hepatik Etkiler:
Tioguaninin, vasküler endotel hasarıyla ilişkili yüksek karaciğer toksisitesi riskinden dolayı
idame tedavisinde veya benzeri uzun dönem sürekli tedavilerde kullanılması önerilmez (bkz.
Bölüm 4.2 ve 4.8). Bu karaciğer toksisitesi akut lenfoblastik lösemi için idame tedavisinin bir
2 / 8parçası olarak tioguanin alan çocukların büyük bir bölümünde ve sürekli tioguanin
kullanımıyla ilişkili diğer koşullarda gözlenmiştir. Bu karaciğer toksisitesi özellikle
erkeklerde daha yaygındır. Karaciğer toksisitesi genellikle hepatik veno-oklüzif hastalık
klinik sendromu (hiperbilirubinemi, ağrılı hepatomegali, sıvı birikmesi ve assit nedeniyle kilo
artışı) veya portal hipertansiyon belirtileri (splenomegali, trombositopeni ve özofagal varisler)
ile ortaya çıkar. Bu toksisite ile ilişkili histopatolojik özellikler hepatoportal skleroz, nodüler
rejeneratif hiperplazi, peliosis hepatis ve periportal fibrozisi içerir.
Karaciğer toksisitesine ait bulgu ve belirtilerinin tedavi sonlandırıldığında geri dönüşlü
olduğu bildirildiğinden, karaciğer toksisitesi kanıtı görülen hastalarda LANVİS tedavisi
durdurulmalıdır.
İzlem:
Hastalar kan sayımları ve haftalık karaciğer fonksiyon testleri dahil olmak üzere tedavi
sırasında dikkatli şekilde izlenmelidir. Karaciğer toksisitesinin erken işaretleri, nötropeni ve
splenomegali ile uyumsuz olan trombositopeni gibi portal hipertansiyon ile ilişkili
belirtilerdir. Karaciğer toksisitesi ile birlikte, her zaman olmasa da karaciğer enzimlerinde
artış bildirilmiştir.
Hematolojik Etkiler:
LANVİS tedavisi, lökopeni ve trombositopeniye yol açan kemik iliği supresyonuna neden
olur (bkz. Hepatik etkiler). Daha seyrek olarak anemi bildirilmiştir.
LANVİS tedavisi zamanında bırakıldığında kemik iliği supresyonu geri dönüşlüdür.
Tiyopürin metiltransferaz (TPMT) eksikliği:
Kalıtımsal tiyopürin metiltransferaz (TPMT) eksikliği olan kişilerde, LANVİS ile tedavi
başlangıcını takiben LANVİS’in miyelosupresif etkisine alışılmışın dışında hassasiyet ve
hızlı kemik iliği depresyonuna eğilim görülebilir. Bu sorun olsalazin, mesalazin veya
sülfasalazin gibi TPMT’yi inhibe eden ilaçlarla birlikte kullanımda daha da kötüleşebilir.
Bazı laboratuvarlar tarafından TPMT eksikliğine ilişkin testler önerilse de bu testler ile ciddi
toksisite riski altında olan tüm hastaların saptandığı gösterilmemiştir. Bu nedenle kan
sayımının yakın takibi yine gereklidir.
Kalıtsal NUDT15 gen varyantı olan hastalar:
Kalıtsal mutasyona uğramış NUDT15 geni olan hastalar, klasik tiyopürin tedavisi dozlarında,
erken lökopeni ve alopesi gibi şiddetli tioguanin toksisitesi açısından yüksek risk altındadır.
Bu hastalardan, özellikle NUDT15 varyant homozigotları olanlarda (bkz. Bölüm 4.2)
genellikle dozun azaltılması gereklidir. NUDT15 c.415C> T'nin sıklığı Doğu Asyalılarda
yaklaşık % 10, İspanyollarda % 4, Avrupalılarda % 0,2 ve Afrikalılarda % 0 olarak etnik
değişkenlik göstermektedir. Her durumda, kan sayımlarının yakından izlenmesi gereklidir.
Remisyon indüksiyonu sırasında, özellikle de hızlı hücre lizisi meydana gelirken,
hiperürisemi ve/veya hiperürikozüri ve ürik asit nefropati riskini önlemek için yeterli önlemler
alınmalıdır.
Miyelosupresif kemoterapi alan hastalar, çeşitli enfeksiyonlara karşı özellikle duyarlıdır.
Akut myeloid lösemide remisyon başlangıcında, hastanın sıklıkla rölatif kemik iliği aplazisi
döneminden çıkması gerekebilir ve yeterli destekleyici olanakların hazır bulundurulması
önemlidir.
3 / 8İzlem:
Tioguanin güçlü düzeyde miyelosupresif olduğu için remisyon indüksiyonu sırasında, sık sık
tam kan sayımı yapılmalıdır. Hastalar tedavi boyunca dikkatle izlenmelidir.
Lökosit ve trombosit sayımı tedavi durdurulduktan sonra düşmeye devam eder; bu nedenle bu
sayımlarda anormal derecede büyük bir düşüşün ilk belirtisinde, tedaviye geçici olarak ara
verilmelidir.
Mutajenite ve karsinojenite:
Hücresel DNA üzerindeki etkisi dikkate alındığında, tioguanin potansiyel olarak mutajenik
ve karsinojeniktir.
Lesch-Nyhan sendromu:
Hipoksantin guanin fosforibosil transferaz enzimi tioguanini aktif metabolitine
dönüştürmekten sorumlu olduğu için, Lesch-Nyhan Sendromunda olduğu gibi bu enzim
eksikliği bulunan hastalarda ilaç direnci gelişebilir. Lesch-Nyhan sendromu bulunan iki
çocukta, tioguaninle aynı aktif metabolitlerden birine sahip olan azatioprine (Imuran) direnç
gösterilmiştir.
UV maruziyeti:
LANVİS tedavisi alan hastalar güneşe daha fazla duyarlıdır. Güneş ışığına ve IV ışığına
maruziyet kısıtlanmalıdır ve hastalara koruyucu kıyafet giymeleri ve yüksek koruma faktörlü
güneş kremi kullanmaları önerilmelidir.
Laktoz:
Laktoz intoleransı olan hastalara LANVİS’in az miktarda laktoz içerdiği belirtilmelidir. Nadir
kalıtımsal galaktoz intoleransı, Lapp laktaz yetmezliği ya da glukoz-galaktoz malabsorpsiyon
problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Aşılar:
Bağışıklık sistemi zayıflamış olan kişilerde canlı aşıların uygulanması önerilmez (bkz. Bölüm
4.4).
Diğer miyelotoksik maddelerin veya radyasyon tedavisi:
Diğer miyelotoksik maddelerin veya radyasyon tedavisinin eş zamanlı uygulanması sırasında,
miyelosupresyon riski artmıştır.
Aminosalisilat türevleri:
Aminosalisilat türevlerinin (ör. olsalazin, mesalazin veya sulfasalazin) TPMT enzimini inhibe
ettiğini gösteren in vitro kanıtlar bulunduğu için, eş zamanlı LANVİS tedavisi gören hastalara
dikkatli şekilde uygulanmalıdır (bkz. Bölüm 4.4).
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
4 / 8Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bütün sitotoksik kemoterapilerde olduğu gibi, eğer eşlerden biri LANVİS kullanıyorsa, tedavi
sırasında uygun doğum-kontrol önlemleri önerilmelidir.
Gebelik dönemi
Tioguanin, diğer sitotoksik ajanlar gibi potansiyel olarak teratojeniktir. LANVİS gebelik
döneminde, özellikle de gebeliğin ilk üç ayında kullanılmamalıdır. Her hasta için, fetusa
yönelik potansiyel riskler, anneye yönelik beklenen yarar karşısında değerlendirilmelidir.
Laktasyon dönemi
Tioguanin veya metabolitlerinin anne sütüne geçtiğini gösteren raporlar bulunmamaktadır.
LANVİS alan annelerin bebeklerini emzirmemesi önerilmektedir.
Üreme Yeteneği/Fertilite
LANVİS dahil sitotoksik ajanların kombinasyonu uygulanan erkek hastaların konjenital
anomalileri bulunan çocuklara sahip olduğuna ilişkin izole olgular bildirilmiştir.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi bulunmamaktadır.
4.8 İstenmeyen etkiler
Bu ürün için, istenmeyen etkilerin sıklığını belirlemeye yönelik destekleyici modern klinik
dokümantasyon bulunmamaktadır. LANVİS genellikle kombinasyon kemoterapisinin bir
bileşeni olarak kullanılmaktadır ve sonuç olarak, yan etkileri yalnızca bu ilaçla
ilişkilendirmek mümkün değildir.
Yan etkilerin tanımlanması için aşağıdaki sıklık sınıflandırılması kullanılmıştır:
Çok yaygın (≥ 1/10); yaygın (≥ 1/100 ila < 1/10) ; yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000);bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Çok yaygın: Kemik iliği yetmezliği (bkz. Bölüm 4.4).
Metabolizma ve beslenme hastalıkları
Yaygın: Hiperürisemi
Gastrointestinal hastalıklar
Yaygın: Stomatit, gastrointestinal bozukluk
Seyrek: Nekrotizan kolit
Hepatobiliyer hastalıklara
Çok yaygın: Veno-oklüzif karaciğer hastalığı: Hiperbilirubinemi, hepatomegali, sıvı birikmesi
ve assit nedeniyle kilo artışı.
Portal hipertansiyon: Splenomegali, özefagal varisler ve trombositopeni.
5 / 8Karaciğer enzimlerinde artış, kanda alkalin fosfatazda artış ve gama glutamiltransferazda
artış, sarılık, portal fibrozis, nodüler rejeneratif hiperplazi, peliosis hepatit.
Yaygın: Kısa dönemli siklik tedavide venooklüzif karaciğer hastalığı
Seyrek: Hepatik nekroz
a seçili advers reaksiyonlar açıklamasına bakınız.
Deri ve deri altı doku hastalıkları
Bilinmiyor: Fotosensitivite (bkz. Bölüm 4.4).
Böbrek ve idrar yolu hastalıkları
Yaygın: Hiperürikozüri ve ürat nefropatisi (bkz. Bölüm 4.4).
aSeçili advers reaksiyonların tanımı
Hepato-biliyer hastalıklar
LANVİS, önerilemeyen şekilde idame tedavisinde veya benzer uzun dönem sürekli tedavinin
bir parçası olarak kullanıldığında vasküler endotelyal hasarla ilişkili karaciğer toksisitesi çok
yaygın sıklıkta görülmektedir (bkz. Bölüm 4.2 ve 4.4).
Bu karaciğer toksisitesi bulgu ve belirtilerinin, kısa süreli veya uzun süreli sürekli tedavinin
sonlandırılmasını takiben geri dönüşlü olduğu bildirilmiştir.
Seyrek: Kombinasyon kemoterapisi, oral kontraseptifler, yüksek doz tioguanin ve alkol alan
hastalar dahil az sayıda olguda sentrilobular hepatik nekroz bildirilmiştir.
Şüpheli advers reaksiyonların raporlaması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 3S 99)
4.9 Doz aşımı ve tedavisi
Semptomlar
Başlıca toksik etki kemik iliği üzerinde görülür ve tioguanin tek seferde alınmasına kıyasla
kronik doz aşımında hematolojik toksisite daha şiddetli olmaktadır.
Tedavisi
Bilinen bir antidotu olmadığı için kan tablosu yakından izlenmeli ve uygun kan
transfüzyonları ile birlikte genel destekleyici önlemler alınmalıdır. Daha ileri yönetim, klinik
olarak endike şekilde veya geçerli olduğunda ulusal zehir merkezinin önerilerine göre
yapılmalıdır.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Anti-neoplastik ve immünomodülatör ajan/pürin analogu
ATC kodu: L01BB03.
Etki mekanizması
Tioguanin, guaninin sülfidril analoğudur ve pürin antimetaboliti olarak hareket eder.
Nükleotidi olan tioguanilik aside aktive olur. Tioguaninin metabolitleri pürin sentezini ve
6 / 8pürin nükleotid dönüşümlerini de novo inhibe eder. Tioguanin aynı zamanda nükleik aside
dahil olur ve DNA (deoksiribonükleik asit) katılımının, ilacın sitotoksisitesine katkıda
bulunduğu düşünülmektedir.
Farmakodinamik Etkiler
Tioguanin ve merkaptopürin arasında genellikle bir çapraz direnç bulunmaktadır; bu nedenle,
bu ilaçlardan birine dirençli tümörü olan hastaların diğerine yanıt vermesi beklenmez.
5.2 Farmakokinetik özellikler
Genel özellikler:
Emilim: Radyoaktif tiyoguaninle yapılan çalışmalarda, toplam radyoaktivitenin doruk kan
düzeylerine oral uygulamadan yaklaşık 8 - 10 saat sonra erişildiği ve ardından bu düzeylerin
yavaşça azaldığı gösterilmiştir. Daha sonra HPLC ile yapılan çalışmalar, intravenöz
uygulamadan sonra en azından ilk 8 saatte bulunan majör tiyopürinin, 6-tiyoguanin olduğunu
göstermiştir. 1 ila 1,2 g 6-tioguanin/m2 vücut yüzey alanı doz düzeyinde intravenöz
uygulamayı takiben 61 - 118 nanomol (nmol)/ml’lik doruk plazma konsantrasyonları elde
edilir.
Plazma düzeyleri, sırasıyla 3 ve 5,9 saatlik başlangıç ve terminal yarı ömürle birlikte
bieksponensiyal olarak azalır. 100 mg/m2’lik oral uygulamadan sonra, HPLC ile ölçülen
doruk düzeyler 2 - 4 saatte oluşur ve 0,03 - 0,94 mikromolar (0,03 - 0,94 nmol/ml) aralıkta
kalır. Eş zamanlı gıda alımı ile (aynı zamanda kusma ile) düzeyler azalır.
Dağılım: Bilimsel literatürde, insanlarda tioguaninin dağılımına ilişkin veriler sınırlıdır.
Tioguanin ALL’si olan çocuklarda 24 saatte 20 mg/m2/sa dozlarından sonra, sabit IV
infüzyon uygulamasını takiben BOS’a geçer.
Biyotransformasyon: Tioguanin, in vivo yoğun şekilde metabolize edilir. Tioguanin
metabolizmasından sorumlu dört enzim aşağıdaki şekildedir: Hipoksantin (guanin)
fosforibozil transferaz (H(G)PRT), (tioguanini tioguanozin monofosfata (6-TGMP)
dönüştürür, bu madde ise protein kinazlar aracılığıyla aktif tür olan tioguanin nükleotidlerine
(6-TGN) daha ileri düzeyde metabolize edilir); tioguanini 6-metiltioguanine (6-MTG, inaktif
metabolit) ve ayrıca 6-TGMP’yi 6-metil-TGMP’ye (inaktif bir metabolit) dönüştüren TPMT
ve yine tioguanini inaktif metabolitlerine çeviren ksantin oksidaz (XDH veya XO) ve aldehid
oksidaz (AO). Tioguanin başlangıçta, 6-tioksantini (6-TX) oluşturmak için guanin deaminaz
(GDA) ile deaminasyona uğrar ve bu, 6-tioürik asidin (6-TUA) XDH ile katalizlenen oluşumu
için substrat görevi görür.
Eliminasyon: Veri bulunmamaktadır.
Doğrusallık/doğrusal olmayan durum: Veri bulunmamaktadır.
5.3 Klinik öncesi güvenlilik verileri
KÜB’ün diğer bölümlerinde yer alanlara ek olarak, ilacı reçete eden hekimler için önem
taşıyan başka klinik öncesi veriler yoktur.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (inek sütü kaynaklı)
Patates nişastası
7 / 8Akasya
Stearik asit
Magnezyum stearat
Saf su
6.2 Geçimsizlikler
Bilinen bir geçimsizlik yoktur.
6.3 Raf ömrü
60 ay
6.4 Saklamaya yönelik özel tedbirler
25C altındaki oda sıcaklığında ve kuru bir yerde saklayınız.
Işıktan koruyunuz.
6.5 Ambalajın niteliği ve içeriği
Çocuk kilitli polietilen/polipropilen kapaklara sahip amber cam şişeler.
Ambalaj boyutu 25 tabletlik şişeler.
6.6 Beşeri tıbbi üründen arta kalan maddelerin imhası ve diğer özel önlemler
LANVİS tabletlerin, sitotoksik olmaları sebebiyle, bölünmesi gerekirse, ilacın ellere
bulaşmaması veya solunmaması için dikkatli olunmalıdır.
Kullanılmamış olan ürünler ya da atık materyaller 'Tıbbi atıkların kontrolü yönetmeliği' ve
'Ambalaj ve Ambalaj Atıklarının Kontrolü yönetmelikleri'ne uygun olarak imha edilmelidir.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri A.Ş.
Büyükdere Cad. No:127 Astoria İş Merkezi A Blok Kat:8
Esentepe, Şişli- İstanbul
Telefon : (212) 340 76 84
8. RUHSAT NUMARASI
2016/164
9. İLK RUHSAT TARİHİ/RUHSAT YENİLENME TARİHİ
İlk ruhsat tarihi: 25.03.2016
Ruhsat yenileme tarihi:
10. KÜB’ÜN YENİLENME TARİHİ
8 / 8