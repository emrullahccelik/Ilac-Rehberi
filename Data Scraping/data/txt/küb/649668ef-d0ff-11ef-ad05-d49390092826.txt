KISA ÜRÜN BİLGİSİ
1. BEŞERİ TIBBİ ÜRÜNÜN ADI
BOOSTRIX POLIO 0,5 ml IM enjeksiyon için süspansiyon içeren kullanıma hazır enjektör
Difteri -Tetanoz - Boğmaca (aselüler bileşen) - Çocuk Felci (inaktif) Aşısı (adsorbe, azaltılmış
antijen(ler) içerir)
Steril
2. KALİTATİF VE KANTİTATİF BİLEŞİM
Etkin madde:
Bir doz aşı (0,5 mL) içerisinde;
Difteri toksoidi1 ....................................... en az 2 Uluslararası Ünite (IU) (2,5Lf)
Tetanoz toksoidi1 ...................................... en az 20 Uluslararası Ünite (IU) (5Lf)
Bordetella pertussis antijenleri
Boğmaca toksoidi1 ................................................................ 8 mikrogram
Filamentöz hemaglutinin1 ..................................................... 8 mikrogram
Pertaktin1 ........................................................................... 2,5 mikrogram
İnaktif polio virüsü
tip 1 (Mahoney suşu)2 .......................................................... 40 D-antijen ünite
tip 2 (MEF-1 suşu)2 ............................................................... 8 D-antijen ünite
tip 3 (Saukett suşu)2 ............................................................. 32 D-antijen ünite
1alüminyum hidroksit, hidrate (Al(OH) ) ................................. 0,3 miligram Al3+
3
ve alüminyum fosfat (AlPO ) ................................................... 0,2 miligram Al3+
4
üzerine adsorbe edilmiştir.
2VERO hücrelerinde çoğaltılmış
Yardımcı maddeler:
Bir doz aşı (0,5 mL) içerisinde;
Sodyum klorür ..................... 4,5 mg
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk süspansiyon.
BOOSTRIX POLIO opak beyaz bir süspansiyondur.
4. KLİNİK ÖZELLİKLER
4.1. Terapötik endikasyonlar
BOOSTRIX POLIO, 3 yaş ve üzeri kişilerin difteri, tetanoz, boğmaca ve poliomiyelite karşı
rapel aşılanması için endikedir (bkz. Bölüm 4.2).
BOOSTRIX POLIO ayrıca hamilelik sırasında maternal immünizasyonun ardından erken
bebeklik döneminde boğmacaya karşı pasif koruma için endikedir (bkz. Bölüm 4.2, 4.6 ve
5.1).
1BOOSTRIX POLIO resmi öneriler doğrultusunda kullanılmalıdır.
4.2. Pozoloji ve uygulama şekli
Pozoloji / uygulama sıklığı ve süresi:
Aşının 0,5 mL’lik tek dozu önerilir.
BOOSTRIX POLIO, üç yaşından itibaren uygulanabilir.
BOOSTRIX POLIO, düşük doz difteri, tetanoz ve boğmaca antijenleri ile birlikte
poliomiyelit antijenlerini içerir. Bu nedenle BOOSTRIX POLIO mevcut resmi öneriler
ve/veya yerel uygulamalara uygun olarak kullanılmalıdır.
BOOSTRIX POLIO resmi öneriler doğrultusunda gebeliğin ikinci veya üçüncü trimesterinde
kullanılabilir (bkz. Bölüm 4.1, 4.6 ve 5.1).
BOOSTRIX POLIO, ayrıca difteri, tetanoz, boğmacaya ve poliomyelite karşı bağışıklama
serisi kapsamında difteri, tetanoz ve boğmacaya karşı aşılama durumu bilinmeyen veya aşıları
eksik olan adölesan ve erişkinlere uygulanabilir. Erişkinlerdeki verilere dayanılarak, difteri ve
tetanoza aşı yanıtını en üst düzeye çıkarmak için ilk dozdan bir ve altı ay sonra difteri ve
tetanoz içeren aşının iki ilave dozu önerilmektedir (bkz. Bölüm 5.1).
BOOSTRIX POLIO, önceden tetanoz toksoid aşısının primer aşılama serileri uygulanmış
kişilerde tetanoza eğilimli yaraların bakımında ve difteri, boğmaca ve poliomyelit için rapel
dozun gerekli olduğu kişilerde kullanılabilir. Resmi öneriler doğrultusunda beraberinde
tetanoz immünoglobulini uygulanmalıdır.
Difteri, tetanoz, boğmaca ve poliomiyelite karşı tekrar aşılama, resmi önerilerde belirtilen
zaman aralıklarında yapılmalıdır .
Uygulama şekli:
BOOSTRIX POLIO derin intramüsküler enjeksiyon şeklinde, tercihen deltoid bölgeye
uygulanır (bkz. Bölüm 4.4).
Özel popülasyonlara ilişkin ek bilgiler:
Böbrek/Karaciğer yetmezliği:
BOOSTRIX POLIO’nun böbrek ve karaciğer yetmezliği olan hastalar üzerinde veri
bulunmamaktadır.
Pediyatrik popülasyon:
BOOSTRIX POLIO’nun, 3 yaş altı çocuklardaki güvenliliği ve etkililiği incelenmemiştir.
Geriyatrik popülasyon:
BOOSTRIX POLIO’nun geriyatrik popülasyon üzerindeki veriler için bkz. Bölüm 4.8 ve 5.1.
4.3. Kontrendikasyonlar
BOOSTRIX POLIO, aşının içerisindeki etkin maddelere veya Bölüm 6.1’de belirtilen
maddelere ya da neomisin veya polimiksine karşı aşırı duyarlılığı olduğu bilinen bireylere
uygulanmamalıdır.
2Daha önce difteri, tetanoz, boğmaca veya poliomiyelit aşılarının uygulanması ardından aşırı
duyarlılık işaretleri göstermiş olan bireylere uygulanmamalıdır.
Eğer kişi önceki aşılamada boğmaca bileşeni içeren aşının uygulanmasını takiben 7 gün
içerisinde etiyolojisi bilinmeyen ensefalopati geçirmişse BOOSTRIX POLIO kontrendikedir.
Bu durumda, boğmaca aşısına son verilmeli ve aşılamaya difteri, tetanoz ve poliomiyelit
aşıları ile devam edilmelidir.
BOOSTRIX POLIO, daha önce difteri ve/veya tetanoza karşı bağışıklamanın ardından geçici
trombositopeni veya nörolojik komplikasyonlar yaşayan bireylere uygulanmamalıdır
(konvülsiyonlar veya hipotonik-hiporesponsif atak için bkz. Bölüm 4.4).
Diğer aşılarla olduğu gibi akut ciddi ateşli hastalığı olan bireylerde BOOSTRIX POLIO
uygulaması ertelenmelidir. Minör bir enfeksiyonun varlığı bir kontrendikasyon değildir.
4.4. Özel kullanım uyarıları ve önlemleri
Aşılama öncesi tıbbi geçmişin gözden geçirilmesi (özellikle önceki aşılama ve olası
istenmeyen olayların meydana gelmesi ile ilgili olarak) gerekmektedir.
Bütün enjektabl aşılarla olduğu gibi aşının uygulaması sonrasında seyrek anafilaktik
reaksiyon ortaya çıkması ihtimaline karşı gerekli tıbbi tedavi ve gözetim her zaman hazır
bulundurulmalıdır.
Eğer aşağıdaki olayların herhangi biri, boğmaca içeren aşının alımı ile zamansal açıdan ilişkili
olarak ortaya çıktıysa, boğmaca içeren aşıların sonraki dozlarının verilme kararı dikkatle
gözden geçirilmelidir:
• Ateşin aşılamayı izleyen 48 saat içinde tanımlanabilir başka bir neden olmaksızın ≥
40°C’ye yükselmesi.
• Aşılamayı izleyen 48 saat içinde kollaps ya da şok benzeri durum (hipotonik-hiporesponsif
atak).
• Aşılamayı izleyen 48 saat içinde 3 saat veya daha uzun süre boyunca sürekli,
durdurulamayan ağlama.
• Aşılamayı izleyen 3 gün içinde görülen ateşli ya da ateşsiz konvülsiyonlar.
Yüksek boğmaca insidansı gibi, potansiyel faydaların olası risklere ağır bastığı durumlar
olabilir.
Tüm aşılarda olduğu gibi, yeni başlayan ağır bir nörolojik bozukluğu olan veya var olan
nörolojik bozukluğun kötüleştiği bir çocukta BOOSTRIX POLIO ile bağışıklamanın veya bu
aşıyı ertelemenin risk-fayda dengesi dikkatle değerlendirilmelidir.
BOOSTRIX POLIO hiçbir koşulda damar içine uygulanmamalıdır.
Trombositopeni ya da kanama bozukluğu olan kişilerde intramüsküler uygulamanın ardından
kanama görülebileceğinden bu kişilere BOOSTRIX POLIO dikkatle uygulanmalıdır (bkz.
Bölüm 4.3). Resmi öneriler doğrultusunda, aşı bu kişilere subkutan olarak uygulanabilir. Her
3iki uygulama yönteminde, enjeksiyon bölgesine en az iki dakika boyunca (ovalamadan) sabit
basınç uygulanmalıdır.
Bir febril konvülsiyon öyküsü, hasta veya ailede konvülsiyon geçmişi olması ve ailede DTP
(difteri, tetanoz, boğmaca) aşılaması sonrası bir istenmeyen etki geçmişi bulunması
kontrendikasyon oluşturmaz.
İnsan İmmün Yetmezlik Virüsü (HIV) enfeksiyonu bir kontrendikasyon olarak
değerlendirilmemektedir. Bağışıklık sistemini baskılayan tedavi gören hastalar gibi bağışıklığı
baskılanmış hastaların aşılanmalarının ardından beklenen bağışıklık yanıtı alınamayabilir.
Özellikle adölesanlarda, iğne ile enjeksiyona karşı bir psikojenik yanıt olarak aşılamanın
ardından, hatta aşılama öncesinde senkop (bayılma) görülebilir. Buna geçici görme
bozukluğu, parestezi ve iyileşme sırasında tonik-klonik hareketler gibi birçok nörolojik belirti
eşlik edebilir. Bayılma sebebiyle oluşabilecek yaralanmaları önlemek için gerekli
prosedürlerin hazır olması önemlidir.
Herhangi bir aşıyla olduğu gibi, her aşılananda koruyucu bir bağışıklık yanıtı meydana
gelmeyebilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
BOOSTRIX POLIO her dozunda 1 mmol (23 mg)’dan az sodyum ihtiva eder, yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Diğer aşılar ve immunoglobulinler ile birlikte kullanım
BOOSTRIX POLIO, aşağıdaki monovalan veya kombinasyon aşılarla, aşıların herhangi bir
bileşenine karşı verilen antikor yanıtı ile klinik olarak anlamlı etkileşim olmadan
uygulanabilir: kızamık, kabakulak, kızamıkçık, su çiçeği (MMR/V) ve insan papilloma virüsü
(HPV) (bkz. Bölüm 4.8).
BOOSTRIX POLIO’nun, diğer aşılar veya immünoglobulinlerle aynı anda uygulanması
çalışılmamıştır.
Aynı anda uygulamanın bağışıklık yanıtında bir etkileşim yaratması beklenmez.
Genel olarak kabul gören aşı uygulamaları ve tavsiyeler doğrultusunda, BOOSTRIX
POLIO’nun, diğer enjektabl aşılar veya immünoglobulin ile aynı anda uygulanması gerekli
görülürse, ürünler daima farklı bölgelere uygulanmalıdır.
İmmünosupresif tedavi ile kullanım
Diğer aşılarla olduğu gibi, bağışıklığı baskılayan tedavi gören hastalarda yeterli bağışıklık
yanıtı elde edilemeyebilir.
Özel popülasyonlara ilişkin ek bilgiler
Özel popülasyonlarda etkileşim çalışması yapılmamıştır.
4Pediyatrik popülasyon
Diğer aşılarla birlikte kullanımı için lütfen birlikte kullanılabilen aşıların endike olduğu yaş
aralığını dikkate alınız.
BOOSTRIX POLIO, HPV (insan papilloma virüsü) aşısı ile birlikte kullanılabilir.
BOOSTRIX POLIO’nun 3 ila 6 yaş arasındaki çocuklarda MMRV aşısı ile birlikte kullanımı
ile ilgili istenmeyen etkiler Bölüm 4.8’de bulunmaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan ve konstraseptif kullanan kadınlar, BOOSTRIX POLIO’nun
birçok klinik çalışmasında kaydolmuştur.
Hormonal kontraseptifler ile BOOSTRIX POLIO’nun birlikte kullanımının, karşılıklı olarak
etkinliklerini değiştirdiklerine dair herhangi bir veri yoktur. Çocuk doğurma çağındaki
kadınlar için herhangi bir kontrendikasyon bulunmamaktadır.
Gebelik dönemi
BOOSTRIX POLIO resmi öneriler doğrultusunda gebeliğin ikinci veya üçüncü trimesterinde
kullanılabilir.
Gebelik sırasında aşılanan kadınlardan doğan bebeklerde boğmaca hastalığının önlenmesiyle
ilgili veriler için bölüm 5.1'e bakınız.
BOOSTRIX’in (BOOSTRIX POLIO’nun dTpa bileşeni) gebe kadınlara üçüncü trimester
sırasında uygulandığı bir randomize, kontrollü klinik çalışma (341 gebeden elde edilen
sonuçlar) ve prospektif bir gözlemsel çalışmanın (793 gebelik sonucu) güvenlilik verileri,
gebelik üzerinde ya da fetüs/yenidoğan sağlığı üzerinde aşıyla ilişkili herhangi bir advers etki
göstermemiştir.
BOOSTRIX veya BOOSTRIX POLIO’nun gebeliğin birinci ve ikinci trimesterleri sırasında
kullanımına ilişkin prospektif klinik çalışmalardan elde edilen güvenlilik verisi
bulunmamaktadır.
Gebe kadınların üçüncü veya ikinci trimesterda BOOSTRIX veya BOOSTRIX POLIO’ya
(dTpa-IPV) maruz kaldığı pasif sürveyans çalışmasına ait veriler gebelik üzerinde ya da
fetüs/yenidoğan sağlığı üzerinde aşıyla ilişkili herhangi bir advers etki göstermemiştir.
Diğer tüm inaktif aşılarda olduğu gibi BOOSTRIX POLIO ile aşılamanın gebeliğin herhangi
bir trimesterinde fetüse zarar vermesi beklenmemektedir.
Hayvanlar üzerinde yapılan çalısmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
5Laktasyon dönemi
BOOSTRIX POLIO’nun emziren kadınlarda kullanımına bağlı etkiler değerlendirilmemiştir.
Bununla birlikte, BOOSTRIX POLIO toksoidler ve inaktif antijenler içerdiğinden, emzirilen
bebek için herhangi bir risk beklenmemektedir. Emziren kadınlara BOOSTRIX POLIO
uygulamasının faydaları ve riskleri, sağlık profesyonelleri tarafından dikkatle
değerlendirilmelidir.
Üreme yeteneği/ Fertilite
İnsanlar üzerinde yapılan prospektif klinik çalışmalar mevcut değildir. Hayvanlar üzerinde
yapılan çalışmalar dişi fertilitesi üzerinde doğrudan ya da dolaylı olarak zararlı bir etkisi olduğunu
göstermemiştir (bkz. Bölüm 5.3).
Sıçanlar ve tavşanlarda dişi fertilitesi üzerine yapılan konvansiyonel çalışmalara dayanarak
elde edilen klinik öncesi veriler BOOSTRIX POLIO’nun insanlar üzerinde spesifik bir zararı
olmadığını göstermektedir.
4.7. Araç ve makine kullanımı üzerine etkiler
Aşının araç ve makine kullanım becerisi üzerine bir etkisi olması beklenmemektedir.
4.8. İstenmeyen etkiler
Aşağıdaki emniyet profili BOOSTRIX POLIO’nun 908 çocuğa (4-8 yaş arası) ve 955
yetişkin, adölesan ve çocuğa (10-93 yaş arası) uygulandığı klinik çalışmalardan elde edilen
verilere dayanmaktadır.
Aşı uygulamasının ardından her iki grupta da en sık görülen olaylar lokal enjeksiyon bölgesi
reaksiyonları (ağrı, kızarıklık ve şişme) olmuştur ve tüm kişilerin %31,3-%82,3’ünde
bildirilmiştir. Bu reaksiyonlar genellikle aşılamadan sonraki ilk 48 saate başlamıştır. Tümü
sekel kalmadan düzelmiştir.
İstenmeyen etkilerin sıklığı aşağıdaki gibi sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
BOOSTRIX POLIO ile yapılan klinik çalışmalarda raporlanan yan etkiler:
4- 8 yaş arasındaki çocuklar (N=908)
Kan ve lenf sistemi hastalıkları
Yaygın olmayan: lenfadenopati
Metabolizma ve beslenme hastalıkları
Yaygın: anoreksi
Psikiyatrik hastalıklar
Yaygın: irritabilite
Yaygın olmayan: uyku bozukluğu, apati
6Sinir sistemi hastalıkları
Çok yaygın: somnolans
Yaygın: baş ağrısı
Solunum, göğüs bozuklukları ve mediastinal hastalıklar
Yaygın olmayan: boğaz kuruluğu
Gastrointestinal hastalıklar
Yaygın olmayan: diyare, kusma, karın ağrısı, bulantı
Genel bozukluklar ve uygulama bölgesine ilişkin hastalıklar
Çok yaygın: enjeksiyon bölgesi reaksiyonları (kızarıklık ve/veya şişme gibi),
enjeksiyon bölgesinde ağrı
Yaygın: pireksi (ateş ≥37,5°C (ateş >39°C dahil)), enjeksiyon yapılan
ekstremitede aşırı şişme (bazen eklemi de içeren), enjeksiyon bölgesi
reaksiyonları (hemoraji, kaşıntı ve sertlik gibi)
Yaygın olmayan: yorgunluk
10-93 yaş arasındaki çocuk, adölesan ve yetişkinler (N=955)
Enfeksiyonlar ve enfestasyonlar
Yaygın olmayan: oral herpes
Kan ve lenf sistemi hastalıkları
Yaygın olmayan: lenfadenopati
Metabolizma ve beslenme hastalıkları
Yaygın olmayan: iştah azalması
Sinir sistemi hastalıkları
Çok yaygın: baş ağrısı
Yaygın olmayan: parestezi, somnolans, sersemlik
Solunum, göğüs bozuklukları ve mediastinal hastalıklar
Yaygın olmayan: astım
Gastrointestinal hastalıklar
Yaygın: gastrointestinal bozukluklar (bulantı, kusma, karın ağrısı gibi)
Deri ve deri altı doku hastalıkları
Yaygın olmayan: kaşıntı
Kas-iskelet bozukluklar, bağ doku ve kemik hastalıkları
Yaygın olmayan: miyalji, artralji
Genel bozukluklar ve uygulama bölgesine ilişkin hastalıklar
Çok yaygın: enjeksiyon bölgesi reaksiyonları (kızarıklık ve/veya şişme gibi),
yorgunluk, enjeksiyon bölgesinde ağrı
7Yaygın: pireksi (ateş ≥37,5°C, enjeksiyon bölgesi reaksiyonları (hematom,
kaşıntı, sertlik ve ısıya duyarsızlık gibi))
Yaygın olmayan: enjeksiyon yapılan ekstremitede aşırı şişme (bazen eklemi de içeren)
pireksi (ateş >39°C), üşüme, ağrı
3-6 yaşlarındaki çocuklarda MMR/V aşıları ile eşzamanlı uygulama
3-6 yaşlarındaki 406 çocuğu kapsayan 2 klinik çalışmada BOOSTRIX POLIO, MMR/V
aşılarıyla birlikte uygulanmıştır. Bu çalışmalarda üst solunum yolu enfeksiyonu ve deri
döküntüsü yaygın şekilde bildirilmiştir. Ateş, iritabilite, yorgunluk, iştah kaybı ve
gastrointestinal bozukluklar (ishal ve kusma dahil), BOOSTRIX POLIO ile yapılan klinik
çalışmalarda raporlanan yan etkiler ile karşılaştırıldığında daha yüksek bir sıklıkla (çok
yaygın) bildirilmiştir; diğer yandan tüm diğer advers reaksiyonlar aynı ya da daha düşük bir
sıklıkta meydana gelmiştir.
Ek olarak aşağıdaki advers reaksiyonlar BOOSTRIX (BOOSTRIX POLIO’nun dTpa bileşeni)
ile yapılan klinik çalışmalar esnasında bildirilmiştir. Bu çalışmalarda BOOSTRIX 839 çocuğa
(4- 8 yaş arası) ve 1.931 yetişkin, adölesan ve çocuğa (10-76 yaş arası) uygulanmıştır:
4- 8 yaş arasındaki çocuklar (N=839)
Sinir sistemi hastalıkları
Yaygın olmayan: dikkat bozukluğu
Göz hastalıkları
Yaygın olmayan: konjonktivit
Genel bozukluklar ve uygulama bölgesine ilişkin hastalıklar
Yaygın olmayan: ağrı
10-76 yaş arasındaki çocuk, adölesan ve yetişkinler (N=1931)
Enfeksiyonlar ve enfestasyonlar
Yaygın olmayan: üst solunum yolu enfeksiyonu, faranjit
Sinir sistemi hastalıkları
Yaygın olmayan: senkop
Solunum, göğüs bozuklukları ve mediastinal hastalıklar
Yaygın olmayan: öksürük
Gastrointestinal hastalıklar
Yaygın olmayan: diyare
Deri ve deri altı doku hastalıkları
Yaygın olmayan: aşırı terleme, döküntü
Kas-iskelet bozukluklar, bağ doku ve kemik hastalıkları
Yaygın olmayan: eklem sertliği, kas-iskelet sertliği
8Genel bozukluklar ve uygulama bölgesine ilişkin hastalıklar
Çok yaygın: halsizlik
Yaygın: enjeksiyon bölgesi reaksiyonları (enjeksiyon bölgesinde kütle ve
enjeksiyon bölgesinde steril apse gibi)
Yaygın olmayan: grip benzeri hastalık
Tekrar doz sonrası reaktojenisite
Eldeki veriler çocukluk çağında DTP ile primer olarak aşılanan kişilere ikinci bir pekiştirme
dozu uygulandığında lokal reaktojenisitede artış olabileceğini göstermektedir.
Yakın zamanlarda difteri, tetanoz, boğmaca ve polio için aşılama yapılmamış, bir doz
BOOSTRIX POLIO ya da başka bir azaltılmış antijen içerikli aşı yapılmış ve ardından 10 yıl
sonra ilave bir BOOSTRIX POLIO dozu yapılmış olan 15 yaş üzeri kişiler, ilk doz ile
karşılaştırıldığında bu ikinci dozun ardından reaktojenisite artışı göstermemiştir.
Pazarlama sonrası veriler
Bu olaylar spontan olarak raporlandığından sıklıklarını güvenilir bir biçimde tespit etmek
mümkün değildir.
BOOSTRIX POLIO ile pazarlama sonrasında raporlanan advers reaksiyonlar
Bağışıklık sistemi hastalıkları
Bilinmiyor: Anafilaktik ve anafilaktoid reaksiyonlar dahil, alerjik reaksiyonlar
Sinir sistemi hastalıkları
Bilinmiyor: Hipotonik- hiporesponsif epizotlar, konvülsiyonlar (ateşli veya ateşsiz)
Deri ve deri altı doku hastalıkları
Bilinmiyor: Ürtiker, anjiyoödem
Genel bozukluklar ve uygulama bölgesine ilişkin hastalıklar
Bilinmiyor: Asteni
Tetanoz toksoidi içeren aşıların uygulanmasını takiben, çok seyrek olarak, asendan paralizi ve
hatta solunum paralizi dahil olmak üzere merkezi ve periferal sinir sisteminde istenmeyen
etkiler rapor edilmiştir (örneğin Guillain-Barré Sendromu).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Pazarlama sonrası gözlem esnasında doz aşımı vakaları bildirilmiştir. Doz aşımını takiben
bildirilen istenmeyen olaylar, normal aşı uygulaması ile bildirilenlere benzer olmuştur.
95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kombine bakteriyel ve viral aşılar
ATC kodu: J07CA02
İmmün yanıt
Farklı aşılanma öykülerine sahip farklı yaşlardaki gönüllülerde gerçekleştirilen klinik
çalışmalarda BOOSTRIX POLIO’ya verilen immün yanıtlar değerlendirilmiştir (bkz. Bölüm
4.8).
Çalışmalarda, çocuklar, adölesan ve yetişkinlerde BOOSTRIX POLIO ile yapılan aşılamadan
bir ay sonra aşağıdaki immün yanıtlar gözlenmiştir (Tablo 1).
Tablo 1: Çocuklarda, adölesanlarda ve yetişkinlerde immün yanıt
Antijen Yanıt 3 ila 8 yaş arası Yetişkinler,
çocuklar adölesanlar ve
10 yaşından
büyük
N=1195 çoçuklar
(aşılananların %’si) N=923
(aşılananların
%’si)
Difteri ≥0,1 IU/ml %100 %82,2 – 100
≥0,016 IU/ml(1) NA %87,7 – 100(2)
Tetanoz ≥0,1 IU/ml %99,9 - 100 %99,6 – 100
Boğmaca
Boğmaca toksoidi %84,6 – 90,6 %79,8 – 94,0
Filamentöz hemaglütinin Rapel yanıtı(3) %90,1 – 98,8 %90,7 – 97,2
Pertaktin %94,2 - 96,6 %90,0 – 96,7
İnaktif poliovirüs
tip 1 ≥8 ED50 %98,8 – 100 %99,6 – 100
tip 2 %99,2 – 100 %99,6 – 100
tip 3 %99,4 - 100 %99,1 – 100
N = gönüllü sayısı
(1) Hastalığa karşı korunma ile bağlantılı antikor konsantrasyonlarının olduğu gönüllülerin
yüzdesi (ELISA tayinine göre ≥0,1 IU/ml veya bir in-vitro Vero-cell nötralizasyon tayinine
göre ≥0,016 IU/ml).
(2) Bu tayin HPV-042 çalışmasında yapılmamıştır.
(3) Rapel yanıtı aşağıdaki gibi tanımlanmıştır:
- Başlangıçta seronegatif olan gönüllüler için, antikor konsantrasyonları eşik değerin
(aşılama sonrası konsantrasyon ≥20 E1.U/ml) en az dört katı;
- Rapel öncesi aşılama konsantrasyonu ≥5 E1.U/ml ila <20 E1.U/ml arasında olan
başlangıçta seropozitif gönüllüler için: antikor konsantrasyonlarında rapel öncesi aşılama
konsantrasyonunun en az dört katı artış.
- Rapel öncesi aşılama konsantrasyonu ≥20 E1.U/ml olan başlangıçta seropozitif
gönüllüler için: antikor konsantrasyonlarında rapel öncesi aşılama konsantrasyonunun en
az iki katı artış.
10Diğer yetişkin-tip Td aşıları ile olduğu gibi, BOOSTRIX POLIO çocuklar ve adölesan
yetişkinlere göre daha yüksek seroproteksiyon oranları ve daha yüksek anti-D ve anti-T
antikor titrelerini indüklemiştir.
İmmün yanıtın kalıcılığı
10 yaş ve üzeri çocuklarda BOOSTRIX POLIO ile aşılamadan beş yıl sonra, erişkin ve
adölesanlarda BOOSTRIX POLIO ile aşılamadan 10 yıl sonra aşağıdaki
seroproteksiyon/seropozitivite oranları gözlenmiştir (bkz. Tablo 2).
Tablo 2: Çocuklar, adölesanlar ve erişkinlerde bağışıklık yanıtının kalıcılığı
Çocuklarda (4-
Adölesan ve
8 yaş)
erişkinlerde (15
aşılamadan 5
yaş üzeri)
yıl sonra
aşılamadan 10 yıl
Seroproteksiyon/seropozitivite kriterleri
Antijen sonra kriterleri
karşılayanların
karşılayanların
yüzdesi
yüzdesi (N=63)
(N=344)
(aşılananların
(aşılananların %’si)
%’si)
Difteri ≥ 0,1 IU/ml %89,4* %81,0**
Tetanoz ≥ 0,1 IU/ml %98,5 %98,4
Boğmaca
Boğmaca %40,9 %78,7
toksoidi
≥ 5 EL.U/ml
Filamentöz
%99,7 %100
hemaglütinin
Pertaktin %97,1 %88,7
İnaktive polio
virüsü
tip 1 ≥ 8 ED50 %98,8 %100
tip 2 %99,7 %100
tip 3 %97,1 %98,3
*Bir in-vitro Vero-hücresi nötralizasyon tayinine göre hastalığa karşı koruma ile ilişkili antikor konsantrasyonu
≥ 0,016 IU/ml olan kişilerin %98,2’si.
**Bir in-vitro Vero-hücresi nötralizasyon tayinine göre hastalığa karşı koruma ile ilişkili antikor konsantrasyonu
≥ 0,01 IU/ml olan kişilerin %92,1’i.
Tekrar dozundan sonra immün yanıt
4 ila 8 yaş arasında uygulanan ilk rapel BOOSTRIX POLIO’dan 5 yıl sonra uygulanan
BOOSTRIX POLIO’nun immünojenitesi değerlendirilmiştir. Aşılamanın bir ay sonrasında,
bireylerin %99’undan fazlası boğmacaya karşı seropozitif olmuş ve difteri, tetanoz ve her üç
polio tipine karşı seroproteksiyon gelişmiştir.
11Erişkinlerde, önceki dozdan 10 yıl sonra uygulanan bir BOOSTRIX POLIO dozu,
aşılananların >%96,8’inde (difteri antijeni için) ve aşılananların %100’ünde (tetanoz ve polio
antijenleri için) koruyucu bir bağışıklık yanıtı ortaya koymuştur. Boğmaca antijenlerine karşı
pekiştirme dozu yanıtı %74,2 ve %98,4 arasında olmuştur.
Daha önce aşılama öyküsü olmayan ya da aşı öyküsü bilinmeyen gönüllülerde immün yanıt
Daha önce boğmaca aşısı yapılmamış ve son 5 yılda difteri ve tetanoza karşı aşılama
yapılmamış, 11 ila 18 yaşları arasındaki 83 adölesana bir BOOSTRIX (BOOSTRIX
POLIO’nun dTpa bileşeni) dozu uygulandıktan sonra, tüm gönüllülerin difteri ve tetanoza
karşı seroproteksiyon sağladıkları gözlenmiştir. Bir dozdan sonra seropozitiflik oranı, farklı
boğmaca antijenleri için %87 ila %100 arasında değişmiştir.
40 yaş ve üzeri, son 20 yılda difteri ve tetanoz içeren aşılar yapılmamış 140 yetişkine (daha
önce hiç aşılanmamış ya da aşılanma durumu bilinmeyenler de dahil) bir doz BOOSTRIX
POLIO uygulamasından sonra, yetişkinlerin %96,4’ünden fazlası üç boğmaca antijeninin
tümüne karşı seropozitif hale gelmiş ve %77’si ve %95,7’si sırasıyla difteri ve tetanoza karşı
seroproteksiyon kazanmıştır.
Obstrüktif hava yolu hastalıkları için aktif tedavi gören kişilerde immün yanıt ve güvenlilik
profili
Boostrix'in güvenliliği ve immünojenitesi, astım veya Kronik Obstrüktif Akciğer Hastalığı
(KOAH) gibi obstrüktif hava yolu hastalığı için aktif tedavi görürken Boostrix ile aşılanan 18
yaş ve üzeri 222 kişiden elde edilen verileri birleştiren tanımlayıcı bir meta analiz
çalışmasında değerlendirilmiştir. Boostrix aşılamasından bir ay sonra, seroprotektif oranlar (≥
0,1 IU/mL) açısından difteri ve tetanoz antijenlerine karşı bağışıklık yanıtları sırasıyla %89,0
ve %97,2’idi. Boğmacaya karşı güçlendirici yanıtlar ise boğmaca toksoidi [PT], filamentöz
hemaglutinin [FHA] ve pertaktine [PRN] karşı sırasıyla %78,3, %96,1 ve %92,2 olmuştur. Bu
sonuçlar genel yetişkin popülasyonunda elde edilen yanıtlarla tutarlıdır ve benzer bir
güvenlilik profiline sahiptir.
Boğmacaya karşı korunmada etkililik
BOOSTRIX POLIO’da bulunan boğmaca antijenleri, pediyatrik aselüler boğmaca
kombinasyon aşısının ayrılmaz bir parçasıdır ve birincil aşılamadan sonra etkililik, bir aile içi
temas etkililik çalışmasında gösterilmiştir. BOOSTRIX POLIO ile aşılamayı takiben üç
boğmaca bileşenine karşı oluşan antikorların titreleri de, en az aile içi temas etkililik
çalışmasında gözlenen kadardır ya da daha yüksektir. Bu karşılaştırmalara dayalı olarak,
BOOSTRIX POLIO boğmacaya karşı koruma sağlayacaktır; fakat aşının sağladığı korumanın
derecesi ve süresi belirlenmemiştir.
Gebelik sırasında aşılanan kadınlardan doğan bebeklerde (3 aylıktan küçük) boğmacaya
karşı pasif korunma
Randomize, çapraz geçişli, plasebo kontrollü bir çalışmada, gebeliğin 27-36. haftasında
BOOSTRIX ile aşılanan (dTpa grubu; N=291) gebe kadınlardan doğan bebeklerin doğum
sırasındaki kordon kanında plasebo (kontrol grubu; N=292) grubuna göre daha yüksek antikor
konsantrasyonu olduğu gösterilmiştir. Boğmaca antijenleri PT, FHA ve PRN’ye karşı kordon
kanındaki geometrik ortalama antikor konsantrasyonları dTpa grubunda 46,9, 366,1 ve 301,8
12IU/ml, kontrol grubunda 5,5, 22,7 ve 14,6 IU/ml idi. Bu, aşılanmış annelerden doğan
bebeklerin kordon kanında kontrol grubuna göre 8, 16 ve 21 kat daha yüksek olan antikor
titrelerine karşılık gelmektedir. Bu antikor titreleri, gözlemsel etkililik çalışmalarında
gösterildiği gibi boğmacaya karşı pasif koruma sağlayabilir.
Gebelik sırasında aşılanan kadınlardan doğan bebekler ve küçük çocuklarda immünojenisite
Gebeliğin 27-36. haftasında BOOSTRIX ile aşılanan sağlıklı gebe kadınlardan doğan
bebekler ve küçük çocuklarda difteri, tetanoz, boğmaca, Hepatit B, inaktif poliovirüs, konjüge
Haemophilus influenzae tip B kombine aşısının immünojenisitesi iki klinik çalışmada
değerlendirilmiştir.
Difteri, tetanoz, boğmaca, Hepatit B, inaktif poliovirüs, konjüge Haemophilus influenzae tip
B kombine aşısı, primer aşılama için bebeklere (n=268) 13 valanlı pnömokok konjüge aşısı ile
eş zamanlı, ve aynı bebeklere/çocuklara (n=229) 11 ila 18 aylık arasında pekiştirme dozu
olarak uygulanmıştır.
Aşının primer ve pekiştirme dozu uygulamaları sonrası immünolojik veriler BOOSTRIX ile
maternal aşılamayla bebekler ve küçük çocukların difteri, tetanoz, Hepatit B, inaktif
poliovirüs, Haemophilus influenzae tip B veya pnömokokal antijenlere verdiği yanıtlar
üzerinde klinik olarak anlamlı etkileşim göstermemiştir.
Gebelik sırasında BOOSTRIX ile aşılanmış annelerden doğan bebeklerde ve küçük
çocuklarda primer aşılama sonrası (PT, FHA ve PRN) ve pekiştirme dozu aşılama (PT, FHA)
sonrası boğmaca antijenlerine karşı daha düşük antikor konsantrasyonları gözlenmiştir.
BOOSTRIX pekiştirme dozu veya plasebo ile aşılanmış annelerden doğan bebekler ve küçük
çocuklar için; pekiştirme dozu öncesi 1 ay ve pekiştirme dozu sonrası 1 ay zaman noktaları
arasındaki anti-pertussis antikor konsantrasyonlarının katlı artışları bağışıklık sisteminin etkili
bir şekilde hazırlandığını gösterir. Boğmacaya karşı koruma ilişkisinin haricinde, bu
gözlemlerin klinik önemi henüz tam olarak anlaşılmamıştır. Bununla birlikte, dTpa maternal
aşılamasını takiben elde edilen boğmaca hastalığına ilişkin mevcut epidemiyolojik veriler bu
bağışıklık etkileşiminin herhangi bir klinik ilişkisi olduğunu göstermemektedir.
Gebelik sırasında aşılanan kadınlardan doğan bebeklerin boğmacaya karşı korunmasında
etkililik
BOOSTRIX ya da BOOSTRIX POLIO aşı etkililiği (AE) İngiltere, İspanya ve Avustralya'da
yapılan üç gözlem çalışmasında değerlendirilmiştir. Aşı, anne aşılama programının bir parçası
olarak 3 aylıktan küçük bebekleri boğmacaya karşı korumak için gebeliğin üçüncü trimesteri
sırasında kullanılmıştır.
Her bir çalışmanın tasarımı ve sonuçları aşağıdaki Tablo 3’te verilmiştir.
13Tablo 3: BOOSTRIX/BOOSTRIX POLIO ile gebeliğin üçüncü trimesteri sırasında aşılanmış
annelerden doğan 3 aylıktan küçük bebeklerde boğmaca hastalığına karşı AE:
Çalışma Yeri Aşı Çalışma Tasarımı Aşılamanın etkililiği
İngiltere BOOSTRIX Retrospektif, tarama %88 (%95 GA: 79, 93)
POLIO yöntemi
İspanya BOOSTRIX Prospektif, % 90,9 (%95 GA: 56,6, 98,1)
eşleştirmeli olgu-
kontrolü
Avustralya BOOSTRIX Prospektif, % 69 (%95 GA: 13, 89)
eşleştirmeli olgu-
kontrolü
GA: Güven aralığı
Eğer anne, doğumdan önceki iki hafta içinde aşılanırsa, bebekteki aşı etkililiği tablodaki
sayılardan düşük olabilir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Üreme toksikolojisi
Fertilite: Sıçanlar ve tavşanlarda dişi fertilitesi üzerine yapılan konvansiyonel çalışmalara
dayanarak elde edilen klinik öncesi veriler BOOSTRIX POLIO’nun insanlar üzerinde spesifik
bir zararı olmadığını göstermektedir.
Gebelik: BOOSTRIX POLIO ile sıçanların ve tavşanların embriyonal/fetal gelişimleri üzerine
ve ayrıca sıçanlarda doğum ve doğum sonrası (laktasyon süresinin sonuna kadar) toksisite
üzerine yapılan konvansiyonel çalışmalara dayanarak elde edilen klinik öncesi veriler insanlar
üzerinde spesifik bir zararı olmadığını göstermektedir.
Deney hayvanlarındaki toksikolojik ve/veya farmakolojik çalışmalar
Konvansiyonel güvenlilik ve toksisite çalışmalarından elde edilen preklinik veriler insanlar
için özel bir tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Medium 199 (stabilizatör olarak; aminoasitler, mineral tuzları, vitaminler ve diğer maddeleri
içerir)
Sodyum klorür
Enjeksiyonluk su
6.2. Geçimsizlikler
BOOSTRIX POLIO, diğer hiçbir aşıyla aynı enjektörde karıştırılmamalıdır.
6.3. Raf ömrü
36 ay
146.4. Saklamaya yönelik özel tedbirler
BOOSTRIX POLIO +2˚C ila +8˚C arası sıcaklıkta saklanmalıdır.
Dondurmayınız. Eğer aşı donmuşsa kullanmadan atınız.
Buzdolabından çıkartıldıktan sonra aşı +21°C’de 8 saat stabildir. Bu süre içerisinde
kullanılmayan aşılar atılmalıdır. Bu bilgiler sıcaklıkta geçici bir değişiklik olması durumunda
sağlık uzmanlarına rehberlik etmeyi amaçlamaktadır.
6.5. Ambalajın niteliği ve içeriği
BOOSTRIX POLIO, piston tıpa (bütil kauçuk) ve kauçuk uç kapaklı, iğneli veya iğnesiz
kullanıma hazır dolu enjektör (Tip I cam) içinde 0,5 mL süspansiyon şeklinde sunulmaktadır.
Kullanıma hazır enjektörün uç kapağı ve kauçuk piston tıpası sentetik kauçuktan üretilmiştir.
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
Aşı kullanılmadan önce oda ısısında olmalıdır ve homojen opak beyaz bir süspansiyon
oluşturacak şekilde iyice çalkalanmalıdır. Kullanım öncesi aşının içinde yabancı parçacık
ve/veya fiziksel görünümünde değişiklik olup olmadığı görsel olarak kontrol edilmelidir.
Bunlardan birinin görülmesi durumunda aşıyı uygulamayınız.
157. RUHSAT SAHİBİ
GlaxoSmithKline İlaçları Sanayi ve Ticaret A.Ş.
Büyükdere Cad. No:173 1.Levent Plaza B Blok
34394, 1.Levent / İSTANBUL
Tel no: 0 212 339 44 00
Faks no: 0 212 339 45 00
8. RUHSAT NUMARASI
55
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22/03/2013
Ruhsat yenileme tarihi:
10. KÜB’ÜN YENİLENME TARİHİ
16