1   Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa lütfen  doktorunuza veya eczacınıza  danışınız.  
• Bu ilaç kişisel  olarak size reçete  edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı 
kullandığınızı  doktora söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız  . KULLANMA TALİMATI  
 
LEVESTO  750 mg film  kaplı  tablet  
Ağızdan  alınır.  
 
• Etkin  madde: Her  bir film kaplı  tablet  750 mg levetirasetam  içerir.  
• Yardımcı maddeler: Mısır Nişastası, povidon, talk, silika (kolloidal susuz), magnezyum 
stearat, saflaştırılmış su, film kaplama materyali Opadry II 85F23452 Orange (Bileşimi: 
Polivinil alkol- hidrolize, titanyum dioksit, makrogol/PEG 3350, talk, orange yellow S sunset 
sarısı FCF (%15- 18), kırmızı demir oksit)  
 
 
Bu Kullanma  Talimatında:  
 
1. LEVESTO  nedir  ve ne için kullanılır?  
2. LEVESTO’yu  kullanmadan  önce dikkat edilmesi  gerekenler  
3. LEVESTO  nasıl  kullanılır?  
4. Olası  yan etkiler  nelerdir?  
5. LEVESTO’nun  saklanması  
 Başlıkları yer almaktadır.  
 1. LEVESTO  nedir  ve ne için kullanılır?  
 
LEVESTO, turuncu renkli, oblong, bikonveks film kaplı tabletlerdir. 50 tabletlik 
PVC/Alüminyum blister ambalajlarda bulunur.  
LEVESTO,  epilepsi  (sara) nöbetlerinin  tedavisinde  kullanılan  antiepileptik  (sara  
nöbetlerini önleyici) bir ilaçtır. 
LEVESTO,  16 yaş ve üstü hastalarda ikincil  olarak  yaygınlaşma  olan ya da olmayan  
kısmi başlangıçlı nöbetlerde tek başına kullanılır.  
LEVESTO,  halihazırda  kullanılan  diğer  epilepsi  ilaçlarına  ek olarak:  
• 4 yaş ve üzerindeki  çocuklarda  ve erişkinlerde  yaygınlaşması  olan veya  olmayan  
kısmi başlangıçlı nöbetlerde (sekonder jeneralize olan ya da olmayan parsiyel başlangıçlı 
nöbetler)  
• 12 yaş üzeri  adölesan  ve erişkinlerde  sıçrama  tarzındaki  nöbetlerde  (miyoklonik nöbetler)  2  • 12 yaş ve üzeri adölesan ve erişkinlerde birincil yaygın kasılmalarla giden nöbetlerde 
(primer jeneralize tonik -klonik nöbetler) kullanılır. 
 
2. LEVESTO’yu  kullanmadan önce dikkat  edilmesi  gerekenler  
 LEVESTO’yu  aşağıdaki  durumlarda  KULLANMAYINIZ  
• Eğer LEVESTO’nun  etkin  maddesi olan  levetirasetam veya yardımcı maddelerinden  
herhangi birine karşı alerjiniz varsa (Aşırı duyarlı iseniz).  
 LEVESTO’yu  aşağıdaki  durumlarda  DİKKATLİ  KULLANINIZ  
• Eğer böbrek problemleriniz varsa doktorunuzun talimatlarına uyunuz. Doktorunuz  
dozunuzun ayarlanmasına gerek olup olmadığına karar verebilir.  
• Çocuğunuzun büyümesinde bir gerileme veya çocuğunuzda beklenmedik bir ergenlik 
gelişimi farkederseniz lütfen doktorunuza danışınız. 
• LEVESTO gibi bir antiepileptik ilaç ile tedavi edilen az sayıda kişide, kendine zarar 
verme veya kendini öldürme düşüncesi vardır. Depresyon ve/veya intihar düşüncesi belirtisi 
gösteriyorsanız lütfen doktorunuza danışınız.  
• Eğer aile ya da tıbbi geçmişinizde düzensiz kalp atışı öyküsü varsa 
(elektorkardiyogramda görülebilir), sizi kalp atışı düzensizliklerine veya tuz dengesizliklerine eğilimli kılan bir hastalığınız varsa ve/veya bir tedavi görüyorsanız  
 Aşağıdaki  yan etkilerden  herhangi  biri ciddileşirse  veya  birkaç günden uzun sürerse  
doktorunuza veya eczacınıza danışınız  
 
• Anormal düşünceler, sinirli hissetme veya normalden daha agresif tepki verme ya da ruh 
halinizde veya davranışlarınızda siz, aileniz ve/veya arkadaşlarınız önemli değişiklikler fark 
ederseniz  
• Epilepsinin  alevlenmesi  
Nöbetleriniz, özellikle tedavinin başlamasından veya dozun artırılmasından sonraki ilk ay içinde nadiren daha da kötüleşebilir veya daha sık meydana gelebilir. Çoklu nöbet tipine ve beceri kaybına neden olan erken başlangıçlı epilepsinin çok nadir görülen bir formunda (SCN8A mutasyonları ile ilişkili epilepsi), nöbetlerinizin devam  ettiğini 
veya tedaviniz süresince kötüleştiğini fark edebilirsiniz. LEVESTO’yu alırken bu yeni belirtilerden herhangi birini yaşarsanız, mümkün olan en kısa zamanda doktorunuza danışınız.  Bu uyarılar geçmişte herhangi bir dönemde dahi olsa sizin için geçerliyse lütfen doktorunuza danışınız . 
 LEVESTO’nun  yiyecek  ve içecek  ile kullanılması 
LEVESTO’yu yemeklerle birlikte veya ayrı alabilirsiniz. Bir güvenlik önlemi olarak, LEVESTO’yu alkol ile almayınız.  Hamilelik  
İlacı kullanmadan önce doktorunuza veya eczacınıza  danışınız.  
 Eğer  hamile  iseniz  veya hamile  olduğunuzu düşünüyor  iseniz,  lütfen  doktorunuza  haber  
veriniz.  
Doktorunuza danışmadan LEVESTO  ile tedavinizi durdurmamalısınız. LEVESTO’nun  
doğmamış çocuğunuz üzerindeki doğum kusuru riski tamamen göz ardı edilemez. LEVESTO  3  hayvan çalışmalarında nöbetlerinizin kontrolü için gerekenden daha yüksek doz seviyelerinde, 
gelişim üzerine minör istenmeyen etkiler göstermiştir.  
 Tedaviniz  sırasında hamile  olduğunuzu fark ederseniz  hemen  doktorunuza danışınız.  
 Emzirme İlacı kullanmadan önce  doktorunuza veya eczacınıza  danışınız.  
 Tedavi  süresince emzirme önerilmez.  
 Araç ve makine  kullanımı  
LEVESTO uykulu hissetmenize neden olabilir, bu da herhangi bir alet veya makine kullanma kabiliyetinizi bozabilir. Bu durum daha çok tedavinin başında veya dozdaki bir artıştan sonra mümkündür. LEVESTO tedavisinde, tedaviye verdiğiniz cevabı doktorunuz değerlendirip izin verinceye kadar makine ve araç kullanmayınız.  LEVESTO’nun  içeriğinde bulunan bazı yardımcı  maddeler hakkında  önemli  bilgiler  
Uyarı  gerektiren  yardımcı madde  içermemektedir.  
 Diğer ilaçlarla  birlikte  kullanımı  
LEVESTO’yu almadan bir saat önce ve aldıktan bir saat sonra makrogol (laksatif olarak kullanılan bir ilaç) almayınız, bu durum LEVESTO’nun etkisini kaybetmesine neden olabilir.  
 LEVESTO ile birlikte metotreksat (bağışıklık sistemi bozuklukları ya da kanser gibi hastalıklarda kullanılan bir ilaç) kullanıyorsanız, lütfen doktorunuza bilgi veriniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 3. LEVESTO  nasıl  kullanılır?  
 
• Uygun  kullanım  ve doz/uygulama sıklığı için talimatlar:  
Doktorunuz size kaç tablet LEVESTO  kullanacağınızı söyleyecektir, tabletleri ona göre 
alınız. LEVESTO’yu , günde  2 kez, sabah  ve akşam  birer  kez, yaklaşık  her gün aynı 
zamanda olacak şekilde almalısınız.  
 
Monoterapi  (LEVESTO  ile tek başına  tedavi)  
 Yetişkinler  ve 16 yaş  ve üstündeki  ergenlerde kullanım:  
• Önerilen  doz: günde  1000 mg - 3000 mg  arasıdır.  
• Eğer LEVESTO  ile tedaviye ilk defa başlayacaksanız doktorunuz size en düşük günlük 
dozu uygulamadan önce, 2 hafta boyunca düşük doz LEVESTO  reçete edecektir.  
 Örneğin, eğer günlük  dozunuz  3000 mg  ise sabah ve akşam  2’şer tablet almalısınız.  
 Ek-tedavi  (Diğer  antiepileptik  ilaçlarla  birlikte  tedavi)  
 Yetişkinler  (≥18  yaş) ve 50 kg ve üstündeki  ergenlerde  (12-17 yaş)  kullanım:  
• Önerilen  doz: günde  1000 mg - 3000 mg arasıdır.  
 4  Örneğin, eğer günlük  dozunuz  1500 mg  ise sabah ve akşam  birer  tablet  almalısınız.  
 
4-11 yaş arası  çocuklarda  ve 50 kg’ın  altındaki  ergenlerde (12-17 yaş)  kullanım:  
• Önerilen  doz: günde  20 mg/kg ve  60 mg/kg  vücut  ağırlığı arasıdır.  
• Doktorunuz  çocuğunuzun vücut  ağırlığına  ve doza  göre en uygun LEVESTO  
farmasötik formunu reçete edecektir.  
 Örneğin, günlük  20 mg/kg’lık  bir doz için, 25 kg’ lık çocuğunuza sabah ve akşam  birer  
adet LEVESTO  250 mg Film Kaplı Tablet vermelisiniz.  
 
• Uygulama yolu ve metodu:  
LEVESTO  tabletler  ağızdan  kullanım  içindir.  
LEVESTO  tabletleri yeterli  miktarda  sıvı (örn.  bir bardak  su) ile yutunuz. Ağızdan  
alındıktan sonra levetirasetam acı bir tad bırakabilir. 
 Kullanım  süresi:  
• LEVESTO ile tedavi uzun sürelidir. LEVESTO ile tedavinize doktorunuzun belirttiği 
süre kadar devam etmelisiniz.  
• Nöbetleriniz  artabileceği  için doktorunuz  söylemeden tedaviyi  bırakmayınız.  
 
• Değişik  yaş grupları:  
Çocuklarda  kullanımı:  
LEVESTO  film kaplı  tablet  4 yaş ve üzerindeki  çocuklarda ve yetişkinlerde  kullanılabilir.  
 
Yaşlılarda  kullanımı:  
Yaşlı  hastalarda  (65 yaş üstü), böbrek fonksiyonu azalmış  ise LEVESTO  dozu  
doktorunuz tarafından ayarlanacaktır.  
 
• Özel  kullanım  durumları:  
 
Böbrek/Karaciğer yetmezliği:  
Böbrek yetmezliğiniz varsa, LEVESTO  dozunuz böbrek fonksiyonunuza göre doktorunuz 
tarafından ayarlanacaktır. Ağır karaciğer yetmezliğiniz varsa doktorunuz tarafından dozunuz azaltılacaktır.  
 Eğer LEVESTO’nun  etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  Kullanmanız  gerekenden  daha  fazla  LEVESTO  kullandıysanız:  
Aşırı dozda LEVESTO  alımının olası yan etkileri uyuklama hali, aşırı huzursuzluk hali, 
düşmanca davranış/saldırganlık, bilinç bulanıklığı, solunum durması ve komadır. Doktorunuz doz aşımı  için olası en iyi tedaviyi size uygulayacaktır. 
 LEVESTO’dan
 kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
 LEVESTO’yu  kullanmayı  unutursanız:  
Eğer  bir veya birden fazla doz atladıysanız  doktorunuza  danışınız.  
 Unutulan dozları  dengelemek için çift doz almayınız. 5   
LEVESTO  ile tedavi  sonlandırıldığındaki  oluşabilecek  etkiler:  
 
• LEVESTO kronik (uzun süreli) tedavi olarak kullanılır. Doktorunuz size söylediği sürece 
LEVESTO tedavisine devam etmelisiniz.  
• Doktorunuzun önerisi  olmadan  tedaviyi  kesmeyiniz  çünkü bu durum  nöbetlerinizi  
arttırabilir.  LEVESTO  tedavisinin sonlandırılmasına doktorunuz karar vermelidir. 
Doktorunuz, LEVESTO  tedavisinin kademeli bir doz azaltımı ile sonlandırılması hakkında 
sizi bilgilendirecektir.  
 
İlacın  kullanımı ile ilgili başka  sorularınız  olursa  doktorunuza  veya eczacınıza danışınız.  
 4. Olası yan etkiler nelerdir?  
 Tüm  ilaçlar  gibi LEVESTO’nun  içeriğinde  bulunan maddelere duyarlı  olan kişilerde  yan 
etkiler  olabilir.  
 Aşağıdakilerden  biri olursa, LEVESTO’yu  kullanmayı  durdurunuz  ve DERHAL 
doktorunuza bildiriniz ve size en yakın hastanenin acil bölümüne başvurunuz:  
 
• Halsizlik, hafif baş dönmesi ya da sersemlik hissi veya nefes almada güçlük; bu bulgular 
ciddi alerjik (anaflaktik) reaksiyon belirtileri olabilir.  
• Yüz,  dudaklar, dil  ve boğazın  şişmesi  (Quincke  ödemi)  
• Grip benzeri belirtiler ve yüzde kızarıklığı takip eden, yüksek ateşin eşlik ettiği yayılmış 
döküntü, kan testlerinde görülen karaciğer enzim seviyelerinde yükselme ve beyaz kan 
hücrelerinin bir türünde artış (eozinofili) ve lenf nodlarında büyüme (eozinofili ve sistemik belirtilerin eşlik ettiği ilaç reaksiyonu [DRESS])  
• İdrar hacminde azalma, yorgunluk, bulantı, kusma, zihin karışıklığı (konfüzyon), 
bacaklar, ayak bilekleri veya ayaklarda şişme; bu bulgular böbrek fonksiyonundaki ani düşüşün belirtisi olabilir.  
• Kabarcık oluşturabilen ve küçük hedef tahtaları gibi görünen (merkezinde koyu lekeler, 
etrafında daha açık renk bir alan ve dış kısmında koyu bir halka) cilt döküntüsü (multiform eritem)  
• Kabarcıkların ve özellikle ağız, burun, göz ve genital bölge çevresinde deri soyulmasının 
eşlik ettiği yaygın döküntü (Stevens Johnson sendromu)  
• Vücut yüzeyinin %30’undan fazlasında deri soyulmasına neden olan daha şiddetli bir tür 
döküntü (toksik epidermal nekroliz)  
• Ciddi zihinsel değişiklikler veya yakınlarınız sizde zihin karışıklığı (konfüzyon), 
somnolans (uyuklama hali), amnezi (bellek kaybı), bellek yetmezliği (unutkanlık), anormal davranışlar ya da istemsiz veya kontrolsüz hareketler gibi nörolojik belirtiler olduğunu fark ederse. Bunlar ensefalopatinin (beyin hastalığı, hasarı veya fonksiyon bozukluğu) belirtileri olabilir.  
 Bunların hepsi çok ciddi  yan etkilerdir.  Eğer  bunlardan biri sizde mevcut  ise acil 
tıbbi müdahaleye veya hastaneye yatırılmanıza gerek olabilir.  
 Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın : 10 hastanın en az 1’inde görülebilir.  
Yaygın  : 10 hastanın 1’inden az, fakat 100 hastanın 1’inden fazla görülebilir. 
Yaygın olmayan  : 100 hastanın  1’inden az, fakat  1.000 hastanın  1’inden fazla görülebilir.  6  Seyrek  : 1.000 hastanın  1’inden az, fakat  10.000 hastanın  1’inden fazla  
    görülebilir.  
Çok seyrek  : 10.000 hastanın 1’inden az görülebilir.  
Bilinmiyor  : Eldeki  verilerden  hareketle tahmin  edilemiyor.  
 
Çok yaygın:  
• Nazofarenjit  (Burun  ve yutak  iltihabı)  
• Uyuklama  hali (Somnolans)  
• Baş ağrısı  
 Yaygın:  
• İştahsızlık  (Anoreksi)  
• Depresyon  
• Düşmanca davranış/saldırganlık  
• Kaygı  (Anksiyete)  
• Uykusuzluk (İnsomni)  
• Sinirlilik  veya  uyarıya  aşırı tepki  gösterme  (İrritabilite)  
• İstemsiz  kas kasılmaları (Konvülsiyon)  
• Denge  bozukluğu  
• Sersemlik  hissi 
• Bilinç  uyuşukluğunun eşlik  ettiği hareketsizlik  hali (Letarji)  
• İstemsiz  titreme  (Tremor)  
• Baş dönmesi, dönme  hissi  (Vertigo)  
• Öksürük  
• Karın  ağrısı  
• İshal  
• Hazımsızlık  (Dispepsi)  
• Bulantı  
• Kusma  
• Döküntü  
• Yorgunluk (Asteni/halsizlik)  
 Yaygın  olmayan:  
• Kanın  pıhtılaşmasını sağlayan  hücrelerin  sayısında  azalma  
• Kanda  akyuvar  sayısında  azalma  
• Kilo artışı 
• Kilo kaybı  
• İntihar  girişimi ve intihar  düşüncesi  
• Mental  bozukluk  
• Anormal  davranışlar  
• Gerçekte olmayan  şeyleri  görmek veya duymak (Halüsinasyon, varsanı)  
• Kızgınlık  
• Zihin  karışıklığı (Konfüzyon)  
• Panik  atak 
• Duygusal  değişkenlik /duygudurum  dalgalanmaları  
• Aşırı  huzursuzluk hali (Ajitasyon)  
• Bellek  kaybı  (Amnezi)  
• Unutkanlık (Bellek  yetmezliği)  7  • Koordinasyon bozukluğu  / Uyumsuz  hareket  bozukluğu (Ataksi)  
• İğnelenme hissi (Parestezi)  
• Dikkat  dağınıklığı  (Konsantrasyon kaybı)  
• Çift görme  
• Bulanık görme  
• Karaciğer  fonksiyon test değerlerinde  artış/anormallik  
• Saç dökülmesi  
• Deri iltihabı (Ekzama)  
• Kaşıntı  
• Kas zayıflığı  
• Kas ağrısı  (Miyalji)  
• Yaralanmalar  
 
Seyrek  
• Enfeksiyon  
• Tüm  kan hücre  tiplerinin  sayısında  azalma  
• Ağır aşırı duyarlılık  reaksiyonları  (DRESS)  (DRESS,  anaflaktik  reaksiyon [ağır  ve önemli 
alerjik reaksiyon], Quincke ödemi [yüz, dudaklar, dil ve boğazın şişmesi])  
• Kanda  sodyum  konsantrasyonunda  azalma  
• İntihar  
• Kişilik  bozuklukları  (Davranış  bozukluğu)  
• Anormal  düşünce  (Yavaş  düşünme, konsantre  olamama)  
• Deliryum  (hezeyan,  sayıklama)  
• Ensefalopati  (Belirtilerin  detaylı  tanımları için “Aşağıdakilerden  biri olursa,  
LEVESTO’yu  kullanmayı durdurunuz ve DERHAL doktorunuza bildiriniz” alt başlığına 
bakınız)  
• Nöbetlerin  kötüleşmesi  veya daha sık meydana gelmesi  
• Başı,  gövdeyi  ve uzuvları  etkileyen  kontrol  edilemeyen  kas kasılmaları (Koreoatetoz)  
• Hareketleri  kontrol  etmede  güçlük (Diskinezi)  
• Hiperaktivite,  aşırı hareketlilik  (Hiperkinezi)  
• Kalp  ritminde  değişiklik  (Elektrokardiyogram)  
• Pankreas  iltihabı (Pankreatit)  
• Karaciğer  yetmezliği  
• Karaciğer  iltihabı (Hepatit)  
• Böbrek fonksiyonunda  ani düşüş  
• Kabarcık oluşturabilen ve küçük hedef tahtaları gibi görünen (merkezinde koyu lekeler, 
etrafında  daha açık renk bir alan ve dış kısmında  koyu bir halka)  cilt döküntüsü (Multiform 
eritem)  
• Kabarcıkların  ve özellikle  ağız,  burun, göz ve genital  bölge  çevresinde  deri soyulmasının 
eşlik ettiği yaygın döküntü (Stevens Johnson sendromu)  
• Vücut  yüzeyinin %30’undan fazlasında deri soyulmasına  neden  olan daha şiddetli bir 
tür döküntü (Toksik epidermal nekroliz)  
• Rabdomiyoliz (kas dokusunun bozulması) ve bununla ilişkili olarak kandaki kreatin 
fosfokinaz  artışı.  Japon hastalarda  görülme  sıklığı,  Japon olmayan  hastalara kıyasla  önemli 
ölçüde daha yüksektir.  
• Yürüme  güçlüğü  
• Ateş, kas tutulması, sabit olmayan kan basıncı ve kalp atımı, kafa karışıklığı ve düşük 
bilinç seviyesinin bir arada görülmesi (nöroleptik malign sendrom olarak bilinen bir 8  bozukluğun belirtileri  olabilir).  Japon hastalarda  görülme  sıklığı,  Japon  olmayan  hastalara  
kıyasla  önemli ölçüde daha yüksektir.  
 
Çok seyrek  
• Tekrar  eden  istenmeyen  düşünceler  veya  duyumlar  veya  bir şeyi tekrar  tekrar  yapma  
dürtüsü (Obsesif Kompulsif Bozukluk).  En sık bildirilen yan etkiler nazofarenjit, somnolans (uyuklama hali), başağrısı, yorgunluk ve sersemlik hissidir. Uyuklama hali, yorgunluk, sersemlik hissi gibi bazı yan etkiler tedavinin başlangıcında veya doz artışlarında daha sık görülebilir. Ancak bu etkiler zamanla azalmalıdır.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında yer alan veya almayan herhangi bir  yan etki  meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna  
tıklayarak  ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. LEVESTO’nun  Saklanması  
 Çocukların göremeyeceği,  erişemeyeceği  yerlerde  ve ambalajında saklayınız.  
 25°C'nin altındaki  oda sıcaklıklarında  saklayınız.  
 Son kullanma  tarihiyle  uyumlu olarak kullanınız.  
 Ambalaj üzerinde  belirtilen  son kullanma tarihinden sonra LEVESTO’yu  kullanmayınız.  
 Eğer  üründe  ve/veya ambalajında  bozukluklar  fark ederseniz LEVESTO’yu  kullanmayınız.  
 Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre,  Şehircilik  
ve İklim Değişikliği Bakanlığınca belirlenen  toplama  sistemine  veriniz.  
 Ruhsat Sahibi:  
NOBEL İLAÇ PAZARLAMA VE SAN. LTD. ŞTİ.  
İnkılap Mah. Akçakoca Sok. No:10  34768 Ümraniye / İstanbul  
 Üretim Yeri:  
NOBEL İLAÇ SANAYİİ VE TİCARET A.Ş.  
81100 Merkez / DÜZCE  
 Bu kullanma talimatı … tarihinde onaylanmıştır.  