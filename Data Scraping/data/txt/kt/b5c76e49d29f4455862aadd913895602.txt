1/6  KULLANMA TALİMATI  
 
ASİTİDİN 20 mg  tablet  
Ağız yoluyla alınır.  
 
• Etkin madde: Her tablet  20 mg famotidin  içerir.  
• Yardımcı maddeler: Mikrokristalin  selüloz,  laktoz  (sığır  sütünden elde edilen),  magnezyum  
stearat.  
 
 
 
 
Bu Kullanma  Talimatında: 
 
1. ASİTİDİN  nedir ve ne için kullanılır?  
2. ASİTİDİN  kullanmadan  önce dikkat edilmesi  gerekenler  
3. ASİTİDİN  nasıl kullanılır?  
4. Olası yan etkiler nelerdir?  
5. ASİTİDİN’in  saklanması  
 
Başlıkları  yer almaktadır. 
 
1. ASİTİDİN  nedir ve ne  için kullanılır?  
ASİTİDİN  etkin  madde olarak  famotidin  içerir.  Famotidin  H 2 reseptör antagonistleri  olarak  
adlandırılan  ilaçlar sınıfına  dahildir. Midenin ürettiği asit miktarını  azaltarak  etki eder.  
 
ASİTİDİN,   yuvarlak,  bikonveks, beyaz  renkli  tabletler   şeklindedir   ve  60  tablet  içeren  
blisterlerde  ambalajlanmıştır.  
 
ASİTİDİN  aşağıdaki  durumlarda kullanılabilir:  
• Mide (gastrik)  ve ince bağırsağınızın  ilk bölümündeki  (duodenal) ülserlerin tedavi edilmesi  ve 
tekrarın ın önlenmesi  için,  
• Midenin  çok fazla asit ürettiği  ve asidin  yemek  borusuna geçerek  yanmaya  neden  olduğu 
(gastroözofageal reflü gibi)  durumları tedavi etmek ve tekrarlarını önlemek için,  
• Midenin  çok fazla  miktarda  asit salgılamasından  kaynaklanan Zollinger  Ellison  Sendromu  ve 
multipl endokrin  adenoma gibi hastalık  durumlarında  kullanılır.  
2. ASİTİDİN’i  kullanmadan  önce dikkat  edilmesi gerekenler 
ASİTİDİN’i  aşağıdaki  durumlarda  KULLANMAYINIZ  
Eğer;  Bu  ilacı  kullanmaya   başlamadan   önce   bu  KULLANMA  TALİMATINI   dikkatlice  
okuyunuz,  çünkü  sizin  için önemli  bilgiler içermektedir. 
• Bu kullanma talimatını saklayınız.  Daha sonra tekrar  okumaya ihtiyaç duyabilirsiniz.  
• Eğer ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel olarak sizin için reçete edilmiştir,  başkalarına  vermeyiniz.  
• Bu ilacın kullanımı sırasında,  doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  2/6  • ASİTİDİN’de  bulunan famotidin  veya yardımcı maddelerden  herhangi birine  alerjiniz  
varsa,  
• Aynı ilaç  grubundan  (H 2-reseptör  blokörleri) başka  ilaçlara karşı alerji  geçirmişseniz,  
• Emziriyorsanız.  
 
ASİTİDİN’i  aşağıdaki  durumlarda  DİKKATLİ  KULLANINIZ  
Eğer;  
• Ağır böbrek yetmezliğini z var ise. Bu durumda doktorunuz ilacınızı daha düşük dozda 
almanızı  isteyebilir.  
• ASİTİDİN  tedavisi  ile sağlanacak  belirtilerdeki  iyileşme  midede kötü huylu  tümör 
olasılığını ortadan kaldırmaz.  Bu nedenle ASİTİDİN  tedavisine  başlanmadan  önce 
doktorunuz bu tür bir hastalık  olasılığının  ortadan  kaldırılması için gerekli  incelemeyi 
yapmalıdır.  
• Hastalığın  altında  yatan  neden olarak  Helikobakter pilori  infeksiyonu söz konusu ise 
ASİTİDİN’i  dikkatli  kullanmalısınız . 
• 50 yaşın  üzerinde iseniz  ve ilk kez mide  yanması  meydana geldiyse  veya  yaşınızdan  
bağımsız  olarak  istemsiz  kilo kaybı  yaşıyorsanız,  ilacı kullanmadan önce doktorunuza 
danışmalısınız.  
• H2 reseptör  antagonistlerinde  olduğu gibi ASİTİDİN’in  da devamlı kullanımında  2 
haftadan  sonra tolerans  gelişebilir.  
 
Bu uyarılar  geçmişteki  herhangi  bir dönemde dahi olsa sizin için geçerliyse lütfen  doktorunuza 
danışınız.  
 
ASİTİDİN’in  yiyecek  ve içecek  ile kullanılması  
ASİTİDİN  tabletleri  öğünlerden farklı  bir zamanda alınız.  
 
Hamilelik  
İlacı kullanmadan  önce doktorunuza veya  eczacınıza  danışınız.  
 
ASİTİDİN’i  ancak  doktorunuzun önerdiği  durumlarda kullanmalısınız.  
 
Tedaviniz   sırasında  hamile  olduğunuzu  fark  ederseniz  hemen  doktorunuza  veya  eczacınıza  
danışınız.  
 
Emz
irme  
İlacı kullanmadan  önce doktorunuza veya  eczacınıza  danışınız.  
 
ASİTİDİN  anne sütüne geçer. Emzirilen  bebeğe zarar  verip  vermeyeceği  bilinmemektedir.  Eğer 
emziriyorsanız ASİTİDİN  kullanmayınız ya da emzirmeye  ara veriniz.  
 
Araç ve makine  kullanımı  
ASİTİDİN  kullanırken sersemlik  ve baş ağrısı  gibi yan etkiler  yaşarsanız,  araç ve makine  
kullanmayınız.  
 
ASİTİDİN’in  içeriğinde bulunan  bazı yardımcı  maddeler hakkında  önemli  bilgiler  
ASİTİDİN  tabletler  laktoz içerir.  Eğer daha önceden  doktorunuz tarafından  bazı şekerlere  karşı  
intoleransınız olduğu söylenmişse bu tıbbi ürünü almadan  önce doktorunuzla temasa geçiniz.  3/6  Diğer ilaçlar ile  birlikte  kullanımı  
Eğer reçetelendirilmemiş  ilaçlar  ve bitkisel ürünler de dahil olmak  üzere  başka  bir ilaç aldıysanız  
ya da alma  ihtimaliniz  varsa  eczacınıza veya doktorunuza bildiriniz.  Özellikle  aşağıdaki  ilaçlardan  
herhangi birini  kullanırken doktorunuza bildirmelisiniz:  
• Ketokonazol  ve itrakonazol (mantar enfeksiyonları  için kullanılır)  
• Probenesid (gut için kullanılır)  
• Atazanavir  (HIV  tedavisi  için kullanılır)  
• Mide asidini nötralize  eden ilaçlar (alüminyum hidroksit,  magnezyum hidroksit gibi)  
• Sukralfat  (mide ve on iki  parmak  bağırsağı  ülserlerinde kullanılır)  
• Rilpivirin  (HIV  tedavisi için  kullanılır)  
• Siyanokobalamin (B12  eksikliği tedavisinde kullanılır)  
• Ulipristalin  (korunmasız  cinsel  ilişkiden  veya kullandığınız  koruyucu yöntemin başarısız  
olmasından  sonra hamileliği önlemek için kullanılır).  
• Vandetanib,  imatinib  hariç tirozin  kinaz  inhibitörleri  (çeşitli  kanser  türlerinin  tedavisinde 
kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya  eczacınıza  bunlar hakkında bilgi veriniz.  
 
3. ASİTİDİN  nasıl  kullanılır?  
 
Uygun  kullanım  ve doz/uygulama sıklığı  için talimatlar:  
ASİTİDİN’i  doktorunuzun tavsiye ettiği şekilde kullanınız.  
 
Eğer doktorunuz tarafından  başka  türlü önerilmemişse  yetişkin  hastalara aşağıdaki  dozaj  şekli  
uygulanır:  
 
- Duodenal ülser  ve gastrik ülser: 
Önerilen  doz 40 mg olup yatmadan  önce bir defada alınır.  Tedaviye  4-8 hafta  süreyle  devam  
edilmelidir.  Süre,  tedaviye  alınan  yanıta  göre değişebilir . Ülserin  tekrarlamasını  önlemek  için 
devam dozu  gece yatmadan önce alınan  20 mg’dır. 
 
- Gas
troözofageal  reflü  (GÖRH):  
Hafif  belirtilerin  tedavisi  için: Sabah  20 mg ve akşam  20 mg dozunda, 6-12 hafta süreyle  
kullanılabilir.  
Daha ciddi  belirtilerin  tedavisi için: Sabah  40 mg ve akşam  40 mg dozunda, 6- 12 hafta  süreyle  
kullanılabilir.  
 
- Zollinger- Ellison  Sendromu ve multipl endokrin adenomalar  gibi patolojik  aşırı salgılama  
hallerinde: 
Doz hastaya  göre değişir.  Önerilen  başlangıç  dozu 6 saatte bir 20 mg’dır.  Bazı hastalarda  daha 
yüksek dozların  kullanılması gerekebilir.  
 
Uygulama yolu ve metodu: 
ASİTİDİN  sadece ağızdan  kullanım  içindir.  Tabletleri bir bardak  suyla  birlikte  çiğnemeden  ya 
da ezmeden  yutunuz. 4/6  Değişik  yaş grupları  
 
Çocuklarda  kullanımı:  
Çocuklarda ve 18 yaşın  altındakilerde  kullanımı önerilmez.  
 
Yaşlılarda kullanımı:  
Yaşlı  hastalarda doz ayarlaması  gerekmez. 
Özel  kullanım  durumları:  
Böbrek  yetmezliği:  
Eğer böbrek yetmezliğiniz  varsa ve/veya hemodiyaliz  uyguluyorsanız, bu tıbbi ürünü kullanmadan 
önce doktorunuza danışmalısınız.  Doktorunuz  ilacınızın  dozunu  sizin için özel olarak  
ayarlayacaktır.  Doktorunuz ASİTİDİN  dozunu yarıya  düşürebilir. Etkin  maddenin  bir kısmı  
hemodiyaliz  ile vücuttan  uzaklaştırıldığı için ASİTİDİN  hemodiyaliz  işleminden  hemen  sonra 
veya daha sonrasında verilebilir.  
 
Eğer ASİTİDİN’in  etkisinin çok güçlü veya zayıf olduğuna dair bir izleniminiz  var ise doktorunuz  
veya eczacınız ile konuşunuz. 
 
Kullanmanız  gerekenden  daha fazla ASİTİDİN kullandıysanız:  
ASİTİDİN’den   kullanmanız gerekenden  fazlasını kullanmışsanız bir doktor veya eczacı ile 
konuşunuz. 
 
ASİTİDİN ’i kullanmayı unutursanız:  
İlacınızı  almayı unutursanız  endişe  etmeyiniz,  hatırlar  hatırlamaz  ilacınızı  alınız.  Eğer bir sonraki 
ilaç zamanınız  çok yakınsa,  o zamana kadar  bekleyiniz ve tabletlerinizi  normal şekilde  almaya  
devam ediniz. 
 
Unutulan dozları dengelemek için  çift doz almayınız. 
 
ASİTİDİN ile tedavi  sonlandırıldığındaki  oluşabilecek  etkiler:  
İlacınızı  doktorunuzun  belirttiği süre boyunca kullanmanız  önemlidir.  
 
4. Olası yan etkiler nelerdir?  
Tüm  ilaçlar  gibi ASİTİDİN ’in içeriğinde  bulunan maddelere  duyarlı  olan kişilerde  yan etkiler  
olabilir.  
 
Yan etkiler aşağıdaki  sıklık derecelerine göre  sınıflandırılmıştır:  
Çok yaygın:  10 hastanın  en az birinde görülebilir. 
Yaygın:  10 hastanın  birinden  az, fakat  100 hastanın birinden fazla görülebilir. 
Yaygın  olmayan: 100 hastanın birinden az,  fakat  1.000 hastanın  birinden  fazla görülebilir.  
Seyrek:  1.000 hastanın  birinden az  fakat  10.000 hastanın birinden fazla görülebilir.  
Çok seyrek:  10.000 hastanın birinden az görülebilir. 
Bilinmiyor: Eldeki verilerden  hareketle sıklığı tahmin  edilemiyor.  
 
Aşağıdakilerden    biri   olursa    ASİTİDİN’i    kullanmayı    durdurunuz    ve   DERHAL  
doktorunuza  bildiriniz  veya size en  yakın hastanenin acil  bölümüne başvurunuz:  
 
• Semptomların  devam etmesi  veya kötüleşmesi ya da yutma  güçlüğü, yutma  sırasında  ağrı, 
şiddetli  kusma,  simsiyah  dışkı, boğulma  veya göğüs ağrısı  oluşması  5/6  • Ani gelişen  yüksek ateş, şiddetli  boğaz  ağrısı  veya ağızdaki  yaralar,  soluk ten, yorgunluk, 
solunum güçlüğü,  koyu  idrar,  enfeksiyonlara daha sık yakalanma,  akyuvar ve alyuvar  
sayısındaki  azalmaya bağlı  olarak  el ve ayaklardaki  karıncalanma ve uyuşukluk, bir tip beyaz  
kan hücrelerinin  (agranülositoz) sayısında önemli  düşüş, tüm kan  hücrelerinde azalma 
• Şiddetli  soluk  alamama  veya aniden  soluk almada kötüleşme,  akciğerlerde olası  bir iltihabın  
göstergesi  olan  öksürük veya ateş  (bazen  ölümcül olabilen)  
• Deride  haşlanma  görünümüne benzeyen, içi sıvı dolu kabarcıklar  (bazen  ölümcül  olabilen 
toksik epidermal  nekroliz), dudak, göz ve ağızda  oluşan döküntü, kızarıklık,  kabartı,  cildin  
soyulması  ve ateş  gibi şiddetli deri reaksiyonları  (Stevens-Johnson Sendromu) 
• Deri üzerinde oluşan döküntü, kaşıntı  ya da kurdeşen, yüz, dudak, dil ya da vücudun diğer  
bölgelerinin şişmesi,  nefes  darlığı,  hırıltılı soluk alma  ya da soluk almada zorlanma  gibi 
belirtilerle kendini  gösteren  aşırı  alerjik  durum  (anafilaksi),  solunum güçlüğü, eklem  ağrısı  
 
Yaygın  
• Baş ağrısı,  sersemlik  hissi  
• Kabızlık,  ishal 
 
Yaygın  olmayan  
• İştah  kaybı, anoreksi (iştahsızlık)  
• Bulantı,  kusma,  karında ağrı  veya şişkinlik, gaz  
• Ağız kuruluğu, 
• Döküntü, kaşıntı,  ürtiker (kurdeşen)  
• Yorgunluk 
• Disgözi  (tat alma bozukluğu)  
 
Seyrek  
• Jinekomasti  (erkeklerde göğüslerde  büyüme) 
• Somnolans   (uyku   hali,  uykuya  meyil)   vakaları   bildirilmiştir   ancak   kontrollü   klinik  
çalışmalarda sıklığı plasebodan daha yüksek bulunmamıştır  
• Kırıklık  
 
Çok seyrek  
• Agranülositoz, pansitopeni, lökopeni, trombositopeni,  nötropeni gibi, kan hücre sayılarında  
normalden farklılık  ortaya çıkması  
• Aşırı  duyarlılık  reaksiyonları  (anafilaksi,  anjiyonörotik ödem, bronkospazm)  
• Depresyon, sinirlilik,  huzursuzluk,  çevreye  uyum  yeteneğinde  bozulma (dezoryantasyon), 
zihin  bulanıklığı, halüsinasyonu (olmayan  şeyleri  görme,  duyma  ya da hissetme)  da içeren  
geri dönüşümlü  ruhsal  bozukluklar. Bu şikayetler  genellikle  ilacın  kesilmesi  ile ortadan 
kaybolur. 
• Generalize tonik -klonik nöbet (sara  nöbeti) (özellikle  böbrek yetmezliği  olan hastalarda),  
parestezi  (dokunma duyusunda algılama  bozukluğu),  uykusuzluk, insomnia (uykuda güçlük), 
nöbet 
• ASİTİDİN’ in bulunduğu ilaç grubu olan H 2 reseptör antagonistlerinin  damardan 
uygulanması  sonucu AV blok, QT intervalinde uzama  (özellikle  böbrek fonksiyonlarında  
bozukluk olan hastalarda) gibi kalp  atım  hızı düzensizlikleri  
• Kimi  zaman  ciddi  olabilen akciğer  enfeksiyonu (zatürre)  
• Göğüs  kafesinde sıkışma  hissi, rahatsızlık  
• Karaciğer  enzimlerinde  anormallikler,  karaciğer  içindeki safra  yollarında  bir engel  sonucu 
safra  akımının  yavaşlaması  veya tamamen  durması  (intrahepatik kolestaz),  hepatit (bir 
karaciğer iltihabı)  6/6  • Saç dökülmesi,  Stevens-Johnson Sendromu/kimi zaman  fatal toksik epidermal  nekroliz adı 
verilen  ciddi  cilt reaksiyonları  
• Eklem  ağrısı,  kas krampları  
• İktidarsızlık,  libido  azalması,  erektil  disfonksiyon 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak Tür kiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında daha fazla bilgi edinilmesine katkı sağlamış olacaksınız.  
 
5. ASİTİDİN’ in saklanması  
 
ASİTİDİN’i çocukların göremeyeceğ i, erişemeyeceği yerlerde ve ambalajında saklayınız. 
 
25°C altındaki oda sıcaklığında saklayınız. 
 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra ASİTİDİN’i kullanmayınız.  
 
Eğer üründe ve/veya ambalajında bozukluklar fark ederseniz ASİTİDİN ’i kullanmayınız.  
 
Son kullanma tarihi geçmiş veya kullanılmayan ilaçları  çöpe atmayınız! T.C. Çevre, Şehircilik  ve 
İklim Değişikliği Bakanlığınca belirlenen  toplama  sistemine  veriniz. 
 
Ruhsat Sahibi:  
Berko İlaç ve Kimya  Sanayi A.Ş.  
Yenişehir Mah. Özgür Sok. No: 16- 18 Ataşehir/İstanbul  
0 216 456 65 70 (Pbx) 0 216 456 65 79 (Faks) info@berko.com.tr
 
 
  Üretim Yeri:   
  Berko İlaç ve Kimya Sanayi A.Ş.  
  Adil Mah. Yörükler Sok. No: 2 Sultanbeyli/İstanbul  
  0 216 592 33 00 (Pbx)   0 216 592 00 62 (Faks) 
 
 
Bu kullanma talimatı 27/04/2023 tarihinde onaylanmıştır.  