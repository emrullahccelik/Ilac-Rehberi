KISA ÜRÜN BİLGİSİ
• 12 yaş altındaki çocuklarda kullanımı kontrendikedir.
• 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi
amacı ile kullanımı kontrendikedir.
• 12-18 yaş arası çocuklarda; aşırı kilolu olanlar, obez olanlar, obstrüktif uyku apnesi
olanlar, kronik akciğer sorunu olan çocuklarda; istenmeyen etki riski daha yüksek olduğu
için kullanılmamalıdır.
• Anne sütü alan bebeklerde uykusuzluk, huzursuzluk, emzirme güçlüğü ve solunum
sorunlarına neden olabilme riski nedeni ile emzirme döneminde kullanılmamalı veya
alternatif olarak tramadol tedavisi sırasında emzirmeye son verilmelidir.
1. BEŞERİ TIBBİ ÜRÜNÜN ADI
CONTRAMAL 100 mg/ml damla, çözelti
2. KALİTATİF VE KANTİTATİF BİLEŞİM
Etkin madde: Her 20 damla (0,5 ml’ye eşdeğer) 50 mg tramadol hidroklorür içerir.
Yardımcı maddeler:
Şeker 200 mg/ml
Sodyum siklamat BP 68 10 mg/ml
Sodyum sakkarin 5 mg/ml
Propilen glikol 150 mg/ml
Yardımcı maddeler için 6.1’e bakınız.
3. FARMASÖTİK FORM
Damla.
Berrak, nane ve anason kokulu solusyon.
4. KLİNİK ÖZELLİKLER
4.1. Terapötik endikasyonlar
Orta veya şiddetli ağrıların tedavisinde endikedir.
14.2. Pozoloji ve uygulama şekli
Pozoloji/uygulama sıklığı ve süresi:
Doz ayarlaması, ağrının şiddetine ve hastanın verdiği bireysel yanıta göre yapılmalıdır. Genel
olarak ağrıyı giderecek en düşük doz seçilmelidir. Doz ağrının şiddetine, hastanın hassasiyetine
göre ayarlanmalıdır. Özel klinik durumlar dışında (tümör ağrısı ve şiddetli postoperatif ağrı)
tramadolün günlük dozu 400 mg’ı (160 damla) aşmamalıdır.
Yetişkinlerde ve 12 yaşın üzerindeki gençlerde:
Olağan doz her 4 ila 6 saatte bir 50-100 mg tramadol hidroklorürdür (bkz. bölüm 5.1).
Ağrı orta derecede şiddetli ise 50 mg tramadol hidroklorür uygulanmalıdır. 30 ila 60 dakika
içinde yeterli ağrı rahatlaması olmazsa, ilave 50 mg uygulanabilir. Şiddetli ağrı durumunda
başlangıç dozu olarak 100 mg tramadol hidroklorür verilebilir.
Uygulama süresi:
CONTRAMAL hiçbir durumda mutlak gerektiğinden daha uzun süre kullanılmamalıdır.
Hastalığın kökenine ve şiddetine göre, uzun süreli CONTRAMAL tedavisine ihtiyaç varsa
düzenli ve dikkatli değerlendirmeler yapılmalı (gerekirse, tedavi içinde aralar verilmelidir) ve
tedaviyene kadar süre devam edileceğine karar verilmelidir.
Uygulama şekli:
Şekere damlatılarak ya da sıvı ile karıştırılarak aç karnına veya yemeklerden sonra alınabilir.
Damla sayısında bulunan tramadol hidroklorür miktarı:
Damla sayısı Tramadol hidroklorür miktarı
1 damla 2,5 mg
5 damla 12,5 mg
10 damla 25 mg
15 damla 37,5 mg
20 damla 50 mg
25 damla 62,5 mg
30 damla 75 mg
35 damla 87,5 mg
40 damla 100 mg
2Özel popülasyonlara ilişkin ek bilgiler:
Böbrek/Diyaliz Hastaları /Karaciğer yetmezliği:
Böbrek ve/veya karaciğer yetmezliği olan hastalarda tramadolün eliminasyonu gecikir. Bu
hastalarda hekim hastanın ihtiyaçlarına göre doz aralığının uzatılmasını düşünebilir.
Pediyatrik popülasyon:
12 yaş altındaki çocuklarda kullanımı kontrendikedir.
Geriyatrik popülasyon:
75 yaşa kadar, klinik belirgin karaciğer ve böbrek yetmezliği olmayan hastalarda doz
ayarlaması gerekli değildir. 75 yaşın üzerindeki hastalarda eliminasyon süresi uzayabilir. Bu
nedenle gerekirse doz aralıkları uzatılabilir.
4.3. Kontrendikasyonlar
CONTRAMAL aşağıdaki durumlarda kontrendikedir.
– Etkin maddeye veya bölüm 6.1'de listelenen yardımcı maddelerden herhangi birine aşırı
duyarlılığı olanlarda,
– Alkol, hipnotikler, analjezikler, opioidler veya psikotropik madde içeren ilaçlarla oluşan
akut intoksikasyonlarda,
– MAO inhibitörü alan veya son 14 gün içinde MAO inhibitörü almış olan hastalarda,
– Tedavi ile kontrol edilemeyen epilepsi hastalarında,
– Uyuşturucu yoksunluk tedavisi amacıyla
– 12 yaş altındaki çocuklarda kullanımı kontrendikedir.
– 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi
amacı ile kullanımı kontrendikedir.
4.4. Özel kullanım uyarıları ve önlemleri
– CONTRAMAL opioid bağımlısı olan hastalarda, kafa yaralanması olan hastalarda, şokta,
bilinç düzeyini azaltan nedeni belirsiz olgularda, solunum merkezi veya fonksiyonu
bozukluğunda ve kafa içi basıncın arttığı durumlarda dikkatli kullanılmalıdır.
– Opioidlere duyarlı hastalarda dikkatli kullanılmalıdır.
– Tedavi edilen hastada solunum depresyonu varsa veya aynı zamanda merkezi sinir sistemini
baskılayan ilaçlar kullanılıyorsa veya önerilen doz belirgin şekilde aşılmışsa, bu durumlarda
solunum depresyonu oluşabileceğinden tedavi dikkatli uygulanmalıdır.
3– Uykuyla İlgili Solunum Bozuklukları
Opioidler, merkezi uyku apnesi (CSA) ve uyku ile ilişkili hipoksemi dahil olmak üzere uyku
ile ilgili solunum bozukluklarına neden olabilir.
Opioid kullanımı, doza bağlı bir şekilde CSA riskini artırır. CSA'lı hastalarda toplam opioid
dozunu azaltmayı düşünün.
– Önerilen dozlarda CONTRAMAL kullanan hastalarda konvülsiyonlar bildirilmiştir. Doz
önerilen günlük maksimum dozu (400 mg) aşarsa risk artabilir. Ek olarak CONTRAMAL,
nöbet eşiğini düşüren başka ilaçlar kullanan hastalarda nöbet riskini artırır. Epilepsi
hastalarında veya nöbetlere yatkınlığı olan hastalarda CONTRAMAL yalnızca mutlaka
gerekliyse kullanılmalıdır.
– Serotonin sendromu
Diğer serotonerjik tıbbi ürünlerle kombinasyon halinde tramadol veya tek başına tramadol
alan hastalarda potansiyel olarak yaşamı tehdit eden bir durum olan serotonin sendromu
bildirilmiştir (bkz. bölüm 4.5, 4.8 ve 4.9).
Diğer serotonerjik tıbbi ürünlerle eş zamanlı tedavi klinik olarak endikeyse, özellikle
tedavinin başlangıcında ve doz artışlarında hastanın dikkatli bir şekilde izlenmesi önerilir.
Serotonin sendromunun semptomları arasında, bunlarla sınırlı olmamak üzere, ruh hali
değişiklikleri, otonomik dengesizlik, nöromüsküler anormallikler ve/veya gastrointestinal
semptomlar bulunur.
Serotonin sendromundan şüpheleniliyorsa, semptomların şiddetine bağlı olarak doz
azaltılması veya tedavinin kesilmesi düşünülmelidir. Serotonerjik ilaçların kesilmesi
genellikle hızlı iyileşmeye yol açar.
– CONTRAMAL’in bağımlılık potansiyeli düşüktür. Özellikle uzun süreli kullanımdan sonra
tolerans, psikolojik ve fiziksel bağımlılık gelişebilir. İlaç kötüye kullanımına veya
bağımlılığa yatkın hastalarda CONTRAMAL tedavisi kısa sürelerde ve ciddi tıbbi gözetim
altında uygulanmalıdır. Bir hasta artık tramadol tedavisine ihtiyaç duymadığında, yoksunluk
semptomlarını önlemek için dozun kademeli olarak azaltılması önerilebilir.
– CONTRAMAL opioid bağımlı hastalarda yerine koyma tedavisi için uygun değildir. Bir
opioid agonisti olduğu halde CONTRAMAL morfin yoksunluk semptomlarını
baskılayamaz.
– 12-18 yaş arası çocuklarda; aşırı kilolu olanlar, obez olanlar, obtrüktif uyku apnesi olanlar,
kronik akciğer sorunu olan çocuklarda; istenmeyen etki riski daha yüksek olduğu için
kullanılmamalıdır.
4– CYP2D6 Metabolizması
Tramadol CYP2D6 karaciğer enzimi tarafından metabolizma edilir. Hastada bir yetersizlik
varsa veya bu enzim tamamen eksikse, yeterli bir analjezik etki elde edilemeyebilir.
Tahminler, Kafkas popülasyonunun %7’sine kadarının bu eksikliğe sahip olabileceğini
göstermektedir. Bununla birlikte, eğer hasta ultra hızlı bir şekilde metabolize eden bir kişi
ise, yaygın olarak reçete edilen dozlarla bile <yan etki> olarak opioid toksisitesinin gelişme
riski vardır. Opioid toksisitesinin genel semptomlar arasında kafa karışıklığı, uyuklama,
yüzeysel solunum, küçülmüş göz bebekleri, bulantı, kusma, kabızlık ve iştahsızlık
sayılabilir. Şiddetli solunum depresyonu semptomları içerebilir. Farklı popülasyonlarda ultra
hızlı metabolize eden kişilerdeki prevalans tahminleri aşağıda özetlenmiştir:
Popülasyon %Prevelans
Afrikalı/Etiyopyalı %29
Afro-Amerikan %3,4 ila %6,5
Asyalı %1,2 ila %2
Kafkas %3,6 ila %6,5
Yunan %6,0
Macar %1,9
Kuzey Avrupalı %1 ila %2
− Çocuklarda ameliyat sonrası kııllanım
Yayımlanmış literatürde, obstrüktif uyku apnesi için tonsillektomi ve/veya adenoidektomi
sonrası çocuklarda postoperatif olarak kullanılan tramadolün nadir fakat hayatı tehdit eden
advers olaylara neden olduğu bildirilmiştir. Çocuklara postoperatif ağrının giderilmesi için
tramadol uygulandığında, son derece dikkatli olunmalı ve solunum depresyonu da dahil
olmak üzere opioid toksisitesi semptomları için yakından izlenmelidir.
− Solunum fonksiyon bozukluğu olan çocuklar
Tramadol, nöromüsküler rahatsızlıkları, şiddetli kalp veya solunum hastalığı, üst solunum
veya pulmoner enfeksiyonları, çoklu travma veya kapsamlı cerrahi prosedürleri olanlar
dahil olmak üzere solunum fonksiyonlarında bozulma olabilecek çocuklarda kullanılması
önerilmez. Bu faktörler opioid toksisitesinin semptomlarını kötüleştirebilir.
− Benzodiazepinler veya ilgili ilaçlar gibi yatıştırıcı ilaçların birlikte kullanılmasının riskleri:
Benzodiazepinler veya ilgili ilaçlar gibi CONTRAMAL ve yatıştırıcı ilaçların birlikte
kullanımı sedasyon, solunum depresyonu, koma ve ölümle sonuçlanabilir. Bu riskler
nedeniyle, bu yatıştırıcı ilaçların birlikte reçetelenmesi, yalnızca alternatif tedavi
seçenekleri olmayan hastalar için uygundur. Ancak, sedatiflerle birlikte CONTRAMAL
5verilmesi gerekli görülürse, etkili olan en düşük doz kullanılmalı ve tedavi süresi mümkün
olduğunca kısa olmalıdır.
Hastalar, solunum depresyonu ve sedasyon belirti ve semptomları açısından yakından
izlenmelidir. Bu bağlamda, hastaların ve bakıcılarının bu semptomlar hakkında
bilgilendirilmesi şiddetle tavsiye edilir (bkz. bölüm 4.5).
− Adrenal yetmezlik
Opioid analjezikler bazen, izleme ve glukokortikoid replasman tedavisi gerektiren geri
dönüşümlü adrenal yetmezliğe neden olabilir. Akut veya kronik adrenal yetmezlik
belirtileri şunları içerebilir:
Bunlara şiddetli karın ağrısı, bulantı ve kusma, düşük tansiyon, aşırı yorgunluk, iştah
azalması ve kilo kaybı dahildir.
− Anne sütü alan bebeklerde uykusuzluk, huzursuzluk, emzirme güçlüğü ve solunum
sorunlarına neden olabilme riski nedeni ile emzirme döneminde kullanılmamalı veya
alternatif olarak tramadol tedavisi sırasında emzirmeye son verilmelidir.
– CONTRAMAL damla 10 mg/ml sodyum siklamat ve 5 mg/ml sodyum sakkarin
içermektedir bu durum kontrollü sodyum diyetinde olan hastalar için gözönünde
bulundurulmalıdır.
– Bu tıbbi ürün şeker içermektedir. Nadir kalıtımsal fruktoz intoleransı, glikoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
CONTRAMAL, MAO inhibitörleri ile kombine edilmemelidir (bölüm 4.3’e bakınız). Bir
opioid olan petidin kullanımından önceki 14 gün içinde MAO inhibitörleri ile tedavi edilen
hastalarda, santral sinir sistemi, solunum ve kardiyovasküler fonksiyon üzerinde yaşamı tehdit
eden etkileşimler gözlenmiştir. CONTRAMAL tedavisi sırasında MAO inhibitörleri ile aynı
etkileşimler dışlanamaz.
CONTRAMAL’in alkol dahil santral sinir sistemini deprese edici diğer tıbbi ürünlerle bir arada
kullanımı SSS etkilerini potansiyalize edebilir (bölüm 4.8’e bakınız).
Farmakokinetik çalışmaların sonuçları, CONTRAMAL ile birlikte veya öncesinde simetidin
(karma fonksiyonlu oksidoz enzim inhibitörü) uygulanmasının klinik anlamı olan etkileşimlere
yol açmasının zor olduğunu göstermiştir. Birlikte veya öncesinde karbamazepin (enzim
indükleyici) verilişi, analjezik etkiyi azaltabilir ve etki süresini kısaltabilir.
6Tramadol konvülsiyonlar oluşturabilir ve selektif serotonin geri-alım inhibitörleri (SSRİ),
serotonin norepinefrin geri-alım inhibitörleri (SNRİ), trisiklik antidepresanlar, antipsikotikler
ve nöbet eşiğini düşürücü diğer tıbbi ürünler (örn. bupropion, mirtazapin,
tetrahidrokanabinol)’in konvülsiyonlara neden olma potansiyelini artırır.
CONTRAMAL’in, tedavide selektif serotonin geri-alım inhibitörleri (SSRİ) serotonin
norepinefrin geri-alım inhibitörleri (SNRİ) gibi serotonerjik ilaçlarla, MAO inhibitörleri (bkz
bölüm 4.3), trisiklik antidepresanlar ve mirtazapin ile kombine edilerek kullanımında serotonin
sendromuna neden olabilir. Aşağıdakilerden birinin varlığında serotonin sendromu olasılığı
akla gelmelidir:
- Spontan klonus,
- Ajitasyon veya diyaforez ile birlikte indüklenebilir veya oküler klonus
- Tremor ve hiperrefleksi,
- Hipertoni ve 38°C’nin üstünde vücut sıcaklığına eşlik eden indüklenebilir veya oküler
klonus.
Serotonerjik ilaçların kesilmesi genellikle hızlı bir düzelme sağlar. Tedavi semptomların tipi
ve şiddetine bağlıdır.
Bazı hastalarda artmış INR ile majör kanama ve ekimozlar bildirildiğinden, tramadol ve
kumarin türevleri (örneğin varfarin) birlikte uygulanırken dikkatli olunmalıdır.
CYP3A4’ü inhibe ettiği bilinen ketokonazol ve eritromisin gibi diğer aktif maddeler,
tramadolün metabolizmasını (N-demetilasyon) ve muhtemelen aktif O-demetilli metabolitinin
metabolizmasını inhibe edebilirler. Bu tip etkileşimlerin klinik önemi araştırılmamıştır (bölüm
4.8’e bakınız).
Tramadol hidroklorür, opioid aktivitesi için CYP2D6 metabolizması yoluyla aktivasyon
gerektirir. CYP2D6'yı inhibe eden ilaçlar, tramadol hidroklorürün etkinliğini azaltabilir.
Sınırlı sayıda çalışmada, antiemetik 5-HT antagonisti ondansetronun pre- veya postoperatif
3
uygulanışı, postoperatif ağrısı olan hastalarda tramadol gereksinimini artırmıştır.
Benzodiazepinler veya ilgili ilaçlar gibi yatıştırıcılar:
Opioidlerin benzodiazepinler veya ilgili ilaçlar gibi yatıştırıcı ilaçlarla birlikte kullanımı, ilave
bir SSS depresan etkisi nedeniyle sedasyon, solunum depresyonu, koma ve ölüm riskini artırır.
Eş zamanlı kullanım dozu ve süresi sınırlı olmalıdır (bkz. bölüm 4.4).
7Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tramadolün kadınlardaki güvenliliği kanıtlanmadığından CONTRAMAL Damla korunma
yöntemi uygulamayan kadınlarda dikkatle kullanılmalıdır. CONTRAMAL Damla kullanan
kadınlar uygun bir doğum kontrolü yöntemi uygulamalıdır.
Gebelik dönemi
Tramadol ile yapılan hayvan çalışmalarında çok yüksek dozlarda yeni doğanlarda organ
gelişiminde, kemik büyümesinde ve mortalite hızında etkiler gözlenmiştir. Teratöjenik etkiler
gözlenmemiştir. Tramadol plasentayı geçer. İnsanda gebelikte tramadolün güvenliliği ile ilgili
çok az bilgi bulunmaktadır. Bu yüzden CONTRAMAL Damla gebe kadınlarda
kullanılmamalıdır.
Deney hayvanları üzerinde yapılan çalışmalar, gebelik ve/veya embriyonal/fetal gelişim
ve/veya doğum ve/veya doğum sonrası gelişim üzerindeki etkiler bakımından yetersizdir.
Deney hayvanlarında yüksek dozlarda organ gelişimi, kemikleşme ve neonatal mortalite
üzerinde etkili olduğu gösterilmiştir. İnsanlara yönelik potansiyel risk bilinmemektedir.
Doğumdan önce veya doğum sırasında verilen Tramadol uterus kasılmalarını etkilemez.
Yenidoğanlarda, solunum hızında klinik önemi olmayan değişiklikler oluşturabilir. Gebelik
sırasında kronik kullanımı neonatal yoksunluk belirtilerine yol açabilir.
Laktasyon dönemi
Tramadolün maternal dozunun yaklaşık % 0,1’i anne sütüne geçer. Erken post-partum
dönemde, 400 mg’a kadar günlük maternal oral dozaj için, bu anne sütü ile beslenen bebeklerin
anne ağırlığı ile ayarlanan dozajın % 3’üne karşılık gelen ortalama bir miktarda tramadole
karşılık gelir. Bu nedenle tramadol emzirme döneminde kullanılmamalı veya alternatif olarak
8tramadol tedavisi sırasında emzirmeye son verilmelidir. Anne sütü alan bebeklerde uykusuzluk,
huzursuzluk, emzirme güçlüğü ve solunum sorunlarına neden olabilme riski mevcuttur.
Üreme yeteneği / Fertilite
Pazarlama sonrası gözlemlerdeki veriler tramadolün üreme yeteneği üzerine etkisinin
bulunmadığını göstermektedir. Hayvan çalışmaları, tramadolün fertilite üzerinde bir etkisi
olmadığını göstermiştir.
4.7. Araç ve makine kullanımı üzerindeki etkiler
CONTRAMAL uyku haline ve baş dönmesine neden olabilir ve bu şekilde sürücülerin veya
makine kullanıcıların reaksiyonlarını bozabilir. CONTRAMAL kullanırken araba ve makine
kullanılmamalıdır. Bu durum diğer psikotropik maddelerle özelikle alkolle beraber kullanım
durumunda ortaya çıkar.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
CONTRAMAL kullanımı ile en yaygın bildirilen advers reaksiyonlar bulantı ve baş
dönmesidir, her ikisi de hastaların %10’undan fazlasında oluşur.
Bağışıklık sistemi hastalıkları
Seyrek : Alerjik reaksiyonlar (örneğin dispne, bronkospazm, hırıltı, anjiyonörotik ödem) ve
anafilaksi.
Metabolizma ve beslenme hastalıkları
Seyrek: İştah değişiklikleri
Bilinmiyor: Hipoglisemi
Psikiyatrik hastalıkları
Seyrek: Halüsinasyonlar, konfüzyonel durum, uyku bozuklukları, deliryum, anksiyete ve kabus
görme. Psişik advers reaksiyonlar CONTRAMAL alınışını takiben, kişiden kişiye değişen
şiddette ve özellikte, kişiliğe ve tedavi süresine bağlı olarak oluşabilir. Bunlar ruh hali
değişiklikleri (genellikle öfori, bazen disfori), aktivitede değişiklikler (genellikle baskılanma,
bazen artma), kognitif ve sensoriyel kapasitede değişikliklerdir (örneğin karar verme davranışı,
algılama bozuklukları). İlaç bağımlılığı oluşabilir. Opiyat yoksunluğu sırasında oluşanlara
9benzer yoksunluk reaksiyonu belirtileri oluşabilir. Bu belirtiler: ajitasyon, anksiyete, sinirlilik,
uyku bozuklukları, hiperkinezi, tremor ve gastrointestinal belirtiler.
Tramadolün kesilmesi ile çok seyrek rastlanan diğer semptomlar : panik atakları, şiddetli
anksiyete, halüsinasyonlar, paresteziler, tinnitus ve alışılmadık santral sinir sistemi belirtileri
(örneğin konfüzyon, delüzyonlar, depersonalizasyon, gerçeklikten kopuş, paranoya).
Sinir sistemi hastalıkları
Çok yaygın: Baş dönmesi (sersemlik hali).
Yaygın: Başağrısı, uyku hali
Seyrek: Konuşma bozuklukları, parestezi, tremor, istem dışı kas kasılmaları, anormal
koordinasyon, senkop.
Konvülsiyonlar, başlıca yüksek tramadol dozlarından sonra veya nöbet eşiğini düşürebilen tıbbi
ürünlerle birlikte kullanıldığında oluşmuştur (bölüm 4.4 ve 4.5’e bakınız).
Bilinmiyor: Serotonin sendromu.
Göz hastalıkları
Seyrek: Miyozis, midriyazis, bulanık görme
Kardiyak hastalıkları
Yaygın olmayan: Kardiyovasküler regülasyon (çarpıntı, taşikardi). Bu advers reaksiyonlar
özellikle intravenöz verilişte ve fiziksel stresli hastalarda oluşabilir.
Seyrek: Bradikardi
Vasküler hastalıkları
Yaygın olmayan: Kardiyovasküler regülasyon (postural hipotansiyon veya kardiyovasküler
kollaps). Bu advers reaksiyonlar özellikle intravenöz verilişte ve fiziksel stresli hastalarda
oluşabilir.
Solunum, göğüs bozuklukları ve mediastinal hastalıkları
Seyrek: Solunum baskılanması, dispne
Önerilen dozlar belirgin şekilde aşılırsa ve diğer santral depresan maddeler birlikte alınırsa
(bölüm 4.5’e bakınız) solunum depresyonu oluşabilir.
Astımda kötüleşme bildirilmiştir, ancak nedensel bir ilişki saptanamamıştır.
Bilinmiyor: Hıçkırık
10Gastrointestinal hastalıkları
Çok yaygın: Bulantı
Yaygın: Kusma, kabızlık, ağız kuruluğu
Yaygın olmayan: mide bulantısı, gastrointestinal rahatsızlık (midede baskı hissi, şişkinlik),
diyare
Hepato-biliyer hastalıkları
Sıklık kategorisi bilinmeyen: tramadol tedavisi ile zamansal bağlantılı olarak, karaciğer enzim
değerlerinde artış bildirilmiştir.
Deri ve deri altı doku hastalıkları
Yaygın: Hiperhidrozis
Yaygın olmayan: Deri reaksiyonları (örneğin kaşıntı, döküntü, ürtiker)
Kas-iskelet bozukluklar, bağ doku ve kemik hastalıkları
Seyrek: Motor güçsüzlük
Böbrek ve idrar hastalıkları
Seyrek: İşeme bozuklukları (disüri ve üriner retansiyon)
Genel bozukluklar
Yaygın: Yorgunluk
Araştırmalar:
Seyrek : Kan basıncında artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Prensipte, tramadol ile zehirlenme belirtilerinin, diğer santral etkili analjeziklerin (opioidler)
etkilerine benzemesi beklenir. Bunlar özellikle miyozis, kusma, kardiyovasküler kollaps,
11komaya dek değişen bilinç bozuklukları, konvülsiyonlar ve solunumun durmasına kadar varan
solunum depresyonudur. Ayrıca, serotonin sendromunun meydana geldiği bildirilmiştir.
Tedavi
Genel acil müdahale ilkeleri uygulanır. Solunum yolu açık tutulur (aspirasyon!), semptomlara
göre solunum ve dolaşımın sürdürülmesi sağlanır. Solunum depresyonu için antidot
naloksondur. Hayvan deneylerinde naloksonun konvülsiyonlar üzerine etkisi yoktur. Bu
vakalarda intravenöz diazepam verilmelidir.
Aktif kömür ve gastrik lavaj uygulaması ile yapılan gastrik dekontaminasyon, tramadolün
yutulmasından sonraki 2 saat içinde yapılmalıdır. Yüksek dozlar veya yavaş-salımlı
formülasyon zehirlenmelerinde söz konusu ise daha geç de uygulanabilir
Tramadol serumdan hemodiyaliz veya hemofiltrasyon ile minimal derecede elimine edilir. Bu
yüzden CONTRAMAL ile akut zehirlenmelerin hemodiyaliz veya hemofiltrasyon ile tek başına
tedavisi, detoksifikasyon için uygun değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Analjezikler / Diğer opioidler
ATC kodu : N02AX02
Tramadol santral olarak etki gösteren bir opioid analjeziktir. µ, δ ve κ opioid reseptörler
üzerinde selektif olmayan saf bir agonisttir; µ reseptörlere afinitesi daha yüksektir. Analjezik
etkisine katkıda bulunan diğer mekanizmalar, nöronal noradrenalin geri-alınımının inhibisyonu
ve serotonin salımının artırılmasıdır.
Tramadol antitusif bir etkiye de sahiptir. Morfinin aksine, tramadolun analjezik dozları geniş
bir aralıkta solunumu deprese edici etki oluşturmaz. Gastrointestinal motilite de az etkilenir.
Kardiyovasküler sistem üzerindeki etkiler hafif olma eğilimindedir. Tramadolün potensinin,
morfininkinin 1/10 (onda biri) ile 1/6 (altıda biri) arasında olduğu bildirilmektedir.
Pediyatrik popülasyon
Tramadolün enteral ve parenteral uygulamasının etkileri yenidoğandan 17 yaşına kadar 2000’in
üzeri pediyatrik hastanın katıldığı klinik çalışmalarda araştırıldı. Bu çalışmalarda incelenen
analjezi endikasyonları; postoperatif ağrı (özellikle abdominal), diş çekimi sonrası gözlenen
12ağrı, kırık, yanık ve travma sonucu ve 7 gün analjezik tedaviye gereksinim duyulan diğer ağrılı
durumlar idi.
2 mg/kg tek dozda veya 8 mg/kg/gün dozuna kadar (400 mg/gün dozuna kadar) multipl
dozlarda tramadolün etkinliği plasebodan daha yüksek ve parasetamol, nalbufin , petidin veya
düşük doz morfinden daha fazla veya eşit düzeyde idi. Tramadol’ün güvenlilik profili erişkinler
ve 1 yaş üzeri pediyatrik hastalarda benzerdi (bkz bölüm 4.2).
5.2. Farmakokinetik Özellikler
Genel özellikler
Emilim:
Oral verilişten sonra tramadolün %90’ından fazlası emilir. Ortalama mutlak biyoyararlanımı,
birlikte alınan yemeklerden bağımsız olarak yaklaşık %70’dir. Emilen ve metabolize olmayan
mevcut tramadol arasındaki bu farklılığın muhtemel nedeni ilk-geçiş etkisidir. Oral uygulama
sonrası ilk geçiş etksi maksimum %30’dur.
Sıvı formdaki tramadol oral uygulama sonrası maksimum plazma konsantrasyonuna 1,2 saat
sonra erişmekte olup C =309±90 ng/ml idi. Aynı dozdaki tramadol katı formda uygulama
maks
sonrası maksimum plazma konsantrasyonuna 2 saat sonra erişmekte olup C =280±49 ng/ml
maks
idi.
Dağılım:
Tramadol yüksek bir doku afinitesine sahiptir (V d,β=203±40 L). Plazma proteinlerine yaklaşık
%20 oranında bağlanır.
Tramadol kan-beyin engelini ve plasenta engelini aşar. Sütte çok küçük miktarlarda etkin
madde ve O-desmetil türevi bulunur (uygulanan dozun sırasıyla %0,1 ve %0,02’si).
Biyotransformasyon:
İnsanlarda tramadol başlıca N- ve O-demetilasyon ve O-demetilli ürünlerin glukuronik asitle
konjugasyonu yoluyla metabolize edilir. Sadece O-desmetiltramadol farmakolojik yönden
aktiftir. Diğer metabolitler arasında bireyler arası belirgin niceliksel farklılıklar vardır. Şimdiye
dek, idrarda 11 metaboliti bulunmuştur. Hayvan deneyleri O-desmetiltramadolün ana bileşikten
2-4 kez daha güçlü olduğunu göstermiştir. Yarılanma ömrü t 1/2,β (6 sağlıklı gönüllü) 7,9 saattir
(aralık 5,4-9,6 saat) ve yaklaşık olarak tramadolünki kadardır.
13Tramadolün biyotransformasyonunda rol oynayan CYP3A4 ve CYP2D6 izoenzimlerinin bir
veya her iki tipinin inhibisyonu, tramadol veya aktif metabolitinin plazma konsantrasyonunu
etkileyebilir. Şu ana dek klinik önemi olan etkileşimler bildirilmemiştir.
Eliminasyon:
Eliminasyon yarılanma ömrü t 1/2,β veriliş yolundan bağımsız olarak, yaklaşık 6 saattir. 75 yaşın
üstündeki hastalarda yaklaşık 1,4 katı uzayabilir.
Tramadol ve metabolitleri hemen hemen tamamen böbrekler yoluyla atılırlar. Kümülatif üriner
atılım, verilen dozun toplam radyoaktivitesinin %90’ıdır. Karaciğer ve böbrek fonksiyon
yetmezliğinde yarılanma ömrü hafif uzayabilir. Karaciğer sirozu olan hastalarda, eliminasyon
yarılanma ömrü 13,3±4,9 saat (tramadol) ve 18,5±9,4 saat (O-desmetiltramadol), bir uç vakada
sırasıyla 22,3 saat ve 36 saat olarak gösterilmiştir. Böbrek yetmezliği olan hastalarda (kreatinin
klerensi < 5ml/dk) değerler 11±3,2 saat ve 16,9±3 saat, bir uç vakada sırasıyla 19,5 saat ve 43,2
saattir.
Doğrusallık/Doğrusal olmayan durum:
Tramadol terapötik doz aralığında doğrusal bir farmakokinetik profile sahiptir.
Serum konsantrasyonları ile analjezik etki arasındaki ilişki doza bağımlıdır, ancak bazı
vakalarda belirgin şekilde değişir. Genellikle 100-300 mg/ml’lik bir serum konsantrasyonu
etkilidir.
Pediyatrik popülasyon
Tramadol ve O-desmetiltramadol’ün 1-16 yaş hastalarda tek veya multipl oral doz
farmakokinetik verileri, doz vücut ağırlığına uygun verildiğinde erişkinlerle genellikle benzerdi
fakat 8 yaş ve altı çocuklarda kişiler arası daha yüksek değişkenlik göstermekteydi.
Tramadol ve O-desmetiltramadol’ün 1 yaşın altındaki çocuklarda farmakokinetik verileri
araştırılmıştır fakat tam olarak tanımlanmamıştır. Bu yaş grubunu dahil eden çalışmalardan
alınan bilgi, CYP2D6 yolu ile O-desmetiltramadol oluşma hızının bebeklerde sürekli arttığını
ve erişkinlerin CYP2D6 aktivite düzeyine 1 yaşında ulaşıldığını göstermektedir. Ayrıca, 1
yaşın altındaki çocuklarda tam gelişmemiş glukuronidasyon sistemi ve renal fonksiyon, O-
desmetiltramadolün yavaş eliminasyonuna ve birikmesine neden olabilir.
145.3. Klinik öncesi güvenlilik verileri
Tramadolün sıçanlarda ve köpeklerde 6-26 hafta süreyle oral ve parenteral, köpeklerde 12 ay
oral tekrarlanarak verilişinde, hematolojik, klinik kimyasal ve histolojik incelemeler, madde ile
ilgili herhangi bir değişikliğe ilişkin bir kanıt göstermedi. Santral sinir sistemi belirtileri
yalnızca terapötik aralığın belirgin olarak üstündeki yüksek dozlardan sonra oluştu: yerinde
duramama, salivasyon, konvülsiyonlar ve kilo almada azalma. Sıçanlar ve köpekler sırasıyla 20
mg/kg ve 10 mg/kg oral dozlarını, köpekler 20 mg/kg rektal dozlarını herhangi bir reaksiyon
oluşmaksızın tolere ettiler.
Sıçanlarda 50 mg/kg/gün dozunun üzerindeki tramadol dozları annede toksik etkilere neden
oldu ve yenidoğan mortalitesini artırdı. Yavrularda ossifikasyon bozuklukları, vajina ve göz
açılmasında gecikme şeklinde gelişme geriliği oluştu. Erkek ve dişi fertilitesi etkilenmedi.
Tavşanlarda 125 mg/kg dozun üzerinde annede toksik etkiler ve yavrularında iskelet
anormallikleri vardı.
Bazı in-vitro test sistemlerinde mutajenik etki kanıtı mevcuttu. In-vivo çalışmalar bu tip etkiler
göstermedi. Şu ana dek elde edilen bilgilere göre, tramadol non-mutajenik olarak
sınıflandırılabilir.
Tramadol hidroklorürün tümör oluşturma potansiyeli üzerine çalışmalar sıçanlarda ve farelerde
gerçekleştirilmiştir. Sıçanlardaki çalışmalar, tümör insidansında madde ile ilişkili herhangi bir
artışa ilişkin bir kanıt göstermemiştir. Farelerdeki çalışmalarda, erkeklerde karaciğer hücre
adenom insidansında bir artış (15 mg/kg üzeri dozlarda doz bağımlı anlamlı olmayan artış) ve
dişilerde tüm doz gruplarında pulmoner tümörlerde bir artış (anlamlı, ancak doz-bağımlı değil)
vardı.
6. FARMASÖTİK ÖZELLİKLER
6.1. Yardımcı maddelerin listesi
Potasyum Sorbat
Gliserin
Propilen Glikol
Şeker
Sodyum Siklamat BP 68
Sodyum Sakkarin
Cremophor RH 40
Mintoil
15Flavour Anise
Deiyonize Su
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
10 ml’lik cam şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GRUNENTHAL GmbH/Almanya lisansı ile
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak /Sarıyer/İstanbul
0212 366 84 00
0212 276 20 20
8. RUHSAT NUMARASI
181/13
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15.01.1997
Ruhsat yenileme tarihi :
10. KÜB’ÜN YENİLENME TARİHİ
16