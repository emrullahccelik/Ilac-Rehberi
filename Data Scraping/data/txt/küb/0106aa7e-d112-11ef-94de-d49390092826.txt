KISA ÜRÜN BİLGİSİ
1. BEŞERİ TIBBİ ÜRÜNÜN ADI
URSOMED 250 mg/5 ml oral süspansiyon
2. KALİTATİF VE KANTİTATİF BİLEŞİM
Etkin madde:
Her 5 ml süspansiyon, etkin madde olarak 250 mg ursodeoksikolik asit (tavuktan elde edilen
ursodeoksikolik asit) içerir.
Yardımcı madde(ler):
Mikrokristalin selüloz / Karmeloz sodyum……200 mg
Sodyum klorür…………………………...……….3 mg
Sodyum sitrat 2 H O…………….……………...25 mg
2
Sodyum siklamat……………….………………25 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon
Beyaz ya da beyazımsı renkte, küçük hava kabarcıkları içeren, limon kokulu homojen
süspansiyon
4. KLİNİK ÖZELLİKLER
4.1.Terapötik endikasyonlar
• Dekompanse karaciğer sirozunun olmadığı durumlarda primer biliyer sirozun (primer
biliyer kolanjit) tedavisinde,
• Safra taşı bulunmasına rağmen, safra kesesi fonksiyonlarının devam ettiği hastalarda, çapı
15 mm’den küçük ve X-ışını görüntülerinde gölgeli olmayan (radiolucent) kolesterol safra
taşlarının eritilmesinde,
• Karaciğer nakli yapılmış hastalarda safra taşı/kolestaz profilaksisinde,
• Gebeliğin intrahepatik kolestazında,
• Kistik fibroz ile ilişkili hepatobiliyer hastalıkların tedavisinde endikedir.
1/134.2. Pozoloji ve uygulama şekli
Pozoloji :
Farklı endikasyonlar için önerilen günlük dozlar şunlardır:
• Primer biliyer sirozun (PBS) tedavisinde:
Günlük dozaj 14±2 mg ursodeoksikolik asit/kg (vücut ağırlığı) (2-4 eşit bölünmüş dozlarda
veya tek seferde)
• Kolesterol safra taşlarının eritilmesinde:
10 mg/kg/gün (akşamları yatmadan önce tek seferde)
• Karaciğer nakli yapılmış hastalarda safra taşı/kolestaz profilaksisinde:
10-15 mg/kg/gün (2-4 eşit bölünmüş dozlarda veya tek seferde)
• Gebeliğin intrahepatik kolestazında:
10-20 mg/kg/gün (2-4 eşit bölünmüş dozlarda veya tek seferde)
• Kistik fibroz ile ilişkili hepatobiliyer hastalıkların tedavisinde:
1 ay-18 yaş arasındaki çocuklarda 20 mg/kg/gün (2-3 eşit bölünmüş dozlarda)
gerektiğinde 30 mg/kg/gün’e çıkartılabilir.
Uygulama sıklığı ve süresi :
• Kolesterol safra taşlarının eritilmesinde:
URSOMED gece yatmadan önce ve düzenli olarak alınmalıdır.
Kolesterol safra kesesi taşlarının eritilmesi için genellikle 6-24 ay arasında süreye ihtiyaç
vardır. Eğer 12 aylık tedaviyi takiben, safra taşı büyüklüğünde bir azalma olmamış ise tedavi
devam edilmemelidir.
6 aylık aralarla, ultrason veya X-ışını tetkikleri yapılarak tedavinin başarısı kontrol
edilmelidir.
• Primer biliyer sirozun (PBS) semptomatik tedavisinde:
İlk 3 aylık tedavide, URSOMED gün içinde bölünmüş doz olarak alınmalıdır. Karaciğer
değerlerinde iyileşme olduğunda, günlük doz gece yatmadan önce bir defada alınabilir.
2/13Primer biliyer siroz vakalarında URSOMED kullanımı için bir süre kısıtlaması yoktur.
Primer biliyer sirozlu hastalarda, seyrek vakalarda, tedavi başlangıcında hastalığın
semptomlarında (kaşıntı vb.gibi) kötüleşme görülebilir. Böyle bir durum meydana gelir ise
URSOMED tedavisine günlük dozu azaltılarak devam edilir. Ve her hafta günlük URSOMED
dozu artırılarak tabloda önerilen doza kadar çıkarılır.
Karaciğer nakli yapılmış hastalarda safra taşı/kolestaz profilaksisinde, gebeliğin intrahepatik
kolestazında, kistik fibroz ile ilişkili hepatobiliyer hastalıkların tedavisinde kullanma sıklığı
ve süresi hekimin kararına göre planlanmalıdır.
Uygulama şekli:
URSOMED düzenli olarak kullanılmalıdır.
Vücut ağırlığı 47 kg’dan az olan hastalarda ve yutma zorluğu olan hastalarda ursodeoksikolik
asidin bu formu kullanılabilir.
Ambalajın içerisinde sağlanan ölçüm kabı 1,25 ml’nin altındaki hacimleri kapsamadığından
dolayı vücut ağırlığı 10 kg’a kadar olan çocuklar için tekli dozlar, ölçme cihazı olarak şırınga
ile verilmelidir. 0,1 ml dereceli, tek kullanımlık 2 ml’lik şırınga kullanılmalıdır. Tek
kullanımlık şırınga ambalajın içerisinde bulunmamakta olup, eczacınızdan alabilirsiniz.
Özel popülasyonlara ilişkin ek bilgiler
Karaciğer yetmezliği:
‘Pozoloji ve uygulama şekli’ bölümünde yer alan “Primer biliyer sirozun (PBS) semptomatik
tedavisinde” başlıklı dozaj önerilerine bakınız.
Böbrek yetmezliği:
Böbrek yetmezliği olan hastalarda doz ayarlamasına ilişkin herhangi bir öneri
bilinmemektedir.
Pediyatrik popülasyon:
URSOMED’in kullanımı ile ilgili yaş sınırlaması yoktur. Pediyatrik popülasyonda etkililik ve
güvenlilik konusunda yeterli kanıt mevcut değildir. Pediyatrik kullanımda ursedeoksikolik asit
kullanımı vücut ağırlığına ve hastanın durumuna bağlıdır. 6 yaşın altındaki çocuklarda
3/13ursedeoksikolik asidin süspansiyon formu kullanılabilir. Çok nadiren, vücut ağırlığı 10 kg
altındaki çocuklar etkilenebilir. Bu durumda, tek kullanımlık şırınga kullanılmalıdır.
Geriyatrik popülasyon:
URSOMED’ın kullanımı ile ilgili yaş sınırlaması yoktur. Yetişkinler için verilen pozoloji ve
uygulama şekli geriyatrik popülasyon için de geçerlidir.
4.3. Kontrendikasyonlar
URSOMED, aşağıdaki durumlarda kontrendikedir:
• Ursodeoksikolik asit gibi safra asitlerine veya URSOMED’ın diğer bileşenlerinden
herhangi birine karşı aşırı duyarlılığı olan hastalarda.
• Safra kesesi veya yollarının akut inflamasyonu
• Safra yolları tıkanıklığı (ana safra kanalı veya sistik kanalı tıkanıklığı)
• Sık biliyer kolik atakları,
• Radyoopak kalsifiye safra kesesi taşı,
• Safra kesesi kontraktilite bozukluğu,
• Aktif gastrik veya duodenal ülserleri olan hastalarda veya safra asitlerinin enterohepatik
dolaşımını engelleyen barsak veya hepatik bozuklukları olan hastalarda, örn. ileal
rezeksiyon ve stoma, rejyonel ileit, ekstra hepatik kolestaz, ciddi ve akut karaciğer
hastalıkları.
6-18 yaş arası çocuklarda kistik fibrozis ile ilişkili hepatobiliyer bozuklukların tedavisinde
kullanıldığında:
• Safra atrezisi olan çocuklarda başarısız portoenterostomi veya safra akışının iyi geri
kazanımı olmadığı durumlarda
4.4. Özel kullanım uyarıları ve önlemleri
URSOMED, tıbbi gözetim altında kullanılmalıdır.
Tedavinin ilk üç ayında, AST (SGOT), ALT (SGPT) ve γ-GT karaciğer fonksiyon testleri, 4
haftalık aralıklarla, daha sonra 3 ayda bir kez olmak üzere kontrol edilmelidir. Bu izlem,
primer biliyer siroz için tedavi edilen hastaların tedaviye yanıt verip vermeyeceğini
4/13göstermekle beraber özellikle ileri aşamalardaki hastalarda herhangi bir karaciğer fonksiyon
bozukluğunun erken teşhisini sağlayacaktır.
Safra kolesterol taşlarının eritilmesinde:
Safra taşının terapötik gelişimini değerlendirmek ve büyüklüğüne bağlı olarak, safra
taşlarında kalsifikasyon oluşumunu saptamak amacıyla, tedavinin başlamasından 6 – 10 ay
sonra oral kolesistografi ile safra kesesi görülmeli; ayakta ve yatarak ultrasonografik inceleme
ile tıkanıklık açısından izlenmelidir.
URSOMED, safra kesesi X-ışını görüntülerinde görülemeyen, kalsifiye safra kesesi taşı olan,
safra kesesi kontraktilitesi bozuk ya da sık biliyer kolik atakları olan hastalarda,
kullanılmamalıdır.
Safra taşlarının eritilmesi için URSOMED alan kadın hastalar, hormonal doğum kontrol
ilaçları, safra taşı oluşumunu artırabileceğinden, hormonal olmayan doğum kontrol yöntemi
kullanmalıdır (Bkz. Bölüm 4.5 ve 4.6).
İleri evre primer biliyer sirozun (PBS) tedavisinde kullanıldığında;
Çok seyrek vakalarda hepatik sirozun dekompansasyonu görülebilir. Tedavi kesildiğinde
kısmen geri döner.
PBS olan hastalarda, seyrek vakalarda klinik belirtiler, tedavinin başlangıcında kötüleşebilir;
örneğin kaşıntı artabilir. Bu durumda, URSOMED'in dozu günde bir kap ölçeğe (250 mg
ursodeoksikolik asit) indirilmeli ve daha sonra kademeli olarak Bölüm 4.2'de belirtildiği gibi
tekrar artırılmalıdır.
Hastada ishal ortaya çıkarsa doz azaltılmalı, ishal devam ederse tedavi sonlandırılmalıdır.
Diyetle aşırı miktarda kalori ve kolesterol alımından kaçınılmalıdır.
URSOMED, her 5 ml’lik dozunda 0.50 mmol (11.39 mg) sodyum içerir. Bu durum, kontrollü
sodyum diyetinde olan hastalar için göz önünde bulundurulmalıdır.
5/134.5. Diğer tıbbi ürünler ile etkileşimler ve diğer etkileşim şekilleri
Kolestiramin ve kolestipol veya alüminyum hidroksit ve/veya simektit (alüminyum oksit)
içeren antasitlerin ursodeoksikolik asit ile birlikte eş zamanlı kullanılması, ursodeoksikolik
asidin barsakta emilimini ve etkinliğini azaltacağı için tavsiye edilmez. Eğer hasta bu
ilaçlardan birini kullanmak zorundaysa, URSOMED uygulamasından 2 saat önce veya 2 saat
sonra almalıdır.
URSOMED, siklosporinin barsaktan emilimini etkileyebilir. Bu yüzden siklosiporin
tedavisinde olan hastaların, siklosporin kan seviyeleri doktoru tarafından kontrol edilmeli ve
gerek görülürse siklosporin dozu ayarlanmalıdır.
URSOMED izole vakalarda da olsa siprofloksasinin emilimini azaltabilir.
Sağ1ıklı gönüllüler üzerinde yapılan bir klinik çalışmada, ursodeoksikolik asit (500 mg/gün)
ile-rosuvastatinin (20 mg/gün) birlikte kullanımı, rosuvastatinin plazma seviyelerinde hafifçe
yükselmeye neden olmuştur. Diğer statinler ile ilgili bu etkileşimin klinik ilişkisi de
bilinmemektedir.
Sağlıklı gönüllülerde, ursodeoksikolik asidin, kalsiyum antagonisti nitrendipinin pik plazma
konsantrasyonlarını (Cmaks) ve eğri altında kalan alanını (EAA) azalttığı görülmüştür.
Nitrendipin ve ursodeoksikolik asidin birlikte kullanımına ait sonuçların yakın takibi
önerilmektedir. Nitrendipin dozunda artış gerekebilir. Dapsonun terapötik etkisinin de
azaldığı ile ilgili bir etkileşim bildirilmiştir.
Bu gözlemler ile birlikte in vitro bulgular, ursodeoksikolik asidin sitokrom P450 3A
enzimlerini indüklediğini göstermiştir. Bununla birlikte indüksiyon, bilinen bir sitokrom P450
3A substratı olan budesonid ile iyi tasarlanmış etkileşim çalışmasında gözlemlenmemiştir.
Östrojenik hormonlar ve klofibrat gibi kan kolesterol düşürücü ilaçlar, hepatik kolesterol
salımını artırabilir ve böylece safra taşının eritilmesinde kullanılan ursodeoksikolik asidin
karşıt etkisi olan safra taşı oluşumunu tetikleyebilir.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
6/13Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlar, sadece güvenilir doğum kontrolü kaydı ile
tedavi edilmelidir.
Hormonal olmayan doğum kontrol yöntemleri veya düşük doz östrojen içeren doğum kontrol
ilaçları önerilir. Safra taşının eritilmesi için URSOMED alan hastalar, hormonal oral doğum
kontrol ilaçları safra taşı oluşumunu artırabileceğinden, hormonal olmayan etkili bir doğum
kontrol yöntemi kullanmalıdır.
Gebelik dönemi
Açıkça gerekli olmadıkça gebelik döneminde ursodeoksikolik asit kullanılmamalıdır.
Tedaviye başlanmadan önce gebelik söz konusu olmadığından emin olunmalıdır.
URSOMED’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebeliğin erken fazında üreme toksisitesinin bulunduğunu
göstermiştir (Bkz. Bölüm 5.3.). İnsanlara yönelik potansiyel risk bilinmemektedir.
Laktasyon dönemi
Ursodeoksikolik asidin insan ya da hayvan sütü ile atılmasına ilişkin yetersiz/sınırlı bilgi
mevcuttur. Memedeki çocuk açısından bir risk olduğu göz ardı edilemez. Emzirmenin
durdurulup durdurulmayacağına ya da URSOMED tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından zararı ve URSOMED tedavisinin anne açısından faydası dikkate
alınmalıdır.
Az sayıdaki yayında, anne sütüne geçen ursodeoksikolik asit düzeyleri, çok düşük çıkmıştır
ve muhtemelen emzirilen bebekler üzerinde herhangi bir yan etki beklenmemektedir.
7/13Üreme yeteneği/Fertilite
Hayvan çalışmaları, ursodeoksikolik asidin fertilite üzerine bir etkisini göstermemiştir (Bkz.
Bölüm 5.3). Ursodeoksikolik asit ile tedaviyi takiben, ilacın fertilite üzerine etkisini gösteren
insan çalışması yoktur.
4.7. Araç ve makine kullanımı üzerindeki etkiler
URSOMED’ın araç ve makine kullanımı üzerine etkisi yoktur veya ihmal edilebilir bir etkisi
vardır.
4.8. İstenmeyen etkiler
İstenmeyen etkilerin değerlendirilmesi için aşağıdaki sıklık verileri temel alınmıştır:
Advers etkiler sistem-organ sınıfına göre su esaslar kullanılarak sıralandırılmaktadır: çok
yaygın (≥1/10), yaygın (≥1/100 - <1/10), yaygın olmayan (≥ 1/1,000 - < 1/100), seyrek
(≥1/10,000 - <1/,1000), çok seyrek (<1/10,000), bilinmeyen (eldeki verilerden hareketle
tahmin edilemiyor).
Gastrointestinal hastalıklar:
Yaygın: Ursodeoksikolik asit tedavisi sırasında dışkıda yumuşama veya ishal.
Çok seyrek: Primer biliyer sirozun tedavisi sırasında; şiddetli sağ üst karın ağrısı.
Hepato-biliyer hastalıklar:
Çok seyrek: Ursodeoksikolik asit tedavisi sırasında safra taşlarının kalsifikasyonu, ileri evre
PBC tedavisi sırasında dekompanse hepatik siroz (ileri evredeki primer biliyer sirozun
tedavisi kesildikten sonra kısmi gerileme görülmüştür).
Deri ve deri altı doku hastalıkları
Çok seyrek: Ürtiker.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8/13Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımında ishal meydana gelebilir. Ursodeoksikolik asidin emilimi doz arttıkça azaldığı
için, diğer doz aşımlarından farklı olarak alınan miktarın çoğu dışkı ile atılır.
Spesifik önlem gerekmemektedir. İshal, sıvı ve elektrolit dengesinin yeniden sağlanmasıyla
semptomatik olarak tedavi edilmelidir.
Özel popülasyonlara ilişkin ek bilgiler
Primer sklerzan kolanjiti olan hastalarda (endikasyon dışı kullanımı) uzun dönem yüksek doz
ursodeoksikolik asit tedavisi (28-30 mg/kg vücut ağırlığı/gün), daha yüksek oranda ciddi
advers olayla ilişkilidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sindirim sistemi ve metabolizma/ Safra asitleri ve türevleri
ATC kodu: A05 AA 02
Ursodeoksikolik asit düşük miktarlarda insan safrasında mevcuttur.
Ağızdan alınan ursodeoksikolik asit; bağırsaktan kolesterol emilimini engelleyerek ve safraya
kolesterol atılımını azaltarak safranın kolesterole doymasını azaltır. Kolesterol safra taşları,
kolesterolün dağılımına ve likit kristal oluşumuna bağlı olarak, zaman içerisinde kademeli
olarak çözünür.
Güncel bilgilere göre, ursodeoksikolik asidin hepatik ve kolestatik hastalıklardaki etkisinin
lipofilik, deterjan benzeri ve toksik özellikteki safra asitlerinin yerini hidrofilik, sito-protektif,
non-toksik ursodeoksikolik asidin alması, hepatositlerin salgılama kapasitelerinin artması ve
immünolojik düzenleyici süreçler sayesinde olduğu düşünülmektedir.
9/136-18 yaş arası çocuklarda kistik fibrozis ile ilişkili hepatobiliyer bozuklukların tedavisinde
kullanıldığında:
Safra atrezisi olan çocuklarda başarısız portoenterostomi veya safra akışının iyi geri kazanımı
olmadığı durumlarda
5.2. Farmakokinetik özellikler
Genel özellikler
Emilim:
Oral alınan ursodeoksikolik asit jejunumdan ve ileumun üst kısmından pasif transport ile
terminal ileumdan ise aktif transport ile hızla emilir. Emilim, genellikle uygulanan dozun
%60–80'i oranındadır. Karaciğerden ilk geçiş klerensi %60’a yakındır.
Dağılım:
Emilimden sonra safra asidinin hemen hemen hepsi glisin ve taurin amino asitleri ile
karaciğerde konjuge edilir ve safra ile atılır.
Günlük doza ve altta yatan karaciğer bozukluğuna veya karaciğerin durumuna bağlı olarak
safrada, daha hidrofilik olan ursodeoksikolik asit birikir. Aynı zamanda, diğer daha lipofilik
olan safra asitlerinde de relatif bir düşüş gözlenmiştir.
Biyotransformasyon:
Ursodeoksikolik asit, barsak bakterilerinin etkisi ile kısmi yıkıma uğrar ve 7-ketolitokolik asit
ve litokolik aside dönüşür. Litokolik asit karaciğer için toksik bir asit olup, bazı hayvan
türlerinde karaciğer parankim hasarına neden olur. İnsanda litokolik asidin sadece çok az bir
kısmı emilir ve önce karaciğerde sülfatlanarak detoksifiye edilir.
Eliminasyon:
Safra ile ve sonuç olarak dışkıyla atılır.
Ursodeoksikolik asidin biyolojik yarı ömrü 3,5 ila 5,8 gün arasındadır.
5.3. Klinik öncesi güvenlilik verileri
a) Akut toksisite
Hayvanlar üzerinde yapılan akut toksisite ile ilgili araştırmalarda toksik hasar görülmemiştir.
10/13b) Kronik toksisite
Maymunlar üzerinde yapılan subkronik toksisite çalışmaları; yüksek doz verilen gruplarda,
fonksiyonel değişiklikleri (örn. karaciğer enzim değişiklikleri) ve safra kanalı proliferasyonu,
portal inflamatuvar odak ve hepatoselüler nekroz gibi morfolojik değişiklikleri içeren
hepatotoksik etki oluştuğunu göstermiştir. Bu toksik etkilerin pek çoğu, ursodeoksikolik asit
metaboliti olan litokolik aside bağlanabilir. Litokolik asit maymunlarda, insanlardan farklı
olarak detoksifiye edilemez. Klinik tecrübeler, tanımlanan hepatotoksik etkilerin, insanlarda
önem taşımadığını göstermiştir.
c) Karsinojenik ve mutajenik potansiyel
Fare ve sıçanlar üzerinde yapılan uzun dönemli çalışmalar, ursodeoksikolik asidin
karsinojenik potansiyeli ile ilgili herhangi bir kanıt açığa çıkarmamıştır.
Ursodeoksikolik asit ile yapılan in-vitro ve in-vivo genetik toksikoloji testleri negatiftir.
d) Üreme toksisitesi
Sıçanlar üzerinde yapılan çalışmalar, kg vücut ağırlığı başına 2.000 mg ursodeoksikolik asit
dozundan sonra kuyruk aplazisi meydana gelmiştir. Tavşanlarda, embriyotoksik etkiler (kg
vücut ağırlığı başına 100 mg’lık dozundan) olmasına rağmen, herhangi bir teratojenik etki
bulunmamıştır. Ursodeoksikolik asidin; sıçanlarda fertilite üzerine etkisi olmamış ve
ursodeoksikolik asit doğum öncesi veya sonrasındaki dölün gelişimini etkilememiştir.
6. FARMASÖTİK ÖZELLİKLER
6.1. Yardımcı maddelerin listesi
Benzoik asit
Sitrik asit
Gliserin
Mikrokristalin selüloz
Mikrokristalin selüloz / Karmeloz sodyum
Sodyum klorür
Sodyum sitrat
Sodyum siklamat
Propilen glikol
Ksilitol
11/13Limon aroması
Saf su
6.2. Geçimsizlikler
Biline herhangi bir geçimsizliği yoktur.
6.3. Raf ömrü
- Açılmamış bitmiş ürün için:
60 ay
- Açılmış bitmiş ürün için:
4 ay
6.4. Saklamaya yönelik özel tedbirler
25oC’nin altında oda sıcaklığında saklayınız.
6.5. Ambalajın niteliği ve içeriği
Şişe -100 ml süspansiyon içeren 100 ml’lik, bal renkli, Tip III cam şişe veya 250 ml
süspansiyon içeren 300 ml’lik, bal renkli, Tip III cam şişe
Kapak: LDPE contalı beyaz HDPE dış kapak
Ölçü Kabı: Bir tarafında 2.5 ml, 5 ml, 7.5 ml, 10 ml, 15 ml ve 20 ml ölçüleri işaretli iken
diğer tarafında 1.25 ml, 6.25 ml, 8.75 ml, 11.25 ml, 13.75 ml ve 16.25 ml ölçüleri olan PP
şeffaf ölçü kabı
URSOMED 250 mg/ 5 ml oral süspansiyon içeren 1 adet şişe, kullanma talimatı ve 1 adet bir
tarafında 2.5 ml, 5 ml, 7.5 ml, 10 ml, 15 ml ve 20 ml ölçüleri işaretli iken diğer tarafında 1.25
ml, 6.25 ml, 8.75 ml, 11.25 ml, 13.75 ml ve 16.25 ml ölçüleri olan plastik ölçü kabıyla birlikte
karton kutuda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü’ yönetmeliklerine uygun olarak imha edilmelidir.
7. RUHSAT SAHİBİ
World Medicine İlaç San ve Tic A.Ş.
12/13Bağcılar/İstanbul
8. RUHSAT NUMARASI(LARI)
2017/942
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.12.2017
Ruhsat yenileme tarihi:
10. KÜB’ÜN YENİLENME TARİHİ:
13/13