KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır.Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers Reaksiyonlar nasıl raporlanır?
1. BEŞERİ TIBBİ ÜRÜNÜN ADI
RUCONEST 2100 U IV enjeksiyonluk çözelti için toz içeren flakon
Steril
2. KALİTATİF VE KANTİTATİF BİLEŞİM
Etkin madde:
Sulandırılmış her bir flakon 2100 ünite konestat alfa (rhC1INH) içerir. 14 ml enjeksiyonluk su ile
sulandırıldıktan sonra oluşan çözelti; ml başına 150 ünite rhC1INH içerir.
Konestat alfa, insan C1 esteraz inhibitörünün (rhC1INH) transgenik tavşan sütünden rekombinant
DNA teknolojisiyle elde edilen rekombinant bir analoğudur.
1 ünite rhC1INH aktivitesi, toplanmış 1 ml normal plazmada bulunan C1 esteraz inhibitör
aktivitesinin eşdeğeri olarak tanımlanmıştır.
Yardımcı maddeler:
Sükroz............................................................ 67 mg/ml
Sodyum (sodyum sitrat olarak)...................... 5.2 mg/ml
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti tozu
Toz, beyaz ya da beyazımsı, bütün ya da parçalı kek yapıdadır.
4. KLİNİK ÖZELLİKLER
4.1. Terapötik endikasyonlar
RUCONEST, C1 esteraz inhibitör eksikliğine bağlı olarak herediteranjiyoödemi (HAE) bulunan
erişkinlerde, adolesanlarda ve çocuklardaki (2 yaş ve üzeri), akut anjiyoödem ataklarının tedavi
edilmesinde endikedir.
4.2. Pozoloji ve uygulama şekli
RUCONEST tedavisine, herediter anjiyoödem tanısında ve tedavisinde deneyimli bir hekimin
rehberliği ve gözetimi altında başlanmalıdır.
1Pozoloji/uygulama sıklığı ve süresi:
Erişkinler, adolesanlar ve çocuklar (2 yaş ve üzeri)
- Vücut ağırlığı 84 kg’a kadar olan hastalar
Bir intravenöz enjeksiyon ile 50 U/kg.
- Vücut ağırlığı 84 kg veya daha fazla olan hastalar
Bir intravenöz enjeksiyon ile 4200 U (iki flakon).
Olguların çoğunluğunda bir akut anjiyoödem atağını tedavi etmek için tek doz RUCONEST
yeterlidir. Klinik yanıtın yetersiz olması durumunda, doktorun takdirine bağlı olarak ek bir doz
(4200 U'ye kadar 50 U/kg vücut ağırlığı) uygulanabilir (bölüm 5.1’e bakınız).
− Yetişkinlerde ve adolesanlarda, 120 dakika sonra yeterli cevap alınmazsa ek bir doz
uygulanabilir.
− Çocuklarda 60 dakika sonra yeterli cevap alınmazsa ek bir doz uygulanabilir.
24 saat içinde 2 dozdan fazlası uygulanmamalıdır.
Doz hesaplaması
Hastanın vücut ağırlığı belirlenir.
- Vücut ağırlığı 84 kg’a kadar
Vücut ağırlığı 84 kg’a kadar olan hastalarda, aşağıdaki formüle göre uygulanması gereken
hacim hesaplanır:
Uygulanacak hacim (ml) = vücut ağırlığı (kg) x 50 (U/kg)/150 (U/ml) = vücut ağırlığı (kg)/3
- Vücut ağırlığı 84 kg veya daha fazla
Vücut ağırlığı 84 kg veya daha fazla olan hastalarda, uygulanması gereken hacim 28 mL’dir ve
4200 U’ya (2 flakon) karşılık gelir.
Uygulama şekli:
İntravenöz kullanım içindir.
RUCONEST bir sağlık çalışanı tarafından uygulanmalıdır.
Enjeksiyonun sulandırılması ve gerekli ünite miktarlarının hesaplanması için bölüm 6.6’ya
bakınız.
Sulandırılmış çözelti, yaklaşık olarak 5 dakika süren, yavaş bir intravenöz (IV) enjeksiyon
şeklinde uygulanmalıdır.
Özel popülasyonlara ilişkin ek bilgiler:
Böbrek yetmezliği:
Konestat alfa böbrekler yoluyla atılmadığından, böbrek yetmezliği bulunan hastalarda herhangi
bir doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda RUCONEST ile ilgili klinik deneyim bulunmamaktadır.
Karaciğer yetmezliği konestat alfanın plazma yarı ömrünü uzatabilir, ancak klinik bir sorun
olduğu düşünülmemektedir. Doz ayarlamasına ilişkin bir öneri yapılamamaktadır.
2Pediyatrik popülasyon:
RUCONEST pediyatrik hastalarda (2 yaş ve üzeri) erişkinlerle aynı dozda (50 U/kg vücut
ağırlığı) kullanılabilir.
RUCONEST’in 2 yaşın altındaki çocuklarda güvenliliği ve etkililiği belirlenmemiştir. Klinik veri
mevcut değildir.
Geriyatrik popülasyon:
65 yaşın üzerindeki hastalarla ilgili veriler yetersizdir.
65 yaş üzeri hastaların RUCONEST’e farklı yanıt vermesi için makul bir gerekçe yoktur.
4.3. Kontrendikasyonlar
• Tavşanlara karşı bilinen ya da kuşkulanılan alerji durumlarında (bölüm 4.4’e bakınız).
• Etkin maddeye veya Bölüm 6.1’de listelenen yardımcı maddelerden herhangi birine karşı aşırı
duyarlılıkta.
4.4. Özel kullanım uyarıları ve önlemleri
Konestat alfa transgenik tavşanların sütünden elde edilir ve eser miktarlarda tavşan proteini
içerir. RUCONEST ile tedaviye başlamadan önce hastalara, tavşanlara önceden maruz kalma ve
alerjik reaksiyonu düşündüren belirti ve semptomlar hakkında sorular sorulmalıdır.
Aşırı duyarlılık reaksiyonları gözardı edilemez. Uygulamanın yapıldığı süre boyunca ve
sonrasında tüm hastalar aşırı duyarlılığa ilişkin semptomlar için yakından izlenmeli ve dikkatle
gözlenmelidir. Hastalar ürtiker plakları, yaygın ürtiker, göğüste sıkışma hissi, hırıltılı solunum
(wheezing), hipotansiyon ve anafilaksi gibi aşırı duyarlılık reaksiyonlarının erken belirtileri
hakkında bilgilendirilmelidir. Bu semptomlar eğer uygulamadan sonra ortaya çıkarsa hastalar
hekimlerini uyarmalıdır.
Anafilaktik reaksiyonların veya şokun ortaya çıkması halinde standart acil tedavi
uygulanmalıdır.
İnek sütü ile tavşan sütü arasında çapraz reaksiyon olasılığı bulunmasa da, inek sütüne klinik
alerji bulgusuna rastlanmış bir hastada böyle bir çapraz reaksiyon olasılığı dışlanamaz ve hasta
RUCONEST uygulamasını takiben aşırı duyarlılık belirti ve semptomları için gözlenmelidir.
Bu tıbbi ürün her 1 ml’sinde 5.2 mg sodyum ihtiva eder. Bu durum, kontrollü sodyum diyetinde
olan hastalar için gözönünde bulundurulmalıdır.
Bu tıbbi ürün sukroz içermektedir. Kullanım yolu nedeni ile herhangi bir uyarı
gerekmemektedir.
Takip edilebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünler ile birlikte kullanımını değerlendiren etkileşim çalışması bulunmamaktadır.
3Literatür, doku tipi plazminojen aktivatörü (tPA) ve C1INH ürünleri arasında bir etkileşim
olduğunu göstermektedir. Bu nedenle RUCONEST, tPA ile aynı anda uygulanmamalıdır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar üzerindeki etkisi bilinmemektedir. Hasta hamile
kaldığında veya hamilelik kararı aldığında doktorunu bilgilendirmesi gerektiği hususunda
uyarılmalıdır.
Gebelik dönemi
RUCONEST’in gebe kadınlarda kullanılmasına ilişkin bir deneyim yoktur.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3). Bir hayvan çalışmasında üreme sistemi toksitesi gözlenmiştir
(bölüm 5.3’e bakınız). Tedaviyi uygulayan hekim tedavinin faydasının olası risklere ağır
bastığına karar vermediği sürece gebelik veya emzirme sırasında kullanılması önerilmez.
Gebe kadınlara verilirken tedbirli olunmalıdır.
Tedaviyi sürdüren hekim elde edilecek yararların olası risklerden daha fazla olduğuna karar
vermedikçe, RUCONEST’in gebelik sırasında kullanılması önerilmez.
Laktasyon dönemi
RUCONEST’in anne sütüne geçip geçmediği ile ilgili çalışmalar yapılmamıştır.
Tedaviyi sürdüren hekim elde edilecek yararların olası risklerden daha fazla olduğuna karar
vermemişse, RUCONEST’in emzirme sırasında kullanılması önerilmez.
Üreme Yeteneği/Fertilite
RUCONEST’in erkek veya kadın fertilitesi üzerindeki etkilerine ilişkin veriler mevcut değildir.
4.7. Araç ve makine kullanımı üzerindeki etkiler
RUCONEST’in bilinen farmakoloji ve advers etki profiline dayanılarak, araç ve makine
kullanma yeteneği üzerine etki beklenmemektedir. Bununla birlikte, RUCONEST kullanımını
4takiben baş ağrısı,vertigo ve sersemlik bildirilmiştir; ancak bu durum herediter anjiyoödem
atağının bir sonucu da olabilir. Baş ağrısı,vertigo ve sersemlik görülmesi halinde hastaların araba
veya makine kullanmamaları istenmelidir.
4.8. İstenmeyen Etkiler
Güvenlilik profilinin özeti
RUCONEST ile yürütülen klinik çalışmalarda bir aşırı duyarlılık vakası gözlenmiştir.
RUCONEST uygulamasından sonra gözlenen en yayın advers etki bulantıdır.
Advers reaksiyonların tablo halinde listesi
RUCONEST ile akut atak tedavisini takiben herediter anjiyoödem hastalarında yapılan klinik
çalışmalardan elde edilen advers reaksiyonlar aşağıda tablo halinde verilmiştir. Advers
reaksiyonlar genellikle hafif ila orta şiddette olmuştur. Advers reaksiyonların insidansı, tüm doz
grupları için benzer bulunmuş ve tekrarlanan uygulamalarda artmamıştır.
Advers reaksiyonlar aşağıdaki kategoriler kullanılarak sistem organ sınıfında, sıklık başlıkları
altında listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sistem Organ Sınıfı Advers reaksiyon Sıklık
Baş ağrısı Yaygın olmayan
Vertigo Yaygın olmayan
Sinir sistemi hastalıkları
Hipoestezi Yaygın olmayan
Sersemlik Yaygın olmayan
Kulak ve iç kulak hastalıkları Auriküler şişme Yaygın olmayan
Solunum, göğüs bozuklukları Boğazda iritasyon Yaygın olmayan
ve mediastinal hastalıkları
Bulantı Yaygın
Diyare Yaygın olmayan
Gastrointestinal hastalıkları
Abdominal rahatsızlıklar Yaygın olmayan
Oral parestezi Yaygın olmayan
Deri ve deri altı doku Ürtiker Yaygın olmayan
hastalıkları
Pediyatrik popülasyon
Klinik geliştirme programında, herediter anjiyoödemi olan 37 çocuk ve adolesan (5 ila 17 yaş
arası), 124 akut anjiyoödem atağı için tedavi edilmiştir. Çocuklarda ve adolesanlarda advers
reaksiyonların sıklığı, türü ve şiddeti erişkinlerdekine benzer bulunmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; e-posta:
tufam@titck.gov.tr; tel: 0 800 314 00 08; faks: 0 312 218 35 99)
54.9. Doz aşımı ve tedavisi
Doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Herediter Anjiyoödem Tedavisinde Kullanılan İlaçlar
ATC Kodu: B06AC04
Plazma proteini C1INH, in vivo olarak kontakt ve kompleman sistemlerinin aktif hale
getirilmesinin esas düzenleyicisidir. Herediter anjiyoödem hastalarında, plazma proteini C1INH
açısından heterozigot bir eksiklik vardır. Bunun sonucu olarak bu hastalar, kontakt ve
kompleman sistemlerin kontrolsüz şekilde aktivasyonundan dolayı, enflamatuvar mediyatörlerin
oluşmasından muzdariptir ve bu da, klinik olarak akut anjiyoödem ataklarının ortaya çıkmasına
yol açar.
Konestat alfa, rekombinant insan kompleman bileşeni 1 (C1) esteraz inhibitörü (rhC1INH), insan
C1INH’ının analoğudur ve insan C1INH için kodlayıcı geni bulunduran transgenik tavşanların
sütünden elde edilmektedir. Rekombinant formun amino asit dizilimi endojen C1INH ile aynıdır.
C1INH kontakt ve kompleman sistemlerindeki pek çok proteaz üzerinde (hedef proteazlar)
inhibitör bir etki sergiler. rhC1INH’ın aşağıdaki hedef proteazlar üzerine etkisi in vitro olarak
değerlendirilmiştir: aktive C1s, kallikrein, faktör XIIa ve faktör XIa. İnhibisyon kinetiklerinin,
plazmadan elde edilmiş insan C1INH’ınkilerle gözlenenle karşılaştırılabilir olduğu bulunmuştur.
Kompleman bileşeni (protein) C4, aktive C1s için bir substrattır. HAE bulunan hastalarda
dolaşımdaki C4 düzeyleri düşüktür. Plazmadan-elde edilen C1INH için olduğu gibi
RUCONEST’in de C4 üzerine farmakodinamik etkileri, normal aralığın alt sınırı olan 0.7
U/ml’den yüksek düzeydeki bir C1INH aktivitesinde, doza-bağımlı bir şekilde, HAE hastalarında
kompleman homeostazını yeniden düzeltmektir. HAE hastalarında 50 U/kg dozunda
RUCONEST C1INH aktivite düzeyini yaklaşık olarak 2 saat için 0.7 U/ml’den daha yüksek bir
düzeye çıkarır (bakınız bölüm 5.2).
RUCONEST’in HAE bulunan erişkin ve adolesan hastalardaki akut anjiyoödem ataklarının
tedavisi için kullanıldığındaki etkililiği ve güvenliliği iki çift-kör randomize plasebo kontrollü ve
dört açık etiketli klinik çalışmada değerlendirilmiştir. Bu klinik çalışmalarda incelenmiş olan
dozlar hasta başına 2100 U tek bir flakon (18-40 U/kg’a karşılık gelir) ile 50 ve 100 U/kg
arasında değişmiştir. Akut anjiyoödem ataklarında bir tedavi olarak RUCONEST’in etkililiği,
semptomların rahatlamasına kadar geçen süre ile minimal semptomlara kadar geçen sürenin
belirgin şekilde daha kısa olmasıyla ve terapötik başarısızlıklardaki farklılıkla gösterilmiştir.
Randomize, kontrollü 2 çalışmada elde edilen sonuçlar (birincil ve ikincil bitim-noktaları)
aşağıdaki tabloda görülmektedir:
6Rahatlamanın Minimal semptomlara kadar
Çalışma Tedavi başlamasına kadar geçen süre (dakika)
geçen süre (dakika) medyan (%95 CI)
medyan (%95 CI)
C1-1205 100U/kg 68 (62, 132) 245 (125, 270)
RCT n=13 p= 0.001 p= 0.04
50U/kg 122 (72, 136) 247 (243, 484)
n=12 P< 0.001
Salin
258 (240, 720) 1101 (970, 1494)
n= 13
C1-1304 100U/kg 62 (40, 75) 480 (243, 723)
RCT n=16 p= 0.003 p= 0.005
Salin 508 (70, 720) 1440 (720, 2885)
n= 16
Açık etiketli çalışmaların sonuçları yukarıdaki bulgularla tutarlıdır ve anjiyoödem ataklarının
tedavisinde RUCONEST’in tekrar tekrar kullanılmasını desteklemektedir.
Randomize kontrollü çalışmalarda RUCONEST ile tedavi edilen 39/41 (%95) hasta 4 saat içinde
iyileşme başlangıcına kadar gereken süreye erişmiştir. Açık etiketli bir çalışmada, tek doz 50
U/kg ile tedavi edilen 146/151 (%97) atak, 4 saat içinde iyileşme başlangıcına kadar gereken
süreye erişmiştir. 17/168 (%10) atak için fazladan 50 U/kg doz uygulanmıştır.
Pediyatrik popülasyon
Çocuklar
HAE hastası 20 çocuk (5 ile 14 yaş arası) açık etiketli bir çalışmada, tek doz 50 U/kg ile tedavi
edilen 64/67 (%96) atak, 4 saat içinde iyileşme başlangıcına kadar gereken süreye erişmiştir. 3/73
(%4) kriz için fazladan 50 U/kg doz uygulanmıştır.
Adolesanlar
On ergen HAE hastası (13 ile 17 yaş arası) 27 akut anjiyoödem atağı için 50 U/kg ve 7 hasta (16
ile 17 yaş arası) 24 akut anjiyoödem atağı için 2100 U ile tedavi edilmiştir.
Çocuklarda ve adolesanlarda güvenlilik ve etkililik sonuçları erişkinlerdeki ile uyumludur.
5.2. Farmakokinetik özellikler
Genel Özellikler
Emilim:
rhC1INH intravenöz yoldan uygulanmalıdır.
Dağılım:
Dağılımla ilgili herhangi bir resmi çalışma gerçekleştirilmemiştir. Konestat alfanın dağılım
hacmi, plazma hacmine benzer şekilde yaklaşık 3 L’dir.
7Biyotransformasyon:
Hayvan verilerine göre, konestat alfa karaciğerde reseptör aracılı endositoz ve ardından tam
hidroliz/parçalanma yoluyla dolaşımdan temizlenir.
Asemptomatik HAE hastalarına RUCONEST (50 U/kg) uygulamasından sonra C değeri 1.36
max
U/ml bulunmuştur. Konestat alfa’nın eliminasyon yarı ömrü yaklaşık 2 saatti.
Eliminasyon:
Konestat alfa dolaşımdan, reseptörle yönetilen endositozun ardından tam hidroliz/degradasyon
(bozunma) ile karaciğer tarafından temizlendiği için atılma yoktur.
Hastalardaki karakteristik özellikler
Pediyatrik popülasyon
Çocuklar
50 U/kg'lık bir konestat alfa dozu aldıktan sonra, toplam 18/20 çocuğun dozdan sonraki 5. dakika
ve/veya 2-4. saatlarde normalin >%70'i (normal aralığın alt sınırı) olan fonksiyonel C1-INH
konsantrasyonları olmuştur. İlk atak için aritmetik ortalama fonksiyonel C1-INH C normalin
max
%123'ü (%62 ila %168 aralığında) ve AUC normalin %171'i (%95 ila %244 aralığı)
0-3
bulunmuştur.
Bir popülasyon PK modeli, 50 U/kg'lık bir dozun, 2 ila ≤13 yaşındaki çocukların %96.0'ında ve 2
ila <5 yaşındaki çocukların %90.5'inde normalin >%70'i olan fonksiyonel C1-INH
konsantrasyonlarına ulaşacağını göstermektedir.
5.3. Klinik öncesi güvenlilik verileri
Preklinik veri, aralarında sıçanlar, köpekler, tavşanlar ve sinomolgus maymunlarının bulunduğu
çeşitli hayvan türleri üzerinde yapılmış olan güvenlilik farmakolojisi, tekli-doz toksisite, iki
haftalık subkronik toksisite ve lokal tolerans çalışmalarına dayanan klinik-dışı veriler konestat
alfanın insanlarda kullanılmasında güvenlilikle ilgili herhangi bir sorun düşündürmemektedir.
Genotoksik ve karsinojenik potansiyelin bulunması beklenmemektedir.
Sıçan ve tavşanlardaki embriyofetal çalışmalar: Çiftleştirilmiş sıçanlara ve tavşanlara günlük tek
doz taşıyıcı (vehicle) veya 625 U/kg/konestat alfa uygulaması intravenöz yoldan verilmiştir.
Sıçanlarda yapılan çalışmada konestat alfa veya kontrol grubunda malforme fetüs
gözlenmemiştir. Bir tavşan embriyo toksitesi çalışmasında, fetal kalp damarı kusurlarının
insidansında, konestat alfa uygulanan hayvanlarda bir artış gözlenmiştir (tedavi grubunda 1.12,
tarihsel kontrollerde 0.03).
6. FARMASÖTİK ÖZELLİKLER
6.1. Yardımcı maddelerin listesi
- Sükroz
- Sodyum sitrat (E331)
- Sitrik asit (E330)
6.2. Geçimsizlikler
Geçimlilikle ilgili çalışmalar bulunmadığından, bu tıbbi ürün aynı enjeksiyonda diğer tıbbi
ürünlerle karıştırılmamalıdır.
86.3. Raf ömrü
36 ay
Sulandırılmış solüsyonlar:
Sulandırılmış ürün 5°C-25°C arasında saklamak koşulu ile derhal veya 8 saat içinde
kullanılmalıdır.
6.4. Saklamaya yönelik özel tedbirler
25°C’nin altında dondurmadan saklayınız.
Işıktan korumak için, orijinal ambalaj içinde saklayınız.
Sulandırılmış tıbbi ürünü saklama koşulları için bakınız bölüm 6.3.
6.5. Ambalajın niteliği ve içeriği
RUCONEST 25 ml’lik renksiz, Tip I cam flakon içinde sunulmuştur. Kapak silikonize bir
klorobütil lastik tıpa (silikonize klorobutil lastik) ve aluminyum ve renkli plastikten bir geçme
kapak mühürden (flip-off seal) oluşur.
Paketin boyutu: 1 karton kutuda 350 mg liyofilize toz içinde 2100 U rhC1INH içeren 1 flakon
bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Ürünlerin Kontrolü yönetmeliği’ ve
‘Ambalaj ve Ambalaj Atıklarının Kontrolü’ yönetmeliklerine uygun olarak imha edilmelidir.
Her bir flakon RUCONEST yalnızca tek bir kullanım içindir.
Solüsyonları sulandırmak, birleştirmek ve karıştırmak için aseptik bir teknik kullanılmalıdır.
Sulandırma
Her bir flakon RUCONEST’i (2100 U) 14 ml enjeksiyonluk su ile sulandırınız. Toz üzerine ani
ve sert etkiyi önlemek için enjeksiyonluk steril suyu yavaşça ekleyiniz ve solüsyonun
köpürmesini önlemek için nazikçe karıştırınız. Sulandırılmış solüsyon, 150 U/ml rhC1INH içerir
ve berrak, renksiz bir solüsyon şeklinde görünür.
Her bir flakondaki sulandırılmış solüsyonu, parçacık içerip içermediği ya da berraklık açısından
gözle inceleyiniz. İçinde parçacıklar bulunan ya da tamamen berrak olmayan solüsyonu
kullanmayınız. Tıbbi ürün hemen kullanılmalıdır (bölüm 6.3’e bakınız).
İmha işlemi için özel bir gereklilik yoktur.
7. RUHSAT SAHİBİ
TRPHARM İlaç Sanayi Ticaret A.Ş.
Büyükdere Cad. Kanyon Ofis Bloğu. No:185 K:14
34394 Levent-Şişli/İSTANBUL
Tel: 0 212 386 31 52
Faks: 0 212 355 13 80
98. RUHSAT NUMARASI
2021/426
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.11.2021
Ruhsat yenileme tarihi: -
10. KÜB’ÜN YENİLENME TARİHİ
10