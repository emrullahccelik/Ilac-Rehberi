1/9 KULLANMA TALİMATI  
 
CERAZETTE 75 mcg film kaplı tablet  
Ağız yoluyla alınır.  
 
• Etkin madde:  
 Her bir film kaplı tablet, 75 mikrogram desogestrel içerir.  
 • Yardımcı maddeler:   
Susuz kolloidal  silica,  all rac-alfa-tokoferol, laktoz monohidrat  (sığırlardan elde edilir) , 
mısır nişa stası, povidon, stearik asit, hipromelloz, makrogol 400, talk, titanyum dioksit 
(E171) . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. CERAZETTE  nedir ve ne için kullanılır?  
2. CERAZETTE  kullanmadan önce dikkat edilmesi gerekenler  
3. CERAZETTE  nasıl kullanılır?  
4. Olası yan etkiler nelerdir? 
5. CERAZETTE’ nin saklanması  
Başlıkları yer almaktadır.  1. CERAZETTE
  nedir ve ne için kullanılır?  
CERAZETTE gebeliğin önlenmesi amacıyla kullanılır.  
 
CERAZETTE kadın cinsiyet hormonunun bir tipinin (progestogen olan desogestrel) küçük bir 
miktarını içerir.  Bu sebeple CERAZETTE  ‘ ‘sadece progestogen hapı’’  (SPH) olarak 
tanımlanır. Kombine hapların aksine SPH, progestogene ilave olarak östrojen hormonu 
içermez.   
SPH'lerin çoğu esas olarak, sperm hücrelerinin rahime girmesini önleyerek etki gösterir ancak 
yumurta hücresinin olgunlaşmasını her zaman önlemezler ; bu, kombine tabletlerin temel 
etkisidir.   
 
CERAZETTE, çoğu zaman yumurta hücresinin olgunlaşmasını önlemeye yetecek kadar yüksek 
bir doza sahip olmakla diğer  SPH’lerden  farklıdır. Buna bağlı olarak, CERAZETTE’in gebeliği 
engelleyici etkisi yüksektir.  
 CERAZETTE östrojen leri tolere edemeyen  kadınlarda kullanılabilir. Bebeklerini emzirmekte 
olan kadınlar tarafından dikkatle kullanılmalıdır. CERAZETTE kullanımı sırasında 
kanamalarınız düzensizleşebilir ya da hiç kanama olmayabilir.  2/9 CERAZETTE, 28 adet film kaplı tablet içeren blister ambalajlarda takdim edilmektedir.  
CERAZETTE, beyaz, yuvarlak, bikonveks (iki yüzü de dışa doğru bombeli) ve 5 mm çapında  
tabletler şeklinde üretilmektedir . Tabletlerin bir yüzünde KV ve alt kısmında 2 kodlaması, diğer 
yüzünde ise ORGANON * yazısı bulunur. 
 
2.  CERAZETTE  kullanmadan önce dikkat edilmesi gerekenler  
Tüm diğer hormonal doğum kontrol hapları gibi CERAZETTE de, HIV (AIDS) ve diğer cinsel 
yolla bulaşan hastalıklara karşı koruyucu değildir.  CERAZETTE’i aşağıdaki durumlarda KULLANMAYINIZ:  
Eğer;  
• CERAZETTE içindeki desogestrele veya yardımcı ma ddelerden herhangi birine karşı 
alerjik (aşırı duyarlı) iseniz; bu maddeler kullanma talimatının başında verilmektedir. 
• Trombozunuz varsa . Tromboz bir kan damarında [ örn., bacaklarda (derin ven trombozu) 
veya akciğerlerde (pulmoner embolizm) ] bir kan pıhtısının oluşmasıdır . 
• Şu anda sarılık (cildin sararması) veya ciddi karaciğer hastalığınız varsa veya geçmişte geçirdiyseniz ve karaciğer fonksiyonunuz halen normal değilse . 
• Cinsiyet steroidlerine (östrojen gibi) duyarlı bir kanseriniz varsa veya böyle bir kanser e dair 
şüphe varsa (meme kanserinin belirli tipleri).  
• Henüz tanısı konulmamış vajinal kanama nız varsa.  
• Hamile iseniz veya hamile olabileceğinizden kuşkulanıyorsanız;  
 Bu durumlardan herhangi biri sizin için geçerliyse, CERAZETTE kullanmaya başlamadan önce doktorunuza söyleyiniz. Doktorunuz, size hormonal olmayan bir doğum kontrol yöntemi kullanmanızı tavsiye edebilir.  Bu dur umlardan herhangi biri CERAZETTE kullanırken ilk kez ortaya çıkarsa hemen 
doktorunuza başvurunuz.  
 CERAZETTE’i aşağıdaki durumlarda DİKKATLİ KULLANINIZ:  
Eğer  aşağıdakilerden herhangi biri sizin için geçerliyse CERAZETTE’e başlamadan önce 
doktorunuza bildiriniz ; 
• Meme kanseri geçirdiyseniz;  
• Karaciğer kanseri varsa; çünkü CERAZETTE’ in olası bir etkisi göz ardı edilemez;  
• Önceden tromboz ( kan damarında pıhtı oluşum u) geçirdiyseniz;  
• Diyabet (şeker) hastası ysanız ; 
• Sara (epilepsi) hastasıysanız (Diğer ilaçlar ile birlikte kullanım bölümüne bakınız);  
• Tüberküloz (verem) hastasıysanız (Diğer ilaçlar ile birlikte kullanım bölümüne bakınız).  
• Kan basıncınız yüksek ise;  
• Gebelik maskesi geçirdiyseniz (gebelik sırasında, özellikle yüzde olmak üzere ciltte sarı -
kahverengi lekelerin oluşması); bu durumda  CERAZETTE
 kullanırken güneşe maruz 
kalmaktan veya ultraviyole ışınlarından kaçınmalısınız . 
 CERAZETTE bu durumlardan herhangi birinin varlığında kullanılırsa, yakın gözetim altında tutulmanız gerekebilir. Doktorunuz ne yapılacağını size açıklayacaktır . 
 Bu uyarılar geçmişteki herhangi bir dönemde dahi olsa sizin için geçerli ise lütfen doktorunuza danışın.  3/9 Düzenli sağlık kont rolü 
CERAZETTE kullanırken, doktorunuz düzenli sağlık kontrolleri için gelmenizi isteyecektir. 
Genel olarak, bu kontrollerin sıklığı ve içeriği sizin kişisel durumunuza bağlı olacaktır . 
 
Aşağıdakilerden herhangi birinin ortaya çıkması durumunda en kısa zamanda doktorunuza 
başvurunuz:  
Eğer;  
• Bacaklarınızda şiddetli ağrı ya da şişme, göğsünüzde açıklanamayan ağrılar, nefes 
alamama, olağan dışı öksürük, özellikle de öksürükte kan ortaya çıkarsa ( tromboz  
olasılığının işaretleri)  
• Ani ve şiddetli karın ağrısı ya da sarılık  gelişirse (cildinizde ve gözlerinizin beyaz 
kısmında sararma ya da idrar renginizde koyulaşma olduğunu fark edebilirsiniz; bunlar karaciğer problemlerinin belirtileri olabilir);  
• Göğüslerinizde bir yumru/şişlik hissederseniz ( meme kanseri  olasılığının işaretleri);  
• Karnınızın alt tarafında veya mide bölgenizde ani ya da şiddetli bir ağrı olursa ( dış gebelik  
olasılığının işaretleri; bu durum rahmin dışında bir gebelik gelişmesidir);  
• Uzun süre hareketsi z yatmanızı gerektirecek bir durum olursa ya da ameliyat 
geçirecekseniz (en az dört hafta öncesinden doktorunuza başvurunuz);  
• Olağan dışı, ağır bir vajinal kanamanız olursa;  
• Hamile olduğunuzdan kuşkulanıyorsanız.  
 Meme Kanseri:  
CERAZETTE’in meme kanseri riskinde farklılığa neden olup olmadığı bilinmemektedir. Göğüslerinizi düzenli olarak kontrol etmeniz önemlidir; eğer herhangi bir yumru/şişlik 
hissederseniz en yakın zamanda doktorunuza başvurunuz.  
 Meme kanserinin, kombine doğum kontrol hapı kullanan kadınlarda, bu hapları kullanmayan aynı yaştaki kadınlara kıyasla biraz daha sık olduğu bulunmuştur. Kadın hap almayı bıraktığında, bu risk aşamalı olarak azalmakta, ve böylece hapın kesilmesinden 10 yıl  sonra, 
hiç hap kullanmamış kadınlardaki ile eşitlenmektedir.   Meme kanseri 40 yaşın altında enderdir, ama kadın yaşlandıkça risk de artmaktadır. Bu nedenle, kadının hap almayı sürdürdüğü yaş ne kadar ileri ise, tanısı konulan ek meme kanseri sayısı da artar. Hapı ne kadar süreyle kullandığı daha az önem taşır. 
 Kombine hapı 5 yıla kadar süreyle kullanan ama 20 yaşında bırakan her 10 000 kadında, hapı bıraktıktan sonraki 10 yıl içinde, bu yaş grubunda normalde tanısı konulan 4 meme kanser olgusuna ek olara k, 1’den daha az meme kanseri tanısı olacaktır. Benzer şekilde 5 yıla kadar 
süreyle kullanan ama 30 yaşında bırakan her 10 000 kadında, normalde tanısı konulan 44 kanser olgusuna ek olarak, 5 olguya daha tanı konulacaktır. 5 yıl süreyle kullanan ama 40 yaş ında 
bırakan her 10 000 kadında, normalde tanısı konulan 160 olguya ek olarak, 20 olgu daha olacaktır.  
 CERAZETTE gibi sadece progestogen haplarını kullananlardaki meme kanseri riskinin, kombine hap kullanan kadınlardakine benzer olduğuna inanılmaktadır, a ma veriler daha az 
kesindir.  Kombine hap kullanan kadınlarda bulunan meme kanserlerinin, hap kullanmayan kadınlarda bulunanlara göre, vücuda daha az yayılmış durumda olduğu görünmektedir.  4/9 Meme kanseri riskindeki farklılığa hapın neden olup olmadığı bilinmemektedir. Bu kadınların 
daha sık muayene edilmiş olmaları, ve böylelikle meme kanserinin farkına daha erken bir 
zamanda varılmış olması mümkündür. 
 Damar içinde pıhtılaşma (tromboz):  
Eğer bir tromboz olayının olası belirtilerini fark  ederseniz, derhal doktorunuza görününüz (aynı 
zamanda “Doktorunuza ne zaman başvurmalısınız?” bölümüne de bakınız).  
 Trombozun anlamı, damarı tıkayabilecek bir kan pıhtısı oluşmasıdır. Tromboz bazen 
bacaklarda, dokunun derinlerinde bulunan toplardamarlar içinde oluşur (derin ven trombozu). 
Eğer bu pıhtı içinde oluştuğu toplardamardan kopup dolaşıma girerse  (embolizm olarak bilinir) , 
akciğerd eki atardamarlara ulaşarak tıkayabilir ve “pulmoner embolizm” denilen tabloya yol 
açabilir. Pulmoner e mbolizm göğüs ağrısı, nefessiz kalma, kolaps (yığılma) veya ölüme neden 
olabilir.   
 Derin ven trombozu ender ortaya çıkan bir durumdur. Hap alınsa da alınmasa da gelişebilir. 
Aynı zamanda hamile kaldığınızda da oluşabilir.   
Bu risk, hap kullanıcılarında, kullanmayanlara göre daha yüksektir. CERAZETTE
 gibi sadece 
proge stogen haplarındaki riskin, aynı  zamanda östrojen de içeren kombine hapları 
kullananlardakinden daha düşük olduğuna inanılmaktadır. 
 Psikolojik bozukluklar  
CERAZETTE de dahil  olmak üzere hormonal doğum kontrol hapı  kullanan bazı kadınlar da 
depresyon veya depresif ruh hali  görüldüğü bildir ilmiştir. Depresyon ciddi olabilir ve bazen 
intihar eğilimli düşüncelere yol açabilir. Ruh hali değişiklikleri ve depresif belirtiler 
yaşıyor sanız, daha fazla tıbbi yardım  için mümkün olan en kısa sürede doktorunuza başvurunuz . 
 CERAZETTE’in yiyecek ve içecek ile kullanılması:  
Tabletler yeterli miktarda su ile yutulmalıdır.  
 Hamilelik  
İlacı kullanm adan önce doktorunuza veya eczacınıza danışınız.  
 Hamileyseniz veya hamile olabileceğinizi düşünüyor sanız  CERAZETTE’i kullanmayınız. 
 
Tedaviniz  sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanm adan önce doktorunuza veya eczacınıza danışınız.  
 CERAZETTE
 emzirme döneminde kullanılabilir . CERAZETTE anne sütünün üretimini ya da 
niteliğini  etkilemez. Ancak CERAZETTE’in etkin maddesi süte küçük miktarlarda geçebilir.   Anneleri CERAZETTE kullanırken 7 ay süreyle emzirilen çocukların sağlığı bu çocuklar 2.5 yaşına gelinceye kadar incelenmiştir . Çocukların büyüme  ve gelişimi üzerinde hiçbir etki 
gözlenmemiştir.  
 Bebeğinizi emziriyor ve CERAZETTE kullanmak istiyorsanız lütfen doktorunuzla görüşünüz.  5/9  
Araç ve makine kullanımı  
CERAZETTE’in araç veya makine kullanma becerisi üzerinde bilinen hiçbir etkisi yoktur.  CERAZETTE’ in içeriğinde bulunan bazı yardımcı maddeler hakkında önemli bilgiler  
CERAZETTE laktoz ( süt şekeri) içermektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse, bu tıbbi ürünü almadan önce doktorunuzla 
temasa geçiniz.  
 
Diğer ilaçlar ile birlikte kullanımı  
Herhangi bir başka ilaç ya da bitkisel ürün alıyorsanız, veya son zamanlarda aldınız ise, 
doktorunuza ya da eczacınıza söyleyiniz. Ayrıca başka bir ilacı reçete eden diğer  bir doktora 
veya diş hekimine  de (veya eczacınıza ) CERAZETTE aldığınız ı söyleyiniz . Doktorunuz, e k 
kontraseptif önlemler almanız gerekip gerekmediği ni (örn. prezervatifler) ve eğer  gerekiyorsa , 
ihtiyacınız olan başka bir ilacı kullanı p kullanmayacağınızı veya ne kadar süreyle kullanmanız 
gerektiğini size söyleyebilir. 
 
Bazı ilaçlar:  
- CERAZETTE'in kan seviyeleri üzeri nde etkili olabilir.  
- Hamileliği önlemede CERAZETTE’i daha az etkili hale  getirebilir.  
- Beklenmeyen kanamalara neden olabilir. 
 Bunlar, aşağıda belirtilenlerin tedavisinde kullanılan ilaçları içerir:  
• Sara (epilepsi) (örn. primidon, fenitoin, karbamazepin, okskarbazepin, felbamat , topiramat  
ve fenobarbital) ; 
• Tüberküloz (ver em) (örn. rifampisin , rifabutin) ; 
• HIV enfeks iyonu (örn. ritonavir , nelfinavir, nevirapin, efavirenz );  
• Hepatit C virüsü enfeksiyonu (örn. boceprevir, telaprevir);  
• veya diğer enfeksiyon hastalıkları (örn. griseofulvin) ; 
• Akciğer kan damarlarında yüksek kan basıncı (bosentan);  
• Ruhsal çöküntü (depresyon) (örn. St. John’s Wort  bitkisel ilacı (sarı kantaron otu)) ; 
• Bazı bakteriyel enfeksiyonlar (örn. klaritromisin, eritromisin); 
•    Mantar enfeksiyonları (örn . ketokonazol, itrakonazol, flukonazol);  
• Yüksek kan basıncı (hipertansiyon), anjina veya bazı kalp ritmi bozuklukları (örn . 
diltiazem) . 
 
CERAZETTE’ i daha az etkili yapabilecek ilaçlar veya bitkisel  ürünler kullanıyorsanız, bir 
bariyer doğum kontrol  yöntem i de kullanılmalıdır. Başka bir ilacın CERAZETTE üzerindeki  
etkisi, ilacı kestikten sonra 28 güne kadar sürebil eceğinden dolayı, bu süre boyunca ek bir 
bariyer doğum kontrol yönteminin kullanılması gerekir. Doktorunuz ek doğum kontrol 
önlemleri almanız a gerek  olup olmadığını ve gerekiyorsa bu tedbirleri ne kadar süre 
uygulayacağınızı size  söyleye cektir.  
 CERAZETTE diğer ilaçların etki gösterme şeklini de değiştirebilir ve etkide artışa (örn., 
siklosporin içeren ilaçlar) veya azalmaya (örn. lamotrijin) neden olabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise, lütfen doktorunuza veya eczacınıza bunlar hakkında bilgi veriniz. 
 
3.  CERAZETTE
  nasıl kullanılır?  6/9 Uygun kullanım ve doz/uygulama sıklığı için talimatlar:  
CERAZETTE paketi 28 tablet içerir  (4 hafta için yeterli miktar) .  
• Blister şeridinin ön yüzünde tabletlerin arasında ok işaretleri vardır. Arka yüzde ise, haftanın 
günleri basılıdır. Her gün bir tablete karşılık gelir.  
• Yeni bir CERAZETTE  blisterine başladığınızda, üst sıradan bir tablet alınız. Herhangi başka 
bir yerdeki tablet ile başlamayınız. Örneğin eğer Çarşamba günü başlıyorsanız, en üst 
sıradaki arkasında ÇRŞ  yazan tablet ile başlayınız.  
• Sonraki her gün, ok işaretleri doğrultusunda ilerleyerek paket bitinceye kadar  her gün bir 
tablet alınız. Blister şeridinin arka yüzüne bakarak, herh angi bir gün tabletinizi alıp 
almadığınızı kolayca anlayabilirsiniz. 
 Uygulama yolu ve metodu:  
Tabletlerinizi her gün, günün aynı saatinde almaya özen gösteriniz. Tableti bütün olarak, yeterince su ile yutunuz. CERAZETTE
  kullanırken kanama görülebilir  (bkz. Bölüm 4 ‘Olası 
yan etkiler nelerdir?’) , ancak tabletlerinizi normalde olduğu gibi almaya devam etmelisiniz. Bir 
blister şeridi bittiğinde, sonraki gün yeni bir blister şeridine başlayınız; yani ara vermeyiniz ya 
da adet görmek için beklemeyiniz.  
 
İlk CERAZETTE  kutusuna başlama  
• Halen hormonal doğum kontrol yöntemi kullanmıyorsanız veya önceki ayda 
kullanmadıysanız:  
Adet döneminizin başlamasını bekleyiniz. Adet kanamanızın birinci gününde ilk CERAZETTE  
tabletinizi alınız. Bu durumda ek başka bir doğum kontrol yöntemi uygulamanız gerekmez.  
CERAZETTE  kullanmaya adetinizin  2 – 5. günleri arasında  başlarsanız, tablet alınan ilk 7 gün 
süresinde ek bir doğum kontrol yöntemi kullanmalısınız.  
• Kombine doğum kontrol hapı, vajinal halka ya da deri bandından geçiş yapılması  
Tablet, halka veya bant kullanmadığınız dönem yoksa:  
− CERAZETTE kullanmaya, ö nceden kullandığınız hap paketinin son tabletini aldıktan 
sonraki gün veya vajinal halka ya da bantın çıkarıldığı gün başlayınız  (bu; tablet, halka veya 
bantsız dönem  olmadığı anlamına gelir) .   
− Eğer önceden kullandığınız doğum kontrol hapı paketinde, etkin madde içermeyen tabletler 
(plasebo) da bulunuyorsa, CERAZETTE’e etkin madde içeren son tableti aldıktan sonraki 
gün başlayabilirsiniz . Eğer hangi tablet  olduğundan emin değilseniz, doktor ya da eczacınıza 
sorunuz.  
− Eğer bu talimatları yerine getirirseniz, ek doğum kontrol önlemi almanız gerekli değildir.  
 Tablet, halka veya bant kullanmadığınız dönem varsa : 
− CERAZETTE
  kullanmaya aynı zamanda, en geç, olağan tabletsiz, bantsız, halkasız dönemi, 
ya da önceki kombine hapın etkisiz tablet aralığını izleyen günde de başlayabilirsiniz . Bu 
şekilde kullanırsanız, tablet aldığınız ilk 7 gün süresinde ek bir bariyer yöntemi  
kullandığınızdan emin olunuz . 
 
• Başka bir sadece progestogen hapından geçiş yapılması:  
Herhangi bir gün bunu kullanmayı bırakabilir ve CERAZETTE kullanmaya başlayabilirsiniz. 
Ek bir önlem gerekli değildir. 
 
• Enjeksiyon, implant, ya da hormonal rahim içi araçtan geçiş yapılması:  
CERAZETTE kullanmaya bir sonraki enjeksiyonun yapılacağı gün, veya implantın ya da rahim 
içi aracın çıkarıldığı gün başlayabilirsiniz. Ek bir önlem gerekli değildir.  7/9  
• Çocuk doğurduktan sonra:  
Bebeğiniz doğduktan sonraki 21 ile 28. günlerde  CERAZETTE kullanmaya başlayabilirsiniz.  
Eğer daha sonra başlarsanız, tablet almaya başladıktan sonraki ilk 7 gün boyunca, ek olarak bir 
bariyer yöntemi kullanmalısınız. Ancak halen cinsel ilişki gerçekleşmiş durumdaysa, CERAZETTE
  kullanmaya başlamadan ö nce gebe olmadığınız belirlenmelidir.  Emziren 
kadınlar hakkında ilave bilgi Bölüm 2 ‘Emzirme’ başlığı altında verilmektedir . Doktorunuz da 
size bilgi verebilir.  
 
• Düşük veya kürtajdan sonra:  
Doktorunuz sizi  bilgilendirecektir . 
 
Eğer kusarsanız veya tıbbi kömür kullanırsanız : 
CERAZETTE tableti aldıktan sonraki 3 -4 saat içinde kusarsanız, ya da tıbbi kömür 
kullanırsanız veya şiddetli ishal olursanız, tabletin içindeki etkin maddenin emilimi tam 
olmayabilir. Böyle bir durumda, unutulan tabletler bölümündeki tavsiyeler geçerli olacaktır.  
 
Değişik yaş grupları:  
Çocuklarda ve ergenlerde kullanımı:  
18 yaşın altındaki ergenlerde etkililiği ve güvenliliğiyle ilgili klinik veri bulunmamaktadır.  
 Eğer CERAZETTE’in etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla CERAZETTE
  kullandıysanız:  
Çok sayıda CERAZETTE tablet kullanımı sonrasında sağlığa zararlı etkiler olduğu hakkında 
bir rapor bulunmamaktadır. Ortaya çıkabilecek belirtiler, bulantı, kusma ve genç kızlarda 
vajina dan hafif kanamadır. Daha fazla bilgi için doktorunuza danışınız.  
 CERAZETTE’den kullanmanız  gerekenden fazlasını kullanmışsanız, bir doktor veya eczacı ile 
konuşunuz.  CERAZETTE
 kullanmayı unutursanız:  
Eğer tablet almayı unuttuğunuz süre 12 saatten kısa ise , unutulan tableti hatırlar hatırlamaz 
yutunuz, ve sonraki tableti olağan zamanında alınız . CERAZETTE halen doğum kontrolü 
sağlayacaktır.  
 Eğer tablet almayı unuttuğunuz süre 12 saatten uzun ise , hamileliğe karşı korumanız tam 
olmayabilir . Arka arkaya unuttuğunuz tablet sayısı ne kadar fazla ise, hamile kalma riskiniz o 
kadar yüksektir. Unutulan en son tableti hatırlar hatırlamaz yutunuz ve sonraki tabletleri olağan 
zamanında alınız. Bunun sonucunda bir günde iki tablet almanız gerekebilir . Bu zararlı değildir 
(birden fazla tableti almayı unuttuysanız, daha önce unutulanları da almak zorunda değilsiniz). Tabletlerinizi normal şeklinde alınız ancak sonraki 7 gün boyunca kondom gibi ilave bir doğum 
kontrol yöntemi  kullanmalısınız . Eğer tablet alımınız 12 saatten fazla geciktiyse ve cinsel ilişki 
söz konusu ise  acil doğum kontrol yöntemi kullanmanız güvenlidir; eczacınıza veya 
doktorunuza danışınız. Eğer ilacı kullanmaya başladığınız ilk haftada bir veya daha fazla tablet 
almayı unuttuysanız ve unutma olayından önceki haftada cinsel ilişki söz konusu ise, hamile 
olabilirsiniz . Bu durumda doktorunuza danışınız. 
CERAZETTE ile tedavi sonlandırıldığında oluşabilecek etkiler  8/9 CERAZETTE kullanmayı diledi ğiniz zaman sonlandırabilirsiniz. Bıraktığınız günden itibaren 
hamileliğe karşı korunmuyor olacaksınız.  
 
Bu ilacın kullanımıyla ilgili başka sorularınız olursa, doktorunuza sorunuz.  
4. Olası yan etkiler nelerdir? 
Tüm ilaçlar gibi, CERAZETTE  yan etkiler e sebep  olabilir , ancak bunlar herkeste görülmez . 
 Özellikle ciddi veya sürekli her hangi bir yan etki fark ederseniz doktorunuza söyleyiniz. 
 
Doğum kontrol haplarının kullanımıyla ilişkili ciddi istenmeyen etkiler, Bölüm 2. 
CERAZETTE
 kullanmadan önce dikkat edilmesi gerekenler başlığı altında verilmiştir. ‘Meme 
kanseri’ ve ‘Tromboz’ ile ilgili b ilgilenmek için lütfen bu bölümü okuyunuz ve sizin 
durumunuza uyan bir konu varsa, doktorunuza başvurunuz.  
 Nefes alma veya yutkunma zorluğuna neden olabilen yüzde, dudaklarda, dil ve/veya boğazda 
şişlik (anjiyoödem ve/veya anafilaksi) içeren alerjik reaksiyonlar (aşırı duyarlılık) yaşadıysanız derhal doktorunuza başvurmalısınız.   CERAZETTE kullanımı sırasında vajinal kanama lar düzensiz aralıklarla görülebilir. Bunlar 
ped kullanmayı bile gerektirmeyecek kadar çok az miktarda kanama olabilir veya fazla kanamanın olmadığı bir menstrüasyona (adet görme) benzeyebilir ve hijyenik korunma 
gerekebi lir. Fakat  hiç kanama yaşamama olasılığı da vardır. Düzensiz kanamalar 
CERAZETTE'in işe yaramadığına dair bir işaret değildir.  Genel olarak, herhangi bir şey 
yapmanız gerekmez, sadece CERAZETTE  almaya devam edin . Ancak eğer kanama şiddetliyse 
veya uzun sürerse doktorunuza danışınız.  
 Yan etkiler aşağıdaki kategorilerde gösterildiği şekilde tanımlanmıştır:  
Çok yaygın : 10 hastanın en az 1'inde görülebilir.  
Yaygın : 10 hastanın birinden az, fakat 100 hastanın birinden fazla görülebilir. Yaygın olmayan : 100 hastanın birinden az, fakat 1000 hastanın birinden fazla görülebilir.  
Seyrek : 1.000 hastanın birinden az , fakat 10.000 hastanın birinden fazla görülebilir . 
Çok seyrek : 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor. 
 Yaygın:  
• Duygu durum değişikliği, depresif ruh hali, cinsel istekte (libido) azalma,  
• Baş ağrısı,  
• Bulantı,  
• Akne,  
• Meme ağrısı, düzensiz adet kanamaları, ya da hiç kanama olmayışı, 
• Kilo artışı 
 Yaygın olmayan:  
• Vajinal enfeksiyon,  
• Kontakt lens kullanımında güçlük,  
• Kusma,  
• Saç dökülmesi  
• Ağrılı adet dönemleri, yumurtalık kist i, 9/9 • Yorgunluk 
 
Seyrek:  
• Döküntü, kurdeşen, deride ağrılı mavi -kırmızı renkte şişlikler (eritema nodozum)  
(bunlar cilt hastalığıdır)  
 
Bilinmiyor:  
• Alerjik reaksiyon  
 Bunların dışında, meme akıntısı veya salgısı  da görülebilir. 
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmaokovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta  olduğunuz ilacın 
güvenliliği hakkında da ha fazla bilgi edinilmesine katkı sağlamış olacaksınız. 
 5. CERAZETTE’in saklanması  
CERAZETTE’ i çocukların göremeyeceği, erişemeyeceği yerlerde ve ambalajında saklayınız. 
 CERAZETTE  30
oC'nin altındaki oda sıcaklığında saklanmalıdır.  
 Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra CERAZETTE’i kullanmayınız.  
 Eğer üründe ve/veya ambalajında bozukl uklar fark ederseniz CERAZETTE’ i  kullanmayınız.  
 
Son kullanma tarihi geçmiş veya kullanılmayan ilaçları çöpe a tmayınız! Çevre ve Şehircilik 
Bakanlığınca belirlenen toplama sistemine veriniz.  
 Ruhsat Sahibi:  
Organon Turkey İlaçları Ltd. Şti. Şişli- İstanbul   
 Üretim Y eri: 
N.V. Organon, Oss  - Hollanda  
 Bu kullanma talimatı 15/ 04/2022 tarihinde onaylanmıştır.   