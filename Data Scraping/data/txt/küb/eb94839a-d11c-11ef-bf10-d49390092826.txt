KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
• LEXUR da dahil olmak üzere florokinolonlar aşağıdaki gibi sakatlığa yol açan ve geri
dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda LEXUR kullanımı derhal
bırakılmalı ve florokinolon kullanımından kaçınılmalıdır.
• LEXUR da dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda LEXUR
kullanımından kaçınılmalıdır.
• LEXUR’un dahil olduğu florokinolon grubu ilaçların ciddi advers reaksiyonlarda
ilişkili olduğu bilindiğinden aşağıdaki reaksiyonlarda başka alternatif yoksa kullanılabilir.
o Akut bakteriyel sinüzit
o Komplike olmayan üriner enfeksiyon
o Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
LEXUR 750 mg film tablet
2. KALİTATİF VE KANTİTATİF BİLEŞİM
Etkin madde:
Levofloksasin hemihidrat ........... 768.69 mg (750 mg levofloksasin’e eşdeğer)
Yardımcı maddeler:
Yardımcı maddeler için 6.1e bakınız.
3. FARMASÖTİK FORM
Film kaplı tablet
Beyaz renkli oblong tablet
4. KLİNİK ÖZELLİKLER
4.1. Terapötik endikasyonlar
Akut bakteriyel sinüzit ve kronik bronşitin akut bakteriyel alevlenmesi ve komplike
olmayan üriner enfeksiyonlarda alternatif tedavi seçeneklerinin varlığında ciddi yan etki
riski nedeniyle kullanılmamalıdır. Buna ilave olarak üriner enfeksiyonlarda
antibiyogramla duyarlık kanıtlanması gerekmektedir.
1 / 16LEXUR, duyarlı mikroorganizmaların etken olduğu, aşağıda belirtilen erişkinlerdeki
enfeksiyonların tedavisinde endikedir.
 Toplumdan edinilmiş pnömoni:
 Hastane kaynaklı (nozokomiyal) pnömoni:
 Komplike ve komplike olmayan deri ve yumuşak doku enfeksiyonları
 Kronik bronşitin akut alevlenmesi:
 Akut bakteriyel sinüzit:
 Komplike ve komplike olmayan üriner sistem enfeksiyonları:
 Kronik bakteriyel prostatit:
 Akut piyelonefrit:
 İnhale şarbon (maruz kalma sonrası):
4.2. Pozoloji ve uygulama şekli
Pozoloji / uygulama sıklığı ve süresi
LEXUR günde tek doz olarak önerilmektedir. Dozaj, enfeksiyonun tipine, şiddetine ve etken
patojenin duyarlılığına bağlı olarak ayarlanır.
LEXUR’un aşağıda belirtilen dozlarda uygulanması önerilir:
(Böbrek fonksiyonları normal (kreatin klerensi ≥ 50 ml/dakika) olan hastalarda dozaj)
Günlük dozaj
Endikasyon Tedavi süresi
(enfeksiyonun şiddetine göre)
Toplumdan edinilmiş pnömoni Günde tek doz 500 mg 7 – 14 gün
Günde tek doz 750 mg 5 gün
Nozokomiyal (hastane kaynaklı) pnömoni Günde tek doz 750 mg 7 – 14 gün
Kronik bronşitin akut alevlenmesi Günde tek doz 500 mg 7-10 gün
Akut bakteriyel sinüzit Günde tek doz 500 mg 10 – 14 gün
Günde tek doz 750 mg 5 gün
Komplike olmayan üriner sistem Günde tek doz 250 mg 3 gün
enfeksiyonları
Komplike üriner sistem enfeksiyonları Günde tek doz 250 mg 10 gün
Günde tek doz 750 mg 5 gün
Kronik bakteriyel prostatit Günde tek doz 500 mg 28 gün
Akut piyelonefrit Günde tek doz 250 mg 10 gün
Günde tek doz 750 mg 5 gün
Komplike olmayan deri ve yumuşak doku Günde tek doz 500 mg 7 – 10 gün
enfeksiyonları
Komplike deri ve yumuşak doku Günde tek doz 750 mg 7 – 14 gün
enfeksiyonları
İnhale şarbon (maruz kalma sonrası), Günde tek doz 500 mg 60 gün
yetişkinlerde
2 / 16Uygulama şekli:
Ağız yolundan alınır.
LEXUR çiğnenmeden, yeterli miktarda sıvı ile alınmalıdır. Doz ayarlaması için, gereğinde tabletler
bölünebilir. Tabletler yemek sırasında veya yemek aralarında alınabilir.
LEXUR, magnezyum veya alüminyum veya demir tuzları veya çinko tuzları içeren antasitler
veya didanozin (sadece alüminyum ya da magnezyum içeren tamponlayıcı ajanlar içeren
didanozin formülasyonları) ve sukralfatın uygulamasından en az iki saat önce veya sonra
alınmalıdır. (Bkz. Bölüm 4.5)
Özel popülasyonlara ilişkin ek bilgiler
Böbrek yetmezliği:
Böbrek yetmezliği (kreatin klerensi < 50 ml/dakika) olan hastalarda dozaj
Normal renal Kreatinin klerensi Kreatinin klerensi Hemodializ veya
fonksiyonda 24 20 – 49 mL/dakika 10 – 19 mL/dakika kronik ambulatuvar
saatte bir önerilen peritoneal diyaliz
doz
750 mg 48 saatte bir 750 mg Başlangıç dozu 750 Başlangıç dozu 750
mg, sonra her 48 saatte mg, sonra her 48
bir 500 mg saatte bir 500 mg
500 mg Başlangıç dozu 500 Başlangıç dozu 500 Başlangıç dozu 500
mg, sonra her 24 mg, sonra her 48 saatte mg, sonra her 48
saatte bir 250 mg bir 250 mg saatte bir 250 mg
250 mg Doz ayarlaması Her 48 saatte bir 250 Doz ayarlaması ile
gerekmez mg. ilgili bilgi yoktur.
Komplike olmayan
üriner sistem
enfeksiyonunda doz
ayarlaması gerekmez.
Karaciğer yetmezliği:
LEXUR karaciğerde çok düşük miktarlarda metabolize olur ve esas olarak böbrekler yoluyla
vücuttan atılır. Bu nedenle karaciğer yetmezliğinde dozaj ayarlamasına gerek yoktur.
Pediatrik popülasyon:
LEXUR pediatrik hastalarda ve 18 yaşın altındaki çocuklarda kullanılmamalıdır.
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.
4.3. Kontrendikasyonlar
LEXUR aşağıdaki durumlarda kontrendikedir:
 Levofloksasine, kinolon grubu diğer antibakteriyel ajanlara ya da bileşiminde bulunan
3 / 16yardımcı maddelerden herhangi birine karşı aşırı duyarlılığı olduğu bilinen hastalarda,
 Epilepsisi olan hastalarda,
 Florokinolon grubu bir antibakteriyelin kullanımına bağlı geliştiği bilinen tendon
rahatsızlığı öyküsü olanlarda,
 18 yaşın altındaki çocuklarda,
 Gebelik döneminde.
 Emzirme döneminde.
4.4. Özel kullanım uyarıları ve önlemleri
Aort anevrizması ve diseksiyon
Epidemiyolojik çalışmalar, florokinolon kullanımından sonra özellikle yaşlı popülasyonda aort
anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda, önceden
aort anevrizması ve/veya aort diseksiyonu teşhisi konulan hastalarda, aort anevrizması ve
diseksiyonu için diğer risk faktörlerini ya da predispozan durumları içeren hastalarda (örn.
Marfan sendromu, vasküler Ehlers-Danlos sendromu, Takayasu arteriti, dev hücreli arterit,
Behçet hastalığı, hipertansiyon, bilinen ateroskleroz) sadece dikkatli bir yarar/risk
değerlendirmesi yapıldıktan sonra ve diğer terapötik seçenekler göz önüne alındıktan sonra
kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Tendinit ve tendon rüptürü, periferal nöropati ve merkezi sinir sistemi etkileri dahil
sakatlığa sebep olan ve potansiyel geri dönüşümsüz ciddi advers reaksiyonlar
LEXUR dahil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-iskelet
ve periferal sinir sistemi (tendinit, tendon rüptürü, tendonlarda şişme veya enflamasyon,
karıncalanma veya uyuşma, kol ve bacaklarda uyuşukluk, kas ağrısı, kas güçsüzlüğü, eklem
ağrısı, eklemlerde şişme gibi) atralji, miyalji, periferal nöropati ve merkezi sinir sistemi
etkileridir (halüsinasyon, anksiyete, depresyon, intihar eğilimi, insomnia, şiddetli baş ağrısı ve
konfüzyon) (bkz bölüm 4.8)
Bu reaksiyonlar, LEXUR başladıktan sonra saatler ya da haftalar içinde görülebilir. Her yaş
grubundan veya önceden mevcut risk aktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya septomlarının ortaya çıkması
durumunda LEXUR derhal kesilmelidir. Ayrıca, florokinolonlarla bağlantılı olarak ciddi advers
reaksiyonlardan herhangi birini yaşayan hastalarda LEXUR dahil florokinolonların
kullanımından kaçınılmalıdır.
Konvülsiyonu olan hastalarda
Levofloksasin, epilepsi geçmişi ve konvülsiyon eğilimi olan, yani santral sinir sistemi lezyonu
olduğu tespit edilen hastalara fenbufen veya benzeri yapılı steroid olmayan antiinflamatuvar
4 / 16ilaçlarla birlikte veya teofilin gibi beyin konvülsiyon eşiğini düşürdüğü bilinen bir ilaç ile birlikte
uygulandığında dikkatli olunmalıdır.
Levofloksasin de dahil kinolon alan hastalarda konvülziyonlar ve toksik psikoz bildirilmiştir.
Kinolonlar intrakraniyal basınç artışına ve SSS stimülasyonuna (tremor, huzursuzluk, anksiyete,
konfüzyon, halüsinasyon, paranoya, depresyon, kabus görme, uykusuzluk ve nadiren de intihar
düşünce ve girişimleri gibi) neden olabilirler.
Diğer kinolonlarla da olduğu gibi LEXUR da SSS hastalığı olduğu bilinen kişilerde dikkatli
kullanılmalıdır.
Psikotik reaksiyonlar
Levofloksasin dahil kinolon alan hastalarda psikotik reaksiyonlar bildirilmiştir. Çok nadir
vakalarda bu durum, levofloksasinin tek dozundan sonra bazen kişilik değişimi ve intihara kadar
ilerlemiştir. Bu reaksiyonların geliştiği hastalarda levofloksasin kesilmeli ve uygun tedavi
başlatılmalıdır. Levofloksasin, psikotik hastalarda ya da psikiyatrik geçmişi olan hastalarda dikkatli
kullanılmalıdır.
Periferal nöropati
Levofloksasin dahil florokinolon alan hastalarda duyusal ya da sensorimotor periferal nöropati
bildirilmiştir. Levofloksasin, nöropati semptomları görülen hastalarda geri dönülemeyen
durumların gelişmesini önlemek için kesilmelidir.
Hipersensitivite
LEXUR ile diğer kinolonlarla olduğu gibi ciddi ve bazen fatal hipersensitivite ve/veya
anafilaktik reaksiyonlar bildirilmiştir. Deri döküntüsü veya hipersensitivitenin herhangi bir
belirtisi ortaya çıktığında LEXUR kullanımı derhal sonlandırılmalıdır.
Clostridium difficile’ye bağlı hastalıklar
LEXUR’da dahil hemen hemen tüm antibakteriyel ajanlarla psödomembranöz enterokolit
bildirilmiştir. Antibakteriyel ajanlarla yapılan tedavi normal kolon florasını değiştirmekte
clostridia’nın aşırı çoğalmasına neden olmaktadır. Yapılan çalışmalar, Clostridium difficile
tarafından üretilen toksinin antibiyotikle ilişkili kolitin primer nedeni olduğunu göstermiştir.
Hafif vakalarda ilacın kesilmesi yeterli olurken orta derecede ve ciddi vakalarda sıvı, elektrolit,
protein desteği ve Clostridium difficile’ye etkili bir antibakteriyel ajan verilmesi gerekebilir.
Tendinit
Florokinolon grubuna ait olan levofloksasin kullanılarak yapılan tedavi sırasında nadiren
tendinit vakaları gözlenmiştir. Tendinit riski, kortikosteroid kullanımında artar ve tedaviye
başlandıktan 48 saat sonra ortaya çıkabilir. Tendinitten şüphelenilen hastalarda levofloksasin
tedavisi kesilerek tendinit için uygun tedaviye (etkilenen tendonu etkisiz hale getirmek)
başlanmalıdır.
5 / 16Tendon rüptürü
LEXUR ‘da dahil kinolon tedavisi alan hastalarda cerrahi tedaviyi gerektirebilecek veya uzamış
malüliyete neden olabilen tendon rüptürleri bildirilmiştir. Pazarlama sonrası izleme
çalışmalarında riskin özellikle yaşlı ve eş zamanlı kortikosteroid kullanan hastalarda arttığı
bildirilmiştir. Tendon rüptürü LEXUR de dahil kinolonlarla tedavi esnasında veya sonrasında
gelişebilir. Eğer hastanın tendonunda ağrı, inflamasyon veya rüptür gelişirse LEXUR tedavisi
sonlandırılmalıdır.
Glukoz-6-fosfat dehidrogenaz aktivitesi eksikliği olan hastalarda
Bu hastalarda kinolon grubu antibakteryeller ile hemolitik reaksiyonlar bildirildiğinden
levofloksasin kullanımında dikkatli olunmalıdır.
Böbrek yetmezliği
LEXUR diğer kinolonlara göre daha çözünebilir olduğu halde idrardaki yoğunlaşmayı
engellemek için hastalar yeterince hidrate edilmelidir.
Böbrek yetmezliği durumunda LEXUR dikkatle uygulanmalıdır. Kreatinin klerensi <50 mL/dak
olan hastalarda doz ayarlaması gerekmektedir (Bkz. Bölüm 4.2 Pozoloji/uygulama sıklığı ve
süresi).
Karaciğer bozuklukları
Levofloksasin ile özellikle altında ciddi hastalık (örn. sepsis) yatan hastalarda hayatı tehdit eden
karaciğer yetmezliğine kadar hepatik nekroz vakaları bildirilmiştir. Anoreksi, sarılık, koyu idrar,
prurit ya da tender abdomen gibi karaciğer hastalık semptomları ve işaretleri gelişirse hastalara
tedaviyi durdurmaları ve doktorlarına haber vermeleri tavsiye edilmelidir.
Fotosensitizasyonun önlenmesi
Bu sınıfa ait ilaç kullanan hastalarda direkt güneş ısınlarına maruz kalmaları durumunda
ılımlıdan ciddiye kadar fototoksisite reaksiyonları gözlenmiştir. Levofloksasin tedavisi
süresince hastalar, şiddetli güneş ışınlarına ya da solaryum gibi yapay ultraviyole ışınlarına aşırı
maruz kalmaktan kaçınılmalıdır. Bununla birlikte levofloksasin ile yapılan klinik çalışmalarda
fototoksisite hastaların %0.1’inden daha azında gözlenmiştir. Eğer fototoksisite ortaya çıkarsa
ilaç kesilmelidir.
Kan glukoz düzeyi
Diğer kinolonlarla da olduğu gibi diyabetik hastalarda özellikle eş zamanlı oral hipoglisemik
ajan (gliburid ya da glibenklamid gibi) veya insülin tedavisi alanlarda kan glikoz düzeylerinde
bozulmalar-semptomatik hiper veya hipoglisemi gözlenmiştir. Eğer LEXUR tedavisi alan bir
hastada hipoglisemi ortaya çıkarsa LEXUR derhal kesilmelidir. Diyabetli hastalarda kan
glukozu takip edilmelidir.
6 / 16QT uzaması
Levofloksasin uzun QT sendromu / Torsades de Pointes’e neden olabilir. Bu nedenle tanısı
konmuş veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
K vitamini antagonistleri ile tedavi edilen hastalarda
Levofloksasin ve K vitamini antagonistlerinin birlikte kullanıldığı hastalarda, koagülasyon
testlerinin ve kanamanın artış sebebi ile hastanın koagülasyon testleri izlenmelidir.
Myastenia Gravis’in şiddetlenmesi
Florokinolonlar nöromüsküler blokaj aktivitesine sahiptirler ve myastenia gravisli hastalarda kas
güçsüzlüğünü şiddetlendirebilirler. Florokinolon kullanılan myastenia gravisli hastalarda
ventilatör destek ihtiyacı ve ölümü kapsayan post marketing ciddi advers olaylar florokinolon ile
ilişkilendirilmiştir. Öyküsünde myastenia gravis bulunan hastalar florokinolon kullanmaktan
kaçınmalıdır.
Genel
Her güçlü antimikrobiyal ilaçta olduğu gibi organ sistem (renal, hepatik ve hematopoetik)
fonksiyonlarının periyodik değerlendirmesi önerilmektedir.
Diğer
İmmatür sıçanlarda ve köpeklerde levofloksasinin oral ve intravenöz uygulamaları
osteokondrozis insidansını arttırmıştır. Diğer fluorokinolonlar da yük taşıyan eklemlerde benzer
erozyonlar ve değişik immatür hayvan türlerinde artropatinin diğer işaretlerini oluşturmuşlardır.
4.5. Diğer tıbbi ürünler ile etkileşimler ve diğer etkileşim şekilleri
Demir tuzları, çinko içeren multivitaminler, magnezyum veya alüminyum içeren antasidler ve
sukralfat:
Demir tuzları, çinko içeren multivitaminler, magnezyum veya alüminyum içeren antasidler ve
sukralfat ile levofloksasin birlikte alındığında, levofloksasinin emilimi belirgin şekilde
azaldığından bu ilaçlar, LEXUR uygulanmasından en az iki saat önce veya iki saat sonra
uygulanmalıdır.
Teofilin:
Yapılan klinik çalışmalarda levofloksasin ile teofilin arasında bir etkileşim bildirilmemiştir.
Diğer kinolonlarla teofilin düzeylerinde artış saptandığı için LEXUR ile birlikte kullanımında
teofilin düzeyleri izlenmelidir.
K vitaminleri antagonistleri ve varfarin:
K vitamini antagonistleri ile tedavi edilen hastalarda pıhtılaşma testleri dikkatle takip
edilmelidir. Levofloksasin ile bir K vitamini antagonistinin (varfarin gibi) birlikte kullanılarak
tedavi edildiği hastalarda pıhtılaşma testlerinde (PT/INR) ve/veya kanamada şiddetli olabilen
artışlar bildirilmiştir.
7 / 16LEXUR ile varfarin arasında anlamlı bir etkileşim bildirilmemiştir. Bununla birlikte LEXUR ile
varfarinin birlikte kullanımı esnasında protrombin zamanı ve kanama belirtileri açısından
hastalar izlenmelidir.
Siklosporin:
Siklosporin ile birlikte levofloksasin kullanımında siklosporin yarı ömrü % 33 oranında artar.
Klinik olarak anlamlı olmayan bu artış, siklosporin dozunun ayarlanmasını gerektirmez.
Digoksin:
LEXUR ve digoksinin birlikte kullanımı esnasında anlamlı bir etkileşim bildirilmemiştir. Birlikte
kullanımlarında doz ayarlaması gerekmemektedir.
Probenesid ve simetidin:
LEXUR ile probenesid veya simetidinin birlikte kullanımı esnasında LEXUR’un EAA (Eğri
Altında kalan Alan) ve yarılanma ömrü sırasıyla %27-38 ve %30 daha yüksek, kreatinin klerensi
de %21-35 daha düşük olarak tespit edilmiştir. Bu farklar istatistiksel olarak anlamlı olmasına
rağmen LEXUR’un probenesid ve simetidin ile birlikte kullanıldığında doz ayarlamasını
gerektirmeyecek düzeydedir. Böbrek yetmezliği olan hastalarda dikkatli olunmalıdır.
Non-steroidal antienflamatuvar ilaçlar:
Nonsteroidal antienflamatuvar bir ilacın, LEXUR’da dahil kinolon grubu bir antibiyotik ile birlikte
kullanılması halinde, beyin konvülsiyon eşiğinde düşme riski artabilir.
Antidiyabetik ilaçlar:
Kinolonlar ve antidiyabetik ilaçların birlikte kullanımı esnasında hiperglisemi ve hipoglisemi
bildirilmiştir. Bu nedenle birlikte kullanımlarında kan şeker düzeyleri izlenmelidir.
QT aralığını uzatan ilaçlar:
Sınıf IA ve Sınıf III antiaritmik ilaçlar, trisiklik antidepresanlar, eritromisin ve sisaprid ile birlikte
kullanıldıklarında aritmi oluşabilir.
Laboratuvar ya da teşhis testleri ile etkileşmeler:
Levofloksasin dahil bazı kinolonlar immun assay testleri ile idrarda uyuşturucu tayininde yalancı
pozitif sonuca yol açabilir.
Özel popülasyonlara ilişkin ek bilgiler
Böbrek/karaciğer yetmezliği:
LEXUR ile böbrek veya karaciğer yetmezliği olan hastalarda herhangi bir etkileşim çalışması
yapılmamıştır.
Pediyatrik popülasyon:
LEXUR ile pediyatrik hastalarda herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potonsiyeli bulunan kadınlar / Doğum kontrolü (Kontrasepsiyon)
Levofloksasinin gebe kadınlarda kullanımına ilişkin yeterli veri mevcut değildir.
8 / 16Gebelik dönemi
LEXUR hamilelik esnasında kullanılmamalıdır.
LEXUR‘un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Laktasyon dönemi
LEXUR anne sütünde ölçülmemiştir. Ofloksasinle ilgili verilere dayanarak LEXUR’un da anne
sütüne geçebileceği öngörülebilir.
LEXUR tablet emzirme döneminde kullanılmamalıdır.
Üreme yeteneği / Fertilite
LEXUR’un fertilite, embriyotoksisite ve peri / post natal fonksiyonlar üzerine olan toksisite
potansiyeli, oral uygulama ile sıçanlar üzerinde, ayrıca tavşanlar üzerinde de embriyotoksisite
potansiyeli ile ilgili çalışmalar yapılmıştır.
LEXUR’un fertilite üzerine bir etkisi görülmemiştir. Fetus üzerinde büyümenin gecikmesi etkisi
gözlenmiştir. Teratojenik etki ise görülmemiştir.
4.7. Araç ve makine kullanımı üzerindeki etkiler
LEXUR, baş dönmesi ve sersemlik gibi nörolojik yan etkilere neden olabileceğinden araç ve
makine kullanımı sırasında dikkatli olunmalıdır.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın olmayan: Mantar enfeksiyonları (ve diğer dirençli mikroorganizmaların
proliferasyonu)
Kan ve lenf sistemi hastalıkları
Yaygın olmayan: Lökopeni, eozinofili
Seyrek: Nötropeni, trombositopeni
Çok seyrek: Agranülositoz
Bilinmiyor: Pansitopeni, hemolitik anemi
Bağışıklık sistemi hastalıkları
Çok seyrek: Anafilaktik şok (anafilaktik ve anafilaktoid raksiyonlar bazen ilk dozu takiben
gelişebilir.)
Bilinmiyor: Hipersensitivite
9 / 16Metabolizma ve beslenme hastalıkları
Yaygın olmayan: Anoreksi
Çok seyrek: Hipoglisemi (özellikle diyabet hastalarında)
Psikiyatrik hastalıklar
Yaygın olmayan: Uykusuzluk, sinirlilik
Seyrek: Psikotik bozukluk, depresyon, konfüzyonel durum, ajitasyon, anksiyete
Çok seyrek: İntihar düşünce veya davranışları dahil kendine zarar verme ile seyreden psikotik
reaksiyonlar, halüsinasyon
Sinir sistemi hastalıkları
Yaygın olmayan: Baş dönmesi, baş ağrısı, sersemlik hali
Seyrek: Konvülsiyon, titreme, parestezi
Çok seyrek: Duyusal veya sensori-motor periferik nöropati, tat ve koku bozuklukları
Göz hastalıkları
Çok seyrek: Görme bozuklukları
Kulak ve iç kulak hastalıkları
Yaygın olmayan: Vertigo
Çok seyrek: Duyma bozukluğu
Bilinmiyor: Kulak çınlaması
Kardiyak hastalıklar
Seyrek: Taşikardi
Bilinmiyor: Elektrokardiyogramda QT aralığında uzama
Vasküler hastalıklar
Seyrek: Hipotansiyon
Solunum, göğüs hastalıkları ve mediastinal bozukluklar
Seyrek: Bronkospazm, nefes darlığı
Çok seyrek: Alerjik pnömoni
Gastrointestinal hastalıklar
Yaygın: Diyare, bulantı
Yaygın olmayan: Kusma, karın ağrısı, dispepsi, şişkinlik, konstipasyon
Seyrek: Kanlı ishal (çok seyrek karşılaşılan psödomembranöz kolit de dahil olmak üzere
bir enterokolitin belirtisi olabilir.)
Hepato-biliyer hastalıklar
Yaygın: Karaciğer enzim (ALT, AST, alkalen fosfataz, GGT) düzeylerinde artış
10 / 16Yaygın olmayan: Kan bilirübin düzeylerinde artış
Çok seyrek: Hepatit
Bilinmiyor: Başlıca tedavi öncesinde ciddi rahatsızlıkları olan hastalarda olmak üzere akut
karaciğer yetmezliği de dahil olmak üzere sarılık ve ciddi karaciğer hasarı bildirilmiştir.
Deri ve derialtı dokusu hastalıkları
Yaygın olmayan: Deri döküntüsü, kaşıntı
Seyrek: Ürtiker
Çok seyrek: Anjiyonörotik ödem, fotosensitivite reaksiyonları
Bilinmiyor: Toksik epidermal nekroz, Stevens-Johnson sendromu, eritema multiforme, aşırı
terleme (mukokütanöz reaksiyonlar bazen ilk dozu takiben ortaya çıkabilir.)
Kas-iskelet bozuklukları, bağ dokusu ve kemik hastalıkları
Seyrek: Tendinit (ör, Aşil tendonu), dahil olmak üzere tendon rahatsızlıkları, eklem
ağrısı, kas ağrısı
Çok seyrek: Myastenia gravis‘in şiddetlenmesi, tendon rüptürü (bu istenmeyen etki tedavinin
ilk 48 saati içinde ve bilateral olarak ortaya çıkabilir), kas zayıflığı myastenia gravis hastalarında
önemlidir.
Bilinmiyor: Rabdomiyoliz
Böbrek ve idrar hastalıkları
Yaygın olmayan: Serum kreatininde artış
Çok seyrek: Akut renal yetmezlik (örn. interstisyel nefrite bağlı olarak)
Genel bozukluklar ve uygulama bölgesine ilişkin hastalıklar
Yaygın olmayan: Asteni
Çok seyrek: Ateş
Bilinmiyor: Ağrı (sırt, göğüs ve ekstremite ağrıları dahil olmak üzere)
Florokinolon kullanımına bağlı olarak bildirilen diğer istenmeyen etkiler içinde;
 ekstrapiramidal semptomlar ve diğer kas koordinasyon bozuklukları,
 aşırı duyarlılık vasküliti,
 porfirisi olan hastalarda porfiri atakları sayılabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
18 yaşın altındaki pediyatrik hastalar ve adolesanlarda güvenliliği ve etkililiği saptanmamıştır.
Çeşitli türlere ait juvenil dönemdeki hayvanlarda levofloksasin dahil kinolonlar artropati ve
osteokondrosise neden olmuştur.
11 / 16Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hayvanlarda yapılan toksisite çalışmalarına veya klinik farmakolojiye dayanarak
Levofloksasinin akut aşırı doz belirtisi olarak konfüzyon, baş dönmesi, şuur kaybı ve konvülsif
kasılmalar gibi santral sinir sistemi belirtileri ile bulantı ve mukoza erezyonları gibi
gastrointestinal sistem reaksiyonları beklenmelidir.
LEXUR’un akut aşırı doz durumunda gastrik lavaj göz önüne alınmalı, semptomatik tedavi
uygulanmalıdır ve QT aralığının uzama olasılığından dolayı EKG izlenmelidir. Mide
mukozasının korunması için antasidler uygulanabilir. Hemodiyaliz, peritoneal diyaliz veya
sürekli ambulatuvar peritoneal diyaliz, levofloksasinin vücuttan uzaklaştırılmasında etkili
değildir.
Levofloksasinin spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller
ATC kodu: J01MA12
Levofloksasinin bakterisidal etkisi, diğer florokinolonlarda olduğu gibi, bakterilerin
deoksiribonükleik asit (DNA) giraz enzimini inhibe ederek gerçekleşir.
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
İn vitro olarak levofloksasinin aşağıda belirtilen patojenlere etkin olduğu gösterilmiştir.
Gram-pozitif aerob: Entoroccus faecalis* (çok sayıda suşu sadece orta derecede duyarlıdır),
Staphylococcus aureus* (metisiline duyarlı suşlar)* Staphylococcus epidermidis*(metisiline
duyarlı), Staphylococcus saprophyticus*, Streptococcus pneumoniae (çoklu ilaca dirençli suşlar
dahil [MDRSP#])*, Streptococcus pyogenes*, Staphylococcus haemolyticus, Streptococcus
(Grup C/F), Streptococcus (Grup G), Streptococcus agalactiae, Streptococcus milleri, Viridans
grup streptocci.
# MDRSP (çoklu ilaca dirençli Streptococcus pneumoniae) izolatları, penisilin (MİK 2 µg/ml), 2.
kuşak sefolosporinler, makrolitler, tetrasiklinler ve trimetoprim sülfametoksazolden 2 veya daha
fazla antibiyotiğe dirençli olan suşları kapsamaktadır.
Gram negatif aerob: Enterobacter cloacae*, Escherichia coli*, Haemophilus influenzae*, H.
parainfluenzae*, Klebsiella pneumoniae*, Legionella pneumophilia*, Moraxella catarrhalis,
Proteus mirabilis*, Pseudomonas aeruginosa*, Serratia marcescens*, Acinetobacter
baumannii, Acinetobacter lwoffii, Bordetella pertussis, Citrobacter (diversus) koseri, Itrobacter
12 / 16freundii, Enterobacter aerogenes, Enterobacter sakazakii, Klebsiella oxytoca, Morganella
morganii, Pantoea (Enterobacter) agglomerans, Proteus vulgaris, Providencia rettgeri,
Providencia stuartii, Pseudomonas fluorescens.
Anaerob bakteriler: Bacteroides fragilis, Clostridium perfringens, Peptostreptococcus
Diğer mikroorganizmalar: Chlamydia pneumoniae*, Chlamydia psittaci, Legionella
pneumophilla*, Mycoplasma pneumoniae*.
LEXUR’un Bacillus anthracis’e karşı etkinliği, hem in vitro hem de in vivo olarak
kanıtlanmıştır.
* Klinik etkililikleri klinik araştırmalarda kanıtlanmıştır.
5.2. Farmakokinetik özellikler
Genel özellikler
LEXUR’un oral ve intravenöz yoldan uygulanmasının farmakokinetiğinde önemli bir fark
bulunmamaktadır, bu nedenle oral yolla uygulamanın birinden diğerine geçiş yapılabilmektedir.
Emilim:
Oral yoldan uygulanan LEXUR, gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşılır.
Levofloksasinin 500 mg veya 750 mg uygulamasından 48 saat sonra kararlı durum
konsantrasyonlarına ulaşılır. Mutlak biyoyararlanım yaklaşık %99’dur. 50-600 mg doz aralığında
levofloksasin doğrusal bir farmakokinetik izler. Levofloksasinin yiyeceklerle birlikte alınması
doruk kan konsantrasyonlarını %14 oranında azaltır ve doruk kan konsantrasyonlarına ulaşma
süresini de yaklaşık 1 saat geciktirir. Bununla birlikte LEXUR yiyeceklerden bağımsız olarak
uygulanabilir.
Dağılım:
LEXUR’un tek doz ve 500 mg veya 750 mg çoklu dozlarının uygulanmasının ardından ortalama
dağılım hacmi 74 -112 L’dir. arasında değişir. Levofloksasin vücut dokularına yaygın bir
dağılım gösterir. Levofloksasin akciğer dokusuna da iyi penetre olur ve tek doz uygulanmasının
ardından akciğer doku konsantrasyonları plazma konsantrasyonlarının 2-5 katına ulaşır ve
Levofloksasin serum proteinlerine yaklaşık %24-38 oranında ve esas olarak albumine bağlanır.
Biyotransformasyon:
LEXUR çok az oranda metabolize olur ve esas olarak idrarda değişmemiş halde bulunur. Oral
uygulamayı takiben yaklaşık olarak uygulanan dozun %87’si 48 saat içinde idrarda değişmemiş
ilaç olarak saptanır. Uygulanan dozun %5’inden daha azı metabolitleri halinde idrarda saptanır.
Eliminasyon:
LEXUR büyük oranda değişmemiş ilaç olarak idrarla atılır. Oral veya intravenöz yolla tek veya
çoklu doz olarak uygulanan Levofloksasinin ortalama terminal plazma yarı-ömrü 6-8 saat
arasında bulunmuştur. Ortalama total vücut klerensi ve renal klerensi sırasıyla yaklaşık olarak
144-226 mL/dak ve 96 mL/dak olarak saptanmıştır.
13 / 16Doğrusallık /doğrusal olmayan durum:
Tekli ya da çoklu oral ya da i.v. levofloksasin uygulamasında tahmin edilebilen doğrusal bir
farmakokinetik gösterir.
Hastalardaki karakteristik özellikler
Yaşlı hastalarda farmakokinetik:
Levofloksasinin yaşlı ve genç hastalardaki farmakokinetiğinde anlamlı bir fark gözlenmemiştir.
LEXUR dozunun tek başına yaşa göre ayarlanması gerekmemektedir.
Pediatrik hastalarda farmakokinetik:
Pediatrik hastalarda herhangi bir çalışma yapılmamıştır.
Cinsiyet:
Kadın ve erkek hastalar arasında levofloksasinin farmakokinetiği açısından anlamlı bir fark
saptanmamıştır.
Böbrek yetmezliği:
Levofloksasinin klerensi ve plazma eliminasyon yarı-ömrü, böbrek yetmezliği olan hastalarda
(kreatinin klerensi < 50 ml/dak) anlamlı olarak azalmıştır ve bu hastalarda birikimi önlemek için
doz ayarlaması gerekmektedir. Hemodiyalizin ve sürekli ambulatuar peritoneal diyalizin
levofloksasinin vücuttan uzaklaştırılmasında etkisi yoktur.
Karaciğer yetmezliği:
Karaciğer yetmezliği olan hastalarda yapılmış çalışma bulunmamaktadır. Levofloksasinin çok
sınırlı biyotransformasyonuna dayanarak farmakokinetiğinin karaciğer yetmezliğinde
etkilenmediği düşünülmektedir.
5.3. Klinik öncesi güvenlilik verileri
Akut toksisite
Letal doz 50 (LD ) değerleri fare ve sıçanlarda 1500-2000 mg/kg olarak saptanmıştır. Tedaviye
50
reaksiyon olarak lokomotor aktivitede azalma, salivasyonda artma, pitosis ve solunum
depresyonu gözlenmiştir. Daha yüksek dozlarda tremor ve konvülsiyonları takiben ölüm
meydana gelmiştir.
Maymunlara oral yoldan 500 mg/kg dozun uygulanmasının, kusma dışında bir etkisi olmamıştır.
Tekrarlanan dozlarda toksisitesi
Sıçanlar ve maymunlar üzerinde, bir ay ve altı ay süreyle yapılan çalışmalarda yan etki
gözlenmeme doz düzeyi sıçanlarda 20 mg/kg/gün, maymunlarda 62 mg/kg/gün olarak
bulunmuştur.
14 / 16Genotoksisite
LEXUR bakteriyel veya memeli hücrelerinde gen mutasyonuna neden olmamaktadır. Ancak,
hamster cinsi kemirgenlerin akciğer hücrelerinde kromozom anomalilerine yol açtığı in vitro
olarak, metabolik aktivasyon yokken, 100 μg/mL ve üzerindeki konsantrasyonlarda
gösterilmiştir. İn vitro testlerde mutajenik toksisite gösterilmemiştir.
Fototoksik potansiyel
Farelerde yapılan çalışmalar, oral ve intravenöz uygulamadan sonra levofloksasinin yalnızca çok
yüksek dozlarda fototoksik aktivitesinin olduğunu göstermiştir. Levofloksasin fotomutajenite
deneylerinde genotoksik potansiyel göstermemiştir ve fotokarsinojenite deneylerinde tümör
gelişimini azaltmıştır.
Karsinojenik potansiyel
Sıçanlar üzerinde 10, 30 ve 100 mg/kg/gün oral dozlarında yapılan 2 yıl süreli çalışmalarda
karsinojenik potansiyel gösterilmemiştir.
Eklemler üzerine toksisite
Diğer florokinolonlarda olduğu gibi, levofloksasinin de eklem kıkırdakları üzerine etkisi (blister ve
kavite oluşumu) olduğu sıçanlar ve köpekler üzerine yapılan çalışmalarda gösterilmiştir. Bu
bulgular genç hayvanlarda daha belirgin gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil selüloz
Krospovidon
Mikrokristalin selüloz
Koloidal anhidri silika
Magnezyum stearat
Hidroksipropil metil selüloz,
Steraik asit
Titanyum dioksit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25ºC’nin altındaki oda sıcaklığında, kuru bir yerde, ışıktan koruyarak saklanmalıdır.
15 / 166.5. Ambalajın niteliği ve içeriği
Bir kutuda, PVC-PE-PVDC şeffaf/Alu blister halinde 7 film tablet
6.6. Beşeri Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri" ne uygun olarak imha edilmelidir.
7. RUHSAT SAHİBİ
Helba İlaç İç ve Dış San. Tic. A. Ş.
Çamlik Mah. Pamuk sok. A Blok Apt. No:12-16/17
Ümraniye / İstanbul
Tel: 0216 365 41 46
Faks: 0216 365 41 47
E-posta: helba@helba.com.tr
8. RUHSAT NUMARASI
2015 / 608
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.07.2015
Ruhsat yenileme tarihi: 05.01.2021
10. KÜB’ÜN YENİLENME TARİHİ
---
16 / 16