KISA ÜRÜN BİLGİSİ
1. BEŞERİ TIBBİ ÜRÜNÜN ADI
XALFU XL® 10 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde: Bir uzatılmış salımlı tablet, 10 mg alfuzosin hidroklorür içerir.
Yardımcı maddeler: Propilen glikol 0.560 mg
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet
Beyaz renkli, yuvarlak, bikonveks tabletler.
4. KLİNİK ÖZELLİKLER
4.1. Terapötik endikasyonlar
Alfuzosin benign prostat hiperplazisindeki (BPH) fonksiyonel semptomların tedavisinde ve
BPH’ne bağlı gelişen akut üriner retansiyonda (AÜR) endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin erkeklerde kullanılır.
BPH: Her gün 1 tablet alınır.
BPH’a bağlı AÜR: Kateterizasyonun ilk gününden itibaren her gün 1 tablet alınır. Akut üriner
retansiyonun yinelemesi ya da hastalığın ilerlemesi söz konusu olmadıkça, kateter
çıkarıldıktan sonra da tedaviye devam edilir.
Uygulama şekli:
Tabletler bütün olarak yutulmalıdır.
BPH: Akşam yemeğinden sonra 1 tablet uygulanır.
BPH’a bağlı AÜR: Yemekten sonra 1 tablet uygulanır.
Tablet bir bardak su ile bütün olarak yutulmalıdır (Bkz. Bölüm 4.4).
Özel popülasyonlara ilişkin ek bilgiler:
Böbrek yetmezliği:
Farmakokinetik ve klinik güvenlilik verileri esas alındığında, yaşlılar ve böbrek yetmezliği
olan hastalar (kreatinin klirensi ≥30 ml/dak) mutad dozla tedavi edilebilir. Yeterli klinik
güvenlilik verileri olmadığından, XALFU XL şiddetli böbrek fonksiyon bozukluğu olan
hastalara (kreatinin klerensi < 30 ml/dak, Bkz.4.3) verilmemelidir.
Karaciğer yetmezliği:
XALFU XL karaciğer yetmezliğinde (Child-Pugh C) kontrendikedir (Bkz. 4.3).
Pediyatrik popülasyon:
XALFU XL’in etkinliği 2-16 yaş arası çocuklarda kanıtlanmamıştır.
Bu nedenle XALFU XL pediyatrik popülasyonda kullanım için endike değildir (Bkz. 5.3).
Geriyatrik popülasyon:
Bakınız “Böbrek yetmezliği”.
1 / 94.3. Kontrendikasyonlar
Aşağıdaki durumlarda kullanılmamalıdır:
• Alfuzosine ve/veya Bölüm 6.1’de belirtilen bileşimindeki diğer maddelerden birine
karşı aşırı duyarlılık
• Ortostatik hipotansiyonla seyreden durumlar
• Karaciğer yetmezliği (Child-Pugh C)
• Ciddi böbrek yetmezliği (kreatinin klirensi < 30ml/dak.)
• Güçlü CYP3A4 inhibitörleri ile kombinasyon halinde (Bkz. Bölüm 4.5).
• Ombitasvir ve paritapevir ile kombinasyon halinde (Bkz. Bölüm 4.5).
4.4. Özel kullanım uyarıları ve önlemleri
Tüm alfa1-blokörlerle olduğu gibi, bazı hastalarda, özellikle antihipertansif ilaç kullanmakta
olan hastalarda, alfuzosin alınmasını izleyen birkaç saat içinde semptomlarla (sersemlik hissi,
halsizlik, terleme) birlikte ya da semptomsuz postural hipotansiyon gelişebilir. Bu durumda,
hasta semptomlar kayboluncaya kadar uzanıp yatmalıdır. Bu etkiler genellikle geçicidir,
tedavi başlangıcında ortaya çıkar ve tedaviye devam edilmesini genellikle engellemez.
Pazarlama sonrası deneyiminde, altta yatan kalp hastalığı ve/veya antihipertansif ilaçlarla eş
zamanlı tedavi gibi daha önceden mevcut risk faktörleri olan hastalarda, kan basıncında
belirgin düşüşler bildirilmiştir. Hipotansiyon ve ilişkili advers reaksiyon gelişme riski yaşlı
hastalarda daha fazla olabilir. Hastalar bu tür durumların ortaya çıkabileceği konusunda
uyarılmalıdır.
Semptomatik ortostatik hipotansiyonu olan veya antihipertansif ilaçlar ya da nitratlarla tedavi
gören hastalara XALFU XL verilirken dikkatli olunmalıdır (Bkz.Bölüm 4.5).
Başka bir alfa1-bloköre belirgin hipotansif yanıt vermiş olan hastalara alfuzosin uygulanırken
dikkatli olunmalıdır.
Koroner kalp hastalarında, alfuzosin tek başına reçete edilmemelidir. Spesifik kalp yetmezliği
tedavisinde devam edilmelidir. Angina pektoris tekrarlar ya da kötüleşirse, alfuzosin tedavisi
durdurulmalıdır.
Bütün alfa1-blokörlerde olduğu gibi, akut kalp yetersizliği bulunan hastalarda alfuzosin
dikkatle kullanılmalıdır.
Uzun QT sendromu/Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında
kullanılmamalıdır.
Konjenital uzamış QTc aralığı olan veya uzun QTc aralığı öyküsü olan veya QTc aralığını
artıran ilaçlarla tedavi edilen hastalar, tedavi öncesinde ve sırasında izlenmelidir.
Nadiren, alfuzosin, diğer alfa-1-blokörleri gibi, priapizm (cinsel aktivite ile ilgisi olmayan
kalıcı ağrılı penis ereksiyonu) ile ilişkilendirilmiştir. Hızlı hasta yönetimi (bazen cerrahiyi
içerir) esastır. Priapizm, uygun şekilde tedavi edilmezse kalıcı iktidarsızlığa yol açabilir.
Bazı alfa-1 blokerler (örn.tamsulosin) ile tedavi edilmekte olan veya daha önce tedavi edilmiş
hastalarda katarakt cerrahisi esnasında İntraoperatif Gevşek İris Sendromu (IFIS, küçük pupil
sendromunun bir türü) gözlenmiştir.
2 / 9Alfuzosin ile bu olay riskinin çok düşük olduğu düşünülmekle birlikte, IFIS girişim
komplikasyonlarında artışa yol açabileceğinden, oftalmik cerrahlar katarakt cerrahisinden
önce alfa1 blokerlerinin devam etmekte olan ya da geçmişte kullanımı konusunda
bilgilendirilmelidir.
Oftalmologlar kullandıkları cerrahi tekniklerinde olası değişikliklere hazırlıklı olmalıdırlar.
Hastalar tabletin bütün olarak yutulması gerektiği konusunda uyarılmalıdır. İlacın ısırma,
parçalara bölme, çiğneme, ezme, toz haline getirme gibi herhangi bir başka yöntemle
uygulanması engellenmelidir. Bu yöntemler ilacın uygunsuz salımına ve emilimine, bu
yüzden de olası erken advers reaksiyonlara yol açabilir.
4.5. Diğer tıbbi ürünlerle etkileşimler ve diğer etkileşim şekilleri
Sağlıklı gönüllülerle yapılan çalışmalarda, alfuzosinle şu ilaçlar arasında hiçbir
farmakodinamik ya da farmakokinetik etkileşim gözlenmemiştir: varfarin, digoksin,
hidroklorotiyazid ve atenolol.
Postüral hipotansiyona neden olan ilaçlar
Antihipertansif ajanlara ek olarak, çok sayıda ilaç postüral hipotansiyona neden olabilir.
Bunlar arasında nitrat türevleri, fosfodiesteraz tip 5 inhibitörleri, ürolojik durumlar için alfa-1-
reseptör blokörleri, imipramin antidepresanlar ve fenotiazin nöroleptikler, dopamin agonistleri
ve levodopa bulunur. Bu nedenle birlikte kullanım, bu advers etkinin sıklığını ve
yoğunluğunu artırabilir. Her bir gruba özgü etkileşimlere karşılık gelen yükümlülükleri ile
bakınız.
Kontrendike kombinasyonlar
+ Güçlü CYP3A4 inhibitörleri (boseprevir, klaritromisin, kobisistat, eritromisin, itrakonazol,
ketokonazol, nelfinavir, posakonazol, ritonavir, telaprevir, telitromisin, vorikonazol)
Plazma alfuzosin konsantrasyonlarında artış ve istenmeyen etkilerde artış riski vardır.
+ Ombitasvir + paritaprevir
Kombine tedavi, azalmış alfuzosin karaciğer metabolizmasına bağlı olarak plazma alfuzosin
konsantrasyonlarında bir artışa neden olur.
Tavsiye edilmeyen kombinasyonlar
+ Antihipertansif alfa blokörler (doksazosin, prazosin, urapidil)
Artmış hipotansif etki nedeniyle ciddi postüral hipotansiyon riski vardır.
Kullanım için önlem gerektiren kombinasyonlar
+ Fosfodiesteraz tip 5 inhibitörleri (avanafil, sildenafil, tadalafil, vardenafil)
Özellikle yaşlı bireylerde postüral hipotansiyon riski vardır.
Tedavi önerilen en düşük dozda başlatılmalı ve gerekirse yavaş yavaş ayarlanmalıdır.
Dikkate alınması gereken kombinasyonlar
+ Alfa-blokörler dışındaki antihipertansifler
Artmış hipotansif etki nedeniyle ciddi postüral hipotansiyon riski vardır.
+ Dapoksetin
Özellikle baş dönmesi veya senkop gibi istenmeyen etkilerin artma riski vardır.
3 / 9+ Kan basınıcını düşüren ilaçlar
Artmış hipotansiyon özellikle postüral hipotansiyon riski vardır.
Alfuzosinle tedavi edilen bir hastaya genel anestezi uygulanması, kan basıncında kararsızlığa
yol açabilir.
Dikkat edilmesi gereken kombinasyonlar:
• Antihipertansif ilaçlar (Bkz. Bölüm 4.4).
• Nitratlar
• Alfuzosinin kan düzeyleri yükseldiğinden, ketokonazol, itrakonazol ve ritonavir gibi potent
CYP3A4 inhibitörleri.
4.6. Gebelik ve laktasyon
XALFU XL kadınlarda endike olmadığından bu bölüm uygulanabilir değildir.
4.7. Araç ve makine kullanımı üzerindeki etkiler
Azalmış reaksiyon yeteneğine dair hiçbir veri yoktur. Vertigo, sersemlik hissi ve asteni gibi
advers reaksiyonlar esas itibarıyla tedavinin başlangıcında görülebilir. Araç ve makine
kullanırken bu durum dikkate alınmalıdır.
4.8. İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000); bilinmiyor (sıklık eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Trombositopeni, nötropeni
Sinir sistemi hastalıkları
Yaygın: Uyuşukluk/sersemlik hissi, baş ağrısı
Yaygın olmayan: Vertigo, baş dönmesi
Göz hastalıkları
Bilinmiyor: İntraoperatif gevşek iris sendromu (Bkz. Bölüm 4.4)
Kardiyak hastalıklar
Yaygın olmayan: Senkop (özellikle yüksek dozlarda ve kısa bir aradan sonra tedaviye yeniden
başlandığında), postural hipotansiyon (özellikle yüksek dozlarda ve kısa bir aradan sonra
tedaviye yeniden başlandığında), taşikardi
Çok seyrek: Daha önceden koroner arter hastalığı bulunan hastalarda angina pektoris
(Bkz.Bölüm 4.4).
Bilinmiyor: Atriyal fibrilasyon
Solunum, göğüs bozuklukları ve mediastinal hastalıklar
Yaygın olmayan: Rinit
4 / 9Gastrointestinal hastalıklar
Yaygın: Karın ağrısı, bulantı, dispepsi
Yaygın olmayan: Diyare, ağız kuruluğu, kusma
Hepatobiliyer hastalıklar
Bilinmiyor: Hepatoselüler hasar, kolestatik karaciğer hastalığı
Deri ve deri altı doku hastalıkları
Yaygın olmayan: Döküntü (egzantem), kaşıntı
Çok seyrek: Ürtiker, anjiyoödem
Üreme sistemi ve meme hastalıkları
Bilinmiyor: Priapizm
Genel bozukluklar ve uygulama bölgesine ilişkin hastalıkları
Yaygın: Asteni
Yaygın olmayan: Ödem, göğüs ağrısı, sıcak basması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı halinde, hasta hastaneye yatırılmalı, sırtüstü yatar vaziyette tutulmalı,
hipotansiyona yönelik konvansiyonel tedavi uygulanmalıdır.
Uygun antidot, doğrudan vasküler kas lifleri üzerinde etki yapan bir vazokonstriktördür.
Yüksek oranda plazma proteinlerine bağlandığından alfuzosinin diyalizi zordur. Gastrik
lavajın (mümkünse) ardından aktif kömür uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Benign prostat hipertrofisinde kullanılan ilaçlar
ATC sınıflandırması: G04CA01
Bir rasemat olan alfuzosin, post-sinaptik alfa-1-reseptörlerini seçici olarak bloke eden oral bir
kinazolin türevidir. İn vitro çalışmalar, bu maddenin mesane boynu, üretra ve prostatta yer
alan alfa-1 reseptörler üzerindeki seçiciliğini doğrulamıştır.
Selim prostat hiperplazisinin (SPH) klinik semptomları, sadece prostatın boyutuyla değil, aynı
zamanda post sinaptik alfa reseptörlerini uyararak alt üriner sistemdeki düz kasların gerilimini
artıran sempatomimetik sinir uyarılarıyla ilgilidir. Alfuzosinle tedavi sırasında, düz kaslar
gevşer ve böylece idrar akımında iyileşme sağlanır.
5 / 9Alfuzosinin üroloselektif olma özelliği, yaşlı ve hipertansif erkekler dahil olmak üzere,
alfuzosinle tedavi edilen erkeklerdeki klinik etkililik ve iyi güvenlilik profili ile
kanıtlanmıştır.
Alfuzosin, erkeklerde üretra tonusunu ve mesane çıkış direncini azaltarak boşaltımı iyileştirir
ve mesanenin boşaltılmasını kolaylaştırır.
SPH’li hastalarda yapılan plasebo kontrollü çalışmalarda, alfuzosin:
• Doruk akış hızı (Q )<15 ml/saniye olan hastalarda, idrar akış hızını ortalama %30
maks
oranında anlamlı derecede artırmıştır. Bu düzelme ilk dozdan itibaren gözlenir.
• Detrüsör basıncı anlamlı derecede azaltmış ve hacmi artırarak güçlü bir boşaltım isteği
yaratmıştır.
• Rezidüel idrar hacmini anlamlı derecede azaltmıştır.
Doruk akış hızı üzerindeki etkinlik, ilacın alımını takiben 24 saat içinde ortaya çıkar.
Bu ürodinamik etkiler, alt üriner sistem semptomlarının, yani açıkça gösterilmiş olan dolum
(irritatif) semptomlarıyla boşaltım (tıkayıcı) semptomlarında iyileşme sağlar.
Alfuzosinle tedavi edilen hastalarda, tedavi edilmeyenlerden daha düşük sıklıkta akut üriner
retansiyon (AÜR) gözlenmiştir. Ayrıca, alfuzosin BPH’ne bağlı ilk AÜR atağını geçiren
erkeklerde, kateter çıkarıldıktan sonra, kendiliğinden boşaltımın başarı oranını anlamlı
derecede artırmıştır ve AÜR yinelemesine bağlı cerrahi ihtiyacını, plaseboya kıyasla, 3 ila 6
aya kadar azaltmıştır.
Pediatrik popülasyon
XALFU XL pediatrik popülasyonda endike değildir.
Alfuzosin hidroklorür 2 yaşın altındaki hastalarda çalışılmamıştır.
Alfuzosin hidroklorürün etkinliği; nörolojik kökenli detrusor yüksek kaçırma noktası
basıncına sahip (LPP≥40 cm H O), 16 ile 2 yaş grupları arasındaki 197 hastada yapılan iki
2
çalışmada kanıtlanmamıştır. Hastalar uyarlanmış pediatrik formülasyonlarla günde 0.1 mg/kg
ya da 0.2 mg/kg alfuzosin hidroklorür ile tedavi edilmişlerdir.
Randomize, çift kör, plasebo kontrollü, 12 haftalık etkinlik ve güvenlik çalışmasında, 172
hastada, alfuzosin grupları ve plasebo arasında, detrusor LPP’si<40 cm H O olan, hastaların
2
oranında istatistiki açıdan anlamlı bir fark görülmemiştir.
Açık etiketli, karşılaştırmasız eksploratuvar, 12 haftalık çalışmada, 25 nörolojik kökenli
yüksek LPP ile ilişkili hidronefroz hastası günde 0.2 mg/kg alfuzosin hidroklorür ile tedavi
görmüştür. Bu çalışmadan etkinlikle ilgili sonuç alınamamıştır.
2 ayrı çalışmada, alfuzosin ile tedavi süresince en sık görülen yan etkiler: Sistit, (üst) solunum
yolları enfeksiyonları, nazofarenjit, farenjit. Plaseboya kıyasla alfuzosin gruplarında sık
görülen yan etkiler (≥%2) ise yüksek ateş, baş ağrısı, epistaksis ve diyaredir.
Açık etiketli çalışma dahil, 12 aylık çalışma periyodunun tamamı için bildirilen yan etkiler, 12
haftalık süreçte gözlemlenen yan etkilerle benzer tipte ve sıklıktadır.
6 / 95.2. Farmakokinetik özellikler
Alfuzosin:
Emilim:
Hızlı salım formülasyonu (2.5 mg) olarak uygulandığında, mutlak biyoyararlanımı %64’dür.
Alfuzosin, terapötik doz aralığında doğrusal bir kinetik sergiler.
Dağılım:
Alfuzosin hidroklorür yaklaşık %90 oranında plazma proteinlerine bağlanır.
Biyotransformasyon:
Karaciğerde yaygın olarak metabolize edilir. Metabolitlerin hiçbirinin herhangi bir
farmakolojik etkinliği yoktur.
Eliminasyon:
Alfuzosin metabolizma, böbreklerden atılım ve muhtemelen safrayla da atılım ile elimine
edilir. Karaciğerde yaygın olarak metabolize edildikten sonra, metabolitlerin çoğunluğu
feçeste bulunur (% 75 ila% 91).
Hastalardaki karakteristik özellikler:
Şiddetli karaciğer yetmezliği olan hastalarda, eliminasyon yarı ömrü uzar. Doruk plazma
konsantrasyonunda (C ) iki kat ve Eğrinin Altında Kalan Alan (EAA)da üç katlık bir artış
maks
gözlenir. Biyoyararlanım sağlıklı gönüllülerde görülene kıyasla artar.
Farmakokinetik/Farmakodinamik ilişkiler:
CYP3A4, alfuzosin metabolizmasına dahil olan başlıca hepatik enzim sistemidir.
Ketokonazol, CYP3A4’ün yüksek potensli bir inhibitörüdür. Yedi gün süreyle, günde 200 mg
dozda uygulanan ketokonazol, tokluk şartlarında günde tek doz uygulanan alfuzosin 10 mg
XL’in C değerinde 2.11 kat, EAA değerinde ise 2.46 kat artışa neden olmuştur. t ve
maks son maks
t gibi diğer değerler ise değişmemiştir.
1/2Z
Sekiz gün süreyle, günde 400 mg dozunda uygulanan ketokonazol ise, alfuzosinin C
maks
değerini 2.3 kat, EAA ve EAA değerlerini ise, sırasıyla 3.2 ve 3.0 kat artırmıştır.
son
10 mg denetimli salım tabletleri:
Emilim:
Orta yaşlı sağlıklı gönüllülerde, hızlı salım formülasyonuna (günde üç kere 2.5 mg) kıyasla
bağıl biyoyararlanımın ortalama değeri %104.4’dür. Doruk plazma konsantrasyonuna
uygulamadan 9 saat sonra ulaşılırken, hızlı salım formülasyonuyla 1 saatte ulaşılır.
Çalışmalar, ürün yemekten sonra alındığında tutarlı farmakokinetik profillerin elde edildiğini
göstermiştir.
Tokluk şartlarında, ortalama C ve C değerleri, sırasıyla 13.6 (SS=5.6) ve 3.2 (SS=1.6)
maks vadi
ng/ml’dir. Ortalama EAA ise 194 (SS=75) ng . h/ml’dir.
0-24
Dağılım:
Bakınız “alfuzosin”
Biyotransformasyon:
Bakınız “alfuzosin”
Eliminasyon:
Sanal eliminasyon yarı ömrü 9.1 saattir.
7 / 9Hastalardaki karakteristik özellikler:
Orta yaşlı sağlıklı gönüllülerle kıyasladığında, yaşlı hastalardaki farmakokinetik
parametrelerde (C ve EAA) artış görülmez.
maks
Böbrek fonksiyonu normal olan kişilerle kıyaslandığında, böbrek fonksiyon bozukluğu olan
hastalarda sanal eliminasyon yarı ömründe herhangi bir değişim olmaksızın, ortalama C ve
maks
EAA değerlerinde orta düzeyde artış ortaya çıkar. Farmakokinetik profildeki bu değişimin
kreatinin klerensi>30 ml/dak olan hastalar için klinik bir öneme sahip olmadığı kabul
edilmektedir.
Farmakokinetik/Farmakodinamik ilişkiler: Bakınız “alfuzosin”
5.3. Klinik öncesi güvenlilik verileri
Preklinik veriler, insanlara özgü hiçbir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Hipromelloz
Hidrojene bitkisel yağ
Kalsiyum hidrojen fosfat dihidrat
Povidon
Silika koloidal anhidr
Magnezyum stearat
Kaplama
Hipromelloz
Propilen glikol
Titanyum dioksit (E 171)
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay.
6.4. Saklamaya yönelik özel uyarılar
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
30 ve 90 tablet içeren PVC/alüminyum blister, hasta kullanma talimatı ile birlikte kutuda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü yönetmelikleri”ne uygun olarak imha edilmelidir.
8 / 97. RUHSAT SAHİBİ
EİP Eczacıbaşı İlaç Pazarlama A.Ş.
Büyükdere Caddesi Ali Kaya Sok. No:5
34394 Levent/İstanbul
Tel: 0 212 350 80 00
Faks: 0 212 350 84 64
8. RUHSAT NUMARASI
2016/5
9. İLK RUHSAT TARİHİ/RUHSAT YENİLEME TARİHİ
13.01.2016
10. KÜB’ÜN YENİLENME TARİHİ
…./…./………..
9 / 9