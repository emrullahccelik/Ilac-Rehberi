KISA ÜRÜN BİLGİSİ
1. BEŞERİ TIBBİ ÜRÜNÜN ADI
CALES 3 mg/ml + 3 mg/ml I.M. enjeksiyonluk süspansiyon içeren ampul
Steril
2. KALİTATİF VE KANTİTATİF BİLEŞİM
Etkin madde:
Her bir 1 ml’lik çözelti içeren ampulde 3 mg betametazona eşdeğer 3,947 mg betametazon
sodyum fosfat ve 3 mg betametazon asetat bulunur.
Yardımcı madde(ler):
Sodyum fosfat dibazik anhidr …….. 7,1 mg
Sodyum hidrojen fosfat …………… 3,835 mg
Disodyum EDTA …………………. 0,1 mg
Yardımcı maddeler için bkz. 6.1.
3. FARMASÖTİK FORM
Süspansiyon içeren steril, apirojen ampul
Beyaz renkli, homojen süspansiyondur.
4. KLİNİK ÖZELLİKLER
4.1. Terapötik endikasyonlar
CALES, sistemik kortikosteroid tedavisine yanıt veren akut ya da kronik, ağır ya da orta
ağırlıktaki hastalıklarda intramüsküler, intralezyonel, eklem içi enjeksiyon veya lokal
enjeksiyon şeklinde kullanılır. Özellikle, oral kortikosteroid kullanamayan hastalarda
endikedir.
Romatizmal hastalıklar: İntramüsküler olarak akut gut artriti, psöriyatik artrit romatoid artrit
tedavisinde endikedir.
Eklem içine veya doğrudan yumuşak doku içine enjeksiyon olarak uygulandığında
osteoartritik sinovit, romatoid artrit, akut ve subakut bursit, epikondilit, akut nonspesifik
tenosinovit ve akut gut artrit, posttravmatik osteoartritin tedavisinde endikedir.
Lokal enjeksiyon olarak bursit, tenosinovit, küboid kemikte periostit, akut gut artriti, sinovial
kist ve metatarsalji gibi belirli enflamatuvar hastalıkların tedavisinde endikedir.
Bağ dokusu hastalıkları: Sistemik lupus, polidermatomiyozit tedavisinde endikedir.
Alerjik hastalıklar: Kontakt dermatit, atopik dermatit, ilaçlara ya da böcek sokmalarına karşı
gelişen aşırı duyarlılık reaksiyonlarının tedavisinde endikedir.
Dermatolojik hastalıklar: İntralezyonel olarak uygulandığında lichen planus’da görülen
yerel, hipertrofik ve infiltre lezyonlar, sedef plakları, granuloma annulare ve lichen simplex
1/13chronicus (nörodermatit), keloid, diskoid lupus erythmatosus, necrobiosis lipoidica
diabeticorum, alopecia areata, ganglion kisti gibi çeşitli dermatolojik hastalıkların tedavisinde
endikedir.
Kanserler: Erişkinlerde görülen lösemi ve lenfomaların, çocuklarda görülen akut lösemilerin
tedavisinde glukokortikoid kullanımı gerektiğinde endikedir.
Konjenital ve kalıtımsal/genetik hastalıklar: Ayrıca CALES prematüre bebeklerde,
respiratuvar distres sendromunun proflaksisinde, tortikolis, koksikodini, skleroderma ve
siyatiğin tedavisinde de endikedir.
Kortikosteroidler, doğumdan sonra görülen hiyalin membran hastalığında endike değildir.
4.2. Pozoloji ve uygulama şekli
Pozoloji/uygulama sıklığı ve süresi:
DOZ, HASTALIĞIN TÜRÜNE, AĞIRLIĞINA VE HASTADAN ALINAN YANITA GÖRE
AYARLANMALIDIR.
Sistemik uygulama:
Sistemik kortikoid etki gerektiren hastalıklarda, CALES iyi bir kontrol sağlar. Etkisini çabuk
ve uzun süreli olarak göstermesi, CALES'i kontrolün çabuk sağlanması ve sonra idame
ettirilmesi gereken durumlarda kullanılmaya uygun bir preparat yapmaktadır. Depo özelliği,
düzenli bir kortikoid etkinliği sağlamaktadır.
Çoğu durumda, CALES tedavisine 1 ml intramüsküler enjeksiyon ile başlanır ve haftada bir
tekrarlanır. Gerekli durumlarda doz daha sık uygulanabilir. Daha hafif vakalarda, daha düşük
bir doz verilebilir. Disemine lupus erythematosus gibi ağır durumlarda, tedaviye 2 ml ile
başlanabilir. Başlangıç dozu, yeterli bir yanıt alınana kadar sürdürülmeli ya da doz ayarlaması
yapılmalıdır. Belirli bir süre içinde yeterli yanıt alınamazsa, CALES tedavisine son verilmeli
ve diğer uygun tedavi yöntemlerine geçilmelidir.
Prematüre bebeklerde, respiratuvar distres sendromunun proflaksisinde, antepartum kullanım:
Gebeliğin 32’inci haftasından önce doğumun başlatılması gerekiyorsa ya da obstetrik
komplikasyonlardan dolayı, gebeliğin 32'inci haftasından önce prematüre doğum söz
konusuysa, doğumun beklendiği zamandan en az 24 saat önce, 2 ml (12 mg) CALES'in
intramüsküler olarak uygulanması önerilir. İkinci bir 2 ml’lik doz, doğum
gerçekleştikten 24 saat sonra uygulanır.
Eğer fetüsun düşük bir lesitin/sfingomiyelin oranına sahip olduğu biliniyorsa (ya da
amniyotik sıvının köpük stabilite testi düşük çıkmışsa), CALES uygulanabilir. Bu durumda,
respiratuvar distres sendromunun proflaksisinde önerilen antepartum doz uygulanır.
Lokal uygulama:
Eğer bir lokal anestezikle kombine kullanım tercih ediliyorsa, CALES, enjektörde (ampulde
değil) % 1-2’lik lidokain hidroklorür, prokain hidroklorür ya da formülasyonunda paraben
içermeyen başka bir lokal anestezikle karıştırılarak kullanılabilir. Metil paraben, propil
paraben, fenol v.b. içeren lokal anestezikler kullanılmamalıdır. Enjektöre önce, gerekli
miktarda CALES çekilir ve arkasından lokal anestezik çekildikten sonra, biraz çalkalanır.
2/13Bursitte (subdeltoid, subakromial ve prepatellar), bursa içine 1 ml CALES enjeksiyonu, ağrıyı
hafifletir ve birkaç saat içinde, eklemdeki hareket kısıtlılığı ortadan kalkar. Tekrarlayıcı akut
bursit ve kronik bursitte, genellikle 1-2 hafta arayla birçok intrabursal enjeksiyon gereklidir.
Tendonit, miyozit, tenosinovit, peritendonit ve periartiküler enflamatuvar durumlar:
Birçok hastada, 1-2 hafta arayla birer ml’lik 3-4 lokal enjeksiyon, genellikle yeterli
olmaktadır. Enjeksiyonlar, tendonun içine değil, enflamasyona tutulmuş tendon tabakalarının
arasına yapılmalıdır. Periartiküler enflamatuvar durumlarda ilaç, ağrılı bölgeye infiltre edilir.
Eklem kapsüllerinin gangliyonlarında görülen kistlerin tedavisinde, 0,5 ml CALES, doğrudan
kistin içine enjekte edilir.
Romatoid artrit ve osteoartritte, intra-artiküler enjeksiyondan sonra, 2-4 saat süreyle ağrıda
azalma, eklemde hassasiyet ve sertlik görülebilir. Doz, eklemin büyüklüğüne göre; 0,25-2 ml
arasında değişir. Genellikle şöyle bir doz şeması uygulanır: Kalça gibi çok büyük eklemlere
1-2 ml, diz, ayak bileği ve omuz gibi büyük eklemlere 1 ml, dirsek ve el bileği gibi orta
büyüklükteki eklemlere 0,5-1 ml, parmak ve kaburga eklemleri gibi küçük eklemlere 0,25-0,5
ml yeterlidir. Etki genellikle 1-4 hafta sürer. 20-24 no’lu iğne takılmış bir aspirasyon
enjektörü, steril koşullarda eklem içine sokulur ve enjektörün eklem içinde olup olmadığını
anlamak için, birkaç damla eklem sıvısı gelene kadar piston çekilir. Daha sonra iğne eklem
içinde tutularak, enjektör iğneden ayrılır ve yerine CALES enjektörü takılır ve enjeksiyon
yapılır.
İntralezyoner tedavide, 0,2 ml /cm2 CALES, 1,27 cm uzunluğunda No.25 iğne takılmış bir
tüberkülin enjektörü ile deri içine (derialtına değil) enjekte edilir. Toplam enjeksiyon miktarı,
haftada 1 ml’yi geçmemelidir
CALES, ayakta görülen ve kortikosteroid tedavisine yanıt veren hastalıklarda da endikedir.
Heloma durum altında görülen bursitlerin tedavisinde, 0,25 ml’lik iki enjeksiyon, başarılı
sonuç vermiştir. Hallux rigidus (ayak baş parmağının fleksiyon deformitesi), digiti quinti
varus (beşinci ayak parmağının içeri deviasyonu) ve akut gut artriti gibi durumlarda ağrı,
genellikle hemen kesilir. Ayak eklemlerine yapılacak enjeksiyonlarda, 1,9 cm uzunluğunda
No.25 iğne takılmış bir tüberkülün enjektörü kullanılması uygundur. Ayakla ilgili diğer
hastalıklarda, 3-7 günlük aralarla 0,25-0,5 ml CALES enjeksiyonu önerilir. Akut gut
artritinde, 1 ml’lik dozlar gerekli olabilir.
Yeterli yanıt alındıktan sonra doz, uygun idame dozunu saptamak amacıyla belirli aralıklarla
yavaş yavaş azaltılır ve yeterli bir klinik etkinliği sürdüren en düşük doz bulunmaya çalışılır.
Hastanın varolan hastalığı ile bağlantısı olmayan streslerle karşı karşıya kalması CALES
dozunun yükseltilmesini gerektirebilir.
Uygulama şekli:
İntramüsküler ya da intralezyonel enjeksiyonla uygulanır.
Özel popülasyonlara ilişkin ek bilgiler:
Böbrek/karaciğer yetmezliği:
CALES'in böbrek/karaciğer yetmezliğinde kullanımı ile ilgili veri bulunmamaktadır.
3/13Pediyatrik popülasyon:
Bu yaş grubunda kullanımın önerilmesi için klinik veri bulunmamaktadır.
Geriyatrik popülasyon:
Bu yaş grubunda kullanımın önerilmesi için klinik veri bulunmamaktadır.
4.3. Kontrendikasyonlar
- Etkin maddelere veya bölüm 6.1’de listelenen yardımcı maddelerden herhangi birine aşırı
duyarlılık;
- Kortikosteroidlere aşırı duyarlılık;
- Sistemik mantar enfeksiyonları.
CALES intratekal uygulamada kullanılamaz.
4.4. Özel kullanım uyarıları ve önlemleri
CALES, intravenöz ya da subkütan uygulama ile kullanılamaz.
Epidural kortikosteroid enjeksiyonlarından sonra bazıları ölümle sonuçlanan ciddi nörolojik
olaylar bildirilmiştir. Raporlanan spesifik olaylar arasında, burada belirtilenlerle sınırlı
olmamak üzere, spinal kord enfarktüsü, parapleji, kuadripleji, kortikal körlük ve inme
bulunmaktadır. Bu ciddi nörolojik olaylar, floroskopi ile ve floroskopi olmadan bildirilmiştir.
Kortikosteroidlerin epidural uygulamasının güvenliliği ve etkililiği kanıtlanmamıştır ve
kortikosteroidler bu kullanım için onaylanmamıştır.
ANTİSEPTİK TEKNİKLER GEREKLİDİR.
CALES iki betametazon esteri içerir; bunlardan biri, betametazon sodyum fosfat olup,
enjeksiyon yerinden hızla emilir. Bu nedenle, bu ürünü kullanırken hekim CALES’in bu
çözünebilir bileşeninin sistemik etkiye yol açabileceğini hesaba katmalıdır.
Kortikosteroidler doğumdan sonra hyalin membranların tedavisi için endike değildir.
Prematüre bebeklerde hyalin membran hastalığının profilaktik tedavisinde, kortikosteroidler
preeklampsi veya eklampsisi olan veya plasenta lezyonlarına dair bulguları olan gebe
kadınlara uygulanmamalıdır.
İntramüsküler kortikosteroid enjeksiyonları, lokal doku atrofisini önlemek amacıyla büyük
kas kütlelerinin içine derin olarak yapılmalıdır.
İdiyopatik trombositopenik purpurası olan hastalara CALES’in intramusküler enjeksiyonu
dikkatle yapılmalıdır.
Kortikosteroidlerin yumuşak dokuya ve lezyon veya eklem içine uygulanması lokal etkilerin
yanısıra sistemik etkilere neden olabilir.
Sepsis sürecini dışlamak amacıyla eklem içerisinde bulunabilecek sıvının incelenmesi şarttır.
Önceden enfekte olmuş bir ekleme lokal enjeksiyon yapmaktan kaçınılmalıdır. Ağrı ve lokal
şişlikte net artış, eklem hareketliliğinde daha fazla kısıtlılık, ateş ve rahatsızlık septik artrit
sorusunu akla getirmelidir. Eğer enfeksiyon tanısı doğrulanırsa uygun bir antimikrobiyal
tedaviye başlanmalıdır.
Stabil olmayan eklemlere, enfekte bölgelere ve intervertebral boşluklara kortikosteroidleri
enjekte edilmemelidir. Osteoartritli eklemlere enjeksiyonların tekrarlı olarak yapılması
4/13eklemdeki tahribatı ağırlaştırabilir. Sonrasında tendon rüptürünün meydana geldiği
görüldüğünden, kortikosteroidleri doğrudan tendonların içine enjekte edilmesinden
kaçınılmalıdır.
Parenteral kortikosteroid tedavisi alan hastalarda, şok olasılığını da içeren
anaflaktoid/anaflaktik reaksiyonlar nadiren görülmüştür. Kortikosteroidlere geçmişte alerjik
reaksiyonlar sergilemiş hastalarda uygun önleyici tedbirler alınmalıdır.
Uzun süreli kortikosteroid tedavisinde, parenteral uygulamadan oral uygulamaya geçilmek
isteniyorsa potansiyel faydalar risklerle karşılaştırılmalıdır.
Glukokortikoidler enfeksiyon belirtilerini maskeleyebilir ve kullanım sırasında yeni
enfeksiyonlar ortaya çıkabilir. Glukokortikoidler kullanıldığında dirençte azalma ve
enfeksiyon yerinin tespitinde zorluk gözlenebilir.
Uzun süreli kullanım posteriyor subkapsüler katarakta (özellikle çocuklarda) ya da glokoma
neden olabilir; bu durumlar optik sinire zarar verebilir ve mantarlara veya virüslere bağlı
sekonder göz enfeksiyonlarını ağırlaştırabilir. Uzun süreli tedavide (6 haftadan uzun) göz
hastalıkları uzmanına düzenli muayeneye gidilmesi gerekir.
Kortikosteroidlerin orta ve yüksek dozları hipertansiyona, sıvı retansiyonuna ve potasyum
atılımında artışa neden olabilir. Düşük sodyumlu diyet ve potasyum takviyesi düşünülebilir.
Tüm kortikosteroidler kalsiyum atılımını artırır.
KORTİKOTERAPİ ALAN HASTALARA AŞAĞIDAKİ TEDAVİLER VERİLEMEZ:
- ÇİÇEK AŞISI;
- NÖROLOJİK KOMPLİKASYONLAR VE YETERSİZ ANTİKOR YANITI RİSKİ
NEDENİYLE DİĞER BAĞIŞIKLAMA YÖNTEMLERİ (ÖZELLİKLE YÜKSEK DOZDA)
Bununla birlikte, kortikosteroidleri Addison hastalığı gibi hastalıklar için replasman tedavisi
olarak alan hastalar bağışıklanabilir.
Kortikosteroidlerin immün supresif dozlarını alan hastalar (özellikle çocuklar) suçiçeği ya da
kızamığa maruz kalmaktan kaçınmaları konusunda uyarılmalıdır.
Aktif tüberküloz durumunda kortikosteroidler, uygun bir antitüberküloz tedavi rejimiyle
birlikte kortikosteroidlerin kullanıldığı fulminan veya dissemine tüberküloz vakalarıyla
sınırlandırılmalıdır.
Latent tüberkülozu olan veya tüberküline reaksiyon gösteren hastalarda kortikosteroidler
endike ise hastalık yeniden aktifleşebileceğinden sıkı takip gereklidir. Uzun süreli
kortikosteroid tedavisi sırasında hastalar kemoprofilaksi almalıdır. Rifampinin
kemoprofilaktik bir programda kullanılması durumunda, rifampinin kortikosteroidlerin
metabolik hepatik klirensi üzerindeki artırıcı etkisi dikkate alınmalıdır; kortikosteroid
dozunda ayarlama gerekebilir.
5/13Bu tıbbi ürüne bağlı sekonder adrenokortikal yetmezlik kademeli dozaj azaltımıyla en aza
indirilebilir. Bu göreceli yetmezlik tedavi durdurulduktan sonra birkaç ay devam edebilir; bu
dönemde stres durumu gözlenirse yeni bir hormonal tedavi başlatılmalıdır.
Mineralokortikoidlerin salgılanması olumsuz etkilenebildiğinden, bir mineralokortikoid
ve/veya tuzun eş zamanlı uygulanması gerekebilir.
Glukokortikoidler hipotiroidizmde veya sirozda daha büyük etki gösterebilir.
Kornea perforasyonu olasılığı nedeniyle, glukokortikoidler oküler herpes simpleksi olan
hastalara dikkatle uygulanmalıdır.
Emosyonel instabilite ve mevcut psikotik eğilimler kortikosteroidlerle tedavi sırasında
ağırlaşabilir.
Aşağıdaki durumlarda dikkatli olunması önerilir:
Nonspesifik ülseratif kolit, beklenen apse perforasyonu ve diğer piyojenik enfeksiyonlar,
divertikülit, intestinal anastomoz, gastroduodenal ülser, renal yetmezlik, hipertansiyon,
osteoporoz, miyastenia gravis.
Kortikosteroidlerin bebeklerin ve çocukların büyüme hızını yavaşlatması ve endojen
kortikosteroid üretimini engelleyebilmesi nedeniyle uzun süreli tedavi sırasında büyüme ve
gelişmenin izlenmesi önemlidir.
Kortikosteroidler bazen bazı hastalarda spermlerin sayısını ve hareketliliğini zaman zaman
değiştirebilir.
Kortikosteroidler ile florokinolonlar ayrı ayrı uygulandıklarında tendon rüptürü vakaları
raporlanmıştır. Dolayısıyla eş zamanlı uygulama riski arttırabilir.
Aşağıdaki durumlarda hastanın özel olarak takip edilmesi gerekir:
Tüberküloz, oküler herpes simplex, glokom, akut psikoz, aktif veya latent gastrik ülser,
Cushing sendromu, renal yetmezlik, hipertansiyon, osteoporoz, diyabet, psikotik eğilimler,
viral ve bakteriyel enfeksiyonlar, kalp yetmezliği, tedavisi zor epilepsi, büyüme yetersizliği,
divertikülit, yakın geçmişte intestinal anastomozlar, tromboembolizm veya tromboflebit
yatkınlığı, miyastenia gravis, gebelik.
Görme bozuklukları
Sistemik ve topikal (intranazal, inhale ve intraoküler dahil) kortikosteroid kullanımında
görme bozuklukları bildirilebilmektedir. Eğer hastada bulanık görme veya diğer görme
bozuklukları gibi semptomlar görülürse, hastanın katarakt, glokom veya santral seröz
6/13koryoretinopati (SSKR) gibi seyrek görülen hastalıkların da dahil olabileceği görme
bozukluklarının olası nedenlerinin değerlendirilmesi için oftalmoloğa sevki düşünülmelidir.
Başka bir kortikosteroid, metilprednizolon hemisüksinat, ile yapılan çok-merkezli, randomize,
kontrollü tek bir çalışmanın sonuçları, metilprednizolon alan kafa travması geçirmiş
hastalarda erken mortalitede (2 haftada) ve geç mortalitede (6 ayda) plaseboya kıyasla artışı
göstermiştir. Metilprednizolon grubunda mortalite nedenleri belirlenmemiştir.
Yardımcı maddeler:
CALES her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
CALES tahriş ve cilt reaksiyonlarına yol açabilen benzalkonyum klorür içerir.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerle etkileşim:
Fenobarbital, rifampin, fenitoin ya da efedrin kortikosteroidlerle birlikte kullanıldığında,
kortikosteroidlerin metabolizmasını hızlandırdıklarından terapötik etkilerini azaltabilir.
Bir kortikosteroid ile eş zamanlı olarak östrojen alan hastalar aşırı kortikosteroid etkileri
yönünden izlenmelidir.
Kortikosteroidlerin kardiyak glikozitleri ile eş zamanlı uygulanması hipokalemiye bağlı
olarak aritmi ya da dijitalis toksisitesi riskini arttırabilir. Kardiyak glikozid alan hastalar
genellikle potasyum kaybına neden olan diüretikler de alırlar; bu durumda potasyum düzeyi
ölçümleri yapmak önemlidir. Kortikosteroidler, amfoterisin B’nin neden olduğu potasyum
kaybını arttırabilir. Bu ilaç kombinasyonlarından birini alan tüm hastalarda serum
elektrolitleri, özellikle de serum potasyum düzeyi yakından izlenmelidir.
Kortikosteroidlerin kumarin tipi antikoagülanlarla birlikte kullanımı, antikoagülan etkilerini
doz ayarlaması gerektirecek kadar arttırabilir ya da azaltabilir.
Kortikosteroidler kanda salisilatların konsantrasyonunu düşürebilir. Hipoprotrombinemide,
kortikoterapi sırasında asetil salisilik asit kullanılırken dikkatli olunmalıdır.
Non-steroid antienflamatuvar ilaçlar veya alkol ile kombine kullanım gastrointestinal ülser
gelişme riskini veya mevcut ülserin kötüleşme riskini arttırabilir.
Glukokortikoidlerin intrinsik hiperglisemik etkisi nedeniyle, diyabetik hastalarda bazen oral
antidiyabetik ajanların veya insülinin dozunun ayarlanması gerekir.
7/13Somatotropin ile kombine kullanım bu hormona yanıtı inhibe edebilir. Somatotropin
uygulanması sırasında, vücut yüzey alanının metrekaresi başına günde 300 - 450 mcg’den
(0,3-0,45 mg) yüksek betametazon dozlarından kaçınılmalıdır.
CYP3A inhibitörleriyle (örn., kobisistat içeren ürünler) eş zamanlı tedavinin sistemik yan
etkilerin riskini arttırması beklenir. Fayda, sistemik kortikosteroid yan etkilerinin riskinde
artıştan fazla olmadıkça bu kombinasyondan kaçınılmalıdır; böyle bir durumda hastalar
sistemik kortikosteroid yan etkileri açısından izlenmelidir.
Diğer etkileşim şekilleri
Laboratuvar testleri ile etkileşim
Kortikosteroidler, nitroblue tetrazolium redüksiyon testini etkileyerek, yanlış negatif
sonuçlara neden olabilirler.
Özel popülasyonlara ilişkin ek bilgiler:
Pediyatrik popülasyon: Bu yaş grubunda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kadınlarda CALES kullanımı hakkında yeterli veri bulunmadığından, çocuk doğurma
potansiyeli olan kadınların uygun kontrasepsiyon kullanmaları önerilir.
Gebelik dönemi
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir. Bazı hayvan deneyleri gebelik döneminde
uygulanan yüksek glukokortikoid dozlarının fetal defektlere yol açabildiğini göstermiştir.
İnsanlarda yeterli teratojenik çalışmalar yapılmadığından, glukokortikoidler gebelik
döneminde, emzirme döneminde ve çocuk doğurma potansiyeli bulunan kadınlara yalnızca bu
ilaçların kadının/annenin ve embriyo veya fetusun sağlığına faydaları ve potansiyel riskleri
kapsamlı biçimde değerlendirildikten sonra uygulanabilir.
Yayınlanmış veriler kortikosteroidlerin gebeliğin 32. haftasından sonra profilaktik
kullanımının halen tartışmalı olduğunu göstermektedir. Bu nedenle, kortikosteroidler
gebeliğin 32. haftasından sonra kullanıldığında hekim anne ve fetusa yönelik faydaları ve
potansiyel riskleri karşılaştırmalıdır.
Kortikosteroidler doğumdan sonra hyalin membran hastalığının tedavisi için endike değildir.
Prematüre bebeklerde hyalin membran hastalığının profilaktik tedavisinde, kortikosteroidler
preeklampsi veya eklampsisi olan veya plasenta lezyonlarına dair bulguları olan gebe
kadınlara uygulanmamalıdır.
8/13Gebelik döneminde kortikosteroid alan kadınlar, doğumdan kaynaklanan strese bağlı adrenal
yetmezliğin tespit edilmesi amacıyla kontraksiyonlar sırasında ve sonrasında ve doğum
sırasında izlenmelidir.
Gebelik döneminde glukokortikoidlerin yüksek dozlarını almış annelerin yeni doğmuş
bebekleri adrenal yetersizlik veya daha nadir olarak konjenital kataraktın muhtemel bulguları
yönünden dikkatle muayene edilmelidir.
Laktasyon dönemi
Kortikosteroidler anne sütüne geçer.
CALES anne sütüyle beslenen bebeklerde advers reaksiyonlara yol açabildiğinden, bu tıbbi
ürünün anne açısından önemi dikkate alınarak emzirmenin durdurulması ve tıbbi ürünün
kesilmesi arasında bir karar verilmelidir.
Üreme yeteneği / Fertilite
CALES’in insanlar için üreme yeteneği ve doğurganlık üzerindeki etkileri hakkında veri
bulunmamaktadır.
4.7. Araç ve makine kullanımı üzerindeki etkiler
Görme sorunları nadir görülen yan etkilerden olsa da, araç ve makine kullanan hastalar bu
konu hakkında bilgilendirilmelidir..
4.8. İstenmeyen etkiler
CALES ile gözlenen advers reaksiyonlar, diğer kortikosteroidler ile bildirilenler ile benzerdir
ve hem dozla hem de tedavi süresiyle ilişkilidir.
Genel olarak kortikosteroidler ile ortaya çıkan advers reaksiyonlardan aşağıdaki etkilerin
özellikle dikkate alınması gerekir: Çok yaygın (≥1/10), yaygın (≥ 1/100 ila <1/10), yaygın
olmayan (≥ 1/1.000 ila <1/100), seyrek (≥ 1/10.000 ila <1/1.000) ve çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları:
Bilinmiyor: Anaflaktik veya alerjik reaksiyonlar, bazı hipotansif reaksiyonlar veya şokla
ilişkili reaksiyonlar ortaya çıkabilir.
Endokrin hastalıkları:
Bilinmiyor: Düzensiz menstrüasyon, Cushingoid durum, çocuklarda büyümenin inhibisyonu,
hipofiz-adrenal eksenin inhibisyonu, glukoz toleransında azalma, latent diabetes mellitus
belirtileri, diyabet hastalarında insülin ya da oral hipoglisemik ajanlara ihtiyacın artması
Metabolizma ve beslenme hastalıkları:
Bilinmiyor: Protein degradasyonuna bağlı olarak negatif azot dengesi, lipomatoz, kilo artışı,
sodyum retansiyonu, potasyum kaybı, hipokalemik alkaloz, sıvı retansiyonu, duyarlı
hastalarda konjestif kalp yetmezliği, hipertansiyon
Psikiyatrik hastalıklar:
Bilinmiyor: Öfori, dengesiz ruh hali, kişilik bozuklukları ve ağır depresyon ile birlikte
psikotik bozukluk tabloları, uykusuzluk
9/13Sinir sistemi hastalıkları:
Bilinmiyor: Nöbetler, intrakranyal basınç artışı (psödotümör serebri), vertigo, baş ağrısı
Göz hastalıkları:
Bilinmiyor: Posterior subkapsüler katarakt, göz içi basınçta artış, glokom, ekzoftalmi, bulanık
görme (bkz. bölüm 4.4)
Gastrointestinal hastalıklar
Bilinmiyor: Hıçkırık, muhtemel perforasyon ve hemoraji ile birlikte peptik ülser,
pankreatit, abdominal distansiyon, ülseratif özofajit
Deri ve deri altı doku hastalıkları
Bilinmiyor: Deri atrofisi, yara iyileşmesinde gecikme, ince ve hassas deri, peteşi ve
morluklar, aşırı duyarlılık reaksiyonları, alerjik dermatit, anjiyonörotik ödem
Kas-iskelet bozuklukları, bağ dokusu ve kemik hastalıkları
Bilinmiyor: Kaslarda güçsüzlük, kaslarda kütle kaybı, osteoporoz, vertebral kompresyon
kırıkları, aseptik nekroz, tendon rüptürü, steroid miyopatisi, patolojik kırık, eklem
instabilitesi, miyastenia graviste miyastenik semptomların alevlenmesi
AŞAĞIDAKİ İSTENMEYEN ETKİLER, PARENTEREAL KORTİKOTERAPİ
SIRASINDA GÖZLENEBİLİR:
Yüz ve başın intralezyonel tedavisi ile ilişkili nadir körlük vakaları, hiperpigmentasyon veya
hipopigmentasyon, subkutanöz ve kutanöz atrofi, steril apse, enjeksiyon sonrası alevlenme
(eklem içi kullanımdan sonra), Charcot artropatisi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Betametazon dahil olmak üzere, kortikosteroidlerin akut doz aşımları hayati tehlike
oluşturmaz.
Diyabet, glokom, aktif peptik ülser gibi spesifik kontrendikasyonların yokluğunda veya
dijitalis, kumarin tipi antikoagülanlar ya da potasyum tutucu diüretikler gibi ilaçlar
uygulanırken, birkaç gün süreyle glukokortikoid doz aşımının, çok yüksek dozlar haricinde,
olumsuz sonuçlar doğurma olasılığı yoktur.
Kronik doz aşımı iyatrojenik Cushing hastalığına yol açabilir (aydede yüz, impotans,
amenore).
Tedavi
Kortikosteroidlerin metabolik etkileri, temel hastalığın ya da eşlik eden hastalıkların zararlı
etkileri ya da ilaç etkileşimleri sonucunda oluşan komplikasyonlar uygun biçimde tedavi
10/13edilmelidir. Yeterli sıvı alımı sağlanmalı ve sodyum ve potasyum dengesine özellikle dikkat
edilerek serum ve idrar elektrolitleri izlenmelidir. Gerekliyse, elektrolit dengesizliği tedavi
edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanıma yönelik kortikosteroidler, glukokortikoidler
ATC kodu: H02AB01
Betametazon sentetik bir glukokortikoiddir (9 alfa-floro-16 beta-metilprednizolon).
Betametazon güçlü antienflamatuvar, immün supresif ve antialerjik etkilere sahiptir.
Betametazon klinik yönden anlamlı mineralokortikoid etkiye sahip değildir.
Glukokortikoidler hücre membranlarına difüzyonla yayılır ve spesifik sitoplazmik reseptörler
ile kompleksler oluştururlar. Daha sonra bu kompleksler hücre çekirdeğine girer, DNA’ya
(kromatin) bağlanır ve elçi RNA transkripsiyonunu ve çeşitli enzimlerin protein sentezini
uyarırlar. Sonuç olarak sistemik glukokortikoid kullanımında gözlenen etkilerden bu
kompleksler sorumludur. Enflamasyon ve bağışıklık süreçleri üzerindeki önemli etkilerine ek
olarak, glukokortikoidler karbonhidratlar, proteinler ve lipidlerin metabolizmasını da
etkilerler. Son olarak, kardiyovasküler sistem, iskelet kasları ve merkezi sinir sistemini de
etkilerler.
Enflamasyon ve bağışıklık süreçleri üzerindeki etki
Glukokortikoidlerin antienflamatuvar, immün supresif ve antialerjik özellikleri onların
terapötik uygulamalarının çok önemli bir kısmından sorumludur. Bu özelliklerin ana
bileşenleri şunlardır: enflamasyon bölgesinde immün yönden aktif hücrelerin sayısında
azalma, vazodilatasyonda azalma, lizozom membranlarının stabilizasyonu, fagositozun
inhibisyonu, prostaglandinlerin ve ilgili maddelerin üretiminde azalma.
Antienflamatuvar aktivite hidrokortizonunkinden yaklaşık 25 kat daha fazla ve
prednizolonunkinden 8-10 kat daha fazladır (ağırlık temelinde). 100 mg hidrokortizon 4 mg
betametazona eşdeğerdir.
Karbonhidratların ve proteinlerin metabolizması üzerindeki etki
Glukokortikoidler protein katabolizmasını uyarır. Açığa çıkan aminoasitler karaciğerde
glukoneogenez işlemiyle glukoza ve glikojene dönüştürülür. Periferik dokularda glukoz alımı
azalır ve bu da özellikle diyabete yatkınlığı olan hastalarda hiperglisemiye ve glukozüriye
neden olur.
Lipid metabolizması üzerindeki etki
Glukokortikoidler lipolitik aktiviteye sahiptir. Bu lipoliz ekstremitelerde daha belirgindir.
Glukokortikoidler esas olarak gövde, boyun ve baş bölgesinde görülen lipojenik etkiye de
sahiptir. Tüm bu etkiler yağ depolarının yeniden dağılımına neden olur.
Kortikosteroidlerin maksimum farmakolojik aktivitesi pik serum düzeylerinden daha sonra
ortaya çıkar ve bu, bu ilaçların etkilerinin çoğunun tıbbi ürünün direkt aktivitesine değil,
enzim aktivitesinin değişmesine bağlı olduğunu gösterir.
11/135.2. Farmakokinetik özellikler
Genel özellikler
Emilim:
Betametazon disodyum fosfat ve betametazon asetat enjeksiyon yerinden rezorbe olur ve hem
lokal hem de sistemik olarak terapötik etkileri ve diğer farmakolojik etkileri indüklerler.
Dağılım:
Suda neredeyse hiç çözünmeyen betametazon asetat CALES preparatında süspanse halde
bulunur. Bu kortikosteroid esteri enjeksiyon bölgesinde yavaş hidrolize olur.
Betametazon öncelikle albümine bağlanır.
Metabolizma:
Betametazon disodyum fosfat suda yüksek düzeyde çözünür ve vücutta betametazona
(biyolojik yönden aktif steroid) metabolize edilir. 4 mg betametazon disodyum fosfat 3 mg
betametazona eşdeğerdir. Betametazon karaciğerde metabolize edilir.
Eliminasyon:
Oral ve parenteral uygulamadan sonra betametazonun plazmadaki yarı ömrü >5 saattir.
Biyolojik yarı ömür 36-54 arasındadır. İM enjeksiyondan sonra betametazon disodyum
fosfatın pik plazma konsantrasyonu 60 dakika sonra kaydedilir ve kortikosteroid ilk gün
neredeyse tamamen atılır. Farmakolojik aktivite ölçülebilir plazma düzeyleri ortadan
kalktıktan sonra devam eder.
Betametazonun klerensi karaciğer yetmezliği olan hastalarda, normal hastalara göre daha
yavaştır.
5.3. Klinik öncesi güvenlilik verileri
Uygulanabilir değildir.
6. FARMASÖTİK ÖZELLİKLER
6.1.Yardımcı maddelerin listesi
Sodyum fosfat dibazik anhidr
Sodyum hidrojen fosfat
Disodyum EDTA
Benzalkonyum klorür (%17)
Enjeksiyonluk su
6.2. Geçimsizlik
Geçimlilik çalışmaları bulunmadığından bu tıbbi ürün diğer tıbbi ürünlerle
karıştırılmamalıdır.
6.3. Raf ömrü
24 aydır.
6.4. Saklamaya yönelik özel tedbirler
25°C altındaki oda sıcaklıklarında saklayınız. Orijinal ambalajında ve ışıktan koruyarak
saklayınız.
12/136.5. Ambalajın niteliği ve içeriği
1 ml’lik renksiz, Tip I, kırmızı halkalı cam ampul
6.6.Beşeri tıbbi üründen arta kalan maddelerin imhası ve diğer özel önlemler
“Tıbbi ürünlerin kontrolü yönetmeliği” ve “Ambalaj atıklarının kontrolü yönetmelikleri”ne
uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
229/75
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2011
Ruhsat yenileme tarihi: -
10. KÜB’ÜN YENİLENME TARİHİ
-
13/13