1 
  KISA ÜRÜN BİLGİSİ   
 
1. BEŞERİ TIBBİ ÜRÜNÜN ADI 
 
ENGE RIX B Erişkin 20 mcg / 1m L IM enjeksiyon için süspansiyon içeren kullanıma hazır 
enjektör   
Steril 
2. KALİTATİF VE KANTİTATİF  BİLEŞİM   
 
Etkin madde:  
 
1 doz (1,0 m L) içinde:  
 
Saflaştırılmış Hepatit B  yüzey  antijeni (HBsAg)1,2                    20 mikrogram  
 
1  Alüminyum hidrokside adsorbe  edilmiş,  hidrate  toplam 0,50 mg Al+3, 
2Rekombinant DNA teknolojsi ile maya hücrelerinde ( Saccharomyces cerevisiae) 
üretilmiştir . 
 Yardımcı  maddeler 
Sodyum klorür……………………………………...  8,4 mg /1 m L 
Disodyum fosfat dihidrat ……………..……………  0,9 mg /1 m L 
Sodyum dihidrojen fosfat dihidrat…………………  0,7 mg /1m L 
 
Yardımcı maddeler için 6.1'e bakınız.  
 
3. FARMASÖTİK  FORM   
 
Enjeksiyonluk süspansiyon içeren kullanıma hazır enjektör.  
 
Beyaz, hafif opak bir süspansiyondur. 
 
Saklama sırasında berrak renksiz bir üst faz ile ince beyaz bir çökelti gözlenebilir. 
 
4. KLİNİK  ÖZELLİKLER   
 
4.1. Terapötik  endikasyonlar  
 
ENGERIX B Erişkin, 16 yaş ve üzeri bağışık olmayan kişilerde bilinen tüm alt tiplerin neden 
olduğu hepatit B virüsü enf eksiyonuna (HBV) karşı aktif bağışıklama için endikedir. 
Bağışıklanacak popülasyon dahilindeki kategoriler, resmi öneriler esas alınarak belirlenir.  
 2 
  Hepatit D (delta ajanının neden olduğu), hepatit B enfeksiyonu yokluğunda görülmediğinden, 
ENGERIX B ile b ağışıklama yoluyla hepatit D’nin de engelleneceği beklenebilir . 
Enfeksiyon riski altında yer alan gruplar:  
 
• Sağlık  personeli  
 
• Sık olarak kan ürünleri verilen hastalar  
 
• HBV taşıyıcısı olan veya şüphesi olan annelerden doğan bebekler  
 
• Kurumlarda (yurtlar gibi) kalanlar ve kurum  personeli  
 
• Cinsel davranışları nedeniyle artmış risk altında bulunan kişiler  
 
• Bağımlılık yapan uyuşturucu maddeleri enjeksiyon yoluyla kullanan kişiler  
 
• Yüksek HBV endemisi olan bölgelere yolculuk yapanlar  
 
• Yüksek HBV endemisi olan bölgelerde doğan kişiler  
 
• Orak hücre anemisi olan hastalar  
 
• Organ nakli adayı olan hastalar  
 
• Diğerleri: Polisler, itfaiyeciler, Silahlı Kuvvetler personeli vb iş ve yaşam tarzları 
dolayısıyla HBV’ye yakalanma riski artmış  kişiler.  
• Yukarıdaki gruplarda sıralanan kişilerin ve akut ve kronik HBV enfeksiyonu olan 
hastaların ev  halkı  
• Kronik karaciğer hastalığı olan veya kronik karaciğer hastalığı gelişme riski olan 
kişiler (örn: hepatit C taşıyıcıları,  alkolikler)  
 
4.2. Pozoloji ve uygulama ş ekli 
Pozoloji   
ENGERIX B Pediyatrik (10 mcg /0,5 m L, yenidoğanlar dahil olmak üzere 15 yaş dahil 15 
yaşına kadarki tüm hastalarda kullanım içindir. ENGERIX B Erişkin (20 mcg /1,0 mL), 16 
yaş ve üzeri hastalarda kullanım içindir. 
 
Diğer yandan ENGERIX B Erişkin (20 mcg /1,0 m L), aşılama kürü sırasında hepatit B 
enfeksiyonu riskinin düşük olduğu ve tam aşılama kürüne uyumun garanti edilebileceği 
durumlarda, 11 ila 15 yaşa kadarki (15 yaş dahil) hastalarda 2 dozluk şema olarak da 3 
  kullanılabilir (bkz. bölüm 5.1 ve ENGERIX B (20 mc g /1 m L) KÜB’ü).  
Uygulama sıklığı ve süresi   
Primer aşılama şeması:  
 
-16 yaş ve üzeri bireylerde:  
 
İki primer bağışıklama şeması önerilebilir: 
0, 1 ve 6. aylarda yapılan bağışıklama 7. ayda optimal koruma sağlar ve yüksek antikor 
seviyelerine ulaşılır.  
Bağışıklamanın 0, 1 ve 2. aylarda yapıldığı hızlandırılmış şema ile daha hızlı koruma  
sağlanır ve hastanın daha iyi uyum göstermesi beklenir. Bu aşılama şemasına göre elde 
edilen antikor titreleri 0, 1, 6. aylarda yapılan bağışıklanmadan elde edilenlerden daha düşük 
olduğu için uzun süreli korumanın sağlanması amacıyla 12. ayda dördüncü bir doz 
uygulanmalıdır. 
-18 yaş ve üzeri bireylerde:  
Yüksek endemik bölgelere seyahat edecek kişiler gibi koruyuculuğun daha hızlı gerektiği 
istisnai durumlarda gitmeden bir ay önce hepatit B’ye karşı aşılanmaya başlayanlarda, 0, 7 ve  
21. günlerde olmak üzere 3 intramüsküler enjeksiyon uygulanabilir. Bu aşılama şeması 
uygulanırsa 12. ayda dördüncü dozun uygulanması tavsiye edilir (Bkz. Serokonversiyon 
oranları için Farmakodinamik özellikler).  
11-15 yaş arası çocuklarda (15 yaş dahil) :  
 
20 µg’lık aşı 11- 15 yaş arası çocuklarda (15 yaş dahil) 0 ve 6. aylarda yapılan aşı şemasına 
göre uygulanabil ir. Ancak böyle bir durumda hepatit B enfeksiyonuna karşı korunma 2. doz 
sonrasına kadar sağlanamayabilir (Bkz. Farmakodinamik özellikler). Bu yüzden bu aşılama şeması yalnızca aşılama sırasında hepatit B enfeksiyon riskinin düşük olduğu durumlarda 
kullanı lmalıdır. Eğer bu durumdan emin olunamıyor ise (örneğin hemodiyalize girecek 
hastalar, endemik bölgelere seyahat, enfekte kişilerle yakın temas) ENGERIX B Pediyatrik 
(10 mcg  /0,5 m L) ile 3 doz ya da hızlandırılmış aşı şeması kullanılmalıdır.  
Bu aşılama şemaları, diğer çocukluk çağı aşılarının uygulama zamanlarına bağlı olarak yerel 
bağışıklama programlarına uyarlanabilir. 
Rapel Doz  
 
Mevcut veriler, bağışıklık sistemi sağlam olan ve tam primer aşılama kürüne yanıt veren 4 
  gönüllüler arasında rapel doz gerekliliğini desteklememektedir (Lancet 2000, 355:561). 
 
Diğer yandan, bağışıklık sistemi zayıflamış olan kişilerde (örn. kronik böbrek y etmezliği 
olan hastalar, hemodiyalize giren hastalar, HIV pozitif kişiler) 10 IU/l’lik kabul edilen 
koruyucu düzeye  eşit ya da bu düzeyden yüksek anti-HBs antikor  konsantrasyonlarını  
sürdürmek için rapel dozlar uygulanmalıdır. Bağışıklık sistemi zayıflamış  olan bu kişilerde 
her 6- 12 ayda bir aşılama sonrası test tavsiye edilir. 
 
Rapel doza ilişkin ulusal öneriler göz önünde bulundurulmalıdır. 
Hepatit B aşılarının kendi aralarında değiştirilebilirliği:  
Diğer ilaçlarla etkileşim ve diğer etkileşim şekilleri için Bölüm 4.5’e bakınız. 
 
Uygulama şekli   
 
ENGERIX B Erişkin intramüsküler olarak uygulanmalıdır. Enjeksiyon erişkinlerde ve 
çocuklarda deltoid kasa uygulanmalıdır. Trombositopeni si ya da kanama bozukluğu olan 
hastalara aşı istisnai olarak deri altına uygulanabilir. Daha düşük immün yanıta neden olacağından ENGERIX B Erişkin gluteal bölgeye ya da deri içine uygulanmamalıdır. 
ENGERIX B Erişkin kesinlikle damar içine uygulanmamalıdır. 
Özel popülasyonlara ilişkin ek bilgiler   
Böbrek/karaciğer yetmezliği:  
 
Hemodiyaliz hastalarının da dahil olduğu böbrek yetmezliği olan 16 yaş ve üzerindeki 
hastalar:  
Bu grup hastalarda primer aşılama şeması birinci dozdan 1, 2 ve 6 ay sonra toplam 4 kez 
olmak üzere çift doz (2x20 µg) uygulanır. Bağışıklama şeması, anti -HBs antikor titrelerinin 
koruyucu olduğu kabul edilen 10 IU/l seviyesinde ya da üstünde olacak şekilde 
ayarlanmalıdır.  
Kronik karaciğer hastalığı olanlar veya hepatit C taşıyıcıları, hepatit B’ye karşı aşılamanın 
dışında tutulmamalıdır. HBV enfeksiyonu bu hastalarda şiddetli olabileceğinden bu aşı 
tavsiye edilebilir: bu nedenle HB aşılaması hekim tarafından hasta bazında ele alınmalıdır. 
HBV’ye maruz kalındığı bilinen ya da sanılan durumlarda doz önerisi   
 
HBV’ye maruz kalmanın yeni olduğu durumlarda (örn. virüs bulaş mış iğne batması) 
ENGERIX B Erişkin’in ilk dozu HBIg (Hepatit B immünoglobulin) ile birlikte verilmeli, 
fakat değişik enjeksiyon bölgelerine uygulanmalıdırlar (Bkz. 4.5 Diğer tıbbi ürünler ile 5 
  etkileşimler ve diğer etkileşim şekilleri). 0, 1, 2 -  12 aylarda uygulanan şema önerilir.  
Pediyatrik popülasyon:   
 
ENGERIX B  (20 mcg/1 mL)  Erişkin 16 yaş ve üzeri hastalarda kullanım içindir. 
 
Diğer yandan ENGERIX B Erişkin aşılama kürü sırasında hepatit B enfeksiyonu riskinin 
düşük olduğu ve tam aşılama kürüne uyumun garanti edilebileceği durumlarda, 11 ila 15 
yaşa kadar olan (15 yaş dahil) hastalarda 2 dozluk şema olarak da  kullanılabilir.  
 
Geriyatrik popülasyon:   
Geriyatrik popülasyon üzerinde etkisi bilinmemektedir. 
 
 
4.3. Kontrendikasyonlar   
 
ENGERIX B Erişkin, etkin maddeye veya bölüm 6.1’de listesi bulunan yardımcı 
maddelerden herhangi birine aşırı duyarlılığı olan ya da önceki ENGERIX B Erişkin 
uygulamasından sonra aşırı duyarlılık işaretleri gösteren hastalara uygulanmamalıdır. 
Diğer aşılar gibi ENGERIX B Erişkin uygulaması da şiddetli ateşli hastalık geçirmekte olan 
kişilerde ertelenmelidir. Diğer yandan, minör bir enfeksiyon varlığı bağışıklama açısından bir 
kontrendikasyon değildir. 
4.4. Özel kullanım uyarıları ve  önlemleri   
 
Herhangi bir aşılama sırasında ve hatta öncesinde iğne ile enjeksiyona karşı psikojenik cevap 
olarak özellikle ergenlerde senkop (bayılma) olabilir. Buna iyileşme periyodu sırasında 
geçici görme bozukluğu, parestezi ve tonik- klonik uzuv hareketleri gibi çeşitli nörolojik 
belirtiler eşlik edebilir. Bayılmaya bağlı yaralanmalardan kaçınmak için gerekli prosedürlerin hazır olması  önemlidir.  
Hepatit B’nin uzun inkübasyon dönemi dolayısıyla bağışıklama yapıldığı sırada 
saptanamamış bir enfeksiyonun varlığı olasıdır. Aşı bu gibi durumlarda hepatit B 
enfeksiyonunu önlemeyebilir. 
Trombositopenisi ya da kanama bozukluğu olan hastalara aşı istisnai olarak deri altına 
uygulanabilir. 
Aşı, hepatit A virüsü, hepatit C virüsü, hepatit E virüsü veya karaciğeri etkilediği bilinen 
diğer patojenlere karşı koruma sağlamaz.  
Tüm  aşılarda  olduğu  gibi,  aşılanan  tüm  kişilerde  koruyucu  bir  bağışıklık  yanıtı  elde  6 
  edilemeyebilir.  
Hepatit B aşılarına bağışıklık yanıtını azalttığı bilinen bir dizi faktör gözlenmiştir. Bu 
faktörler erkek cinsiyeti, obezite, sigara kullanımı, uygulama yolu ve altta yatan bazı kronik 
hastalıkları içerir. Tam ENGERIX B Erişkin kürü sonrasında seroproteks iyon elde etmeme 
riski altında olabilecek kişilerin serolojik  testlerinin yapılmasına dikkat edilmelidir. . Bir 
aşılama kürüne yanıt vermeyen ya da optimumun altında yanıt veren kişilerde ek dozların 
göz önünde bulundurulması  gerekebilir.  
Daha düşük immün yanıta neden olacağından ENGERIX B Erişkin gluteal bölgeye ya da 
deri içine  uygulanmamalıdır. 
ENGERIX B Erişkin hiçbir koşul altında damar içine uygulanmamalıdır. 
 
Kronik karaciğer hastalığı ya da HIV enfeksiyonu olan hastalar veya hepatit C taşıyıcıları, 
hepatit B’ye karşı aşılamanın dışında tutulmamalıdır. HBV enfeksiyonu bu hastalarda 
şiddetli olabileceğinden bu aşı tavsiye edilebilir: bu nedenle HB aşılaması hekim tarafından 
hasta bazında ele alınmalıdır. Hemodiyaliz hastalarının da dahil olduğu böbrek yetmezliği 
olan kişilerde, HIV ile enfekte ve bağışıklık sistemi hasar görmüş kişilerde primer aşılama 
şeması uygulanmasının ardından yeterli anti -HBs antikor titreleri oluşmayabilir. Böyle 
hastalara ek aşı dozları vermek gerekecektir (Bkz. Kullanım Şekli v e Dozu - hemodiyaliz 
hastalarının da dahil olduğu böbrek yetmezliği).  
Diğer enjektabl aşılarda olduğu gibi, aşının uygulanmasının ardından seyrek olarak anafilaktik reaksiyon görüldüğü takdirde gerekli olabilecek tıbbi tedavi olanakları hazır 
bulundurulmalıdır. 
Tüm aşılarda olduğu gibi, aşılanan tüm kişilerde koruyucu immün yanıt ortaya çıkmayabilir  
(Bkz. Farmakodinamik özellikleri).  
 
ENGERIX B Erişkin her dozunda 1 mmol (23 mg)’dan daha az sodyum ihtiva eder ; yani 
aslında "sodyum içermez". 
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari 
ismi ve seri numarası mutlaka hasta dosyasına kaydedilmelidir. 
4.5. Diğer tıbbi ürünler ile etkileşimler ve diğer etkileşim  şekilleri   
 
ENGERIX B Erişkin ve bir standart doz HBIg’nin birlikte uygulanmaları, ayrı enjeksiyon 
bölgelerine yapıldığı sürece daha düşük anti -HBs antikor titrelerine neden olmaz.  
ENGERIX B Erişkin İnsan Papilloma Virüsü (H PV) aşısı, kızamık, kabakulak, kızamıkçık, 
Haemophilus influenzae B, hepatit A , çocuk felci, difteri, tetanoz, boğmaca ve BCG aşıları 7 
  ile birlikte uygulanabilir. ENGERIX B Erişkin’in HPV aşısı ile aynı anda uygulanmasının, 
HPV antijenlerine karşı antikor y anıtını klinik olarak anlamlı şekilde etkilemediği 
gösterilmiştir. Anti- HBs’nin geometrik ortalama antikor konsantrasyonları birlikte 
uygulamada daha düşüktür ama seroproteksiyon oranları aynı kaldığı için gözlenen bu 
durumun klinik önemi bilinmemektedir. Anti-HBs≥10mIU/m L’ye ulaşan kişilerin oranı 
beraber  aşı  uygulaması  için %97,9, yalnız başına ENGERIX B için %100 olmuştur. 
Farklı enjektabl aşılar her zaman için farklı enjeksiyon bölgelerine uygulanmalıdır. 
 
Hepatit B aşılarının kendi aralarında değişt irilebilirliği  
 
ENGERIX B Erişkin ya plazmadan türetilmiş ya da genetik mühendisliği ürünü olan diğer 
aşılarla başlatılmış bir primer bağışıklama şemasını tamamlamak için ya da bu aşılar ile bir 
primer bağışıklama şeması uygulanmış kişilere rapel doz olarak uygulanabilir. 
4.6. Gebelik ve laktasyon 
Genel  tavsiye   
Gebelik kategorisi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)   
 
ENGERIX B Erişkin’in çocuk doğurma potansiyeli bulunan kadınlarda kullanımı ve doğum kontrolüne ilişkin yeterli veri bulunmamaktadır.  
Gebelik dönemi   
 
ENGERIX B Erişkin’in gebelikte kullanımına ilişkin yeterli veri ve yeterli hayvan üreme çalışmaları mevcut değildir. Bununla birlikte bütün inaktif viral aşılarda olduğu gibi fetüse 
zarar vermesi beklenmemektedir. ENGERIX B Erişkin gebelik döneminde kesin bir nedenle 
gereksinim duyul duğu durumlarda olası avantajları fetüse olan olası risklerinden fazlaysa 
kullanılmalıdır.  
 
Hayvanlar üzerinde yapılan çalışmalar, gebelik /ve -veya/ embriyonal/fetal gelişim /ve-veya/ 
doğum /ve -veya/ doğum sonrası gelişim üzerindeki etkiler bakımından yetersizdir. İnsanlara  
yönelik potansiyel risk bilinmemektedir.   
 
Laktasyon:   
 
ENGERIX B Erişkin’in laktasyonda anne sütüne geçme konusunda bilgi bulunmadığından kullanımına ilişkin yeterli veri bulunmamaktadır. Herhangi bir kontrendikasyon 8 
  saptanmamıştır.  
Üreme yeteneği / Fertilite  
 
ENGERIX B Erişkin üreme yeteneği ve fertilite çalışmaları açısından değerlendirilmemiştir.  
 
4.7. Araç ve makine kullanımı üzerindeki  etkiler  
 
ENGERIX B Erişkin’in araç ve makine kullanma yeteneği üzerinde etkisi yoktur veya göz  
ardı edilebilir düzeyde etkiye sahiptir. 
 
4.8. İstenmeyen etkiler 
Klinik araştırma verileri 
Güven lilik profilinin  özeti   
Aşağıda sunulan güvenlilik profili, 23 çalışmada takip edilen 5329 gönüllüden elde edilen 
verilere dayanmaktadır.  
Mevcut ENGERIX B Erişkin formülasyonu tiyomersal ( organik cıva bileşiği)  içermez.  
 
Tiyomersal içeren ve ayrıca tiyomersal içermeyen formülasyonların kullanımından sonra 
aşağıdaki istenmeyen etkiler bildirilmiştir.  
Mevcut formülasyon (tiyomersal içermeyen formülasyon) ile gerçekleştirilen bir klinik 
çalışmada ağrı, kızarıklık, şişlik, yorgunluk, gastroenterit, baş ağrısı ve ateş insidansı, 
tiyomersal içeren önceki aşı formülasyonları ile gerçekleştirilmiş olan klinik çalışmalarda 
gözlenen insidans ile benzer  bulunmuştur. 
İstenmeyen etkilerin sıklığı aşağıdaki gibi sınıflandırılmıştır:  
 
Çok yaygın (≥1/10); yaygın (≥1/100, <1/10); yaygın olmayan ( ≥1/1.000, <1/100); seyrek 
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin 
edilemiyor)  
Kan ve lenf sistemi hastalıkları:   
 
Seyrek: Lenfadenopati (Boyun, koltuk altı ve kasıkta lenf bezlerinin şişmesi)  
 
Metabolizma ve beslenme hastalıkları:   
 
Yaygın: İştah kaybı 
Psikiyatrik hastalıklar: Çok yaygın: İrritabilite 9 
  Sinir sistemi hastalıkları:  
Yaygın: Baş ağrısı, uyuşukluk 
 
Yaygın olmayan: Sersemlik 
 
Seyrek: Parestezi (Yanma, batma, gıdıklanma veya karıncalanma gibi anormal his)  
 
Gastrointestinal hastalıklar:   
 
Yaygın: Bulantı, kusma, ishal, karın ağrısı gibi gastrointestinal semptomları  
 
Deri ve deri altı doku hastalıkları:   
 
Seyrek: Döküntü, kaşıntı, ürtiker  
 
Kas-iskelet bozuklukları, bağ doku ve kemik hastalıkları:   
 
Yaygın olmayan: Miyalji 
Seyrek: Artralji  
Genel bozukluklar ve uygulama bölgesine ilişkin  hastalıklar:   
 
Çok yaygın: Enjeksiyon bölgesinde kızarıklık ve ağrı, yorgunluk  
 
Yaygın: Enjeksiyon bölgesinde şişlik, halsizlik, enjeksiyon bölgesi reaksiyonları (sertleşme  
gibi), ateş (≥37,5°C)  
 
Yaygın olmayan: Grip benzeri semptomlar Pazarlama sonrası veriler Enfeksiyonlar ve  enfestasyonlar:  
Bilinmiyor: Menenjit  
 
Kan ve lenf sistemi hastalıkları:   
 
Bilinmiyor: Trombositopeni  
 
Bağışıklık sistemi hastalıkları:   
 
Bilinmiyor: Anafilaksi, anafilaktoid reaksiyonlar ve serum hastalığı benzeri reaksiyonlar 
dahil alerjik  reaksiyonlar. 
Sinir sistemi hastalıkları:   
 
Bilinmiyor: Ensefalit, ensefalo pati, konvülsiyonlar, felç, nevrit (Guillain- Barré sendromu, 10 
  optik nevrit ve multiple skleroz dahil) nöropati, hipoestezi,  
Vasküler hastalıklar:   
 
Bilinmiyor: Hipotansiyon, vaskül it 
 
Deri ve deri altı doku hastalıkları:   
 
Bilinmiyor: Anjiyonörotik ödem, liken planus, eritema multiforme  
 
Kas-iskelet bozukluklar, bağ doku ve kemik hastalıkları:   
 
Bilinmiyor: Artrit ve kas zayıflığı 
 
11 ile 15 yaş arası hastalarda (15 yaş dahil)  yapılan karşılaştırmalı çalışmada ENGERIX B 
Erişkin 20 mcg’ın iki doz aşılama şeması ve ENGERI X B Pediyatrik 10 mcg’ın üç doz 
aşılama şeması arasında lokal ve genel semptomların sıklığı birbirine benzer bulunmuştur. 
Şüpheli advers reaksiyonların raporlanması  
 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşıma ktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0 312 218 35 99)  
4.9. Doz aşımı ve  tedavisi   
 
Pazarlama sonrası gözlem çalışmalarında doz aşımı vakaları bildirilmiştir. D oz aşımından 
sonra rapor edilen yan etkiler, normal aşı uygulamasından sonra raporlananlar ile benzer 
olmuştur. 
5. FARMAKOLOJİK  ÖZELLİKLER   
 
5.1. Farmakodinamik özellikler 
Farmakoterapötik grup: Hepatit B aşısı 
ATC kodu:  J07BC01  
Etki mekanizması 
 
ENGERIX B HBsAg’ye karşı spesifik hümoral antikorların oluşmasına neden olmaktadır 
(anti-HBs antikoru). 10 IU/l üzerindeki anti -HBs antikor konsantrasyonla rı HBV 
enfeksiyonuna karşı korunmanın yeterli olduğunu göstermektedir.  11 
  Farmakodinamik etkiler  
 
Risk gruplarındaki koruyucu etkinlik: Sahaçalışmalarında; risk altındaki yenidoğanlarda, 
çocuklarda ve erişkinlerde % 95- 100 oranında koruyucu etkinlik gösterilm iştir. 
16 yaş ve üstü sağlıklı bireylerde:  
 
Aşağıdaki tablo “Pozoloji” bölümünde anlatılan farklı aşı şemalarının uygulandığı klinik 
çalışmalardan elde edilen seroproteksiyon oranlarını (anti -HB antikor konsantrasyonları ≥ 10 
IU/l olan bireylerin yüzdesini ) özetlemektedir.  
 
Popülasyon  Aşı Şeması  Seroproteksiyon oranı  
16 yaş ve üstü sağlıklı kişiler  0, 1, 6. Ay  
0, 1, 2 – 12. ay 7. ayda: ≥ %96  
1. ayda: %15  
3. ayda: %89 
13. ayda:  %95,8  
18 yaş ve üstü sağlıklı kişiler  0, 7, 21. gün – 12. ay  28. günde: %65,2  
2. ayda: %76 13. ayda:  %98,6  
Tablodaki veriler tiyomersal içeren aşılarla elde edilmiştir. Tiyomersal içermeyen mevcut 
ENGERIX B formülasyonu ile sağlıklı bebekler ve erişkinlerde gerçekleştirilen iki ek klinik çalışmada, önceki tiyomersal içeren ENGERIX B formülasyonu ile karşılaştırıldığında 
benzer serolojik koruma oranları elde  edilmiştir.  
11-15 yaş grubu sağlıklı bireylerde:  
 
11-15 yaş grubu hastalarda onaylı iki farklı doz ve aşılama şeması ile elde edilen 
seroproteksiyon oranları (yani anti -HBs antikor konsantrasyonları ≥ 10 IU/l olan deneklerin 
yüzdeleri ) primer aşılamanın ilk dozunun ardından 66. aya kadar değerlendirilmiştir ve 
aşağıdaki tabloda sunulmuştur:  
 
 İlk aşı dozundan sonraki ay:  
Seroproteksiyon oranı  
Aşı grupları  2. ay  6. ay  7. ay  30. ay  42. ay  54. ay  66. ay  
ENGERIX B  
Pediyatrik 10 mcg 
(0,1,6 aylık şema)  % 55,8  % 87,6  % 98,2* % 96,9  % 92,5  % 94,7  % 91,4  12 
  ENGERIX B  
Erişkin 20 mcg 
(0, 6 aylık şema)  % 11,3  % 26,4  % 96,7* % 87,1  % 83,7 % 84,4  % 79,5  
 
* 7. ayda ENGERIX B Junior (10 mcg  /0,5 m L) (0, 1, 6 aylık şema) veya ENGERIX B (20 mcg  /1 mL) 
(0, 6 aylık şema) ile aşılanan 11 ila 15 yaş gönüllülerin sırasıyla %97,3’ü ve %88,8’i ≥ 100 mIU/mL  
anti-HBs antikor  konsantrasyonları  geliştirmiştir.  Geometrik  Ortalama Konsantrasyonlar 
(GMC) sırasıyla 7238 mIU/m L ve 2739 mIU/m L bulunmuştur.  
Her iki aşı  grubundaki tüm gönüllüler (N=74) primer aşılamadan 72 ila 78 ay sonra bir test 
dozu almışlardır. Bir ay sonra, tüm gönüllülerde 2 ve 3 dozluk primer aşılama şeması 
uygulanan gruplarda test dozu öncesi ve sonrası zaman noktaları arasında sırasıyla 108 ve 95 kat GMC artışı ile anamnestik yanıt gerçekleşmiş ve seroproteksiyon gösterilmiştir. Bu veriler, primer aşılamaya yanıt veren tüm gönüllülerin, 66. ayda seroproteksiyonu yitiren gönüllülerde dahi, immün hafızanın indüklendiğini düşündürmektedir. 
• Hemodiyal ize giren hastalar dahil böbrek yetmezliği olan hastalar:  
 
Hemodiyalize giren hastalar dahil böbrek yetmezliği olan 16 yaş ve üzeri hastalardaki 
serolojik koruma oranları, primer aşılamanın ilk dozundan 3 ve 7 ay sonra değerlendirilmiştir 
ve sonuçlar aşağıdaki tabloda sunulmaktadır. 
 
Yaş (yıl)  Şema  Seroproteksiyon oranı  
16 ve üzeri  0, 1, 2, 6 ay (2 x 20 µg)  3. ayda: %55,4,  
7. ayda :%87,1  
• Tip II diyabet  hastaları: 
 
Tip II diyabet hastası, 20 yaş ve üzeri kişilerde seroproteksiyon oranları, primer aşılamanın  
son dozundan bir ay sonra değerlendirilmiştir ve sonuçlar aşağıdaki tabloda sunulmaktadır. 
 
 
Yaş (yıl)  Şema  7. ayda seroproteksiyon oranı  
20-39  
 
 
0, 1, 6 ay 
(20 µg)  %88,5 
40-49 %81,2 
50-59 %83,2 
≥ 60 %58,2 
Çocuklarda hepatoselüler karsinoma insidansında azalma:  
 
Hepatit B enfeksiyonu ve hepatoselüler karsinom arasındaki ilişki net bir şekilde 
gösterilmiştir. Tayvan'da 6- 14 yaş arası çocuklarda hepatit B'nin aşılamayla engellenmesinin 13 
  sonucunda hepatoselüler karsinom insidansında azalma gözlenmiştir. 
 
5.2. Farmakokineti k özellikler   
 
Aşılar için farmakokinetik özelliklerin araştırılması gerekmemektedir.  
 
5.3. Klinik öncesi güvenlilik  verileri   
 
      Klinik öncesi güvenli lik verileri, DSÖ'nün gereksinimlerini karşılamaktadır. 
 
6. FARMASÖTİK  ÖZELLİKLER   
 
6.1. Yardımcı maddelerin  listesi  
 
Alüminyum hidroksit 
Sodyum klorür 
Disodyum fosfat dihidrat  
Sodyum dihidrojen fosfat dihidrat 
Enjeksiyonluk su 
6.2. Geçimsizlikler   
     Geçimlilik çalışmaları bulunmadığından, bu tıbbi ürün diğer tıbbi ürünlerle karıştırılmamalıdır. 
 
6.3. Raf ömrü   
 
36 ay 
 
6.4. Sakl amaya yönelik özel  tedbirler  
 
Aşı +2˚C ila +8˚C arasında saklanmalıdır. AŞIYI DONDURMAYINIZ; eğer aşı donmuşsa  
kullanmadan atınız.  
Stabilite verileri, ENGERIX B'nin 37°C'ye kadar sıcaklıklarda 3 gün veya 25°C'ye kadar 7 gün 
boyunca stabil olduğunu göstermektedir. Bu veriler, sağlık uzmanlarına yalnızca geçici sıcaklık dalgalanması durumunda yol göstermeyi amaçlamaktadır.  
 
6.5. Ambalajın niteliği ve  içeriği   
ENGERIX B Erişkin  20 mcg / 1mL IM enjeksiyon için süspansiyon içeren kullanıma hazır 
enjektör , piston tıpalı (bütil kauçuk) ve kauçuk uç kapaklı kullanıma hazır dolu enjektör (Tip I 
cam) içinde ve 1 adet steril  iğne içeren ambalajlarda sunulmuştur. 
 Aşının saklanması sırasında berrak renksiz bir üstfaz ile ince beyaz bir çökelti gözlenebilir. 
Çalkalandığında aşı hafif opak hale dönüşmektedir. 
 
 14 
  
6.6. Beşeri tıbbi üründen arta kalan maddelerin imhası ve  diğer özel  önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”  
ve “Ambalaj Atıkları Kontrolü Yönetmeliği”ne uygun olarak imha  edilmelidir.  
Saklama sırasında berrak renksiz bir üstfaz ile ince beyaz bir çökelti gözlenebilir. Aşı 
kullanılmadan önce, hafif opak, beyaz bir süspansiyonun elde edilmesi için iyice 
çalkalanmalıdır.  
Uygulanmadan önce aşı, içindeki yabancı parçacıklar ve/veya anormal görünüm açısından görsel olarak incelenmelidir. Herhangi birinin gözlenmesi durumunda aşıyı uygulamayınız. 
 
 
    Kullanıma hazır enjektör için talimatlar  
 
 
 
Luer Lock Adaptörü  
 
 
Piston  
Gövde  
Kapak   
 
 
 
Enjektörü pistondan değil gövdesinden 
tutun. 
 Enjektör kapağını saat yönünün tersine 
çevirerek  çıkarın.  
 
 
 
 
 
İğne yuvası   
 
 İğneyi takmak için yuvayı Luer Lock 
Adaptörüne  bağlayın ve kilitlendiğini 
hissedene kadar saat  yönünde çeyrek tur 
döndürün. 
 
 Enjektör pistonunu gövdeden dışarı 
çekmeyin. Eğer  böyle bir şey olursa, aşıyı 
uygulamayın.  
 
  
 
7. RUHSAT  SAHİBİ   
 
GlaxoSmithKline İlaçları Sanayi ve Ticaret A.Ş. 
Büyükdere Cad. No:173 1.Levent Plaza B Blok 34394, 1.Levent / İSTANBUL  15 
  Tel no:    0 212 339 44 00 
 
Faks no:  0 212 339 45 00 
 
8. RUHS AT NUMARASI   
 
2014/199 
 
9. İLK RUHSAT TARİHİ / RUHSAT YENİLEME  TARİHİ   
 
İlk ruhsat tarihi: 20.02.2014  
Ruhsat yenileme tarihi: 26.10.2021 
10. KÜB’ÜN YENİLENME  TARİHİ   
 
 