KISA ÜRÜN BİLGİSİ
1. BEŞERİ TIBBİ ÜRÜNÜN ADI
OCTANINE F 500 IU/5 ml IV enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakonda:
500 IU insan koagülasyon faktörü IX
5 mL enjeksiyonluk su ile rekonstitüe edilen ürün yaklaşık 100 IU/mL insan koagülasyon
faktörü FIX içerir.
OCTANINE F insan donörlerin plazmasından elde edilir.
Potens (IU), bir DSÖ uluslararası standardı ile karşılaştırılmak suretiyle Avrupa Farmakopesi
tek aşamalı pıhtılaşma testi kullanılarak tayin edilir.
OCTANINE F spesifik aktivitesi yaklaşık 100 IU/mg proteindir.
Yardımcı madde:
1 flakon OCTANINE F 500 IU/5 ml, 69 mg‟a kadar sodyum içerir.
Yardımcı maddeler için 6.1‟e bakınız.
3. FARMASÖTİK FORM
Enjeksiyonluk çözelti için toz ve çözücü.
Toz beyaz veya soluk sarı, ayrıca ufalanabilir katı görünümündedir.
4. KLİNİK ÖZELLİKLER
4.1. Terapötik endikasyonlar
OCTANINE F, hemofili B‟li (konjenital faktör IX yetmezliği olan) hastalarda kanama
profilaksisi ve tedavisinde kullanılır.
4.2. Pozoloji ve uygulama şekli
Tedaviye, hemofili tedavisinde uzman bir hekim gözetiminde başlanmalıdır.
Pozoloji/Uygulama sıklığı ve süresi:
Daha önce tedavi edilmemiş hastalar:
OCTANINE F‟in daha önce tedavi edilmemiş hastalardaki etkililiği ve güvenliliği henüz
belirlenmemiştir.
1Tedavinin izlenmesi:
Tedavi süresince, uygulanacak doz ve tekrarlanacak infüzyon sıklığının belirlenmesi için
faktör IX düzeylerinin uygun şekilde tayin edilmesi tavsiye edilir. Her bir hastanın faktör IX‟a
cevabı değişik olabilir, iyileşme farklı derecelerde olabilir ve farklı yarılanma ömrü
gösterebilir. Vücut ağırlığına dayanan dozun, vücut ağırlıkları normalin altında ve üstünde
olan hastalarda ayarlanması gerekebilir. Özellikle majör cerrahi müdahalelerde, yerine koyma
tedavisinin, koagülasyon analizi (plazma faktör IX aktivitesi) yoluyla tam olarak izlenmesi
zorunludur.
Pozoloji:
Yerine koyma tedavisinin dozu ve süresi faktör IX eksikliğinin şiddetine, kanamanın yeri ve
büyüklüğüne ve hastanın klinik durumuna bağlıdır.
Uygulanan faktör IX ünite miktarı, faktör IX ürünleri için güncel DSÖ standardı ile ilgili
„International Units (IU)‟ ile ifade edilir. Plazmada faktör IX aktivitesi ise yüzde oranı
(normal insan plazmasına göre) veya International Unit (plazmadaki faktör IX için
uluslararası standarda göre) olarak ifade edilir.
Bir International Unit (IU) faktör IX aktivitesi, 1 mL normal insan plazmasında bulunan
faktör IX miktarına denktir.
Gereksinim duyulan tedavi
Gerekli faktör IX dozu, 1 IU faktör IX/kg vücut ağırlığının plazma faktör IX aktivitesini
normal aktivitenin %1‟i kadar yükselttiği şeklindeki ampirik bilgi esas alınarak hesaplanır.
Gerekli doz aşağıdaki formül kullanılarak belirlenir:
Gerekli ünite = vücut ağırlığı (kg) x istenen faktör IX artışı (%) (IU/dL) x 0,8
Uygulanacak miktar ve uygulama sıklığı her zaman her bir hastadaki klinik etkinliğe bağlıdır.
Aşağıdaki kanama durumlarında, faktör IX aktivitesi söz konusu sürede, tabloda verilen
plazma aktivite seviyesinin (normalin %‟si) altına düşmemelidir.
Aşağıdaki tablo, kanamalarda ve cerrahide doz ayarlama rehberi olarak kullanılabilir:
Kanama derecesi/ Gerekli faktör IX Doz sıklığı (saat)/
Cerrahi işlem türü seviyesi (%) (IU/dL) Tedavi süresi (gün)
Kanama
Erken hemartroz, 20 – 40 Her 24 saatte bir tekrarlanır. En az 1
kas kanaması veya oral kanama gün olmak üzere, ağrı ile kendini belli
eden kanama durana veya iyileşme
elde edilene kadar
Daha yoğun hemartroz, kas 30 – 60 İnfüzyon, 3-4 gün veya daha uzun
kanaması veya hematom süreyle ağrı veya akut bozukluk
geçinceye kadar her 24 saatte bir
tekrarlanır.
Hayati tehlike taşıyan kanama 60 – 100 Tehlike ortadan kalkıncaya kadar her
8–24 saatte bir infüzyon tekrarlanır.
Cerrahi
Minör cerrahi 30 – 60 Her 24 saatte bir, en az 1 gün olmak
2Diş çekimi dahil üzere, iyileşme elde edilene kadar.
Majör cerrahi 80 – 100 Yara yeterince iyileşene kadar her 8-
(operasyon 24 saatte bir infüzyon tekrarlanır.
öncesi/sonrası) Daha sonra en az 7 gün daha FIX
aktivitesini %30 - %60‟ta (IU/dL)
tutmak için tedavi uygulanır.
Profilaksi
Ağır Hemofili B hastalarında kanamaya karşı uzun vadeli profilaksi için olağan doz, vücut
ağırlığının kilogramı başına 20–40 IU faktör IX‟dur ve 3-4 günlük aralıklarla verilmelidir.
Bazı durumlarda, özellikle daha genç hastalarda, daha kısa doz aralıkları veya daha yüksek
doz uygulaması gerekebilir.
Sürekli infüzyon
Cerrahi prosedürlerde OCTANINE F‟nin devamlı infüzyonunun önerilmesi için yeterli veri
yoktur.
Uygulama şekli:
Intravenöz yolla uygulanır.
Uygulama hızının dakikada 2-3 mL‟yi geçmemesi tavsiye edilir.
Ürün, ambalaj içinde sunulan enjeksiyonluk su (çözücü) ile çözünerek kullanılır. Bu ilacın
uygulanmasından önceki sulandırma talimatları için Bölüm 6‟ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda minimum konsantrasyonda ve pratik olarak
mümkün en yavaş infüzyon hızıyla uygulanmalıdır.
Pediyatrik popülasyon:
6 yaş altındaki 25 çocukta yürütülen çalışma, her bir maruziyet günü için uygulanan medyan
dozun kanamanın tedavisi ve profilaksisi için aynı olduğunu göstermiştir (yani 35-40 IU/kg
VA).
Geriyatrik popülasyon:
65 yaşının üzeri yaşlı kişilerde doz ayarlaması ve minimum infüzyon hızıyla uygulama
gereklidir.
4.3. Kontrendikasyonlar
- Etkin maddeye veya diğer bileşenlerin (Bkz. Bölüm 6.1) herhangi birine karşı aşırı
duyarlılık durumunda
- Heparin tedavisi sırasında trombosit azalmasına bağlı bilinen alerjisi olan hastalarda
(heparine bağlı trombositopeni [HT] tip II) kontrendikedir.
4.4. Özel kullanım uyarıları ve önlemleri
Aşırı duyarlılık
3OCTANINE F ile alerjik tipte aşırı duyarlılık reaksiyonları olasıdır. Ürün, faktör IX ve
heparin dışında eser miktarlarda insan proteinleri içerir. Hastalara, hipersensitivite
semptomları oluştuğunda ürün kullanımını derhal durdurmaları ve hekimleri ile temasa
geçmeleri öğütlenmelidir. Hastalar, kurdeşen, jeneralize ürtiker, göğüste daralma, hırıltılı
solunum, düşük tansiyon ve anafilaksiyi de içine alan aşırı duyarlılık reaksiyonlarının erken
belirtileri konusunda bilgilendirilmelidir.
Şok durumunda, şok tedavisi için geçerli standart tıbbi tedavi uygulanmalıdır.
Virüs güvenliliği:
İnsan kanı veya plazmasından hazırlanan tıbbi ürünlerin kullanımından kaynaklanan
enfeksiyonları önlemek için alınan standart tedbirler arasında, donörlerin seçimi, her
bir bağışın ve plazma havuzlarının spesifik enfeksiyon ajanlarına ait belirteçler
açısından taranması, virüslerin inaktivasyonu/uzaklaştırılması için etkili üretim
aşamalarının dahil edilmesi bulunur. Buna rağmen insan kan veya plazmasından
hazırlanan tıbbi ürünler kullanıldığında, enfeksiyon ajanlarının bulaşması olasılığı
tamamen saf dışı bırakılamayabilir. Bu durum henüz bilinmeyen veya yeni çıkan
virüsler ile diğer patojenler için de geçerlidir.
Alınan önlemlerin HIV, HBV ve HCV gibi zarflı virüsler ile zarfsız virüs HAV için etkili
olduğu kabul edilir. Alınan önlemlerin parvovirüs B19 gibi zarfsız virüslere karşı etkisi
sınırlı olabilir. Parvovirüs B19 enfeksiyonu hamile kadınlar (fötal enfeksiyon) ve immün
yetersizliği veya yükselmiş eritropoiezi (örneğin, hemolitik anemi) olan kişilerde ciddi
olabilir.
Düzenli/tekrarlanan sürelerle insan plazma derivesi faktör IX konsantresi alan hastalara uygun
aşılamanın (hepatit A ve B) yapılması önerilmektedir.
Hasta ile uygulanan ilaç arasında bir bağlantı kurulabilmesi için, hastaya her OCTANINE F
uygulanışında ürünün adının ve seri numarasının kaydedilmesi önerilir.
İnhibitörler
İnsan koagülasyon faktör IX ürünleri ile tekrarlanan tedavi sonrasında, hastalar uygun
biyolojik testler kullanılarak miktarı Bethesda Units (BU) cinsinden belirlenen nötralize edici
antikorların (inhibitörler) gelişmesine karşı izlenmelidir.
Faktör IX inhibitörü ve alerjik reaksiyonlar arasındaki ilişkiyi gösteren raporlar literatürde
mevcuttur. Bu nedenle, alerjik reaksiyon gösteren hastalar inhibitör varlığı açısından
değerlendirilmelidir. Faktör IX inhibitörü taşıyan hastalarda müteakip faktör IX
uygulamasında anafilaksi riskinin artmış olabileceği dikkate alınmalıdır.
Faktör IX ürünlerinin kullanımına bağlı alerjik reaksiyon riski nedeniyle, tedaviyi yürüten
hekimin görüşüne bağlı olarak, faktör IX başlangıç uygulaması, alerjik reaksiyonlar için
uygun tıbbi bakımın sağlanabileceği bir yerde tıbbi gözlem altında yapılmalıdır.
Tromboembolizm
Tromboembolik komplikasyonlar açısından potansiyel risk bulunduğundan, (karaciğer
hastalığı olanlarda, ameliyat sonrasında, yeni doğanlarda veya trombotik olay veya dissemine
intravasküler koagülasyon (DIC) riski taşıyan hastalarda bu ürün uygulanırken, uygun
4biyolojik testlerle trombotik ve konsumptif koagülopatinin erken belirtilerini saptayabilmek
için klinik gözetim uygulanmalıdır. Bu durumların her birinde, OCTANINE F uygulamasının
yararı, söz konusu komplikasyonların riskine göre hesaplanmalıdır.
Kardiyovasküler olaylar
Kardiyovasküler risk faktörleri olan hastalarda, Faktör IX ile yerine koyma tedavisi
kardiyovasküler riski arttırabilir.
Kateter ile ilişkili komplikasyonlar
Eğer bir santral venöz giriş cihazı (CVAD) gerekli ise, bu cihaza bağlı riskler (örneğin, lokal
enfeksiyonlar, bakteremi ve kateter bölgesinde tromboz) dikkate alınmalıdır.
Kontrollü sodyum diyetinde olan hastalar
Bu tıbbi ürünün her bir dozunda (69 mg‟a kadar sodyum bulunur. Bu miktar, DSÖ‟nün bir
yetişkin için önerdiği günlük maksimum sodyum alım miktarı olan 2 gramın %3,45‟idir. Bu
durum, kontrollü sodyum diyetinde olan hastalar için göz önünde bulundurulmalıdır.
Pediyatrik popülasyon
Yukarıda listelenen uyarılar ve önlemler gerek yetişkinler ve gerekse çocuklar için geçerlidir.
4.5. Diğer tıbbi ürünler ile etkileşimler ve diğer etkileşim şekilleri
OCTANINE F‟nin diğer tıbbi ürünlerle etkileşimi bildirilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
OCTANINE F‟nin, çocuk doğurma potansiyeli bulunan kadınlarda kullanımına ilişkin özel
bir öneri veya tedavi sırasında veya sonrasında doğum kontrolünün gerekli olduğuna dair
herhangi bir bilgi söz konusu değildir.
Gebelik dönemi
Faktör IX ile hayvanlarda üreme çalışmaları yapılmamıştır. Hemofili B‟nin kadınlarda
görülme sıklığının çok düşük olması nedeniyle, gebelerde faktör IX kullanımına ait deneyim
bulunmamaktadır. Bu nedenle OCTANINE F gebe kadınlarda kesin gerekli ise
kullanılmalıdır.
Laktasyon dönemi
OCTANINE F‟nin süt ile atılımı hayvanlar üzerinde araştırılmamıştır. Hemofili B‟nin
kadınlarda görülme sıklığının çok düşük olması nedeniyle, emziren annelerde faktör IX
kullanımına ait deneyim bulunmamaktadır. Emzirmenin durdurulup durdurulmayacağına ya
da OCTANINE F tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
OCTANINE F tedavisinin emziren anne açısından faydası dikkate alınmalıdır.
Üreme yeteneği/fertilite
5Hayvan üreme çalışmaları yürütülmemiştir. İnsanlardaki üreme yeteneği/fertiliteyi etkileyip
etkilemediği bilinmemektedir.
4.7. Araç ve makine kullanımı üzerindeki etkiler
OCTANINE F‟in araba veya makine kullanabilme üzerinde bir etkisi yoktur.
4.8. İstenmeyen etkiler
Güvenlilik profilinin özeti
Hipersensitivite veya alerjik reaksiyonlar (bunlar arasında anjiyoödem, infüzyon yerinde
yanma ve batma, ürperme, sıcak basması (flushing), jeneralize ürtiker, baş ağrısı, kurdeşen,
hipotansiyon, letarji, mide bulantısı, huzursuzluk, taşikardi, göğüste sıkışma hissi,
karıncalanma, kusma, hırıltılı nefes alma bulunabilir) seyrek olarak gözlenmiştir ve bazı
vakalarda, şok dahil, şiddetli anafilaksiye kadar ilerleyebilir. Bazı vakalarda, bu reaksiyonlar
şiddetli anafilaksiye kadar ilerlemiş ve bu durum Faktör IX inhibitörlerinin gelişmesiyle sıkı
bir zamansal ilişki göstermiştir (Bölüm 4.4‟e de bakınız). Faktör IX inhibitörleri ve alerjik
reaksiyon öyküsü olan hemofili B hastalarında immün tolerans indüklenmesi girişimini
takiben nefrotik sendrom bildirilmiştir.
Seyrek olarak ateş gözlenmiştir.
Hemofili B hastalarında faktör IX‟a karşı nötralize edici antikorlar (inhibitörler) gelişebilir.
Eğer bu inhibitörler oluşursa, durum kendisini yetersiz klinik cevap şeklinde gösterecektir. Bu
durumlarda, uzmanlaşmış bir hemofili merkezine başvurulması önerilir. Hemofili B hastası 25
çocukla bir çalışma yürütülmüştür. Bu çocuklardan 6‟sı daha önce tedavi edilmemiştir ve
OCTANINE F‟e medyan maruziyet günü sayısı 38‟dir (aralık 8-90). Tüm hastalarda
başlangıç faktör IX inhibitör düzeyi <0,4 BU‟dur. Çalışma boyunca inhibitör gözlenmemiştir.
Faktör IX ürünlerinin uygulanması sonrasında potansiyel bir tromboembolik olay riski vardır.
Düşük saflıktaki preparatlarda bu risk daha yüksektir. Düşük saflıktaki faktör IX ürünlerinin
kullanımı, miyokardiyal enfarktüs, dissemine intravasküler koagülasyon, venöz tromboz ve
pulmoner embolizm vakaları ile ilişkili bulunmuştur. Yüksek saflıkta faktör IX kullanımı bu
tip advers reaksiyonlarla seyrek olarak ilişkilendiirilmiştir.
Bulaşıcı ajanlarla ilgili güvenlilik bilgileri için Bkz. Bölüm 4.4.
Advers reaksiyonların tablolu listesi
Aşağıdaki tablo, MedDRA sistem organ sınıflarına göre ve Tercih Edilen Terimler ullanılarak
hazırlanmıştır.
Sıklıklar, şu tanımlara göre belirlenmiştir: Çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
6MedDRA Standardı Sistem Advers reaksiyonlar
Organ Sınıfları
Seyrek Çok seyrek
Bağışıklık sistemi hastalıkları hipersensitivite Anafilaktik şok
Vasküler hastalıklar tromboembolik olay*
Böbrek ve idrar hastalıkları nefrotik sendrom
Genel bozukluklar ve heparine bağlı
uygulama bölgesine ilişkin trombositopeni
hastalıklar
ateş
Araştırmalar anti faktör IX antikor pozitif
*MedDRA en düşük düzey terimi (LLT)
Seçilmiş advers reaksiyonların açıklanması
OCTANINE F „nin içerdiği heparin miktarı nedeniyle, seyrek olarak, ani ve alerjinin
indüklemesiyle, kan platelet sayısının 100.000/μl değerinin altına veya başlangıçtaki sayının
%50‟sinin altına düşmesi durumu gözlenebilir (trombositopeni tip II). Daha önce heparine
hipersensitivite göstermemiş hastalarda trombositlerdeki bu düşme, tedavinin başlamasından 6-
14 gün sonra ortaya çıkabilir. Daha önce heparine hipersensitivite göstermiş hastalarda bu
azalma, tedaviyi izleyen birkaç saat içinde ortaya çıkabilir.
Kan platelet azalmasının bu ağır formu, arteriyel ve venöz tromboz, tromboembolizm, şiddetli
pıhtılaşma bozukluğu (konsumptif koagülopati), enjeksiyon yerinde deri nekrozu, sinek
ısırığına benzer kanama (peteşiyal kanamalar), purpura ve katran renkli feçes durumlarıyla
birlikte görülebilir veya bu durumlarla sonuçlanabilir. Eğer spesifik alerjik reaksiyonlar
gözlenirse, OCTANINE F enjeksiyonları derhal durdurulmalıdır. Hasta, gelecekte, heparin
içeren ilaçları kullanmaması konusunda uyarılmalıdır. Kan plateletleri üzerinde seyrek ortaya
çıkan ve heparinden kaynaklanan bu etki nedeniyle, hastanın kan platelet sayıları, özellikle
tedavinin başlangıcında, sıkı bir şekilde izlenmelidir.
Pediyatrik popülasyon
Çocuklardaki advers reaksiyonların sıklık, tip ve şiddet açısından yetişkinlerinki ile aynı olması
beklenir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‟ne bildirmeleri gerekmektedir. (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İnsan koagülasyon faktörü IX ile ilgili doz aşımı rapor edilmemiştir.
75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, kan koagülasyon faktörü IX
ATC-Kodu: B02BD04
Etki mekanizması:
Faktör IX, moleküler kütlesi yaklaşık 68.000 Dalton olan tek zincirli glikoproteindir.
Karaciğerde sentezlenen K-vitaminine bağımlı bir koagülasyon faktörüdür. Faktör IX, faktör
XIa ile intrinsik koagülasyon yolağında ve faktör VII/doku faktörü kompleksi ile de ekstrinsik
yolakta aktive edilir. Aktive edilmiş faktör IX, aktive edilmiş faktör VIII ile kombinasyon
halinde, faktör X‟u aktive eder. Bu da protrombinini trombine çevirir. Trombin daha sonra
fibrinojeni fibrine çevirir ve pıhtı oluşur.
Hemofili B, düşük faktör IX seviyesi nedeniyle spontan olarak ya da kaza veya cerrahi
travmalar sonucu oluşan eklem içi, kas içi veya iç organlarda aşırı kanama ile sonuçlanan, kan
koagülasyonunun cinsiyete bağlı kalıtımsal bir bozukluğudur. Yerine koyma tedavisi ile
faktör IX‟un plazmadaki seviyesi yükseltilerek, geçici olarak faktör IX yetersizliği ve kanama
eğilimi düzeltilir.
Pediyatrik popülasyon
6 yaş altı 25 çocukta bir çalışma yapılmıştır. Bunların içinden 6 hasta daha önce tedavi
görmemiş hastadır. Kilogram vücut ağırlığı başına >25 IU OCTANINE F uygulamasının
ardından tedavinin ilk 3 ayında ve 12-24 ay sonra iyileşme araştırılmıştır. İnkremental
iyileşme (geometrik ortalama ± s.d., tek aşamalı tayin, gerçek potens) 1. ve 2.
değerlendirmede sırasıyla %0,8±1,4 ve 0,9±1,3 /IU/kg olacak şekilde hesaplanmıştır.
5.2. Farmakokinetik özellikler
12 yaş üstü 13 Hemofili B hastası ile yapılan bir farmakokinetik çalışmada OCTANINE F
için aşağıdaki sonuçlar elde edilmiştir (ortalama yaş 28, yaş aralığı 12 - 61):
N=13 Medyan Ortalama SD* Minimum Maksimum
İnkremental iyileşme 1,2 1,3 0,5 0,8 2,4
[IU/dl]/[IU/kg]
EAA*norm 32,4 37,7 13 24,5 64
(IU x dl-1 x h x IU-1 x kg)
Yarılanma-ömrü (saat =s) 27,8 29,1 5,2 22 36,8
MRT* (saat) 39,4 40 7,3 30,2 51,6
Klerens (mL x s-1 x kg) 3,1 2,9 0,9 1,6 4,1
*EAA = eğri altındaki alan
*MRT = ortalama rezidans süresi
*SD = standart sapma
İnkremental iyileşme ikinci bir çalışmada da test edilmiştir. Tüm iyileşme
değerlendirmelerinin meta-analizi (n=19) ortalama 1,1 [IU/dl]/[IU/kg] iyileşme ile
sonuçlanmıştır.
8OCTANINE F intravenöz uygulama sonrası kan dolaşımında hemen ve tam olarak mevcuttur.
OCTANINE F‟nin yarılanma ömrü yaklaşık 29,1 saattir (standart sapma 5,2 saattir).
Emilim:
İntravenöz uygulama sonrası, uygulanan faktör IX miktarının tamamı dolaşımda tespit
edilebilir.
İntravenöz uygulama sonrası absorbsiyon tam ve hızlıdır.
Dağılım:
Plazma ve ekstravasküler sıvı arasında nispeten hızlı dağıldığından, preparatın miktarı
uygulamadan 3-5 gün sonra intravasküler ve ekstravasküler kompartmanlar arasında dengeye
ulaşır.
Eliminasyon:
Eliminasyon yarı ömrü yaklaşık 24 saattir.
Doğrusallık / Doğrusal olmayan durumlar:
Eliminasyonu dozla orantılı olarak lineerdir.
5.3. Klinik öncesi güvenlilik verileri
İnsan plazması koagülasyon faktörü IX (konsantreden) insan plazmasının normal bir
bileşenidir ve endojen faktör IX gibi davranır. Hayvan çalışmaları sınırlıdır ve KÜB‟ün diğer
bölümlerinde bahsedilmiş olan risklere ilave risk göstermez.
6. FARMASÖTİK ÖZELLİKLER
6.1. Yardımcı maddelerin listesi
Toz
Heparin
Sodyum klorür
Sodyum sitrat
Arjinin hidroklorür
Lisin hidroklorür
Çözücü
Enjeksiyonluk su
6.2. Geçimsizlikler
Geçimsizlik çalışmaları bulunmadığından, OCTANINE F diğer ilaçlarla karıştırılmamalıdır.
Sadece ürünle birlikte sağlanan enjeksiyon/infüzyon setleri kullanılmalıdır. Çünkü bazı
enjeksiyon/infüzyon ekipmanının iç yüzeyine insan koagülasyon faktörü IX‟un adsorbe
olması sonucunda tedavi başarısızlığa uğrayabilir.
96.3. Raf ömrü
Raf ömrü 24 aydır.
Biyokimyasal ve fiziksel kullanım stabilitesi, 25oC‟de 72 saat olarak gösterilmiştir.
Mikrobiyolojik açıdan, sulandırılan ürün derhal kullanılmalıdır. Ürün sulandırıldıktan sonra
derhal kullanılmazsa, sulandırılmış ürünün saklama süresi ve koşulları uygulayıcının
sorumluluğundadır. Sulandırılmış ürünün oda sıcaklığında (25oC) 8 saatten daha uzun süreyle
saklanması önerilmez.
6.4. Saklamaya yönelik özel tedbirler
25oC‟nin altında oda sıcaklığında saklayınız.
Dondurmayınız.
Donmuş ürünleri çözüp kullanmayınız. Flakonu ışıktan korumak için dış ambalajı içinde
saklayınız.
Sulandırıldıktan sonraki saklama koşulları için Bkz. Bölüm 6.3.
6.5. Ambalajın niteliği ve içeriği
OCTANINE F 500 IU/5 ml ambalajı içinde;
- 1 adet 30 mL toz flakonu (tip I cam), bromobütil lastik tıpalı ve flip-off kapaklı
(aluminyum) + kullanım talimatı
- 1 adet çözücü flakonu (5 mLenjeksiyonluk su) (tip I veya tip II cam), klorobütil veya
bromobütil lastik tıpalı ve flip-off kapaklı (aluminyum)
- Tıbbi cihaz içeren ekipman paketi (1 tek kullanımlık enjektör, 1 transfer seti [1 iki
uçlu iğne ve 1 filtre iğnesi ], 1 infüzyon seti ([kelebek set])
2 alkollü mendil
6.6. Beşeri tıbbi üründen arta kalan maddelerin imhası ve diğer özel önlemler
Lütfen tüm talimatları okuyunuz ve dikkatle uygulayınız!
Aşağıda açıklanan işlem süresince sterilite korunmalıdır!
Ürünün karton ambalajı ve etiketi üzerinde belirtilen son kullanma tarihinden sonra
kullanmayınız.
Enjektör içindeki çözelti berrak veya hafif incimsi ışıltılı görünümde olmalıdır. Bulanık veya
tortu içeren çözeltileri enjekte etmeyiniz.
Mikrobiyal kontaminasyonu önlemek için, sulandırılan çözeltiyi derhal kullanınız.
Sadece size bu ürünün ambalajı ile birlikte sağlanan enjeksiyon setini kullanınız. Başka
enjeksiyon/infüzyon ekipmanının kullanılması, ek risklere ve tedavinin başarısız olmasına
neden olabilir.
Sulandırma talimatları:
1. Buzdolabından çıkan toz ve çözücü flakonlarını doğrudan kullanmayınız. Kapağı
açılmamış flakonlardaki toz ve çözücüyü önce oda sıcaklığına getiriniz. Sulandırma süresince
bu sıcaklığı muhafaza ediniz.
102. Tozun ve suyun bulunduğu flakonların koruma kapaklarını çıkarınız ve her iki şişenin
lastik tıpalarını alkollü mendille temizleyiniz.
3. İki uçlu iğnenin kısa ucunun koruma kapağını çıkartınız ve iğnenin açıkta kalan kısmının
hiçbir yere değmemesine dikkat ediniz.
Daha sonra suyun bulunduğu flakonun lastik tıpasını tam ortadan, iğneyi dik tutarak deliniz.
Su flakonundan sıvıyı tamamen çekmek için iğne tıpayı tam olarak delecek ve flakonun
içinden görülecek şekilde batırılmalıdır.
4. İki uçlu iğnenin uzun olan diğer ucunun koruma kapağını çıkarınız, iğnenin açıkta kalan
kısmının hiçbir yere temas etmemesine dikkat ediniz.
Su flakonunu başaşağı pozisyonda tozun bulunduğu flakonun üzerine doğru getiriniz ve hızlı
bir şekilde iğnenin uzun olan ucuyla toz flakonunun lastik tıpasını tam ortadan deliniz. Toz
flakonundaki vakum suyu çekecektir.
5. İki uçlu iğneyi boş su flakonu ile birlikte tozun bulunduğu flakondan çekiniz. Toz
flakonunu, konsantre tamamıyla çözününceye kadar yavaşça döndürerek çeviriniz.
OCTANINE F oda sıcaklığında çok çabuk çözünür ve berrak bir çözelti oluşturur.
Sulandırılmış ürünler, hastaya uygulanmadan önce, partükül ve renk değişikliği olmadığından
emin olmak için gözle kontrol edilmelidir.
Eğer konsantre tam olarak çözünmezse veya topaklanma olursa bu preparat
kullanılmamalıdır.
Sulandırılarak hazırlanan çözelti derhal ve sadece tek seferde kullanılmalıdır.
Enjeksiyon için talimatlar:
Faktör IX enjeksiyonu öncesinde ve enjeksiyon sırasında, önlem olarak, hastanın kalp atım
hızı ölçülmelidir. Kalp atım hızında belirgin bir artış görüldüğü takdirde enjeksiyon hızı
azaltılmalı veya uygulama kısa bir süre için esilmelidir.
1. Toz yukarıda bahsedildiği gibi sulandırıldıktan sonra, filtre iğnesinin koruma kapağını
çıkarınız ve konsantre flakonunun lastik tıpasını deliniz.
2. Filtre iğnesinin kapağını çıkartınız ve enjektöre takınız.
3. Flakonu ekli olan enjektörle birlikte başaşağı çeviriniz ve çözeltiyi enjektöre çekiniz.
4. Enjeksiyon bölgesini alkollü mendille dezenfekte ediniz.
5. Filtre iğnesini enjektörden ayırınız ve kelebek infüzyon iğnesini enjektöre takınız.
6. Kelebek infüzyon iğnesini seçilmiş olan damarın içine sokunuz.
7. Damarın daha kolay görülmesini sağlamak için turnike kullanılacak ise, faktör IX
enjeksiyonuna başlamadan önce turnike çıkarılmalıdır. Enjeksiyon öncesinde ve enjeksiyon
sırasında kalp atım hızı izlenmelidir.
8. Çözeltiyi dakikada 2-3 mL hızla iv olarak enjekte ediniz.
Bir tedavide bir flakondan fazla OCTANINE F konsantresi kullanılacak hastalarda, aynı
kelebek infüzyon iğnesi ve enjektör kullanılabilir. Filtre iğnesi tek kullanım içindir. Çözelti
enjektöre çekilirken her zaman yeni bir filtre iğnesi kullanılır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
117. RUHSAT SAHİBİ
Berk İlaç İthalat ve Pazarlama A.Ş.
Poligon Mah. Sarıyer Cad. ABC Plaza
No: 117/B Kat: 2
İstinye-Sarıyer / İstanbul
Telefon: 0 212 277 33 03
Faks: 0 212 277 30 36
8. RUHSAT NUMARASI(LARI)
2022/380
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.07.2022
Ruhsat yenileme tarihi:
10. KÜB’ÜN YENİLENME TARİHİ
12