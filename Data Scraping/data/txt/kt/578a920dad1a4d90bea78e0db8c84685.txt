1 KULLANMA TALİMATI 
 
ZİNCOPLEX FORT 30 mg / 5 ml şurup 
Ağızdan alınır. 
 
Etkin madde:  Her 5 ml (1 ölçek) şurup, 30 mg çinkoya eşdeğer 132 mg çinko sülfat heptahidrat 
içerir. 
 
Yardımcı maddeler:  Gliserin, sorbitol %70 (E420), sodyum sitrat, metil paraben (E218), propil 
paraben (E216), sitrik asit, ahududu esansı ve deiyonize su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında: 
1. ZİNCOPLEX FORT nedir ve ne için kullanılır? 
2. ZİNCOPLEX FORT'u kullanmadan önce dikkat edilmesi gerekenler 
3. ZİNCOPLEX FORT nasıl kullanılır? 
4. Olası yan etkiler nelerdir? 
5. ZİNCOPLEX FORT'un saklanması 
 
Başlıkları yer almaktadır. 
  2 1. ZİNCOPLEX FORT nedir ve ne için kullanılır? 
ZİNCOPLEX FORT, hafif sarımsı, aromatik kokulu (ahududu) ve etken madde olarak çinko 
ihtiva eden bir şuruptur.  
ZİNCOPLEX FORT, 100 ml’lik amber renkli cam şişede, 0,1 ml hassasiyetli 5 ml’lik pipet ile 
beraber kullanıma sunulur. 
ZİNCOPLEX FORT, çinko eksikliğinin önlenmesi ve tedavisinde kullanılır. 
 
2. ZİNCOPLEX FORT’u kullanmadan önce dikkat edilmesi gerekenler 
ZİNCOPLEX FORT ’u aşağıdaki durumlarda KULLANMAYINIZ 
Eğer; 
 Çinko tuzlarına veya ZİNCOPLEX FORT’un içeriğindeki yardımcı maddelerden herhangi 
birisine karşı aşırı duyarlılığınız (alerjiniz) var ise, 
 
ZİNCOPLEX FORT ’u aşağıdaki durumlarda DİKKATLİ KULLANINIZ 
Nedeni belli olmayan erişkinlerde görülen ishal tedavisinde çinko kullanılması uygun değildir. 
 
30 mg çinko içeren ürünlerde tek seferde verilen çinko miktarının yüksek olması nedeniyle 
çocuklarda görülen ishal tedavisinde kullanımı uygun değildir. 
 
Böbrek ve karaciğer rahatsızlığı olanlarda yeterli çalışma olmadığından; böyle bir 
rahatsızlığınız olması durumunda lütfen doktorunuza danışınız. 
 
Yemeklerle birlikte kullanılabilir, fakat, kalsiyum, fosfor veya fitatça zengin besinlerle birlikte 
kullanımından kaçınılmalıdır. Şiddetli bulantı, kusma ya da akut hazımsızlık; kolay yaralanma 
ya da kanama gelişen hastalarda ilacın kullanımı durdurulmalı ve doktora danışılmalıdır. 
 
Uzun süre alınması bakır eksikliğine neden olabilir. 
 
Hamileyseniz veya emziriyorsanız lütfen doktorunuza danışınız. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
ZİNCOPLEX FORT’un yiyecek ve içecek ile kullanılması: 
Kepekli, lifli besinler ve süt ürünleri çinkonun emilimini azaltacağından ZİNCOPLEX FORT’u 
bu besinlerle birlikte kullanılmamalısınız. 
 
Yüksek fitik asit (inozitol) içeren gıdalar (buğday kepeği, keten tohumu, tahıllar, baklagiller 
gibi) ve kahve çinko bileşiklerinin emilimini azaltırlar. Ağızdan alınan çinko tuzlarının en iyi 
şekilde emiliminin (absorbsiyonunun) sağlanması için yiyecek ve içeceklerle (su dışında) 
birlikte alınmamalıdır. 
 
Hamilelik 
İlacı kullanmadan önce doktorunuza veya eczacınıza danışınız. 
 
Hamilelik döneminde gerekli olduğu durumlarda doktorunuzun kontrolü altında kullanınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 3 Emzirme 
İlacı kullanmadan önce doktorunuza veya eczacınıza danışınız. 
Çinko anne sütüne geçer. 
Emzirme döneminde gerekli olduğu durumlarda doktorunuzun kontrolü altında kullanınız. 
 
Araç ve makine kullanımı 
Araç ve makine kullanımı becerisi üzerine etkileri hakkında hiçbir çalışma yapılmamıştır. 
 
ZİNCOPLEX FORT’un içeriğinde bulunan bazı yardımcı maddeler hakkında önemli 
bilgiler  
Bu tıbbi ürün sorbitol (E420) ihtiva etmektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
Bu tıbbi ürün metil paraben (E218), ve propil paraben (E216) ihtiva etmektedir. Alerjik 
reaksiyonlara (muhtemelen gecikmiş) neden olabilir. 
 
Diğer ilaçlar ile birlikte kullanımı 
Çinko tuzları ile bir antibiyotik türü olan tetrasiklinler ve iltihap oluşumunu önleyici bir ajan 
olan penisilaminlerin birlikte alımı etki azalmasına neden olabilir, bu maddeler çinko tuzları ile 
üç saat ara ile kullanılmalıdır. 
 
Yüksek dozda demir preparatları çinkonun emilimini azaltacağından birlikte kullanılmamalıdır. 
 
Çinko, bakteri kaynaklı hastalıkların tedavisinde kullanılan florokinolon grubu ilaçların 
(siprofloksasin, levofloksasin, moksifloksasin, norfloksasin ve ofloksasin) emilimini 
azaltabilir. 
 
Kalsiyum tuzları çinkonun emilimini azaltabilir. 
 
Doğum kontrol ilaçları plazma çinko düzeylerini azaltabilir. 
 
Kepekli, lifli besinler ve süt ürünleri çinkonun emilimini azaltır. 
 
Vücutta aşırı bakır birikimi ve bunun sonucu olarak ortaya çıkan Wilson hastalığı tedavisinde 
kullanılan ilaçlar; penisilamin ve trientin çinko emilimini azaltabilir, aynı şekilde çinko 
penisilamin ve trientin emilimini azaltabilir.  
 
Mide asidini azaltan ilaçlar (antiasitler), çinko sülfatın emilme hızını ve miktarını 
azaltmaktadır. 
 
Günde 30 mg’ın üzerinde çinko kullanıldığında sparfloksasinin emilimini azaltabilir. Bu 
nedenle ZİNCOPLEX FORT sparfloksasinden en az iki saat sonra alınmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz. 
 
 
 
 4 3. ZİNCOPLEX FORT nasıl kullanılır?  
Uygun kullanım ve doz / uygulama sıklığı için talimatlar: 
ZİNCOPLEX FORT yetişkinlerde, yemeklerden önce ya da sonra veya yemeklerle birlikte 
kullanılabilir. 
Doktor tarafından başka bir şekilde önerilmediği takdirde; günde bir kez aşağıda belirtilen 
ölçekte kullanınız. 
 
Yaş Elementer Çinko 
(mg) Tolere Edilen Doz 
(mg) Ölçek 
7-12 Ay 3 5 0.5 ml 
1-3 yaş 3 7 0,5-1 ml 
4-8 yaş 5 12 1,5-2 ml 
9-13 yaş 8 23 2,5-3 ml 
14-18 yaş 11 34 3-5 ml 
19 yaş üstü 11 40 5-6 ml 
"1 ml şurup 6 mg çinko içerir.'' 
 
Uygulama yolu ve metodu: 
ZİNCOPLEX FORT sadece ağızdan kullanım içindir.  
Doz ayarlı pipet kullanılarak şurup içilir.  
 
Değişik yaş grupları: 
Çocuklarda kullanımı: 
ZİNCOPLEX FORT, pediatrik hastalara yukardaki tabloda belirtilmiş olduğu gibi 
uygulanmalıdır. Doktor tarafından başka şekilde önerilmedikçe doz ayarlaması 
yapılamayacağından 0-6 ay arası bebeklerde kullanılmamalıdır. 
 
Yaşlılarda kullanımı: 
ZİNCOPLEX FORT’un yaşlı hastalardaki etkililiği ve güvenliliği araştırılmamıştır. 
 
Özel kullanım durumları: 
Böbrek/Karaciğer yetmezliği: 
ZINCOPLEX FORT’un böbrek ve karaciğer yetersizliği olan hastalardaki etkililiği ve 
güvenliliği araştırılmamıştır. 
Böbrek yetmezliğinde çinkonun vücuttaki birikimi artabilir, bu nedenle böbrek yetmezliğiniz 
varsa dikkatli olunuz. 
Eğer ZİNCOPLEX FORT'un etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz. 
Kullanmanız gerekenden daha fazla ZİNCOPLEX FORT kullandıysanız: 
ZİNCOPLEX FORT’tan kullanmanız gerekenden fazlasını kullanmışsanız bir doktor veya 
eczacı ile konuşunuz. 
 
Şurubun aşırı dozda alınması halinde; tansiyon düşüklüğü, baş dönmesi, sersemlik hissi ve 
kusma gibi belirtiler görülebilir. 5 Tedavi için hasta kusturulmamalı, hemen süt ve su verilmelidir. 
 
ZİNCOPLEX FORT'u kullanmayı unutursanız: 
Unutulan dozları dengelemek için çift doz almayınız. 
 
ZİNCOPLEX FORT ile tedavi sonlandırıldığında oluşabilecek etkiler: 
ZINCOPLEX FORT  ile tedaviyi doktorunuza danışmadan sonlandırmayınız. 
 
4. Olası yan etkiler nelerdir? 
Tüm ilaçlar gibi, ZİNCOPLEX FORT’un içeriğinde bulunan maddelere duyarlı olan kişilerde 
yan etkiler olabilir. 
 
Yan etkiler aşağıdaki sıklık kategorilerinde gösterildiği şekilde sıralanmıştır: 
Çok yaygın : 10 hastanın en az 1’inde görülebilir. 
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek : 1.000 hastanın birinden az, fakat 10.000 hastanın birinden fazla görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor. 
 
Aşağıdakilerden biri olursa, ZİNCOPLEX FORT'u kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz: 
 Aşırı duyarlılık reaksiyonu (yutma ve nefes almada zorluk, el-ayak, yüz-dudak şişmesi, 
döküntü, baygınlık gibi) 
 Tansiyon düşüklüğü, düzensiz kalp atışı (aritmi) 
 
Bunların hepsi çok ciddi yan etkilerdir. Eğer bunlardan biri sizde mevcut ise sizin ZİNCOPLEX 
FORT’a karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek olabilir. 
Bu çok ciddi yan etkilerin hepsi çok seyrek görülür. 
 
Aşağıdakilerden herhangi birini fark ederseniz hemen doktorunuza söyleyiniz: 
Yaygın 
 Kusma 
 
Yaygın olmayan 
 Kan tablosu değişiklikleri (nötropeni, lökopeni, anemi) 
 Mide bulantısı 
 Karın ağrısı 
 Hazımsızlık 
 Mide hassasiyeti 
 Mide mukozası iltihabı (gastrit) 
 Baş dönmesi 
 İshal 6  Baş ağrısı 
 Sinirlilik 
 Uyuşukluk, sersemlik hissi 
 
Çok seyrek 
 Potasyum eksikliğinde elektrokardiyografik (kalbin elektriksek aktivitesinde) değişiklikler  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. ZİNCOPLEX FORT’un saklanması 
ZİNCOPLEX FORT'u çocukların göremeyeceği, erişemeyeceği yerlerde ve ambalajında 
saklayınız. 
 
25°C’nin altındaki oda sıcaklığında saklayınız. 
 
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra ZİNCOPLEX FORT'u kullanmayınız. 
 
Eğer üründe ve/veya ambalajında bozukluklar fark ederseniz ZİNCOPLEX FORT’u 
kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi : GM-BAY Sağlık Ürünleri İthalat, İhracat ve Tic. Ltd. Şti. 
Üsküdar /İstanbul 
 
Üretim Yeri :  Pharma Plant İlaç San.ve Tic. A.Ş. 
Kadıköy/İstanbul 
 
Bu kullanma talimatı 19.11.2022 tarihinde onaylanmıştır. 