 
1 / 7                                                                                 
KULLANMA TALİMATI  
 
 
PURİNOL  250 mg +615 mg/5 g efervesan  granül   
Ağızdan alınır.  
 
Etkin  madde : Her bir ölçekte (5 gram)  250 mg metenamin ve 615 mg metenamin 
anhidrometilensitrat  
 
Yardımcı maddeler : Povidon K30, Sakkaroz, Sodyum bikarbonat, Tartarik asit  
 
Bu ilacı kullanmaya başlama dan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tek rar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğiniz de doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
1. PURİNOL  nedir ve ne için kullanılır?  
2. PURİNOL  kullanma dan önce dikkat edilmesi g erekenler  
3. PURİNOL  nasıl kullanılır?  
4. Olası yan etkiler  nelerdir?  
5. PURİNOL ’ün saklanması  
 
Başlıkları yer almaktadır.  
  
2 / 7 1. PURİNOL  nedir ve  ne için kullanılır ? 
 
PURİNOL, 1 ölçek (5 gram) granül suda eritildiğinde, etkin madde  olarak 5 gram’da 250 mg 
metenamin ve 615 mg metenamin anhidrometilensitrat içerir.  
 
PURİNOL 70 gram  ve 140 gram granül içeren  renkli cam şişelerde kaşık ile beraber satışa 
sunulmaktadır.  
 
PURİNOL gram negatif ve gram pozitif organizmaları kapsayan geniş etkili üriner bir 
antibakteriyel ajandır.  
 
PURİNOL üriner sistem enfeksiyonlarında tedavi edici ve koruyucu olarak kullanılır.  
• Akut enfeksiyonların antibiyotiklerle başarılı başlangıç tedavisinden sonra devam  
tedavisinde . 
• Tekrarlayan sistitin  (mesane iltih abı) önlenmesinde uzun süreli tedavi olarak . 
• Kalıcı kateterli hastalarda idrar yolu  enfeksiyonların ilerlemesinin engellenmesinde  ve 
kateter tıkanma vakalarının azaltılmasında . 
• İdrar yollarına yapılan cihazlı müdahalelerde oluşabilecek enfeksiyonların önle nmesinde.  
• Belirti göstermeyen  bakteriüri  (idrarda bakterilerin bulunması) .   
 
2. PURİNOL ’ü kullanmadan önce dikkat edilmesi gerekenler  
 
PURİNOL ’ü aşağıdaki durumlarda  KULLANMAYINIZ   
 
Eğer ; 
• Metenamine veya  PURİNOL Efervesan Granül  içindeki diğer bileşenlerd en herhangi 
birine karşı alerjik (aşırı duyarlı)  iseniz  
• Sulfonamid adlı antibiyotiği alıyorsanız (Purinol ile aynı anda kullanılırsa böbreklere zarar 
verebilir.) . 
• Çok susuz kalmışsanız  
• Böbreklerinizle ilgili ciddi problemleriniz varsa  
• Karaciğerinizle ilgil i problemleriniz varsa  
• Gut hastalığınız varsa  
• Metabolik asidoz (kandaki kimyasal bir dengesizlik) adlı bir durumunuz varsa  
 
PURİNOL ’ü aşağıdaki  durumlarda DİKKATLİ KULLANINIZ  
Eğer;  
• Böbreklerinizle ilgili herhangi bir probleminiz varsa,  
• Solunumla ilgili her hangi bir probleminiz varsa,  
Bu uyarılar geçmişteki herhangi bir dönemde dahi olsa, sizin için geçerliyse, lütfen 
doktorunuza danışınız.   
3 / 7 PURİNOL ’ün yiy ecek ve içecek ile kullanılması  
Yemeklerden sonra veya yatmadan önce alınabilir.  
Doktorunuz methenamin  alırken normalden  daha fazla su ve/veya belirli bazı meyve sularını 
(örneğin,  kızılcık,  erik) içmenizi ve diyetinizde daha fazla protein alımını önerebilir. Ayrıca 
metenaminle tedavi sırasında narenciye ve sularından (örneğin, portakal, greyfurt, limon), süt  
ve süt ürünleri nden ve antiasidlerden kaçınılmalıdır. Bu ürünler metenaminin etkinliğini 
azaltabilir.  
 
Hamilelik   
İlacı kullanmadan önce doktorunuza veya eczacınıza danışınız.  
PURİNOL doktorunuz tarafından önerilmedikçe hamilelikte kullanılmamalıdır. Çoc uk 
doğurma potansiyeli olan kadınlar gebelikten etkin bir doğum kontrol yöntemi ile 
korunmalıdır. Eğer tedavi sırasında hamile kaldıysanız, hamile olduğunuzu düşünüyorsanız 
veya hamile kalmayı planlıyorsanız derhal doktorunuza danışınız.  
 
Tedaviniz sırasın da hamile olduğunuzu fark ederseniz hemen doktorunuza danışınız.  
 
Emzirme   
İlacı kullanmadan önce doktorunuza veya eczacınıza danışınız .  
Eğer emziriyorsanız doktor tarafından tavsiye edilmedikçe bu ilacı kullanmayınız.  
 
Araç ve makine kullanımı  
PURİNOL’ü n araç ve makine kullanımını engelleyebilecek bir etkisi yoktur.  
 
PURİNOL ’ün içeriğinde bulunan bazı yardımcı ma ddeler hakkında önemli bilgiler  
Bu tıbbi ürün her bir ölçeğinde (5 gram) 572,6 mg sodyum ihtiva eder. Bu durum kontrollü 
sodyum diyetinde olan ha stalar için göz önünde bulundurulmalıdır.  
PURİNOL, sakkaroz içerdiği için  eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
 
Diğer ilaçlar ile birlikte k ullanımı   
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız 
gerekebilir, doktorunuza ya da eczacınıza söyleyiniz.  
• Potasyum sitrat ve aset azolamid  (karbonik anhidraz inhibitörü)  gibi idrarınızı daha az  
asidik yapan i laçlar ( Purinol’ün  gerektiği gibi etki etmesini engeller. ) 
• Antibakteriyal bir ilaç olan s ülfapiridin, iltihaplı bir bağırsak hastalığı olan ülseratif kolit 
tedavisinde kullanılan  sülfasalazin gibi sülfonamidler  
• Reçetesiz alınan ilaçlarda dahil olmak üzere diğer ilaçlar   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.   
4 / 7  
3. PURİNOL  nasıl kullanılır ? 
 
Uygun kullanım ve doz/uygulama sıklığı için talimatlar:  
• Doktorunuz PURİNOL Efervesan Granül  ile tedavinizin ne kadar süreceği ve hangi dozda 
almanız gerektiğini size anlatacaktır. Her zaman doktorunuzun tavsiyelerine tam olarak 
uyunuz.  
• Eğer PURİNOL Eferves an Granül’ü  nasıl almanız gerektiği konusunda emin değilseniz 
mutlaka doktorunuza danışınız.  
• PURİNOL Efervesan Granül’ü n yetişkinler için önerilen genel dozu  4 defa 1 -2 ölçek tir( 
suda eritilerek içilir ). 
 
Uygulama yolu ve metodu:  
Yemeklerden sonra veya yat madan önce alınabilir.  
 
Değişik yaş grupları:  
Çocuklarda kullanım :  
PURİNOL Efervesan Granül’ün önerilen genel dozu aşağıdaki şekildedir;  
• 6-12 yaş arasındaki çocuklarda; günde 4 defa 1 ölçek  
• 6 yaşın altındaki çocuklarda; 50 mg/kg/gün şeklinde olan doz 3’e bölünerek  uygulanır.  
 
Yaşlılarda kullanımı :   
Erişkinlerle aynı doz uygulanır.  
 
Özel kullanım durumları:  
Böbrek Yetmezliği:   
Ciddi böbrek yetmezliği olanlarda kullanılmamalıdır.  
 
Karaciğer Yetmezliği:   
Karaciğer fonksiyon bozukluğu olan hastalarda dozun ay arlanması gerekli değildir. Ancak 
periyodik olarak karaciğer fonksiyon testleri yapılması tavsiye edilir.  
Etken maddenin hidrolizinden açığa çıkan amonyak yüzünden karaciğer yetmezliği olan 
hastalara verilmemelidir.  
Eğer  PURİNOL ’ün etkisinin çok güçlü veya  zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PURİNOL  kullandıysanız :  
PURİNOL’ den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
Eğer kazar a almanız gerekenden daha fazla PURİNOL aldıysanız mide bulantınız  olabilir  ya 
da idrarda kan görebilirsiniz. Bol su için ve derhal en yakın hastaneye ya da doktorunuza 
gidin. Doktorunuz hasta olmanızı engelleme k için başka bir ilaç verebilir .   
5 / 7  
PURİN OL kullanmayı  unutursanız:   
Bir dozu unutursanız, bunu hatırlar hatırlamaz ilacı içiniz. Ancak bir sonraki dozun zamanı 
gelmişse, unuttuğunuz dozu atl ayınız ve her zaman olduğu gibi  ilacınızı  kullanmaya devam 
ediniz.  
Unutulan dozları  telafi etmek  için çift doz almayınız.  
 
PURİNOL  ile tedavi  sonlandırıldığında oluşabilecek etkiler:  
Doktorunuz ayrı bir tavsiyede bulunmadıkça, tedaviyi bırakmayınız.  
 
4. Olası yan etkiler nelerdir?  
 
Tüm ilaçlar gibi , PURİNOL ’ün içeriğinde bulunan maddelere duyarlı olan kişilerde ya n 
etkiler olabilir.  
 
PURİNOL’ü n kullanılması sonucunda aşağıda belirtilen yan etkiler ortaya çıkabilir:  
 
Aşağıdakilerden  biri olursa, PURİNOL ’ü kullanmayı durdurunuz ve DERHAL 
doktorunuza bildirin iz veya size en yakın hastanenin  acil bölümüne başvurunuz:  
− Alerjik reaksiyonlar (Örneğin, deri döküntüleri , kaşıntı ) 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
PURİNOL’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya  size 
en yakın hastanenin acil bölümüne başvurunuz : 
İstenmeyen etkiler aşağıdaki sınıflandırma kullanılarak sıklık gr uplarına ayrılmıştır:  
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100); 
seyrek (≥ 1/10.000 ila ≤ 1/1.000); çok seyrek (≤ 1/10.000); bilinmiyor (eldeki verilerden 
hareketle tahmin edilemiyor)  
 
Yaygın:  
− Dispepsi (hazım sızlık, sindirim bozukluğu)  
− Disüri (ağrılı idrar yapma)  
 
Seyrek:  
− Mide iritasyonu  
− İdrar yaparken yanma hissi ya da ağrı olarak görülen mesane  iritasyonu  
− Mide bulantısı  
− Kusma   
6 / 7  
Bilinmiyor:  
− İshal  
− Karın ağrısı  
 
Bunlar ın hepsi  ciddi yan etkilerdir. Acil tıbbi mü dahale gerekebilir.  
Ciddi yan etkiler çok seyrek görülür.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meyd ana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı  bilgilendiriniz.  
 
5. PURİNOL ’ün saklanması  
 
PURİNOL ’ü çocukların göremeyeceği, erişemeyeceği yerlerde ve ambalajında saklayınız.  
25C altında ki kuru yerde, ağzı sıkı kapalı olarak saklayınız.   
 
Son kullanma tarihiyle uyumlu olarak kullanınız.  
Ambalajdaki  son kullanma tarihinden sonra PURİNOL ’ü kullanmayınız.  
 
Eğer üründe ve/veya ambalajında bozukluklar fark  ederseniz PURİNOL ’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen  toplama sistemine veriniz . 
 
 
Ruhsat Sahibi:   
Recordati İlaç San. ve Tic. A.Ş.  
Ç.O.S.B. Karaağaç Mah. Atatürk Cad.  
No: 36 Kapaklı / TEKİRDAĞ  
Tel: 0 282 999 16 00  
 
Üretim Yeri :  
Recordati İlaç San. ve Tic. A.Ş.   
Ç.O.S.B. Karaağaç Mah. Atatürk Cad.   
7 / 7 No: 36 Kapaklı / TEK İRDAĞ  
 
Bu kullanma talimatı ../../.... tarihinde onaylanmıştır.  