1/7  Bu ilacı kullanmaya başlamadan  önce bu KULLANMA TAL İMATINI  dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  
duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak  sizin için reçete edilmistir,  başkalarına vermeyiniz.  
• Bu ilacın  kullanımı  sırasında doktora veya hastaneye  gittiğinizde  doktorunuza bu 
ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük doz kullanmayınız.  
KULLANMA TALİMATI  
 
CALCİTRON 1 mcg/ml  I.V. enjeksiyonluk çözelti  içeren  ampul   
Steril  
Damar  içine  uygulanır.  
 
• Etkin  madde:  Kalsitriol.  Her 1 ml Ampul, 1 mikrogram  kalsitriol içerir.  
 
• Yardımcı maddeler: Polisorbat 20, sodyum klorür, sodyum askorbat, sodyum dihidrojen  
fosfat  dihidrat,  disodyum  hidrojen  fosfat  dihidrat,  disodyum  edetat  dihidrat,  enjeksiyonluk su. 
 
 
Bu Kullanma  Talimatında:  
 
1. CALCİTRON  nedir  ve ne için kullanılır?  
2. CALCİTRON'u  kullanmadan  önce dikkat  edilmesi gerekenler  
3. CALCİTRON  nasıl  kullanılır?  
4. Olası  yan etkiler  nelerdir?  
5. CALCİTRON'un  saklanması  
 
Başlıkları yer almaktadır. 
 
1. CALCİTRON nedir  ve ne için kullanılır?  
 
•  CALCİTRON 1  mcg/ml i.v. ampul;  1 mcg  kalsitriol içeren 1 ml'lik ampullerde  
sunulmaktadır. Bir kutuda 25 ampul bulunur. 
• Her 1 ml CALCİTRON  i.v. ampul, 1 mikrogram  kalsitriol içerir.  
• Kalsitriol,  vitamin  D3'ün aktif formudur.  
• CALCİRTON sadece damar içine enjeksiyon şeklinde uygulanmalıdır. 
• CALCİTRON,  kronik (uzun dönemli)  böbrek bozukluğu için diyalize  giren  hastalarda 
hipokalsemi  (kanda  düşük kalsiyum  seviyesi)  tedavisi  için kullanılır.  Ayrıca kemi k 2/7  problemlerine  neden olabilen  kandaki  yüksek paratiroid  hormon (PTH)  seviyelerini  de azaltabilir. 
Sağlıklı kişilerde kalsitriol doğal olarak böbrekler yoluyla üretilir. Fakat böbrek bozukluğunda çoğu kez, 
doğal olarak üretilen kalsi triol eksikliği bulunmaktadır. Bu durum da  kanda  düşük  kalsiyum  seviyelerine  
ve yüksek PTH  seviyelerine  neden olabilmektedir.  Kalsitriol  vücudun doğal  kalsitriolünün yerine  geçmek  
için kullanılır.  Kalsitriol kandaki  kalsiyum  seviyelerini  arttırır  ve PTH  seviyelerini düşürür.  
 
2. CALCİTRON'u  kullanmadan önce dikkat  edilmesi  gerekenler 
CALCİTRON'u aşağıdaki durumlarda KULLANMAYINIZ  
Eğer;  
- CALCİTRON'a  veya bu ilacın  içindeki  yardımcı  maddelerden  birine  karşı  aşırı duyarlı  
(alerjik)  iseniz,  
- Kanınızda  yüksek seviyelerde kalsiyum  veya  vitamin  D var ise, 
 
CALCİTRON'u  aşağıdaki  durumlarda  DİKKATLİ  KULLANINIZ  
 
- Dijital (kalp  yetmezliği için ilaç) tedavisi  görüyor  iseniz,  
- Serum  fosfor  düzeyiniz  yüksek ise, 
- Hiperkalsemi  (bulantı, kusma, karın ağrısına yol açan kanda  yüksek  seviyede kalsiyum  
bulunması)  veya  hiperkalsiüri (idrardan  atılan  kalsiyum  miktarının  artması)  gelişir  ise, 
- Kalsiyum  kaynaklı  fosfat  bağlayıcı  alınıyor  ise, 
- Sıvı kaybınız var ise, 
- Cerrahi operasyon geçirdiyseniz. 
 
Bu uyarılar  geçmişteki herhangi  bir dönemde  dahi olsa sizin  için geçerliyse lütfen  doktorunuza  
danışınız. 
CALCİTRON 'un yiyecek  ve içecek  ile kullanılması  
 
Uygulama  yöntemi  açısından  yiyecek  ve içeceklerle etkileşimi yoktur.  
 
Hamilelik  
İlacı kullanmadan önce  doktorunuza veya eczacınıza  danışınız. 
 
CALCİTRON  için gebe  kadınlarda  yeterli  ve iyi kontrollü çalışmalar  yoktur. CALCİTRON, 
doktor tarafından tavsiye edilmedikçe gebelik döneminde kullanılmamalıdır. 
 
Tedaviniz  sırasında hamile  olduğunuzu fark ederseniz,  hemen  doktorunuza veya eczacınıza  
danışınız.  
 
Emzirme  
İlacı kullanmadan önce  doktorunuza veya eczacınıza  danışınız.  
 
CALCİTRON'un  insan  sütüne  geçip  geçmediği  bilinmemektedir.  Birçok ilaç insan sütüne 
geçtiğinden ve süt çocuklarında kalsitriolün ciddi olası yan etkileri bulunabileceğinden, anne 3/7  için ilacın önemi de göz önüne alınarak ilaç ya da emzirmeden hangisinin kesileceğine karar 
verilmelidir.  
Araç ve makine  kullanımı  
 
Araç ve makine  kullanma  yeteneği  üzerindeki  etkileriyle  ilgili çalışmalar  yapılmamıştır.  
 
CALCİTRON’un içeriğinde bulunan bazı yardımcı maddeler hakkında önemli bilgiler:  
CALCİTRON  her dozunda 1 mmol (23 mg)’den daha az sodyum ihtiva eder; yani esasında 
“sodyum içermez”.  
 
Diğer ilaçlar  ile birlikte  kullanımı  
 
- Başka vitamin D içeren preparatlar ile kullanıldığında hipervitaminozis D (kanınızda 
zehirleyici seviyede D vitamini olması) gelişebilir.  
- Magnezyum  içeren  antiasitler  (mide  ilaçları):  hipermagnezemi  (kandaki  magnezyum  
seviyesinde  artış)  gelişebilir.  
- Vitamin D analogları ve kardiyak glikozitler, dijitaller  (kalp yetmezliğinde kullanılan ilaçlar) : 
kardiyak aritmilere (kalp ritm bozukluğu) neden olabilir.  
- Kolestiramin ve kolestipol  (kanda yüksek miktarda bulunan kolesterol (bir çeşit yağ)  
- seviyesini düşürmek için kullanılan ilaçlar) : kalsitriol absorbsiyonunu ve etkisini azaltabilir.  
- Barbitürat veya antikonvülsan  (sara hastalığının tedavisinde kullanılan ilaçlar) : vitamin D 
etkisi azalabilir.  
- Kortikosteroidler  (alerjik hastalıklarda veya romatizmal hastalıklarda kullanılır) : vitamin D 
analoglarının etkilerini azaltabilir.  
- Tiazid diüretikleri (idrar atılımını arttıran ilaçlar) : hiperkalsemi (serum kalsiyum düzeyinde 
artış)  riskini arttırabilir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınızsa, lütfen  doktorunuza veya eczacınıza  bunlar  hakkında bilgi veriniz.  
 
3. CALCİTRON nasıl  kullanılır?  
 
Uygun  kullanım  ve doz/uygulama  sıklığı için talimatlar:  
 
CALCİTRON dozu her hasta için değişmektedir. Sizin için uygun olan doza doktorunuz karar  
verecektir.  CALCİTRON,  yaklaşık  3 haftada  bir diyalizin  sonunda  muhtemelen  katater  aracılığı 
ile damarınıza enjekte edilecektir. CALCİTRON'un çalışması için diyetinizde kalsiyum olması  
gerektiğinden, size kalsiyum tableti verilebilir veya hangi yiyeceklerden daha fazla yenmesi  
gerektiği  söylenebilir.  
 
Doktorunuz  hastalığınıza bağlı  olarak  ilacınızın  dozunu belirleyecek  ve size uygulayacaktır.  
 
Değişik  yaş grupları:  
Çocuklarda  kullanımı:  
CALCİTRON  'un çocuklardaki  güvenilirlik  ve etkinliği henüz  belirlenmemiştir.  
 4/7  Yaşlılarda kulanım:  
Genel olarak yaşlı hastalarda doz seçimi; bu kişilerde karaciğer, böbrek veya kalp ile ilgili 
fonksiyon azalmasının ve eşzamanlı başka hastalık ya da başka ilaç tedavilerinin daha sık 
olduğu göz önüne alınarak dikkatle yapılmalı, genellikle dozaj aralığının alt sınırından başlanmalıdır.  
 Özel  kullanım  durumları:  
 Böbrek  yetmezliği/Karaciğer yetmezliği:  
Karaciğer yetmezliği olan hastalarda CALCİTRON ile tedavi sırasında özel bir doz ayarlaması 
gerekli değildir.  
Ancak böbrek yetmezliği olan hastaların hiperkalsemiye (serum kalsiyum düzeyinde artış) yatkın olmaları sebebiyle yakından takip edilmelidir. 
 
Eğer  CALCİTRON  'un etkisinin  çok güçlü ya da çok  zayıf  olduğuna dair bir izleniminiz  var ise 
doktorunuz  veya eczacınız  ile konuşunuz. 
 
Kullanmanız  gerekenden  daha  fazla  CALCİTRON kullandıysanız  
CALCİTRON  'dan kullanmanız  gerekenden  fazlasını  kullanmışsanız, bir doktor  veya eczacı  ile 
konuşunuz. 
 
Kullanmanız gerekenden fazla CALCİTRON kullanmanız, kanda ve bazen de idrarda zararlı  
olabilecek yüksek kalsiyum seviyelerine neden olabilir. Bunu önlemeye yardımcı olmak için  
tedavinin erken  dönemlerinde kanınız  haftada iki  veya  üç kez test edilecektir ve  böylece  
doktorunuz  size uyan  CALCİTRON  dozunu ayarlayabilecektir.  
 
CALCİTRON'u  kullanmayı  unutursanız  
 
Unutulan dozları  dengelemek için çift doz almayınız. 
 CALCİTRON ile tedavi sonlandırıldığında oluşabilecek etkiler:  
Kemik zayıflığı uzun süreli tedavi gerektirdiğinden doktorunuza danışmadan CALCİTRON 
kullanmayı bırakmayınız. 
 
4. Olası yan etkiler nelerdir?  
 
Tüm ilaçlar gibi, CALCİTRON'un içeriğinde bulunan maddelere duyarlı olan kişilerde yan 
etkiler  olabilir.  
 Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Sıklığı bilinmeyen: Eldeki veriler ile belirlenemeyecek kadar az hastada görülebilir. 
 5/7  Aşağıdakilerden  biri olursa  CALCİTRON kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
 
- Allerjik  şok (anaflaksi)  (Yaygın belirtiler, ciltte kızarma, kaşınma, ürtiker (kurdeşen), yutmada 
zorluk, nefes alıp vermede zorluk, kan basıncında düşüş, düzensiz veya hızlı kalp atımı, 
bayılma hissi, anksiyete ve bilinç kaybı)  
- Enjeksiyon bölgesinde  ağrı ve kızarıklık  
 
Bunların hepsi  çok ciddi  yan etkilerdir.  Eğer bunlardan biri sizde mevcut ise, sizin 
CALCİTRON'a karşı ciddi alerjiniz var demektir.  Acil tıbbi müdahaleye veya hastaneye 
yatırılmanıza gerek olabilir.  Bu çok ciddi yan etkilerin hepsi  oldukça  seyrek  görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size  en 
yakın  hastanenin acil bölümüne  başvurunuz:  
 
Yaygın:  
- İdrar yolu enfeksiyonu (İdrarınızı yaparken ağrı veya yanma; sıklıkla idrar yapmanız gerektiği 
hissi, ancak idrarınızı yaptığınızda çok fazla idrarın gelmemesi, göbekte ağırlık ve duyarlılık hissi; idrar bulanıktır veya kötü kokar; sırtınızın bir tarafında kaburgalarınızın altında ağrı; ateş 
ve titreme; bulantı ve kusma.)  
- Aşırı duyarlılık  
- Sıvı kaybı  
- Yüksek kan basıncı (hipertansiyon)  
- Kaşıntı (pruritus)  
 
Yaygın olmayan:  
- Pankreas iltihabı (pankreatit) (sırtta ve karında ciddi ağrıya neden olabilen pankreas 
iltihaplanması)  
- Kalsinoz (kireçlenme oluşumu)  
- Kilo kaybı  
- Karaciğer enzimlerinde artış (aspartat aminotransferaz ve alanin aminotransferazın artması)  
 Sıklığı bilinmeyen:  
- Aşırı idrar oluşması (poliüri)  
- Aşırı susama (polidipsi)  
- Işığa aşırı duyarlılık (fotofobi)  
- Vücut ısısının artması (hipertermi)  
- Cinsel istekte azalma (libido azalması)  
- Nadiren belirgin ruhsal bozukluk (psikoz)  
- Kolestrol yüksekliği (hiperkolesterolemi) (Kanda oluşan yağın çok fazla miktarda olması 
kolesterol olarak adlandırıl maktadır.)  
- Göz zarı iltihabı (konjonktivit)  6/7  - Kalp atım ritminde bozukluk (kardiyak aritmiler)  
- İdrarda albümin bulunması (albüminüri) (Proteinin küçük miktarlarda idrara geçmesi gibi 
böbrek işlevine dair problemler)  
- Gece idrara kalkma (noktüri)  
- Serum üre/nitrojen artması 
- Kanda magnezyum seviyesinde artış (hipermagnezemi)  
 
Bunların hepsi  ciddi  yan etkilerdir.  Acil tıbbi müdahale  gerekebilir.   
 
Aşağıdakilerden  herhangi  birini  fark ederseniz,  doktorunuza  söyleyiniz:  
 
Çok yaygın:  
- Baş ağrısı  
- Ağrı 
 
Yaygın:  
- Halsizlik  
- Uyku hali  
- Ağız kuruluğu  
- Kabızlık  
- Kas ağrısı (miyalji)  
- Karın ağrısı  
- Mide bulantısı  
- Kusma  
- Dispepsi (hazımsızlık)  
- Parestezi (his kaybı)  
- Kas zayıflağı  
- Disguzi (tat alma duyusunda bozukluk)  
 Yaygın olmayan:  
- Burun akıntısı (rinore)  
- Kemik ağrısı  
 
Bunlar  CALCİTRON'un  hafif  yan etkileridir.  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız,  
doktorunuzu veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  durumunda  
hekiminiz,  eczacınız veya  hemşireniz  ile konuşunuz. Ayrıca  karşılaştığınız  yan etkileri 
www.titck.gov.tr  sitesinde  yer alan “İlaç  Yan Etkileri Bildirimi”  ikonuna  tıklayarak  ya da 0 800 
314 00 08 numaralı  yan etki bildirim hattını arayarak  Türkiye  Farmakovijilans  Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 7/7  güvenliliği  hakkında  daha  fazla bilgi edinilmesine  katkı sağlamış  olacaksınız.  
 
 
5. CALCİTRON'un  saklanması  
 
CALCİTRON'u  çocukların göremeyeceği,  erişemeyeceği  yerlerde ve ambalajında saklayınız.  
CALCİTRON‘u 25oC'’nin altındaki oda sıcaklığında saklayınız. Işıktan koruyunuz. 
Dondurmayınız. Ampuller tek dozluktur.  Kullanılmayan  kısmı atılmalıdır.  
Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden sonra CALCİTRON’u  kullanmayınız. 
 
Eğer  üründe  ve/veya  ambalajında  bozukluklar  fark ederseniz CALCİTRON’u  kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 Ruhsat  sahibi:     Haver  Farma  İlaç A.Ş. 
Akbaba Mahallesi Maraş Caddesi 
No:52/2/1 Beykoz/İSTANBUL  
Tel: 0216 324 38 38 
Faks:  0216  317 04 98 
 
Üretim Yeri:  Osel İlaç San. ve Tic. A.Ş. 
Akbaba  Mah.  Maraş  Cad. No:52 
Beykoz  / İstanbul  
Tel: 0216 320 45 51 
Faks:  0216  320 45 56 
 
 
 
Bu kullanma talimatı ../../…. tarihinde  onaylanmı ştır. 