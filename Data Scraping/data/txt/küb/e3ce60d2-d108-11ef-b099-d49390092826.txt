KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PROLENSA 0,9 mg/mL göz damlası, çözelti
2. KALİTATİF VE KANTİTATİF BİLEŞİM
Her 1 mL’de
Etkin madde
0,9 mg bromfenaka eşdeğer 1 mg bromfenak sodyum seskihidrat içerir.
*Bir damlası yaklaşık 33 mikrogram bromfenak içerir.
Yardımcı maddeler
Benzalkonyum klorür 50 mikrogram
Yardımcı maddelerin tam listesi için bkz. Bölüm 6.1.
3. FARMASÖTİK FORMU
Göz damlası, çözelti.
Sarı, berrak çözelti.
4. KLİNİK ÖZELLİKLER
4.1. Terapötik endikasyonlar
PROLENSA yetişkinlerde, katarakt cerrahisi sonrası postoperatif oküler inflamasyonun
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yaşlılar dahil yetişkinlerde kullanım
PROLENSA’nın doz uygulaması, etkilenen göze (gözlere) günde iki kez, bir damla olacak
biçimde, katarakt ameliyatının ertesi gününden başlayarak postoperatif periyodun ilk 2 haftası
süresince devam eder.
Bu sürenin ötesinde güvenlilik verileri bulunmadığından tedavi 2 haftayı aşmamalıdır.
Uygulama şekli:
Oküler kullanım içindir.
1/9Eğer birden fazla topikal oftalmik ürün kullanılıyorsa her birinin en az 5 dakika arayla
uygulanması gerekir.
Damlalık ucunun ve çözeltinin kontaminasyonunu önlemek için, şişenin damlalık ucunun göz
kapaklarına, çevre bölgelere ve başka yüzeylere temasından kaçınılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
PROLENSA, karaciğer hastalığı ya da ve böbrek bozukluğu olan hastalarda çalışılmamıştır.
Pediyatrik popülasyon:
Bromfenakın pediyatrik hastalardaki güvenliliği ve etkililiği henüz saptanmamıştır. Veri
mevcut değildir.
Geriyatrik popülasyon:
Yetişkinler ile aynı kullanıma sahiptir.
4.3. Kontrendikasyonlar
Bromfenak veya bölüm 6.1’de listelenen yardımcı maddelerin herhangi birine ya da diğer
nonsteroidal antiinflamatuvar ilaçlara (NSAİİ) aşırı duyarlılığı olanlarda kontrendikedir.
PROLENSA, astım, ürtiker veya akut rinit ataklarının asetilsalisilik asit veya prostaglandin
sentetaz inhibe edici aktiviteye sahip diğer ilaçlarla artmış olduğu hastalarda kontrendikedir.
4.4. Özel kullanım uyarıları ve kullanım önlemleri
Tüm topikal NSAİİ’ler, topikal kortikosteroidler gibi iyileşmeyi yavaşlatabilir veya
geciktirebilir. NSAİİ’ler ve topikal steroidlerin eşzamanlı kullanımı, iyileşme problemi
potansiyelini artırabilir.
Çapraz duyarlılık
Asetilsalisilik asit, fenilasetik asit türevleri ve diğer NSAİİ’lere çapraz duyarlılık potansiyeli
bulunmaktadır. Bu nedenle, bu tıbbi ürünlere önceden aşırı duyarlılık göstermiş olan kişilerin
tedavisinde kullanmaktan kaçınmak gerekir (bkz. Bölüm 4.3).
Duyarlı kişiler
Duyarlı hastalarda, bromfenak dahil topikal NSAİİ’lerin devamlı kullanımı epitel hasarı,
korneada incelme, kornea erozyonu, kornea ülserasyonu veya kornea perforasyonu ile
sonuçlanabilir. Bu olaylar görüşü tehdit eder nitelikte olabilir. Korneada epitel hasar bulgusuna
sahip hastalar derhal topikal NSAİİ kullanmayı bırakmalı ve kornea sağlığı açısından yakından
izlenmelidir. Bu nedenle, risk altındaki hastalarda oftalmik kortikosteroidlerin NSAİİ’ler ile
eşzamanlı kullanımı korneal advers olay riskinin artmasına neden olabilir.
Pazarlama sonrası deneyim
Topikal NSAİİ’ler ile pazarlama sonrası deneyim komplike göz ameliyatları, kornea
denervasyonu, kornea epitel defektleri, diyabet, kuru göz sendromu gibi oküler yüzey
hastalıkları, romatoid artrit veya kısa bir zaman periyodu içinde tekrarlanan göz ameliyatların
söz konusu olduğu hastalarda görme yeteneğine etki edebilecek kornea ile alakalı advers olay
2/9riskinin artabileceğini göstermektedir. Topikal NSAİİ’ler bu hastalarda dikkatle
kullanılmalıdır.
Oftalmik NSAİİ’lerin oküler cerrahi ile bağlantılı olarak oküler dokularda daha fazla kanamaya
(hifema dahil) neden olabileceğine dair bildirimler alınmıştır. Kanamaya yatkınlığı bilinen ya
da kanama süresini uzatabilecek ilaçlar kullanan hastalarda PROLENSA’nın dikkatle
kullanılması gerekir.
Seyrek vakada, PROLENSA ile tedavinin kesilmesini takiben, katarakt cerrahisine bağlı
inflamatuar yanıtta alevlenme (örneğin makula ödemi şeklinde) olabildiği gözlenmiştir.
Oküler enfeksiyon
Akut oküler enfeksiyon, topikal antiinflamatuvar tıbbi ürünlerin kullanımıyla maskelenebilir.
Kontakt lens kullanımı
Genel olarak, katarakt cerrahisini izleyen post-operatif dönemde kontakt lens kullanımı
önerilmemektedir. Bu nedenle, hastalara, PROLENSA tedavisi sırasında kontakt lenslerini
kullanmamaları önerilmelidir.
Yardımcı maddeler
Benzalkonyum klorür
Bu tıbbi ürün, 0,05 mg/mL’e eşdeğer olan her bir damlasında 0,00185 mg benzalkonyum klorür
içerir.
Benzalkonyum klorür, yumuşak kontakt lensler tarafından absorbe edilebilir ve kontakt
lenslerin rengini değiştirebilir. Hastalar, bu tıbbi ürünü kullanmadan önce kontakt lenslerini
çıkarmalı ve 15 dakika sonra takmalıdır.
Benzalkonyum klorürün göz iritasyonuna ve kuru göz semptomlarına neden olduğu bildirilmiş
olup, göz yaşı filmine ve kornea yüzeyine etkisi olabilir. Kuru göz hastalarında ve korneanın
zarar görebileceği hastalarda dikkatle kullanılmalıdır.
Hastalar uzun süreli kullanım durumunda izlenmelidir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yapılmamıştır. Ameliyatla ilişkili olarak kullanılan antibiyotik içeren göz
damlaları ile etkileşimler bildirilmemiştir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
3/9Çocuk doğurma potansiyeli bulunan kadınlar/Doğum kontrolü (Kontrasepsiyon)
Bromfenaka sistemik maruziyet göz ardı edilebilir niteliktedir; bu nedenle gebelik testi veya
kontraseptif önlemler gerekmemektedir.
Gebelik dönemi
Gebe kadınlarda bromfenak kullanımı ile ilgili yeterli veri mevcut değildir. Hayvanlarla
gerçekleştirilen çalışmalar üreme toksisitesi göstermiştir (bkz. Bölüm 5.3). İnsanlara yönelik
potansiyel risk bilinmemektedir. PROLENSA ile tedavi sonrasında gebe olmayan kadınlarda
sistemik maruziyet göz ardı edilebilir düzeyde olduğundan, gebelik sırasında riskin düşük
olduğu kabul edilebilir.
Bununla birlikte, prostaglandin biyosentezini inhibe eden ilaçların fetal kardiyovasküler sistem
üzerindeki bilinen etkileri nedeniyle (duktus arteriosus kapanması), gebeliğin üçüncü
trimesterinde PROLENSA kullanımından kaçınılması gerekir. Beklenen fayda, potansiyel riske
kıyasla ağır basmadığı sürece gebelik sırasında PROLENSA kullanımı genellikle önerilmez.
Laktasyon dönemi
Bromfenakın ya da metabolitlerinin anne sütüne geçip geçmediği bilinmemektedir.
Hayvanlarla gerçekleştirilen çalışmalar, çok yüksek oral dozlardan sonra bromfenakın
sıçanların sütüne geçtiğini göstermiştir (bkz. Bölüm 5.3). Emziren kadının bromfenaka sistemik
maruziyeti göz ardı edilebilir düzeyde olduğundan, emzirilen yenidoğan/bebek üzerinde etki
öngörülmemektedir. PROLENSA emzirme döneminde kullanılabilir.
Üreme yeteneği/Fertilite
Hayvan çalışmalarında bromfenakın fertilite üzerine herhangi bir etkisi gözlenmemiştir.
4.7. Araç ve makine kullanımı üzerindeki etkiler
PROLENSA araç ve makine kullanım becerisi üzerinde çok az etkiye sahiptir. Damlatmayı
takiben görmede geçici bulanıklık olabilir. Eğer damlatma sonrasında görmede bulanıklık
meydana gelirse; hastalara, görme netleşinceye kadar araç veya makine kullanmaktan
kaçınmalarının tavsiye edilmesi gerekir.
4.8. İstenmeyen etkiler
Güvenlilik profilinin özeti
Eldeki klinik verilere dayanılarak, hastaların toplam %3,4’ü bir veya daha fazla advers
reaksiyon yaşamıştır. Birleştirilmiş çalışmalarda en yaygın veya en önemli reaksiyonlar gözde
anormal his (%0,5), kornea erozyonu (hafif veya orta) (%0,4), gözde kaşıntı (%0,4), göz ağrısı
(%0,3) ve göz kızarıklığı (%0,3) olmuştur. Kornea ile ilgili advers reaksiyonlar sadece Japon
popülasyonda gözlenmiştir. Advers reaksiyonlar nadiren ilacın bırakılmasına yol açmış, bir
çalışmada toplam 8 (%0,8) hasta advers reaksiyon sebebiyle tedaviyi vaktinden önce
bırakmıştır. Bu hastalar hafif kornea erozyonu olan 3 (%0,3) hasta, göz kapağı ödemi olan 2
(%0,2) hasta ve gözde anormal his, kornea ödemi ve gözde kaşıntı advers etkilerini gösteren
birer (%0,1) hastadan oluşmaktadır.
Aşağıdaki advers reaksiyonlar şu düzene göre sınıflandırılmıştır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
4/9seyrek (<1/10.000), bilinmiyor (eldeki verilerden hareketle tahmin edilemiyor). Her bir sıklık
gruplandırması içinde advers reaksiyonlar azalan ciddiyet sırasında göre sunulmaktadır.
Göz hastalıkları
Yaygın olmayan: Görme keskinliğinde azalma, hemorajik retinopati, kornea epitel defekti**
kornea erozyonu (hafif veya orta), kornea epiteli bozukluğu, kornea ödemi, retinal eksüda, göz
ağrısı, göz kapağında kanama, bulanık görme, fotofobi, göz kapağı ödemi, göz akıntısı, göz
kaşıntısı, göz iritasyonu, göz kızarıklığı, konjonktival hiperemi, gözde anormal his, gözde
rahatsızlık hissi.
Seyrek: Kornea perforasyonu*, kornea ülseri*, ciddi kornea erozyonu*, skleromalazi*, kornea
infiltratları*, kornea bozukluğu*, korneada skar*.
Solunum, göğüs hastalıkları ve mediastinal hastalıklar
Yaygın olmayan: Burun kanaması, öksürük, nazal sinüs drenajı.
Seyrek: Astım*.
Genel bozukluklar ve uygulama bölgesine ilişkin hastalıklar
Yaygın olmayan: Yüzde şişme.
*20 milyondan fazla hastayı içeren pazarlama sonrası deneyimden elde edilen ciddi raporlar
**Günde dört doz ile gözlenmiştir.
Kornea epiteli hasarına dair kanıtı olan hastalara hemen PROLENSA kullanmayı bırakmaları
söylenmelidir ve bu hastaların kornea sağlığı bakımından yakından izlemesi gerekir (bkz.
Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
28 gün süreyle günde dört kez, iki damla 2 mg/mL çözelti uygulamasıyla klinik endişeye neden
olabilecek anormal bulgu veya advers reaksiyon görülmemiştir. Konjonktival kesenin sınırlı
kapasitesi nedeniyle fazla hacim gözden dışarı akacağından, yanlışlıkla birden fazla damla
damlatılması daha yüksek topikal maruziyetle sonuçlanmaz.
Pratikte kaza sonucu oral alıma bağlı advers etki riski yoktur. 5 mL’lik şişe içeriğinin
yutulması, 5 mg bromfenaktan az bir oral doza karşılık gelir ki bu değer, daha önceleri
kullanılan oral bromfenak formülasyonunun günlük alım dozundan 30 kat daha düşüktür.
Eğer PROLENSA kazayla yutulursa, tıbbi ürünü seyreltmek için sıvı alınması gerekir.
5/95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, Antiinflamatuvar ajanlar, non-steroidler.
ATC kodu: S01BC11.
Etki mekanizması
Bromfenak, başlıca siklooksijenaz 2’yi (COX-2) inhibe ederek prostaglandin sentezini bloke
etme yeteneğinden kaynaklandığı düşünülen antiinflamatuvar aktiviteye sahip bir nonsteroidal
antiinflamatuvar ilaçtır (NSAİİ). Siklooksijenaz 1 (COX-1) sadece sınırlı derecede inhibe
edilir. İn vitro ortamda bromfenak, tavşan iris siliyer cisminde prostaglandinlerin sentezini
inhibe etmiştir. Bromfenak (1.1 μM) için IC50 değerleri, indometasin (4,2 μM) ve pranoprofen
(11,9 μM) ile karşılaştırıldığında daha düşük olmuştur. Tavşanda deneysel bir üveit modelinde
bromfenak %0,02, %0,05, %0,1 ve %0,2 konsantrasyonlarında oküler inflamasyonun
neredeyse tüm bulgularını inhibe etmiştir.
Klinik etkililik
Günde iki doz uygulanan PROLENSA’nın katarakt ameliyatı olan hastalarda postoperatif
inflamasyonun tedavisindeki klinik etkililiğini ve güvenliliğini değerlendirmek üzere
Japonya’da faz II çok merkezli, randomize, çift kör, paralel gruplu iki çalışma ve ABD’de faz
III, çok merkezli, randomize (2:1), çift kör, paralel gruplu, plasebo kontrollü iki çalışma
gerçekleştirilmiştir. Bu çalışmalarda çalışma ürünü, katarakt ameliyatından yaklaşık 24 saat
sonra uygulanmıştır ve bu tedaviye 14 gün devam edilmiştir. Tedavi etkisi 29 güne kadar
değerlendirilmiştir.
Plasebo grubu ile karşılaştırıldığında, PROLENSA grubundaki hastaların anlamlı olarak daha
fazla hasta (%43,3’e karşı %64,0) (p<0.0001) çalışmanın 15. gününde inflamasyonda tam
iyileşme yaşamıştır. Ameliyattan sonraki ilk 2 hafta içinde PROLENSA kullanan grupta
plaseboya kıyasla (%52) anlamlı olarak daha az ön kamara hücresi ve flare görülmüştür
(hastaların %85,1’inde flare skoru ≤1). PROLENSA kullanan grupta, inflamasyonun iyileşme
oranındaki fark 3. gün kadar erken dönemde gözlenmiştir.
Japonya’da gerçekleştirilen büyük, iyi kontrollü bir çalışmada PROLENSA’nın pranoprofen
oftalmik çözeltisi kadar etkili olduğu gösterilmiştir.
Pediyatrik popülasyon
Avrupa İlaç Ajansı, postoperatif oküler inflamasyonda pediyatrik popülasyonun tüm alt
kümelerinde PROLENSA ile yapılan çalışmaların sonuçlarını sunma yükümlülüğünü
kaldırmıştır (pediyatrik kullanıma ilişkin bilgiler için bkz. Bölüm 4.2).
5.2. Farmakokinetik özellikler
Genel özellikler
Emilim:
Bromfenak katarakt hastalarının korneasına etkin bir şekilde nüfuz eder: tek bir doz, dozun
uygulanmasından sonraki 150-180 dakika arasında 79±68 ng/mL ortalama pik aköz hümör
konsantrasyonları ile sonuçlanmıştır. Aköz hümörde konsantrasyonlar 12 saate kadar
6/9korunmuş, retina dahil önemli oküler dokularda 24 saate kadar ölçülebilir düzeylerde
saptanmıştır. Bromfenak göz damlasının günde iki doz uygulaması sonrasında plazma
konsantrasyonları ölçülebilir düzeyde değildir.
Dağılım:
Bromfenak plazma proteinlerine yüksek oranda bağlanır. İn vitro ortamda %99,8’i insan
plazmasında proteinlere bağlanır.
İn vitro koşullarda biyolojik bakımdan melanine bağlanma gözlenmemiştir.
Tavşanlarda radyoaktif işaretli bromfenak kullanılarak yapılan çalışmalar, topikal uygulama
sonrasında en yüksek konsantrasyonların korneada, ardından konjonktiva ve aköz hümörde
gözlendiğini göstermiştir. Sadece lens ve vitreusta düşük konsantrasyonlar gözlenmiştir.
Biyotransformasyon:
İn vitro çalışmalar bromfenakın temelde, iris-siliyer cisimde ve retina/koroidde bulunmayan
CYP2C9 tarafından metabolize edildiğini göstermektedir. Korneada ise bu enzimin düzeyi,
karşılık gelen hepatik düzeye kıyasla %1’den azdır.
Oral yolla tedavi edilen bireylerde değişmemiş ana bileşik, plazmada bulunan başlıca
bileşendir. Konjüge olan ve olmayan çeşitli metabolitler tanımlanmış olup, siklik amid başlıca
üriner metabolittir.
Eliminasyon:
Oküler uygulama sonrasında bromfenakın aköz hümörde yarılanma ömrü 1,4 saat olup, hızlı
eliminasyona işaret etmektedir.
Sağlıklı gönüllülere 14C-bromfenakın oral uygulanmasından sonra radyoaktif atılımlar için ana
yolun üriner atılım olduğu ve tüm atılımın yaklaşık %82’sini oluşturduğu, feçesle atılımın ise
dozun yaklaşık %13’ünü oluşturduğu bulunmuştur.
Doğrusallık/Doğrusal olmayan durum:
Plazma konsantrasyonu çalışmaları sonrasında, plazmadaki bromfenak sodyumun, oral
uygulamayı takiben doğrusal farmakokinetik özelliklerini koruduğu sonucuna varılmıştır.
5.3. Klinik öncesi güvenlilik verileri
Konvansiyonel güvenlilik, farmakoloji, ‘tekrarlanan doz’ toksisitesi, genotoksisite ve
karsinojenik potansiyel çalışmaları baz alındığında klinik dışı veriler insanlar için özel bir
tehlike ortaya koymamıştır. Bununla birlikte, sıçanlarda 0,9 mg/kg/günlük oral doz (önerilen
oftalmik dozun 900 katı) embriyofetal letalite, artmış neonatal mortalite ve azalmış postnatal
büyümeye neden olmuştur. Oral yolla 7,5 mg/kg/gün (önerilen oftalmik dozun 7500 katı) ile
tedavi edilen gebe tavşanlarda implantasyon sonrası kayıplarda artış görülmüştür (bkz. Bölüm
4.6).
Hayvan çalışmaları, önerilen oftalmik dozun 2350 katı olan 2,35 mg/kg’lık dozlarda oral yolla
uygulandığında bromfenakın anne sütüne geçtiğini göstermiştir. Bununla birlikte oküler
uygulamayı takiben plazma düzeyleri tespit edilebilir seviyede değildir (bkz. Bölüm 5.2).
7/96. FARMASÖTİK ÖZELLİKLER
6.1. Yardımcı maddelerin listesi
Borik asit
Sodyum tetraborat dekahidrat
Sodyum sülfit, susuz (E221)
Tiloksapol
Povidon (K30)
Benzalkonyum klorür
Disodyum edetat
Enjeksiyonluk su
Sodyum hidroksit (pH ayarı için)
6.2. Geçimsizlikler
Geçerli değildir.
6.3. Raf ömrü
24 ay.
İlk açıldıktan sonra: 4 hafta.
6.4. Saklamaya yönelik özel tedbirler
25°C’nin altındaki oda sıcaklığında saklamalıdır.
Hastalara, kullanılmadığı zamanlarda şişeyi ağzı sıkıca kapatılmış bir şekilde saklamaları
tembih edilmelidir.
6.5. Ambalajın niteliği ve içeriği
Damlalık uçlu ve polietilen çevirmeli kapaklı sıkılabilir polietilen şişe içinde 5 mL çözelti. 1
şişe içerir.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Bausch & Lomb Sağlık ve Optik Ürünleri Ticaret A.Ş
Metrocity İş Merkezi
Büyükdere Cad. Kırgülü Sok.No:4 K:3
Esentepe Şişli/İstanbul
8/98. RUHSAT NUMARASI(LARI)
2023/383
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.09.2023
En son yenilenme tarihi:
10. KÜB’ÜN YENİLENME TARİHİ
9/9