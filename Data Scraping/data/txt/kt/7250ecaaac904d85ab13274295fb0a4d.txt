1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
 Eğer ilave sorularınız olursa, lütfen doktorunuza veya eczacınıza  danışınız.  
 Bu ilaç kişisel olarak sizin için reçete edilmiştir, başkalarına  vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
 Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  KULLANMA TALİMATI  
 
CYMEVENE 500 mg i.v. infüzyonluk çözelti konsantresi için toz 
Steril  
İntravenöz (damar içine) uygulanır.  
 
 Etkin madde: Her flakon 500 mg toz gansiklovir içerir. Enjeksiyonluk çözelti hazırlandığında,   
1 mL’sinde 50 mg gansiklovir  içerir.  
 Yardımcı maddeler: Sodyum hidroksit ve hidroklorik  asit 
 
 
 Bu Kullanma Talimatında : 
 
1. CYMEVENE nedir ve ne için  kullanılır?  
2. CYMEVENE’i kullanmadan önce dikkat edilmesi  gerekenler  
3. CYMEVENE nasıl  kullanılır?  
4. Olası yan etkiler  nelerdir?  
5. CYMEVENE'in  saklanması  
 
Başlıkları yer almaktadır.  
 
1. CYMEVENE nedir ve ne için  kullanılır?  
 
 Her CYMEVENE kutusunda bir adet flakon bulunur. CYMEVENE, flakon içinde rengi beyaza 
yakın bir tozdur. Bir flakon, 500 mg’a eşit gansiklovir adlı bir etken madde içerir. Bu toz, bir 
sıvı içinde çözülüp, damar içine uygulanmak üzere  üretilmiştir.  
 Gansiklovi r, virüs kaynaklı hastalıkların tedavisinde kullanılan ( antiviral ) bir ilaçtır ve  zayıf  
bağışıklık sistemine ( immün sisteme ) sahip  12 yaş üzerindeki ergenler ile erişkinlerde 
sitomegalovirüs (CMV) adı verilen virüsün sebep olduğu enfeksiyonların tedavisinde kullanılır. 
Ayrıca erişkinlerde ve doğumdan itibaren çocuklarda organ naklinden sonra veya kemoterapi 
sırasında CMV enfeksiyonunu önlemek için de kullanılır.  
 Virüs vücudun herhangi bir bölümünü etkileyebilir. Buna g özün arka kısmındaki retina da 
dahildir - bu da virüsün görme sorunlarına yol açabileceği manasına gelmektedir.  
 Virüs herkesi etkileyebilir ancak bağışıklık sistemi zayıf olan kişilerde özel bir problemdir. Bu 
kişilerde CMV virüsü ciddi bir hastalığa yol a çabilir. Zayıf bir bağışıklık sisteminin sebebi (AIDS 
gibi) başka hastalıklar veya (kemoterapi veya bağışıklık sistemini baskılayan ilaçlar gibi) ilaçlar 
olabilir.  2  2. CYMEVENE’i kullanmadan önce dikkat edilmesi gerekenler 
CYMEVENE’i aşağıdaki durumlarda  KULLANMAYINIZ  
Eğer;  
 Gansiklovire, valgansiklovire veya CYMEVENE içeriğindeki diğer bileşenlerden herhangi 
birine aşırı duyarlı (alerjik)  iseniz.  
 Emziriyorsanız. (Bkz. “Hamilelik ve  Emzirme ” bölümü ). 
 
CYMEVENE’i aşağıdaki durumlarda DİKKATLİ KULLANINIZ  
 
Eğer;  
 
 Anti-viraller adı verilen benzer ilaçlara aşırı duyarlılığınız var ise. Bu ilaçlar asiklovir, 
valasiklovir, pensiklovir veya famsikloviri  içerir.  
 Kanınızdaki akyuvar, alyuvar veya kan pulcuklarının (trombositlerin) sayısı düşükse – 
doktorunuz tedavi ye başlamadan önce ve tedaviniz sırasında kan testleri  yapacaktır.  
 İlaç kullanımı yüzünden kan hücresi sayımlarında sorun  yaşadıysanız.  
 Radyoterapi  görüyorsanız.  
 Herhangi bir böbrek probleminiz varsa – doktorunuzun size daha düşük bir doz vermesi ve 
tedavi sırasında kan hücresi sayımlarınızı daha sık kontrol etmesi  gerekecektir.  
 
Yan etkilere dikkat edilmesi  
 
CYMEVENE, derhal doktorunuza söylemeniz gereken bazı ciddi yan etkilere neden olabilir. 
Bölüm 4’de listelenen ciddi yan etkilere dikkat ediniz ve CYMEVENE kullanırken bunlardan 
herhangi birini fark ederseniz doktorunuza söyleyiniz – doktorunuzun CYMEVENE tedavisini 
durdurması gerekebilir ve acil tıbbi tedaviye ihtiyaç duyabilirsiniz.  
 
Testler ve kontroller  
 
CYMEVENE kullanırken doktorunuz düzenli  kan testleri yapacaktır. Bu, aldığınız dozun sizin 
için doğru olduğunu kontrol etmek içindir. İlk 2 hafta boyunca bu kan testleri sık yapılacaktır. 
Ardından testler daha seyrek yapılacaktır.  
 
Bu uyarılar, geçmişteki herhangi bir dönemde dahi olsa sizin iç in geçerliyse lütfen doktorunuza 
danışınız.  
 
CYMEVENE’in yiyecek ve içecek ile kullanılması 
CYMEVENE’in yiyecek veya içecekler ile beraber kullanılabilir. 
Hamilelik  
İlacı kullanmadan önce doktorunuza veya eczacınıza danışınız . 
 
CYMEVENE, anne için faydaları doğmamış bebek için olası risklere ağır basmadığı sürece gebe 
kadınlar tarafından kullanılmamalıdır.  3   
Gebeyseniz veya gebe olabileceğinizi düşünüyorsanız, doktorunuz söylemediği sürece bu ilacı 
kullanmayınız. Çünkü CYMEVENE anne karnındaki bebeğe zarar verebilir.  
 
Doğum kontrolü  
 
Bu ilacı kullanırken gebe kalmamalısınız. Çünkü ilaç anne karnındaki bebeği etkileyebilir.  
 
Gebe kalabilecek bir kadınsanız CYMEVENE’i kullandığınız süre boyunca ve CYMEVENE’i 
bıraktıktan sonra en az 30 gün süresince doğum kontrolü yöntemlerini uygulamalısınız.  
 
Kadın partneri gebe kalabilecek bir erkekseniz – CYMEVENE’i kullandığınız süre boyunca ve 
CYMEVENE’i bıraktıktan sonra en az 90 gün süresince bir bariyer doğum kontrol y öntemi 
(prezervatif gibi) kullanmalısınız.  
 
Partneriniz ya da siz CYMEVENE kullanırken gebe kalırsanız derhal doktorunuzla konuşunuz. 
Üreme yeteneği (Fertilite)  
CYMEVENE fertiliteyi etkileyebilir. CYMEVENE erkeklerin sperm üretimini geçici ya da kalıcı 
olarak durdurabilir. Bebek sahibi olmayı planlıyorsanız CYMEVENE’i kullanmadan önce 
doktorunuzla veya eczacınızla konuşunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce do ktorunuza veya eczacınıza danışınız.  
 
Emziriyorsanız CYMEVENE kullanmayınız. Doktorunuz CYMEVENE  kullanmaya başlamanızı 
isterse, ilacı kullanmaya başlamadan önce emzirmeyi bırakmalısınız. Bunun nedeni  
CYMEVENE’nin anne sütüne geçebilecek  olmasıdır.  
 
Araç ve makine kullanımı  
 
CYMEVENE kullanırken uyku, baş dönmesi, zihin bulanıklığı veya güçsüzlük hissedebilir ya da 
dengenizi kaybedebilir veya nöbetler geçirebilirsiniz. Böyle bir durumda araç veya makine 
kullanmayınız.  
 
CYMEVENE’in içeriğinde bulunan bazı yardımcı maddeler hakkında önemli bilgiler  
 
Bu tıbbi ürün her 500 mg liyofilize toz içeren flakonunda 45 mg (2 mmol) sodyum ihtiva eder. Bu 
durum, kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar ile birlikte ku llanımı  
 
CYMEVENE kullanmaya başlamadan önce kullanmakta olduğunuz ve daha önce kullandığınız 
bütün ilaçları doktorunuza veya hemşirenize söyleyiniz.  Buna reçetesiz ve bitkisel ilaçlar da  
dahildir. Çünkü CYMEVENE ilaçların etki mekanizmalarını etkileyebili r. Ayrıca bazı ilaçlar da 
CYMEVENE’in etki mekanizmalarını etkileyebilir.  4   
Özellikle aşağıdaki ilaçları kullanıyorsanız doktorunuza veya eczacınıza söyleyiniz:  
 İmipenem/silastatin - bakteriyel enfeksiyonlarda kullanılan  ilaçlar,  
 Pentamidin -parazit veya akci ğer enfeksiyonları için kullanılan bir ilaç, 
 Flusitozin, amfoterisin B- mantar enfeksiyonlarında kullanılan  ilaçlar,  
 Trimetoprim, trimetoprim/sulfametoksazol, dapson -bakteriyel enfeksiyonlar için kullanılan 
ilaçlar,  
 Probenesid -gut tedavisinde kullanılan bir ilaç, 
 Mikofenolat mofetil, siklosporin, takrolimus - organ naklinden sonra kullanılan  ilaçlar,  
 Vinkristin, vinblastin, doksorubisin - kanser tedavisinde kullanılan  ilaçlar,  
 Hidroksiüre - orak hücre  hastalığı,  kanser  ve polisitemi  denilen  bir rahatsızlık  için kullanılan 
bir ilaç, 
 Didanosin,  stavudin,  zidovudin,  tenofovir  veya  HIV tedavisinde  kullanılan  diğer  ilaçlar  
 Adefovir veya Hepatit B tedavisinde kullanılan diğer  ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son  zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz . 
 
3. CYMEVENE nasıl  kullanılır?  
 
Uygun kullanım ve doz/uygulama sıklığı için talimatlar:  
 
CYMEVENE dozu hastadan hastaya değişir. Doktorunuz ne kadar doza ihtiyacınız olduğunu 
aşağıdakilere bağlı olarak belirleyecektir:  
 
 Kilonuz  (çocuklarda boy da dikkate alınabilir)  
 Yaşınız  
 Böbreklerinizin ne kadar iyi çalıştığı  
 Kan sayımlarınız  
 İlacı ne için  aldığınız  
 
CYMEVENE’i ne sıklıkta alacağınız ve ne süreyle kullanmaya devam edeceğiniz de değişiklik 
gösterecektir.  
 
 Genellikle her gün bir ya da iki infüzyon alarak  başlayacaksınız.  
 Günde iki infüzyon alırsanız bu 21 güne kadar devam  edecek.  
 Ardından doktorunuz günde bir infüzyon reçete  edebilir.  
 
Böbrek veya kan  problemleri olan kişiler  
 
Böbrek veya kan problemleriniz varsa doktorunuz daha düşük bir CYMEVENE dozu önerebilir ve 
tedavi sırasında kan hücre sayımlarınızı daha sık kontrol edebilir.  
 
 
Uygulama yolu ve metodu:  
 
CYMEVENE size doktorunuz ya da hemşireniz tarafından verilecektir. İlaç size damarınızdan bir 
tüple verilecektir. Buna intravenöz infüzyon denir ve genellikle bir saat sürer.  
 5  Değişik yaş grupları:  
 
Çocuklarda kullanımı:  
 
CYMEVENE’in  yenidoğanlar  da dahil  olmak  üzere  12 yaş altı hastalarda  etkililiği  ve güvenliliğine 
dair kısıtlı veri  bulunmaktadır.  CMV hastalığının önlenmesi için CYMEVENE  verilen bebeklere 
ve çocuklara düzenli kan testleri yapılacaktır.  
 
Yaşlılarda kullanımı:  
 
CYMEVENE’in yaşlılarda kullanımının yararlılı ğı ve güvenliliği ile ilgili çalışma yapılmamıştır. 
Yaşlılarda genellikle böbrek fonksiyonları düşük olduğundan, CYMEVENE böbreklerin durumuna 
özel önem gösterilerek uygulanmalıdır.  
 
Özel kullanım durumları:  
 
Böbrek yetmezliği:  
 
Böbrek fonksiyon bozukluğu sorunlarınız varsa, doktorunuz daha düşük bir CYMEVENE dozu 
önerebilir . 
 
Karaciğer yetmezliği:  
 
Karaciğer yetmezliği olan hastalarda CYMEVENE kullanımına ilişkin bilgi yoktur.  
 
Kansızlık:  
 
Kan sayımı sorunlarınız varsa, doktorunuz daha düşük bir CYMEVENE d ozu önerebilir ve tedavi 
sırasında kan hücresi sayılarınızı daha sık kontrol edebilir   
 
Eğer CYMEVENE’ in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile  konuşunuz.  
 
Kullanmanız gerekenden daha fazla CYMEVE NE kullandıysanız:  
 
CYMEVENE’den kullanmanız gerekenden fazlasını kullanmışsanız , bir doktor veya eczacı ile 
konuşunuz.  
 
Size çok fazla CYMEVENE verildiğini düşünüyorsanız doktorunuzla konuşunuz veya derhal 
hastaneye gidiniz. Gerekenden fazla CYMEVENE kull anmışsanız aşağıdaki belirtileri 
yaşayabilirsiniz:  
 
 Mide ağrısı, ishal veya  kusma  
 Titreme veya  nöbet ler 
 İdrarınızda  kan 
 Böbrek veya karaciğer  problemleri  
 Kan hücre sayımlarında  değişiklikler  6  CYMEVENE’i kullanmayı unutursanız:  
 
Unutulan dozları dengelemek için çift doz almayınız.  
 
CYMEVENE ile tedavi sonlandırıldığında oluşabilecek etkiler  
 
Doktorunuz söylemedikçe CYMEVENE kullanmayı bırakmamalısınız.  
 
Bu ürünün kullanımı hakkında başka sorularınız varsa, lütfen doktorunuza veya eczacınız a sorunuz.  
 
4. Olası yan etkiler  nelerdir?  
 
Tüm ilaçlar gibi, CYMEVENE’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın  : 10 hastanın en az 1’inde  görülebilir.  
Yaygın  : 10 hastanın 1’inden az, fakat 100 hastanın 1’inden fazla görülebilir. 
Yaygın  olmayan  : 100 hastanın 1’inden az, fakat 1.000 hastanın 1’inden fazla görülebilir. 
Seyrek  : 1.000  hastanın  1’inden  az, fakat  10.000  hastanın  1’inden  fazla  görülebilir. 
Çok seyrek  : 10.000 hastanın 1’inden az  görülebilir.  
 
Aşağıdakilerden  biri olursa,  CYMEVENE  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne   başvurunuz.  
 
Çok yaygın:  
 
 Düşük beyaz kan hücresi sayımları – boğaz ağrısı, ağız ülserleri veya ateş gibi enfeksiyon 
belirtileri  eşliğinde  
 Düşük kırmızı kan hücresi sayımları – belirtiler nefes darlığı veya yorgun hissetme, 
çarpıntı veya solgun cildi içerir  
 
Yaygın:  
 
 Kan enfeksiyonu (sepsis) – belirtiler ateş, titreme, çarpıntı, zihin bulanıklığı  ve 
geveleyerek konuşmayı  içerir  
 Düşük trombosit düzeyi – belirtiler normalden daha kolay kanama veya morarma, idrar 
veya dışkıda kan veya dişetlerinden kanamayı içerir, kanama şiddetli  olabilir  
 Önemli ölçüde düşük  kan hücresi  sayımı  
 Pankreatit – belirtiler sırtınıza yayılan şiddetli mide  ağrısıdır  
 Nöbetler  
 
Yaygın olmayan:  
 
 Kemik iliğinin kan hücreleri  üretememesi  
 Halüsinasyonlar – olmayan şeyleri duyma veya  görme  
 Anormal düşünceler veya hisler, gerçekle bağını  kaybetme  7   Böbrek fonksiyonu  yetmezliği  
 
Seyrek:  
 
 Şiddetli alerjik reaksiyon – belirtiler kırmızı kaşıntılı deri, boğaz, yüz, dudaklar veya 
ağızda şişlik, solunum veya yutma güçlüğünü  içerebilir.  
 
Bunların hepsi çok ciddi yan etkilerdir.  
 
Eğer  bunlardan biri sizde mevcut ise, sizin CYMEVENE’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, doktorunuza söyleyiniz: 
Çok yaygın:  
 Pamukçuk ve ağızd a pamukçuk  
 Üst solunum yolu enfeksiyonu (ör. sinüzit (sinüslerin iltihabı), tonsilit  (bademciklerin 
iltihabı))  
 İştah  kaybı  
 Baş ağrısı  
 Öksürük  
 Nefes  darlığı  
 İshal  
 Bulantı veya  kusma  
 Karın  ağrısı  
 Egzama  
 Yorgun  hissetme  
 Ateş 
 
Yaygın:  
 
 Grip 
 İdrar yolu enfeksiyonu – işaretleri arasında ateş, daha sık idrara çıkma, idrar yaparken 
ağrı yer  alır 
 Derinin ve deri altındaki dokuların  enfeksiyonu  
 Hafif alerjik reaksiyonu – işaretleri arasında kızarık, kaşıntılı deri yer  alabilir  
 Kilo kaybı  
 Depresif, endişeli ve ya zihin bulanıklığı  hissetme  
 Uyuma güçlüğü  
 Ellerin ve ayakların, dengenizi etkileyebilecek şekilde güçsüz veya uyuşuk  hissetmesi  
 Dokunma duyunuzda değişiklikler, karıncalanma, gıdıklanma, iğne batma veya  yanma 
hissi 
 Tat alma duyusunda  değişiklikler  
 Üşüme  
 Göz iltihabı (konjonktivit), göz ağrısı veya görme  sorunları  
 Kulak  ağrısı  8   Düşük tansiyon; sersemlik haline veya bayılmaya neden  olabilir  
 Yutma  güçlükleri  
 Kabızlık, gaz, hazımsızlık, mide ağrısı, karında  şişlik  
 Ağız ülserleri  
 Karaciğer ve böbrek laboratuvar testlerinde anormal  sonuçlar  
 Gece  terlemeleri  
 Kaşıntı,  döküntü  
 Saç dökülmesi  
 Sırt ağrısı, kas veya eklem ağrısı, kas  spazmları  
 Sersemlik hissi, güçsüzlük hissi veya genel olarak iyi hissetmeme  
 Enjeksiyonun yapıldığı bölgede cilt reaksiyonu (ör. enjeksiyon yerine kızarma, ağrı ve 
şişme)  
 
Yaygın olmayan:  
 
 Huzursuz hissetme  
 Titreme  
 İşitme  kaybı  
 Kalp atımında  düzensizlikler  
 Kurdeşen, kuru  cilt 
 İdrarda  kan 
 Erkeklerde  kısırlık  (Bkz. ‘Üreme Yeteneği’ bölümü ) 
 Göğüs  ağrısı  
 
Bunlar CYMEVENE’in hafif yan etkileridir.  
 
Çocuklar ve ergenlerde görülen yan etkiler  
Düşük kan hücresi sayılarının, özellikle bebekler olmak üzere çocuklarda görülme olasılığı daha 
yüksektir.  
 
Eğer bu kullanma talimatında bahsi geçmeyen herhangi bir yan etki ile  karşılaşırsanız 
doktorunuzu veya eczacınızı  bilgilendiriniz.  
 
5. CYMEVENE’in  saklanması  
 
CYMEVENE’i çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız.  
 
Ambalaj üzerinde belirtilen son kullanma tarihinden sonra CYMEVENE’i kullanmayınız.  
 
 İçinde toz bulunan flakonu 30°C altındaki oda sıcaklığında saklayınız. İçinde gansiklovir 
bulunan infüzyon çözeltisi buzdolabında saklanmalı ve 24 saat içinde kullanılmalıdır. 
Dondurulmamalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve İklim 
Değişikliği  Bakanlığınca  belirlenen toplama sistemine veriniz.  9  Ruhsat Sahibi:  
 
 CHEPLAPHARM Arzneimittel GmbH, Almanya lisansı ile  
AA Danışmanlık Eğitim Organizasyon ve Tıbbi Ürünler Ticaret Ltd Şti. Sancaktepe Mah. 1. 
Sok. 19/17  
34200 Bağcılar – İstanbul 
Tel: (0 212) 909 04 55  
Faks : (0 212) 355 83 26  
e-posta: info@academyanatolia.com  
KEP Adresi: aadanismanlikegitim@hs02.kep.tr  
  
 
Üretim Yeri:  
 
BSP Pharmaceuticals SPA Latina Scalo LT/İtalya  
 
 
Bu kullanma talimatı  …./…./….. tarihinde onaylanmıştır.  
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
 KULLANMA TALİMATLARI  
Tam reçete bilgisi için Kısa Ürün Bilgisini inceleyiniz. 
Uygulama yöntemi  
Dikkat:  
Gansiklovir 10 mg/mL’yi aşmayan bir konsantrasyonda 1 saatte intravenöz infüzyonla 
uygulanmalıdır. Oluşan aşırı plazma düzeyleri gansiklovirin toksisitesini artırabileceğinden hızlı 
veya bolus intravenöz enfeksiyon ile uygulamayınız.  
 
Gansiklovir çözeltilerinin yüksek pH’sından dolayı (~11) şiddetli doku tahrişi ile 
sonuçlanabileceğinden intramüsküler veya subkutan enjeksiyon ile uygulamayınız.  
 
Önerilen dozaj, sıklık ve infüzyon hızları aşılmamalıdır.  
 
CYMEVENE bir infüzyonluk çözelti konsantresi için tozudur. Sulandırma sonrasında 
CYMEVENE esas olarak görünür partikül içermeyen renksiz i la açık sarımsı bir çözeltidir.  
 
İnfüzyon tercihen plastik bir kanül aracılığıyla yeterli kan akışı olan bir damara verilmelidir.  
 
CYMEVENE kullanılırken dikkat gösterilmelidir.  
 
CYMEVENE insanlarda potansiyel teratojen ve karsinojen kabul edildiğinden, el de 
geçirilmesinde dikkat gösterilmelidir. Flakonlardaki tozun solunmasından veya direkt 
temasından  ve sulandırılmış  çözeltinin  deri veya  muköz  membranlarla  direkt  temasından  
kaçınılmalıdır. CYMEVENE çözeltileri alkalindir (pH ~11). Bu tip bir temas meydana  gelirse 
sabun ve suyla iyice yıkayınız, gözleri sadece suyla iyice yıkayınız.  
 10   Sulandırılmış konsantrenin hazırlanması  
 
Liyofilize CYMEVENE’i sulandırmak üzere aseptik teknik kullanılmalıdır.  
 
1. Geçme başlık kauçuk tıpanın merkezi kısmını açığa çıkarmak üzere çıkarılır. Bir enjektöre 10 
mL enjeksiyonluk su çekilir, ardından yavaşça iğneyi flakon duvarına doğru tutarak kauçuk 
tıpanın merkezinden enjekte edilir. CYMEVENE ile geçimsiz olduklarından p araben (para - 
hidroksibenzoatlar) içeren bakteriyostatik enjeksiyonluk su  kullanılmamalıdır.  
2. Flakon ürünün tamamen ıslandığından emin olmak üzere nazikçe  döndürülmelidir.  
3. Flakon berrak bir sulandırılmış çözelti elde etmek üzere birkaç dakika nazikçe 
çevril meli/döndürülmelidir.  
4. Sulandırılan çözelti, geçimli çözücü ile seyreltme öncesi ürünün çözeltide olduğundan ve 
neredeyse hiç gözle görünür  partikül içermediğinden emin olmak üzere dikkatlice kontrol 
edilmelidir. Sulandırılmış CYMEVENE çözeltileri renksiz i la açık sarı renklidir . 
 
 Nihai seyreltilmiş infüzyonluk çözeltinin hazırlanması  
 
Hastanın kilosu baz alınarak, flakondan bir enjektörle uygun hacim çekilmeli ve uygun bir 
infüzyon çözeltisinde bir kez daha seyreltilmelidir. Sulandırılmış çözeltiye 100 ml hacimde 
seyreltici ilave edilir. 10 mg/mL’den yüksek infüzyon konsantrasyonları önerilmez. Sodyum 
klorür, dekstroz %5, Ringer veya laktatlı Ringer çözeltilerinin kimyasal ve fiziksel olarak 
CYMEVENE ile geçimli olduğu belirlenmiştir.  
 
CYMEVENE diğer intrav enöz ürünlerle karıştırılmamalıdır.  
 
Ardından seyreltilmiş çözelti bölüm 4.2’de belirtildiği şekilde 1 saatte intravenöz yolla infüze 
edilmelidir. Gansiklovir çözeltisinin yüksek pH’sından (~11) dolayı şiddetli doku tahrişine yol 
açabileceğinden intramüskü ler veya subkutan enjeksiyon ile uygulanmamalıdır.  
 
 İmha  
 
Sadece tek kullanımlık. Tüm kullanılmamış tıbbi ürün veya atık materyali yerel gerekliliklere 
uygun şekilde imha edilmelidir.  