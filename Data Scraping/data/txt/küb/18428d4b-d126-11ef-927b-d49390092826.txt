KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNHAWELL 100 mcg inhalasyon için toz içeren kapsül
2. KALİTATİF VE KANTİTATİF BİLEŞİM
Etkin madde:
Levosalbutamol Sülfat* 120,47 mcg
*100 mcg Levosalbutamol’e eşdeğer
Yardımcı madde(ler):
Yardımcı maddeler için, 6.1’e bakınız.
3. FARMASÖTİK FORM
İnhalasyon İçin Toz İçeren Kapsül
Flesh opak, natural transparan renk kapsül içinde, beyaz toz.
4. KLİNİK ÖZELLİKLER
4.1. Terapötik endikasyonlar
İNHAWELL, reversibl obstrüktif solunum yolu hastalığı olan 4 yaş ve üzeri çocuklarda,
adölesanlarda ve yetişkinlerde bronkospazmın önlenmesinde ve tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkin ve pediyatrik astım:
Bronkospazmın akut epizodlarının tedavisinde veya astmatik semptomların önlenmesinde:
4 yaş ve üzeri çocuklarda ve yetişkinlerde önerilen doz her 4-6 saatte bir, 1 inhalasyon
dozunun inhale edilmesidir.
Daha sık doz uygulaması veya daha fazla sayıda inhalasyon dozunun inhale edilmesi
önerilmemektedir.
Eğer daha önceki etkili İNHAWELL tedavi dozu yeterli astım kontrolünün sağlanmasında
başarısız olursa, bu durum hastalığın kötüleştiğinin bir belirtisi olabilir. Böyle bir durum hasta
tedavi rejiminin yeniden değerlendirilmesini ve ek tedavi seçeneklerinin (örneğin
kortikosteroidler) göz önünde bulundurulmasını gerektirir.
Uygulama şekli:
İNHAWELL inhaler kapsül; ağız yoluyla inhalasyon şeklinde kullanılır.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
İnhalasyon cihazının kullanımı doktor veya eczacı tarafından hastaya gösterilmelidir.
1Kapsüllerin kesinlikle ağız içine alınarak yutulmaması ve kesinlikle inhaler içine
yerleştirildikten sonra soluk alma yoluyla kullanılması gerektiği konusunda hasta
bilgilendirilmelidir.
Jelatin kapsülün parçalanabileceği ve inhalasyondan sonra ağız veya boğaza küçük jelatin
parçacıklarının ulaşabileceği hastaya anlatılmalıdır. Bu olasılık kapsülün birden fazla
delinmemesi ile en aza indirilir.
Kapsüller blister ambalajdan ancak kullanım öncesi çıkarılmalıdır.
İnhalasyon cihazı kullanma talimatı için bakınız ekli talimat.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalara yüksek doz İNHAWELL uygulanacağı zaman dikkatli
olunmalıdır.
Karaciğer yetmezliği:
Karaciğer yetmezliği olan hastalar için özel doz önerisi bulunmamaktadır.
Pediyatrik popülasyon:
4 yaşın altındaki çocuklarda levosalbutamolün etkinliği ve güvenirliği belirlenmemiştir. 4 yaş
ve üzerindeki çocuklar İNHAWELL’i yetişkinler için önerilen dozlarda kullanabilirler (4.2.
Pozoloji ve uygulama şekli’ne bakınız).
Geriyatrik popülasyon:
Yaşla birlikte böbrek fonksiyonlarında azalma olabileceğinden, geriyatrik popülasyonda doz
seçiminde dikkatli olunmalıdır ve renal fonksiyonun izlenmesi yararlı olabilir.
4.3. Kontrendikasyonlar
İNHAWELL, levosalbutamole, rasemik salbutamole ve içeriğindeki bileşenlerden herhangi
birine karşı aşırı duyarlılığı olduğu bilinen kişilerde kontrendikedir.
4.4. Özel kullanım uyarıları ve önlemleri
Paradoksikal Bronkospazm
Levosalbutamol, diğer inhale beta-adrenerjik agonistler gibi yaşamı tehdit edebilecek
paradoksikal bronkospazma neden olabilir. Eğer paradoksikal bronkospazm meydana gelirse
levosalbutamol hemen bırakılmalıdır ve alternatif tedavi başlatılmalıdır. Paradoksikal
bronkospazmın inhale formülasyonlar ile ilişkili olduğu, sıklıkla yeni bir kutunun ilk
kullanımıyla meydana geldiği ayırt edilmelidir.
Astımın kötüleşmesi
Astım, birkaç saatlik periyottan sonra akut olarak veya birkaç gün veya daha uzun zaman
sonra kronik olarak kötüleşebilir. Eğer hastalar her zamankinden daha fazla dozda
levosalbutamole ihtiyaç duyuyorsa, bu astımın destabilizasyonunun göstergesi olabilir ve
2antiinflamatuvar tedavi (örneğin kortikosteroidler) için olası ihtiyacın özel olarak göz önünde
bulundurulması ile hasta ve tedavi rejiminin yeniden değerlendirilmesini gerektirir.
Antiinflamatuvar ilaçların kullanımı
Bir beta-adrenerjik agonistin tek başına kullanılması çoğu hastada astımın kontrolünde yeterli
olmayabilir. Tedavi rejimine antiinflamatuvar ilaçların (örn. kortikosteroidler) eklenmesi
düşünülmelidir.
Kardiyovasküler etkiler
Levosalbutamol, bazı hastalarda diğer beta-adrenerjik agonistler gibi, kalp atışı, kan basıncı
ve/veya semptomlar ile ölçülen, klinik olarak anlamlı kardiyovasküler etkilere neden olabilir.
Bu gibi etkiler önerilen dozlarda levosalbutamol uygulanmasından sonra yaygın olmamasına
rağmen, meydana geldiği takdirde, ilacın kullanılmasına devam edilmemesi gerekebilir. Ek
olarak beta-agonistlerin T-dalgası düzleşmesi, QTc aralığının uzaması, ve ST segment
depresyonu gibi elektrokardiyogram değişikliklerine neden olduğu bildirilmiştir. Bu
bulguların klinik olarak önemi bilinmemektedir. Bu nedenle, levosalbutamol gibi tüm
sempatomimetik aminler, kardiyovasküler rahatsızlığı, özellikle koroner yetmezliği, kardiyak
ritim bozukluğu ve hipertansiyonu olan hastalarda dikkatle kullanılmalıdır.
Önerilen dozun aşımı
Astımlı hastalarda inhale sempatomimetik ilaçların aşırı kullanımıyla ilişkili olarak ölümler
bildirilmiştir. Ölümün asıl sebebi bilinmemektedir, fakat şiddetli akut astım krizlerinin
beklenmeyen gelişimini takiben kardiyak arrest (kalp durması) ve sonrasında gelişen
hipoksiden şüphelenilmektedir.
Ani aşırı duyarlılık reaksiyonları
Ürtiker, anjiyoödem, döküntü, bronkospazm, anafilaksi ve orofaringeal ödemin seyrek
vakaları ile gösterildiği gibi, rasemik salbutamol uygulanmasından sonra ani aşırı duyarlılık
reaksiyonları meydana gelebilir. Levosalbutamol alırken ani aşırı duyarlılık reaksiyonları
gözlenen hastaların klinik değerlendirmesinde aşırı duyarlılık potansiyeli dikkate alınmalıdır.
Eşlik eden durumlar
Diğer sempatomimetik aminler gibi İNHAWELL de kardiyovasküler bozukluğu ( özellikle,
koroner yetmezlik, hipertansiyon ve kardiyak aritmi), konvülsif bozukluğu, hipertiroidizm
veya diabetes mellitusu olan; ve sempatomimetiklere olağandışı yanıt veren hastalarda
dikkatle kullanılmalıdır. Bazı hastaların sistolik ve diyastolik kan basıncında klinik olarak
anlamlı değişiklikler görülmüştür. Bu durum bazı hastalarda herhangi bir beta-adrenerjik
bronkodilatör kullanımın ardından beklenebilmektedir.
Yüksek doz kullanımı
İntravenöz rasemik salbutamolün yüksek dozlarının mevcut diyabeti ve ketoasidozu
şiddetlendirdiği bildirilmiştir.
3Hipokalemi
Diğer beta adrenerjik agonist ilaç tedavileri ile olduğu gibi levosalbutamol bazı hastalarda,
muhtemelen hücre içi yer değiştirme ile advers kardiyovasküler etkiler oluşturma potansiyeli
olan hipokalemiye neden olabilir. Azalma genellikle geçicidir, potasyum ilavesi gerektirmez.
4.5. Diğer tıbbi ürünler ile etkileşimler ve diğer etkileşim şekilleri
Kısa süreli etki gösteren diğer sempatomimetik aerosol bronkodilatörler veya epinefrin,
İNHAWELL ile birlikte dikkatli kullanılmalıdır. Eğer ek adrenerjik ilaçlar herhangi bir yolla
uygulanacaksa, istenmeyen kardiyovasküler etkilerden kaçınmak için dikkatli olunmalıdır.
Beta-Blokör İlaçlar
Beta-adrenerjik reseptör bloke edici ilaçlar levosalbutamol gibi beta adrenerjik ilaçların
pulmoner etkilerini engellemekle kalmaz, aynı zamanda astımlı hastalarda şiddetli
bronkospazm üretebilir. Bu yüzden, astımlı hastalar normal olarak beta-blokörlerle tedavi
edilmemelidir. Bununla birlikte miyokart enfarktüsünden sonra profilaksi gibi bazı şartlar
altında, astımlı hastalarda beta-adrenerjik bloke edici ilaçların kullanımına kabul edilebilir
seçenekler olmayabilir. Bu durumda, dikkatli kullanılmaları gerekmekle birlikte,
kardiyoselektif beta-blokörler düşünülmelidir.
Diüretikler
Potasyum tutucu olmayan diüretiklerin (loop veya tiazid diüretikleri gibi) uygulanmasından
sonra oluşan EKG değişiklikleri ve/veya hipokalemi özellikle beta-agonistlerin önerilen
dozları aşıldığında akut olarak kötüleşebilir. Bu etkilerin klinik önemi bilinmemesine rağmen,
potasyum tutucu olmayan diüretikler ile beta agonistlerin birlikte kullanımında dikkatli
olunması tavsiye edilir. Böyle bir durumda potasyum seviyeleri izlenmelidir.
Digoksin
10 gün boyunca digoksin almış normal gönüllü bireylere sırasıyla tek doz intravenöz ve oral
rasemik salbutamol uygulamasından sonra serum digoksin seviyelerinde ortalama
%16-22 oranında düşüşler meydana gelmiştir. Levosalbutamol ve digoksin alan obstrüktif
solunum yolu hastalığına sahip hastalar için bu bulguların klinik önemi kronik temelde
belirsizdir. Yine de digoksin ve levosalbutamol almakta olan hastalarda serum digoksin
seviyeleri değerlendirilirken dikkatli olunmalıdır.
Monoamin Oksidaz İnhibitörleri veya Trisiklik Antideprasanlar
Monoamin oksidaz inhibitörleri veya trisiklik antidepresanlar ile tedavi edilen hastalarda veya
bu tür ilaçların bırakılmasının ardından 2 hafta içerisinde İNHAWELL kullanımında son
derece dikkatli olunmalıdır, çünkü levosalbutamolün vasküler sistem üzerindeki etkileri
güçlenebilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
4Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi “C” dir.
Çocuk doğurma potansiyeli bulunan kadınlar/Doğum kontrolü (kontrasepsiyon)
Çocuk doğurma potansiyeli bulunan kadınların etkin doğum kontrol (kontrasepsiyon)
yöntemleri uygulaması önerilmektedir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Hastaya yönelik potansiyel yarar, fetüse yönelik potansiyel riskten fazla olmadıkça, gebe
kadınlarda İNHAWELL kullanılmamalıdır.
Laktasyon dönemi
İNHAWELL’in anne sütüne geçişi hakkında bilgi mevcut değildir. Emzirmenin durdurulup
durdurulmayacağına ya da İNHAWELL tedavisinin durdurulup durdurulmayacağına ilişkin
karar verilirken emzirmenin çocuk açısından faydası ve İNHAWELL tedavisinin emziren
anne açısından faydası dikkate alınmalıdır.
Üreme yeteneği/Fertilite
Sıçanlarda rasemik salbutamol sülfat ile gerçekleştirilen üreme çalışmalarında 50 mg/kg/gün
dozlarına kadar olan oral rasemik salbutamol sülfat dozlarının fertilitenin bozulmasına neden
olmadığı gösterilmiştir.
4.7. Araç ve makine kullanımı üzerindeki etkiler
İNHAWELL’in araç ve makine kullanımı üzerine etkisi bildirilmemiştir.
4.8. İstenmeyen etkiler
Yetişkinlerde ve adölesanlarda
Astımlı yetişkinlerde ve adölesanlarda (n=748) levosalbutamol tartarat inhalasyon aerosolü ile
ilgili istenmeyen etki bilgisi, gerçekleştirilen 8 haftalık, çok merkezli, randomize, çift-kör,
aktif ve plasebo kontrollü 2 çalışmadan elde edilmiştir. Çalışmada 90 mcg levosalbutamol
tartarat inhalasyon aerosolü (HFA) ile 180 mcg rasemik salbutamol HFA-inhaleri ve HFA-
134a plasebo inhaleri karşılaştırılmıştır. HFA-134a plasebo inhalerinden daha sık gözlenen ve
levosalbutamol tartarat inhalasyon aerosolü ile tedavi edilen grupta en az %2 oranında
görülen istenmeyen etkiler ağrı, baş dönmesi, astım, faranjit ve rinit olmuştur.
Levosalbutamol tartarat kullanımına bağlı yan etkiler, görülme sıklığına göre aşağıda
belirtilmektedir:
5Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş dönmesi
Solunum, göğüs bozuklukları ve mediastinal hastalıklar
Yaygın: Astım, faranjit, rinit
Genel bozukluklar ve uygulama bölgesine ilişkin hastalıklar
Yaygın: Ağrı
Levosalbutamol tartarat inhalasyon aerosolü alan yetişkin ve ergen hastaların en az 2’si
tarafından bildirilen ve insidansı %2’den az olan, HFA-134a plasebo inhaleri alanlardan daha
fazla oranda gözlenen yan etkiler kist, grip sendromu, viral enfeksiyon, konstipasyon,
gastroenterit, miyalji, hipertansiyon, epistaksis, akciğer rahatsızlığı, akne, uçuk, konjunktivit,
kulak ağrısı, dismenore, hematüri ve vajinal moniliyasis’dir. Bu çalışmalarda anlamlı ölçüde
laboratuar anormallikleri gözlemlenmemiştir.
Çocuklarda
Çocuklarda (4-11 yaş arası astımlı 150 çocuk) levosalbutamol tartarat inhalasyon aerosolü ile
ilgili istenmeyen etki bilgisi, gerçekleştirilen 4 haftalık, randomize çift-kör çalışmadan elde
edilmiştir. Çalışmada 90 mcg levosalbutamol tartarat inhalasyon aerosolü (HFA), 180 mcg
rasemik salbutamol HFA-inhaleri ve HFA-134a plasebo inhaleri uygulanmıştır. HFA-134a
plasebo inhalerinden daha sık gözlenen ve levosalbutamol tartarat inhalasyon aerosolü ile
tedavi edilen grupta en az %2 oranında görülen istenmeyen etkiler kazayla yaralanma, kusma,
bronşit ve faranjit olmuştur.
Levosalbutamol tartarat kullanımına bağlı yan etkiler, görülme sıklığına göre aşağıda
belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Solunum, göğüs bozuklukları ve mediastinal hastalıklar
Yaygın: Bronşit, faranjit
Gastrointestinal hastalıklar
Çok yaygın: Kusma
Genel bozukluklar ve uygulama bölgesine ilişkin hastalıklar
Yaygın: Kazara yaralanma
6Sistemik beta-adrenerjik istenmeyen etkilerin (örneğin titreme, sinirlilik) insidansı düşük ve
plasebo dahil tüm tedavi gruplarından karşılaştırılabilir olmuştur.
Pazarlama sonrası deneyimler
Klinik çalışmalardan elde edilen yan etkilere ek olarak, aşağıdaki yan etkiler pazarlama
sonrası gözlenmiştir. Bu reaksiyonlar belirsiz boyuttaki bir popülasyondan gönüllü olarak
raporlarına dayandırıldığından, güvenilir şekilde sıklık derecelerini tahmin etmek veya ilaca
maruz kalma ile nedensel bir ilişki kurmak her zaman mümkün değildir. Bu olaylar
ciddiyetlerine, bildirilme sıklıklarına ya da beta-aracılı mekanizmalarına göre seçilmiştir:
anjiyoödem, anafilaksi, aritmiler (atriyal< fibrilasyon, supraventriküler taşikardi,
ekstrasistoller dahil), astım, göğüs ağrısı, artan öksürük, nefes darlığı, disfoni, gastroözofegal
reflü hastalığı (GÖRH), metabolik asidoz, bulantı, sinirlilik, döküntü, taşikardi, titreme,
ürtiker. Bu olayların sıklık tahminleri bildirilmemiştir çünkü olaylar bilinmeyen büyüklükteki
bir popülasyondan spontan olarak bildirilmiştir.
Levosalbutamol diğer sempatomimetik ilaçlar gibi hipertansiyona, anjinaya, vertigoya, santral
sinir sistemi uyarılmasına, uykusuzluğa, baş ağrısına ve orofarinksin kurumasına ya da
irritasyonuna sebep olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Beta-adrenerjik reseptörlerin aşırı dozda kullanılmasına yönelik beklenen semptomlar aşırı
beta-adrenerjik reseptör uyarılması ve/veya advers reaksiyon altında yer alan semptomların
herhangi birinin meydana gelmesi veya alevlenmesidir: örneğin, nöbetler, anjina,
hipertansiyon veya hipotansiyon, dakikada 200 kalp atışı ile taşikardi, düzensiz kalp atışı,
sinirlilik hali, baş ağrısı, titreme, ağız kuruluğu, kalp çarpıntısı, mide bulantısı, baş dönmesi,
halsizlik, kırgınlık ve uykusuzluk. Aynı zamanda hipokalemi de meydana gelebilir. Diğer tüm
sempatomimetik ilaçlarda olduğu gibi, aşırı levosalbutamolün kullanımı kalp durmasına ve
ölüme neden olabilir.
Tedavi uygun semptomatik tedavi ile birlikte levosalbutamolün bırakılmasını gerektirebilir.
Kardiyoselektif beta-reseptör blokörlerin uygun kullanımı düşünülebilir, fakat bu tür bir ilacın
bronkospazm yaratma ihtimali göz önünde bulundurulmalıdır. Diyalizin, levosalbutamolün
doz aşımı tedavisinde yararlı olup olmayacağına dair yeterli kanıt yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Selektif Beta-2-Adrenoreseptör Agonistleri
7ATC kodu: R03AC
Levosalbutamol, adenozin trifosfatın (ATP) siklik-3', 5'adenozin monofosfata dönüşümünü
katalizleyen bir enzim olan hücre içi adenil siklazda artışa yol açıcı etkisi olan oldukça seçici
bir beta adrenerjik-agonisttir. Solunum yolu düz kasları üzerindeki beta adrenerjik-
2 2
reseptörlerin aktivasyonu adenilat siklazın aktivasyonuna ve cAMP’nin hücre içi
konsantrasyonunda artışa yol açar. cAMP’deki artış, protein kinaz A aktivasyonu ile
ilişkilidir. Protein kinaz A miyozin fosforilasyonunu inhibe eder ve hücre içi iyonik kalsiyum
konsantrasyonlarını düşürür, bu da kas rahatlamasıyla sonuçlanır. Levosalbutamol trakeden
terminal bronşiyollere kadar tüm solunum yolu düz kaslarını rahatlatır. Artan cAMP
konsantrasyonları ayrıca solunum yollarında mast hücrelerinden mediyatörlerin salınımının
engellenmesiyle de ilişkilidir. Levosalbutamol solunum yolunu rahatlatmak için
bronkokonstriksiyonda rol oynayan spazmojenden bağımsız olarak fonksiyonel antagonist
olarak etki gösterir, böylece tüm bronş ve bronşiyolleri bronkokonstriktör sorunlara karşı
koruyucu olur. Beta adrenerjik reseptörler bronşiyal düz kaslar üzerinde en etkili reseptörler
2
olarak tanımlanmakla birlikte, veriler insan kalbinde %10-50’si beta adrenerjik reseptörler
2
olan beta-reseptörlerin olduğunu göstermektedir. Ancak bu reseptörlerin kesin fonksiyonu
kanıtlanmamıştır. Bununla birlikte, tüm beta adrenerjik agonist ilaçlar bazı hastalarda nabız
atışı, kan basıncı, semptomlar ve/veya elektrokardiyografik değişimler ile ölçülen önemli
kardiyovasküler etkiye sebep olabilirler.
Levosalbutamol tartarat HFA inhalasyon aerosolün etkinliği ve güvenirliği yaşları 12-81
arasında değişen 748 yetişkin ve adölesan astım hastasında 8 haftalık, çok merkezli,
randomize, çift-kör, aktif ve plasebo kontrollü 2 çalışmada değerlendirilmiştir. 2 çalışmada
levosalbutamol tartarat HFA inhalasyon aerosolü (403 hasta), HFA-134a plasebo inhaleri
(166 hasta) ile karşılaştırılmıştır ve çalışmalarda pazarlanan 180 mcg rasemik salbutamol
HFA-134a inhaleri (179 hasta) aktif kontrol olarak yer almıştır. Seri halde ölçülen 1
saniyedeki zorlu ekspiratuvar hacim (FEV ) ölçümleri, 90 mcg levosalbutamol tartarat
1
inhalasyon aerosolünün (iki inhalasyon) plaseboya göre FEV ’de anlamlı oranda daha fazla
1
iyileşme sağladığını göstermiştir. İkinci çalışmadan elde edilen sonuçlar birinci çalışmanın
sonuçları ile benzer olmuştur.
Levosalbutamol tartarat HFA inhalasyon aerosolünün etkinliği ve güvenirliği yaşları 4-11
arasında değişen 150 pediyatrik astım hastasında 4 haftalık, çok merkezli, randomize, çift-kör,
aktif ve plasebo kontrollü bir çalışmada değerlendirilmiştir. Çalışmada 90 mcg
levosalbutamol tartarat inhalasyon aerosolü (45 mcg×2) (76 hasta), HFA-134a plasebo
inhaleri (35 hasta) ile karşılaştırılmıştır ve çalışmalarda pazarlanan rasemik salbutamol HFA-
134a inhaleri (39 hasta) aktif kontrol olarak yer almıştır. Seri halde ölçülen 1 saniyedeki zorlu
ekspiratuvar hacim (FEV ) ölçümleri, 90 mcg levosalbutamol tartarat inhalasyon aerosolünün
1
plaseboya göre FEV ’de anlamlı oranda daha fazla iyileşme sağladığını göstermiştir. Bu
1
çalışmadan elde edilen sonuçlar yetişkinlerle gerçekleştirilen etkinlik bulgularıyla tutarlı
olmuştur.
85.2. Farmakokinetik özellikler
Genel özellikler
Emilim:
Üç büyük çalışmadan 4-81 yaşları arasındaki 632 astım hastasının (R)-salbutamol plazma
konsantrasyonları kullanılarak bir popülasyon farmakokinetiği modeli geliştirilmiştir. 90 mcg
levosalbutamol tartarat inhalasyon aerosolü veya ölçülü doz inhaleri ile 180 mcg rasemik
salbutamol alan adölesan/yetişkin ve pediyatrik hastalarda (R)-salbutamol için popülasyon
farmakokinetiği modelinden elde edilmiş farmakokinetik parametreler Tablo 1’de verilmiştir.
Bu farmakokinetik parametreler, verilen rasemik salbutamolün karşılaştırılabilir dozu ile
karşılaştırıldığında (R)-salbutamole maruziyetin levosalbutamol tartarat inhalasyon aerosolü
uygulanan pediyatrik hastalarda %30-%32 ve yetişkinlerde %13-16 oranında daha düşük
olduğunu göstermektedir. Yetişkin hastalarla karşılaştırıldığında, 90 mcg levosalbutamol
verilen pediyatrik hastalarda (R)-salbutamol maruziyeti %17 oranında daha düşük olmuştur.
Tablo 1. Ortalama Model-Hesaplı (R)-Salbutamol Farmakokinetik Parametreleri
Tedavi
Çalışma popülasyonu Parametre Levosalbutamol Ölçülü doz inhaleri ile
inhalasyon aerosolü rasemik salbutamol
C (ng/mL) 0,199 0,238
maks
Adölesan/Yetişkin
T (sa) 0,54 0,53
maks
Hastalar (≥12 yaş)
EAA (ng∙sa/mL) 0,695 0,798
(0-6)
C (ng/mL) 0,163 0,238
maks
Pediyatrik hastalar
T (sa) 0,76 0,78
maks
(4-11 yaş)
EAA (ng∙sa/mL) 0,579 0,828
(0-6)
Dağılım:
Veri mevcut değildir.
Biyotransformasyon:
Yayınlanan literatürlerdeki mevcut bilgiler, insanlarda salbutamol enantiyomerlerinin
metabolizmasından sorumlu primer enzimin SULT1A3 (sülfotransferaz) olduğunu ileri
sürmektedir. Rasemik salbutamol oral organik kömür uygulamasından sonra inhalasyon
yoluyla veya intravenöz olarak uygulandığında (R)- ve (S)-salbutamol enantiyomerlerinin
konsantrasyon zaman eğrileri altındaki alan arasında 3-4 katlık bir fark meydana gelmiştir,
(S)-salbutamol konsantrasyonları devamlı olarak daha yüksek olmuştur. Bununla birlikte,
organik kömür ön tedavisi olmadan, ya oral ya da inhalasyon uygulaması sonrasında
farklılıklar 8-24 kat olmuştur. Bu durum (R)-salbutamolün muhtemelen SULTT1A3
tarafından gastrointestinal yoldan metabolize olduğunu ileri sürmektedir.
Eliminasyon:
Salbutamol enantiyomerlerinin eliminasyonunun primer yolu böbrekler aracılığıyla (%80-
100) ya ana bileşik ya da primer metabolit olarak olmaktadır. İlacın %20’sinden daha azı
dışkıda saptanabilmektedir. Rasemik salbutamolün intravenöz uygulamasını takiben (R)-
9salbutamol fraksiyon dozunun %25’i ve %46’sı değişmemiş (R)-salbutamol olarak idrarla
atılmıştır.
Doğrusallık/doğrusal olmayan durum:
Levosalbutamol, 0,31-0,63 mg nebulize doz aralığında doğrusal bir farmakokinetik
sergilemiştir.
Hastalardaki karakteristik özellikler
Karaciğer yetmezliği:
Karaciğer yetmezliğinin levosalbutamolün farmakokinetiği üzerindeki etkisi
değerlendirilmemiştir.
Böbrek yetmezliği:
Böbrek yetmezliğinin rasemik salbutamolün farmakokinetiği üzerindeki etkisi kreatinin
klerensi 7-53 mL/dak olan 5 kişide değerlendirilmiştir ve sonuçlar, sağlıklı gönüllü
bireylerden elde edilen sonuçlarla karşılaştırılmıştır. Böbrek hastalığının yarı-ömür üzerinde
etkisi olmamakla birlikte, rasemik salbutamol klerensinde %67 oranında bir düşüş meydana
gelmiştir. Böbrek yetmezliği olan hastalara salbutamolün yüksek dozları uygulanırken tedbirli
olunmalıdır.
5.3. Klinik öncesi güvenlilik verileri
Sprague-Dawley sıçanlarıyla gerçekleştirilen 2 yıllık çalışmada ≥2 mg/kg/gün diyetsel
dozlarda rasemik salbutamol sülfat, mezovaryum benign düz kas tümörlerinin insidansında
doza bağlı olarak anlamlı ölçüde artışa neden olmuştur (mg/m2 temelinde yetişkinler için
önerilen günlük maksimum levosalbutamol tartarat inhalasyon dozunun yaklaşık 30 katı ve
mg/m2 temelinde çocuklar için önerilen günlük maksimum levosalbutamol tartarat inhalasyon
dozunun yaklaşık 15 katı). Başka bir çalışmada bu etkinin selektif olmayan beta adrenerjik
antagonist olan propranolol ile birlikte uygulanması ile engellendiği gösterilmiştir. CD-1
farelerinde gerçekleştirilen 18 aylık bir çalışmada 500 mg/kg/gün diyetsel dozlarına kadar
olan rasemik salbutamol sülfat dozları tümör oluşumuna neden olmamıştır (mg/m2 temelinde
yetişkinler için önerilen günlük maksimum levosalbutamol tartarat inhalasyon dozunun
yaklaşık 3800 katı ve mg/m2 temelinde çocuklar için önerilen günlük maksimum
levosalbutamol tartarat inhalasyon dozunun yaklaşık 1800 katı). Golden hamsteriyle
gerçekleştirilen 22 aylık bir çalışmada 50 mg/kg/gün diyetsel dozlarına kadar olan rasemik
salbutamol sülfat dozları tümör oluşumuna neden olmamıştır (mg/m2 temelinde yetişkinler
için önerilen günlük maksimum levosalbutamol tartarat inhalasyon dozunun yaklaşık 500 katı
ve mg/m2 temelinde çocuklar için önerilen günlük maksimum levosalbutamol tartarat
inhalasyon dozunun yaklaşık 240 katı). Levosalbutamol HCl’nin Ames testinde veya
CHO/HPRT Memeli İleri Gen Mutasyon Testi’nde mutajenik olmadığı gösterilmiştir.
Levosalbutamol HCl, fare kemik iliğinde in vivo mikronükleus testinde klastojenik
olmamıştır. Rasemik salbutamol sülfat, CHO hücre kültürlerinde in vitro kromozomal
aberasyon testinde negatif bulunmuştur. Sıçanlarda rasemik salbutamol sülfatla
gerçekleştirilen üreme çalışmalarında 50 mg/kg/gün dozlarına kadar olan oral rasemik
salbutamol sülfat dozlarının fertilitenin bozulmasına neden olmadığı gösterilmiştir (mg/m2
10temelinde yetişkinler için önerilen günlük maksimum levosalbutamol tartarat inhalasyon
dozunun yaklaşık 750 katı). Rasemik salbutamol sülfatın farelerde ve tavşanlarda teratojenik
olduğu gösterilmiştir. Deri altı yoluyla rasemik salbutamol sülfat verilen CD-1 fareleriyle
yapılmış bir çalışmada 0,25 mg/kg/gün dozda 111 fetüsün 5’inde (%4,5) (mg/m2 temelinde
yetişkinler için önerilen günlük maksimum levosalbutamol tartarat inhalasyon dozunun
yaklaşık 2 katı) 2,5 mg/kg/gün dozda 108 fetusun 10’unda (%9,3) yarık damak oluşumu
gösterilmiştir (mg/m2 temelinde yetişkinler için önerilen günlük maksimum levosalbutamol
tartarat inhalasyon dozunun yaklaşık 20 katı). İlaç deri altı yoluyla 0,025 mg/kg/gün dozda
uygulandığı zaman yarık damak oluşumunu indüklememiştir (mg/m2 temelinde yetişkinler
için önerilen günlük maksimum levosalbutamol tartarat inhalasyon dozundan daha düşük).
Yarık damak oluşumu 2,5 mg/kg/gün dozda isoproterenol (pozitif kontrol) ile deri altı yoluyla
tedavi edilen 72 fetüsün 22’sinde (%30,5) de meydana gelmiştir. Stride Dutch tavşanlarıyla
yürütülen bir üreme çalışmasında 50 mg/kg/gün oral rasemik salbutamol sülfat dozu ile tedavi
sonrasında 19 tavşanın 7’sinin (%37) kafatasında konjenital çatlaklık gözlenmiştir (mg/m2
temelinde yetişkinler için önerilen günlük maksimum levosalbutamol tartarat inhalasyon
dozunun yaklaşık 1500 katı). Radyoaktif olarak işaretlenmiş rasemik salbutamol sülfat
uygulanan hamile sıçanlarda ilaç ile ilişkili maddenin maternal sirkülasyondan fetüse transfer
edildiği gösterilmiştir. Rasemik salbutamolün pazarlanma süreci boyunca rasemik salbutamol
ile tedavi gören hastaların çocuklarında nadir olarak yarık damak ve uzuv kusurları dahil
çeşitli konjenital anomaliler bildirilmiştir. Annelerden bazıları hamilelikleri boyunca çoklu
ilaç tedavisi alıyordu. Rasemik salbutamol kullanımı ve konjenital anomaliler arasında ilişki
kanıtlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütü kaynaklı)
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında ve kuru yerde saklayınız.
6.5. Ambalajın niteliği ve içeriği
İNHAWELL 100 mcg inhalasyon için toz içeren, 60 veya 120 kapsül içeren PVC/PVDC/Alü
blister ambalajlarda, inhalasyon cihazı ve kullanma talimatı ile birlikte karton kutuda
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
117. RUHSAT SAHİBİ
Neutec İlaç San. Tic. A.Ş.
Esenler/İstanbul
Tel: 0 850 201 23 23
Faks: 0 212 481 61 11
E-mail: bilgi@neutec.com.tr
8. RUHSAT NUMARASI (LARI)
243/68
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.07.2012
Ruhsat yenileme tarihi:
10. KÜB’ÜN YENİLENME TARİHİ
12İnhalasyon cihazı kullanım talimatları
1., 2. ve 3. Toz başlığını yukarı doğru çekerek açınız. Daha sonra ağızlık parçasını açınız.
4. Blister ambalajından bir İNHAWELL inhalasyon için toz içeren kapsülü çıkarınız
(kullanımdan hemen önce çıkarınız) ve şekilde gösterildiği gibi merkezi hazneye yerleştiriniz.
Kapsülün hazneye hangi yönde yerleştirildiği önemli değildir.
135. Ağızlık parçasını bir “klik” sesi duyuncaya değin sıkıca kapatınız. Toz başlığını açık
bırakınız.
6. ve 7. İnhalasyon cihazını ağızlık parçası yukarıda olacak şekilde tutunuz ve kapağı
bastırarak kapatınız.
Böylece kapsülde delikler açılacak ve nefes aldığınızda ilacın salıverilmesini sağlayacaktır.
8. Nefesinizi tam olarak veriniz.
Önemli: Hiçbir zaman ağızlık parçasına doğru nefes vermeyiniz.
9. İnhalasyon cihazının ağzını açıp, cihazı ağzınıza kadar kaldırınız ve dudaklarınızı ağızlık
parçasının çevresinde sıkıca kapayınız. Başınızı dik bir şekilde tutarak, yavaş ve derin bir
nefes alınız; nefes alma hızınızı, kapsülün titreştiğini algılayacak şekilde ayarlayınız.
Akciğerleriniz doluncaya kadar nefes alınız; nefesinizi sizi zorlamayacak bir süreyle tutunuz
ve bu esnada inhalasyon cihazını ağzınızdan çıkarınız. Şimdi normal nefes alıp vermeye
başlayabilirsiniz.
Basamak 8 ve 9’u bir kez daha tekrarlayınız, bu kapsülün tamamen boşalmasını
sağlayacaktır.
1410. Ağızlık parçasını yeniden açınız. Cihazı çevirerek kullanılmış kapsülü çıkarınız ve atınız.
Ağızlık parçasını ve toz başlığını kapatınız ve inhalasyon cihazınızı yerine kaldırınız.
İnhalasyon cihazının temizleme işlemi
İnhalasyon cihazını ayda bir kez yıkayınız. Kapağı ve ağızlığı açınız. Cihazı sıcak su ile
yıkayarak içerisindeki tozlardan arındırınız. Cihaz içerisindeki suyu boşaltarak kağıt bez
üzerine kapak, ağızlık ve gövde kısımları açık kalacak şekilde kurumaya bırakınız. 24 saat
kurumaya bırakılan cihaz kullanılmaya hazırdır. Eğer ihtiyaç varsa ağızlık kısmının dış yüzeyi
ıslak olmayan nemli bir bezle silinebilir.
15