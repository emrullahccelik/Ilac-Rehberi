KISA ÜRÜN BİLGİSİ
1. BEŞERİ TIBBİ ÜRÜNÜN ADI
KALSİYUM FOLİNAT “EBEWE” 100 mg/10 mL enjektabl çözelti içeren flakon
2. KALİTATİF VE KANTİTATİF BİLEŞİM
Etkin madde:
1 mL enjeksiyonluk çözelti, 10 mg kalsiyum folinata eşdeğer 12,71 mg kalsiyum folinat 5H O
2
içerir.
Yardımcı maddeler:
Yardımcı maddeler için bkz. Bölüm 6.1
3. FARMASÖTİK FORM
Enjeksiyonluk / infüzyonluk çözelti içeren ampul.
Berrak, renksiz, açık sarı renkli çözelti.
4. KLİNİK ÖZELLİKLER
4.1. Terapötik endikasyonlar
Yüksek doz (> 100 mg/m2) metotreksat, trimetoprim, primetamin gibi folik asit
antagonistlerinin akut toksik etkilerinin nötralizasyonu; kolorektal kanser tedavisinde
5-florourasil ile birlikte kullanıldığında sitotoksisitenin azaltılması için ve folik asit eksikliğine
bağlı megaloblastik aneminin tedavisinde folik asitin oral yolla yerine koyulamadığı
durumlarda endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Metotreksat tedavisinde kalsiyum folinat uygulaması:
Kalsiyum folinat uygulaması doz rejimi metotreksatın yüksek ya da orta dozda uygulanmasına
ve pozolojisine bağlı olduğu için metotreksat protokolü, kalsiyum folinat uygulaması doz
rejimini belirleyecektir. Bu nedenle en iyi yöntem KALSİYUM FOLİNAT “EBEWE”nin
dozunu ve uygulama metodunu metotreksatın yüksek veya orta dozda uygulanmasına göre
ayarlamaktır.
Aşağıdaki rehber erişkinlerde, yaşlılarda ve çocuklarda kullanılan doz rejiminin bir örneğidir.
Kalsiyum folinat uygulaması, enteral absorpsiyondan emin olunamadığı diğer gastrointestinal
bozuklukları (kusma, diyare, subileus vb) olan veya malabsorpsiyon sendromlu hastalarda
parenteral uygulama ile yapılmalıdır. 25-50 mg/m2 üzerindeki dozlar KALSİYUM FOLİNAT
“EBEWE”nin doyurulabilir enteral absorpsiyonu nedeniyle parenteral verilmelidir.
Kalsiyum folinat uygulaması 500 mg/m2 (vücut yüzeyine göre) dozunu aşan metotreksat
dozlarında gereklidir ve 100-500 mg/m2 (vücut yüzeyine göre) olan metotreksat dozlarında ise
düşünülmelidir.
1 / 12KALSİYUM FOLİNAT “EBEWE”nin kullanımının dozaj ve süresi metotreksatın dozaj ve
tipine ve/veya toksisite semptomlarının ortaya çıkmasına ve metotreksatın bireysel atılım
kapasitesine bağlıdır.
Kural olarak ilk KALSİYUM FOLİNAT “EBEWE” dozu 15 mg (6-12 mg/m2), metotreksat
infüzyonunun başlamasından 12-24 saat sonra (24 saatten geç olmayacak şekilde) verilir. Aynı
doz, 72 saat boyunca her 6 saatte bir tekrarlanır. Birkaç parenteral dozdan sonra oral
uygulamaya geçilebilir.
KALSİYUM FOLİNAT “EBEWE” uygulamasına ek olarak metotreksatın hızlı atıldığından
emin olmak için yapılan ölçümler (yüksek idrar atılımının devamı ve idrarın alkalileştirilmesi)
kalsiyum folinat tedavisinin ayrılmaz parçalarıdır. Böbrek fonksiyonları, serum kreatinin
düzeyi gün boyunca ölçülerek gözlenmelidir.
Metotreksat infüzyonu başladıktan 48 saat sonra rezidüel metotreksat düzeyi ölçülmelidir. Eğer
rezidüel metotreksat düzeyi < 0,5 µmol/L ise ilave doz gerekli değildir.
Eğer rezidüel metotreksat düzeyi > 0,5 µmol/L ise KALSİYUM FOLİNAT “EBEWE” dozu
aşağıdaki tabloya göre ayarlanmalıdır.
Metotreksat uygulamasının Metotreksat dozu 0,05 µmol/L’nin altına
başlamasından 48 saat sonra düşünceye kadar ya da 48 saat boyunca her 6
kandaki rezidüel metotreksat düzeyi saatte bir uygulanacak ilave KALSİYUM
FOLİNAT “EBEWE” dozu
≥ 0,5 µmol/L 15 mg/m2
≥ 1,0 µmol/L 100 mg/m2
≥ 2,0 µmol/L 200 mg/m2
Folik asit antagonistleri trimetreksat, trimetoprim ve primetamin antidotu olarak:
Trimetreksat toksisitesi:
Korunma: Kalsiyum folinat, trimetreksat tedavisi sırasında ve son trimetreksat dozundan 72
saat sonrasına kadar her gün uygulanmalıdır.
Kalsiyum folinat, intravenöz yolla 6 saatte bir 20 mg/m2 dozda 5-10 dakikalık infüzyonlarla
günde toplam 80 mg/m2, ya da oral yolla 4 kez 20 mg/m2 dozda eşit aralıklarla uygulanır.
Kalsiyum folinatın, günlük dozları trimetreksatın hematolojik toksisitesine bağlı olarak
ayarlanmalıdır.
Doz aşımında (muhtemelen 90 mg/m2 üzerindeki trimetreksat dozları ile birlikte kalsiyum
folinat uygulanmaması halinde oluşur): Trimetreksat uygulanması kesildikten sonra kalsiyum
folinat 3 gün boyunca her 6 saatte bir 40 mg/m2 i.v. verilir.
Trimetoprim toksisitesi:
Trimetoprim uygulaması kesildikten sonra normal kan değerlerine ulaşana kadar 3-10 mg/gün
kalsiyum folinat uygulanır.
Primetamin toksisitesi:
Yüksek doz ya da uzun süreli düşük doz primetamin uygulanmasında periferik kan değerleri
baz alınarak eş zamanlı olarak 5-50 mg/gün kalsiyum folinat uygulanmalıdır.
2 / 12Sitotoksik tedavide 5-florourasil ile kombinasyonda:
İspatlanmış bir optimal doz olmaksızın farklı rejimler ve farklı dozlar kullanılır. Aşağıdaki
dozlar erişkinlerde ve yaşlılarda ilerlemiş ya da metastatik kolorektal kanserlerin tedavisinde
kullanılmaktadır ve örnek olarak verilir. Bu kombinasyonun çocuklarda kullanımı ile ilgili
veriler yoktur.
Ayda iki kez uygulanan rejim: KALSİYUM FOLİNAT “EBEWE”, 200 mg/m2 2 saatten daha
uzun süren intravenöz infüzyonu takiben, 400 mg/m2 bolus enjeksiyon 5-FU veya 22 saatlik 5-
FU (600 mg/m2) infüzyonu şeklinde ardışık iki gün süreyle her iki haftada bir, 1. ve 2. günlerde
verilir.
Haftalık rejim: KALSİYUM FOLİNAT “EBEWE”, 20 mg/m2 i.v. bolus enjeksiyonla veya 200-
500 mg/m2 i.v. infüzyonla 2 saatten daha uzun sürede uygulanır. KALSİYUM FOLİNAT
“EBEWE”, infüzyonun ortasında ve sonunda 500 mg/m2 5-FU i.v. bolus enjeksiyon şeklinde
uygulanır.
Aylık rejim: KALSİYUM FOLİNAT “EBEWE”, 20 mg/m2 bolus enjeksiyonla veya 200-500
mg/m2 2 saatlik i.v. infüzyonu takiben 425 ya da 370 mg/m2 5-FU i.v. bolus enjeksiyonla
birbirini takip eden 5 gün boyunca verilir.
5-FU ile kombinasyon tedavisinde hastanın sağlık durumuna, klinik cevabına ve 5-FU’nun ürün
bilgisinde belirtilmiş olan doz kısıtlayıcı toksisiteye bağlı olarak 5-FU dozunun modifikasyonu
ve tedavisiz aralıklar gerekli olabilir. KALSİYUM FOLİNAT “EBEWE” dozunda bir azaltma
gerekli değildir.
Tekrarlanan kürlerin sayısı klinisyenin takdirine bağlıdır.
İyatrojenik megaloblastik anemide:
İyatrojenik megaloblastik anemi, folik asitten fakir diyet gerekliliği, sık kan örneği alınması ya
da sık hemodiyaliz uygulanması gibi nedenlerle gelişebilir. Günde 1 mg kalsiyum folinat verilir.
1 mg/gün üzerindeki dozların daha etkili olduğuna dair kanıt bulunmamaktadır. Ayrıca doz 1
mg/gün üzerine çıktığında, idrardan folat kaybı logaritmik olarak artmaktadır. Malabsorpsiyon
sendromu veya sindirim bozuklukları (kusma, diyare) olan hastalarda, oral yol yerine parenteral
yol tercih edilir.
Uygulama şekli:
KALSİYUM FOLİNAT “EBEWE”, intramüsküler veya intravenöz yolla uygulanır (bolus veya
infüzyon).
İntravenöz uygularken çözeltinin kalsiyum içeriği nedeniyle dakikada 160 mg’dan yüksek
dozlarda verilmemesi gerekir.
İntravenöz infüzyon için, kalsiyum folinat kullanılmadan önce %0,9 sodyum klorür veya %5
glukoz çözeltisi ile seyreltilmelidir. (bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği, metotreksat atılımının gecikmesine neden olabilir. Bu durumda kalsiyum
folinatın daha yüksek dozlarda kullanılması veya uygulamanın uzatılması gerekebilir. Bu ilacın
böbrekler yoluyla atılması nedeniyle böbrek bozukluğu olan hastalarda toksik reaksiyon riski
daha yüksektir.
3 / 12Kalsiyum folinat böbrekler aracılığıyla atıldığı için, böbrek hastalığı (bozukluğu) olan
hastalarda istenmeyen etkilerin riski artabilir.
Karaciğer yetmezliği:
Yeterli bilgi yoktur.
Pediyatrik popülasyon:
Yüksek miktarlarda kalsiyum folinat, bazı antiepileptik ilaçların etkililiğine müdahale edebilir
ve yatkınlığı olan hastalarda nöbet sıklığında artış meydana getirebilir (bkz. Bölüm 4.5).
Çocuklar ve adölesanlarda uygulamaya ilişkin veriler yetersizdir.
Geriyatrik popülasyon:
Klinik veriler genç ve yaşlı hastalar arasında kalsiyum folinat tedavisine yanıt açısından anlamlı
farklılıklar olmadığını göstermiştir. Şiddetli gastrointestinal toksisite riski, yaşlı ve debilizan
hastalığa sahip kişilerde daha büyük risk oluşturur. Yaşlı hastalarda böbrek bozukluğu
olasılığının da daha yüksek olduğu göz önüne alınırsa, dozajın daha dikkatli ayarlanması ve
böbrek fonksiyonlarının izlenmesi gerekir.
4.3. Kontrendikasyonlar
• KALSİYUM FOLİNAT “EBEWE” ya da ilacın içerdiği maddelerden herhangi birine karşı
aşırı duyarlılığı olanlarda,
• Pernisiyöz anemi veya B vitamini eksikliğine bağlı diğer anemilerde kullanılmamalıdır.
12
Her ne kadar hematolojik belirtilerde gerileme olsa da, nörolojik belirtiler progresif
kalabilir.
Kalsiyum folinat, metotreksat ya da 5-florourasil ile birlikte kullanıldığında gebelik ve
laktasyon sırasında kullanımı için metotreksat ve 5-florourasil içeren tıbbi ürünlerin bölüm 4.6
gebelik ve laktasyon bölümüne ve kısa ürün bilgilerine bakınız.
4.4. Özel kullanım uyarıları ve önlemleri
Kalsiyum folinat, sadece intramüsküler ya da intravenöz enjeksiyonla verilmeli intratekal
uygulanmamalıdır. Aşırı doz intratekal metotreksat uygulamasını takiben intratekal kalsiyum
folinat uygulanması sonucu ölüm vakası bildirilmiştir.
Kalsiyum folinat, metotreksat veya 5-florourasil ile birlikte, sadece kanser tedavisinde
kullanılan kemoterapötik ajanların uygulanması konusunda tecrübeli bir hekim gözetiminde
kullanılmalıdır.
Kalsiyum folinat tedavisi, pernisiyöz anemi ve B vitamin eksikliğine bağlı olarak gelişen
12
diğer anemileri maskeleyebilir.
Dolaylı ya da dolaysız olarak DNA sentezini inhibe eden birçok sitotoksik ilaç makrositozise
neden olur (hidroksikarbamid, sitarabin, merkaptopürin, tiyoguanin). Bu tür makrositozlar
kalsiyum folinat ile tedavi edilmemelidir.
KALSİYUM FOLİNAT “EBEWE” ile tedavi sırasında hasta hamile kalmamalıdır. Hastalar
kontraseptif yöntem kullanmaları konusunda bilgilendirilmelidir. Eğer, bunlara rağman
hamilelik gerçekleşirse, mutlaka katı bir risk-yarar analizi yapılmalıdır.
4 / 12Fenobarbital, fenitoin, pirimidon ve süksinimidlerle tedavi edilen epileptik hastalarda
antiepileptik ilacın plazma konsantrasyonunun azalmasına bağlı olarak krizlerin sıklığında
artma riski vardır. Klinik izlemede, plazma konsantrasyonlarının takibi sırasında KALSİYUM
FOLİNAT “EBEWE” uygulaması sırasında ve tedavi kesildikten sonra gerekli durumlarda
antiepileptik ilaç dozunun ayarlanması önerilir (bkz. Bölüm 4.5).
KALSİYUM FOLİNAT “EBEWE” / 5-florourasil kombinasyonu:
KALSİYUM FOLİNAT “EBEWE”; özellikle yaşlılarda ya da fiziksel performansı düşük
hastalarda 5-florourasilin toksisite riskini artırabilir. En yaygın belirtiler doz kısıtlayıcı olabilen
lökopeni, mukozit, stomatit ve/veya diyaredir. Kalsiyum folinat ve 5-florourasil kombine
olarak kullanıldığında, toksisite görülmesi durumunda 5-florourasil dozu tek başına kullanım
dozuna göre daha fazla azaltılmalıdır.
Gastrointestinal toksisite semptomları olan hastalarda şiddetine bakılmaksızın, bütün
semptomlar tam olarak ortadan kalkana kadar 5-florourasil / KALSİYUM FOLİNAT
“EBEWE” kombine tedavisine başlanmamalı ve devam edilmemelidir, bu belirtiler ortadan
kalkana kadar tedavi kesilmelidir.
Diyare gastrointestinal toksisitenin bir işareti olabileceği için diyaresi olan hastalar, bütün
semptomlar tam olarak ortadan kalkana kadar dikkatle izlenmelidir. Çünkü ölüme yol açan hızlı
klinik bozulma meydana gelebilir. Eğer diyare ve/veya stomatit meydana gelirse semptomlar
tam olarak ortadan kalkana kadar 5-florourasil dozunun azaltılması doğru olur. Özellikle yaşlı
ve fiziksel performansı düşük hastalar hastalıkları nedeniyle bu tür toksisitelere eğilimlidir. Bu
nedenle bu tür hastalar tedavi edildiğinde özel bakım gösterilmelidir.
Yaşlı hastalarda ve başlangıç radyoterapisi gören hastalarda düşük doz 5-florourasil ile
başlanması önerilir.
Kalsiyum folinat, aynı intravenöz enjeksiyon veya infüzyonda 5-florourasil ile
karıştırılmamalıdır.
5-florourasil / kalsiyum folinat kombinasyonu alan hastalarda kalsiyum düzeyleri gözlenmeli
ve eğer kalsiyum düzeyleri düşükse ilave kalsiyum verilmelidir.
KALSİYUM FOLİNAT “EBEWE” / metotreksat kombinasyonu:
Metotreksat toksisitesinin azaltılması için spesifik ayrıntılara metotreksatın kısa ürün
bilgilerinden bakınız.
Kalsiyum folinatın metotreksat ve/veya metabolitlerinin böbrekte çökmesine bağlı
nefrotoksisite gibi hematolojik olmayan toksisiteleri üzerine etkisi yoktur. Metotreksat
eliminasyonu erken dönemde gecikmiş olan hastalar, geri dönüşlü böbrek yetmezliği ve
metotreksat ile ilişkili olan tüm toksisitelerin (bkz. Metotreksat Kısa Ürün Bilgisi) gelişmesine
eğilimi yüksek olan hastalardır. Daha önceden var olan veya metotreksatın indüklediği renal
yetmezlik, metotreksatın atılımının gecikmesine yol açabilir ve daha yüksek dozda veya daha
uzun süre kalsiyum folinat verilmesini gerektirebilir.
Özellikle, merkezi sinir sistemi tümörlerinde tekrarlayan metotreksat uygulamalarından sonra
kalsiyum folinat aşırı birikmesi olabileceğinden kalsiyum folinatın aşırı yüksek dozlarından
kaçınılmalıdır. Çünkü bu metotreksatın antitümör aktivitesini zayıflatabilir.
5 / 12Her iki tıbbi ürün de aynı transport sistemini kullandığı için membran transportunun azalması
sonucu metotreksata direnç oluşturduğu gibi kalsiyum folinata da direnç gelişir.
Metotreksat gibi bir folik asit antagonistinin kaza ile yüksek dozda alınması acil olarak tedavi
edilmelidir. Metotreksat uygulaması ve kalsiyum folinat uygulaması arasındaki zaman aralığı
arttıkça kalsiyum folinatın toksisiteyi azaltmaktaki etkinliği azalır.
Laboratuvar bulgu anormallikleri ya da klinik olarak toksisite gözlendiği zaman hastanın aldığı
diğer ilaçların metotreksat ile etkileşme (örn; metotreksat atılımını ya da serum albuminine
bağlanmasını etkileyen ilaçlar) olasılığı göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Kalsiyum folinat bir folik asit antagonisti (ko-trimoksazol, primetamin gibi) ile birlikte
verildiğinde folik asit antagonistinin etkisi azalabilir veya tamamen ortadan kalkabilir.
Kalsiyum folinat, fenobarbital, fenitoin, primidon ve süksinimidler gibi antiepileptik ilaçların
plazma konsantrasyonlarını ve antiepileptik etkilerini azaltarak konvülsif krizlerin sıklığını
artırabilir (folatlar, hepatik metabolizmanın kofaktörlerinden biri olarak antiepileptik ilaçların
hepatik metabolizmalarını artırmaları nedeniyle bu ilaçların plazma düzeylerinde bir azalma
gözlemlenebilir) (bkz. Bölüm 4.4 ve 4.8).
5-florourasil ile birlikte verilen kalsiyum folinat, 5-florourasil, tegafur ve kapesitabinin
etkililiğini ve toksisitesini artırır (bkz. Bölüm 4.2, 4.4 ve 4.8).
Özel popülasyonlara ilişkin ek bilgiler
Özel popülasyonlarla ilgili etkileşim çalışmaları bildirilmemiştir.
Pediyatrik popülasyon:
Fenobarbital, fenitoin, primidon gibi ilaçların antiepileptik etkilerini azaltarak, duyarlı
çocuklarda nöbet sıklığının artmasına neden olabilir (bkz. Bölüm 4.2 ve 4.5).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
KALSİYUM FOLİNAT “EBEWE”nin doğum kontrol yöntemleri üzerine bir etkisi olduğuna
dair veri bulunmamaktadır. Hastalar KALSİYUM FOLİNAT “EBEWE” tedavisi sırasında
uygun bir kontraseptif yöntem kullanmaları gerektiği konusunda bilgilendirilmelidir.
Gebelik dönemi
KALSİYUM FOLİNAT “EBEWE”nin gebe kadınlarda kullanımına ilişkin yeterli veri mevcut
değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
KALSİYUM FOLİNAT “EBEWE” gerekli olmadıkça gebelik döneminde kullanılmamalıdır.
6 / 12Hamilelik döneminde metotreksat sadece kesin endikasyonda, annede oluşturacağı faydalar
fetusta oluşabilecek olası zararlı etkilerden daha ağır bastığı hallerde reçete edilmelidir.
Metotreksat ile ya da diğer folik asit antagonistleri ile tedavinin gebelik veya laktasyona rağmen
yapıldığı durumlarda, kalsiyum folinatın toksisiteyi azaltmak ya da etkileri önlemek için
kullanılmasında bir kısıtlama yoktur.
5-florourasil genellikle gebelik sırasında ve süt verme döneminde kontrendikedir; bu durum 5-
florourasilin kalsiyum folinat ile kombine kullanımında da geçerlidir.
Kombine kullanılacak ilaçların kısa ürün bilgilerine de bakınız.
Laktasyon dönemi
Kalsiyum folinatın insanda anne sütü ile atılıp atılmadığı bilinmemektedir. KALSİYUM
FOLİNAT “EBEWE” terapötik endikasyonlara göre gerekli olduğu düşünüldüğünde emzirme
sırasında uygulanabilir.
Üreme yeteneği / Fertilite
Kalsiyum folinatın üreme yeteneğini etkileyip etkilemediği bilinmemektedir.
4.7. Araç ve makine kullanımı üzerindeki etkiler
Kalsiyum folinatın araç ve makine kullanımı üzerinde olumsuz herhangi bir etkisi
gözlenmemiştir.
4.8. İstenmeyen etkiler
Advers reaksiyonlar, sistem organ sınıfı ve görülme sıklığına göre aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Tüm terapötik endikasyonlar
Bağışıklık sistemi hastalıkları
Çok seyrek: Anafilaktik reaksiyonlar ve ürtiker dahil olmak üzere alerjik reaksiyon
Psikiyatrik hastalıkları
Seyrek: Yüksek dozlardan sonra uykusuzluk, huzursuzluk, depresyon
Sinir sistemi hastalıkları
Seyrek: Epileptik atakların sıklığında artış (bkz. Bölüm 4.5), konvülsiyonlar ve/veya senkop
Kalsiyum folinatın yüksek dozlarından sonra epilepsisi olmayan kişilerde bile nöbetler
raporlanmıştır.
Gastrointestinal hastalıklar
Seyrek: Yüksek dozlardan sonra gastrointestinal bozukluklar
Genel bozukluklar ve uygulama bölgesine ilişkin hastalıkları
Yaygın olmayan: Ateş
7 / 12Kalsiyum folinat ile bu komplikasyonlarla ilişkili diğer ilaçları kombinasyon halinde kullanan
hastalarda Stevens-Johnson sendromu (SJS) ve toksik epidermal nekroliz (TEN) gibi bazıları
ölümcül olan yan etkilerin gözlendiği vakalar olmuştur. Kalsiyum folinatın sonuca etki eden
bir rol almış olması mümkündür.
Bunlara ek olarak, lökositopeni ve trombositopeni gibi hematolojik istenmeyen etkiler de
meydana gelebilir. Bu gibi istenmeyen etkiler doza bağlı olup sitotoksik ilaç dozunun
azaltılmasıyla görülme sıklıkları genellikle azalabilir. Bu istenmeyen etkiler, hematolojik
değerlerin (lökosit, trombosit, Na+, K+, Ca++ gibi serum elektrolitleri ve kreatinin değerleri)
yakından takip edilmesiyle kontrol altında tutulabilir.
5-florourasil ile kombinasyon tedavisi
Genel olarak, güvenlilik profili, 5-florourasilin indüklediği toksisitelerin artışı nedeniyle
uygulanan 5-florourasil dozaj rejimine bağlıdır. 5-florourasil ile kombinasyon tedavisinde
istenmeyen ek etkiler şu şekildedir:
Gastrointestinal hastalıklar
Bilinmiyor: Hiperamonyemi
Hepato-bilier hastalıkları
Çok yaygın: Kemik iliği yetmezliği, ölümcül sonucu olan vakalar dahil.
Deri ve deri altı doku hastalıkları
Çok yaygın: Palmar-plantar eritrodisestezi (el-ayak sendromu)
Genel bozukluklar ve uygulama bölgesine ilişkin hastalıkları
Çok yaygın: Mukozit (stomatit ve şelit, farenjit, özofajit, proktit dahil); mukozit nedeniyle bazı
ölümler meydana gelmiştir.
Aylık tedavi:
Gastrointestinal hastalıklar
Çok yaygın: Kusma ve bulantı
5-florourasilin indüklediği diğer toksisitelerde (nörotoksisite gibi) artış gözlenmemiştir.
Haftalık tedavi:
Gastrointestinal hastalıklar
Çok yaygın: Toksisite derecesi yüksek olan diyare ve dehidratasyon halleri, hastaneye yatarak
tedaviyi gerektirebilir ve ölümle sonlanabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
8 / 124.9. Doz aşımı ve tedavisi
Önerilenden daha yüksek dozda KALSİYUM FOLİNAT “EBEWE” alan hastalarda herhangi
bir sekel bildirilmemiştir. Bununla birlikte aşırı miktarda kalsiyum folinat, folik asit
antagonistlerinin kemoterapötik etkisini yok edebilir.
5-florourasil ve kalsiyum folinat kombinasyonu ile doz aşımı gerçekleştiğinde 5-florourasilin
doz aşımı ile ilgili talimatlara uyulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik tedavide kullanılan detoksifiyanlar
ATC kodu: V03AF03
Kalsiyum folinat, 5-formil-tetrahidrofolik asidin (5-CH -THF) kalsiyum tuzudur. Folinik asidin
3
aktif metabolitidir ve sitotoksik tedavide nükleik asit sentezi için esansiyel koenzimdir.
Kalsiyum folinat sıklıkla metotreksat gibi folat antagonistlerinin etkisini tersine çevirmek ve
toksisiteyi azaltmak amacıyla kullanılır.
Kalsiyum folinat ve folat antagonistleri ile aynı membran transport taşıyıcısını paylaşır ve hücre
içine taşınma için onlarla yarışarak folat antagonistlerinin hücre dışına çıkarılmasını stimüle
eder. Ayrıca folat havuzundaki azalmayı yerine koyarak hücreleri folat antagonistlerinin
etkisinden korurlar.
Kalsiyum folinat, H folatın önceden indirgenmiş kaynağı olarak işlev görür. Bu nedenle, folat
4
antagonistleri ile blokajı engelleyebilir ve folik asitin çeşitli koenzim formları için bir kaynak
olabilir.
Kalsiyum folinat, ayrıca 5-FU’nun biyokimyasal modülasyonunda onun sitotoksik aktivitesini
artırmak için sık olarak kullanılır. 5-FU, pirimidin biyosentezine katılan anahtar enzim olan
timidilat sentazı (TS) inhibe ederek etkisini gösterir. Kalsiyum folinat ise, intrasellüler folat
havuzunu artırarak, 5-FU-TS kompleksini stabilize etmek ve aktivitesini güçlendirmek yoluyla
5-FU’nun TS inhibisyonu etkisini artırır.
Sonuç olarak, intravenöz kalsiyum folinat, oral yoldan folik asit uygulaması ile düzelme veya
korunma sağlanamıyorsa, folat eksikliğinin tedavisi ve profilaksisinde uygulanır. Ağır emilim
bozukluklarında ve total parenteral beslenme sırasında bu kullanılabilir. Ayrıca folik asit
eksikliğine bağlı megaloblastik aneminin tedavisinde oral uygulamanın mümkün olmadığı
durumlarda kullanılır.
5.2. Farmakokinetik özellikler
Genel özellikler
Emilim:
Sulu çözeltinin intramüsküler uygulamayı takip eden sistemik yararlanım, intravenöz uygulama
ile kıyaslanabilir olmakla birlikte, daha düşük doruk plazma düzeyleri (Cmaks ) elde
maks
edilmiştir.
Dağılım:
Kalsiyum folinatın dağılım hacmi bilinmemektedir.
9 / 12Ana maddenin (D/L-5-formil-tetrahidrofolik asit, folinik asit) doruk plazma seviyelerine i.v.
uygulamadan 10 dakika sonra ulaşılır.
25 mg’lık bir dozun ardından L-5-formil-THF ve 5-metil-THF için eğri altındaki alan (EAA)
sırasıyla 28,4±3,5 mg.dakika/l ve 129±112 mg.dakika/l’dir. İnaktif D-izomeri, L-5-formil-
tetrahidrofolata göre daha yüksek konsantrasyonlarda mevcuttur.
Biyotransformasyon:
Kalsiyum folinat rasemik bir karışım olup L-formu (L-5-formil-tetrahidrofolat, L-5-formil-
THF) aktif enantiomerdir.
Folinik asidin majör metabolik ürünü, esas olarak karaciğer ve intestinal mukozada oluşan 5-
metil-tetrahidrofolik asittir (5-metil-THF).
Eliminasyon:
Aktif L-formunun eliminasyon yarılanma ömrü 32-35 dakika ve inaktif D-formunun 352-485
dakikadır.
Aktif metabolitlerin toplam terminal yarılanma ömrü yaklaşık 6 saat kadardır (intramüsküler
ve intravenöz uygulamada).
Eliminasyon, idrarla %80-90 (5- ve 10-formil-tetrahidrofolat, inaktif metabolitler) ve dışkı ile
%5-8’dir.
Doğrusallık / doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Bu Kısa Ürün Bilgisi’nin diğer bölümlerinde yer alan bilgiler haricinde klinik güvenlilik
açısından anlamlı kabul edilebilecek klinik öncesi bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Kalsiyum folinatın enjektabl formu ile droperidolün, fluorourasilin, foskarnetin ve
metotreksatın enjektabl formları arasında geçimsizlik bildirilmiştir.
Droperidol:
Droperidol 1.25 mg/0,5 mL ile 5 mg/0,5 mL kalsiyum folinatın şırınga içinde direkt olarak
karıştırıldığında 25ºC’de 5 dakikada çökelti oluşur ve bunu takiben 8 dakikalık santrifüj ile tam
çökme sağlanır.
Y kolu hava ile temizlenmeden arka arkaya droperidol 2.5 mg/0,5 mL ile 10 mg/0,5 mL
kalsiyum folinat uygulanmasıyla Y kolunda ani çökelti oluşumu gözlenir.
5-Florourasil:
Bir çökelek oluşabileceği için kalsiyum folinat ile 5-florourasil aynı infüzyonda
karıştırılmamalıdır. 50 mg/mL florourasil ile 20 mg/mL kalsiyum folinatın, %5 dekstroz içeren
10 / 12veya içermeyen su içerisinde, farklı miktarlarda karıştırılıp 4°C’de, 23°C veya 32°C’de
polivinil klorür kaplarda saklandığı zaman geçimsiz olduğu gösterilmiştir.
1000 mg KALSİYUM FOLİNAT “EBEWE” (100 mL 10 mg/mL’lik kalsiyum folinat
çözeltisi), 5000 mg 5-florourasil (100 mg ila 50 mg/mL) ve 40 ml salin karışımının, ortam
koşulları altında infüzyon pompalarında (örn. “Easy Pump” infüzyon pompası) 48 saat stabil
olduğu bulunmuştur. Diğer karışımlar ile ilgili bir sonuç yoktur buna rağmen enjeksiyon /
infüzyon için KALSİYUM FOLİNAT “EBEWE”, oksaliplatin veya irinotekan gibi diğer
ilaçlarla karıştırılmamalıdır.
Foskarnet:
Foskarnet 24 mg/mL, kalsiyum folinat 20 mg/mL ile bulanık sarı bir çözelti oluşturduğu
bildirilmiştir.
Bu ürün, Bölüm 6.6’da bildirilenler dışında diğer tıbbi ürünlerle karıştırılmamalıdır.
6.3. Raf ömrü
24 aydır.
Tek bir kullanım içindir.
6.4. Saklamaya yönelik özel tedbirler
Işıktan korunarak, orijinal kutusu içinde, 2-8ºC arasında buzdolabında saklanır.
%5 glukoz ve % 0,9 sodyum klorür çözeltisi içinde KALSİYUM FOLİNAT “EBEWE” ışıkta
ve oda sıcaklığında 24 saat stabildir. Mikrobiyolojik açıdan bakıldığında ürün hemen
kullanılmalıdır. Eğer hemen kullanılmazsa saklama zamanı ve kullanım öncesi koşullar
kullanıcının sorumluluğundadır ve 2–8ºC’de 24 saatten uzun saklanmamalıdır.
6.5. Ambalajın niteliği ve içeriği
Hidrolitik tip I camdan yapılmış bal rengi, kauçuk tıpa ve aluminyum kapakla kapatılmış
flakon, karton kutularda.
100 mg kalsiyum folinat içeren 10 mL’lik 1 flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
KALSİYUM FOLİNAT “EBEWE”, kullanılmadan önce görsel olarak incelenmelidir.
Enjeksiyon veya infüzyon çözeltileri berrak sarımsı bir renkte olmalıdır.
Eğer bulanık bir görünüm varsa veya parçacıklar gözlemleniyorsa, çözelti atılmalıdır.
Enjeksiyon veya infüzyon için hazırlanan kalsiyum folinat çözeltisi yalnızca tek kullanım
içindir. Kullanılmayan ve arta kalan çözeltiler atılmalıdır.
KALSİYUM FOLİNAT “EBEWE”, intramüsküler veya intravenöz yolla uygulanır (bolus veya
infüzyon). İntravenöz uygularken çözeltinin kalsiyum içeriği nedeniyle dakikada 160 mg’dan
fazla dozlarda verilmemesi gerekir.
İntravenöz infüzyon olarak uygulanabilmesi için KALSİYUM FOLİNAT “EBEWE”, %5
glukoz veya % 0,9 sodyum klorür ile sulandırılabilir.
11 / 12İNTRATEKAL OLARAK UYGULANMAMALIDIR.
7. RUHSAT SAHİBİ
Sandoz İlaç San. ve Tic. A.Ş.
Küçükbakkalköy Mah. Şehit Şakir Elkovan Cad.
No:15A 34750 Ataşehir/İstanbul
8. RUHSAT NUMARASI
129/59
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.12.2009
Ruhsat yenileme tarihi:
10. KÜB’ÜN YENİLENME TARİHİ
12 / 12