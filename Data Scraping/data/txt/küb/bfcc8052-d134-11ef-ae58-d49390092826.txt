KISA ÜRÜN BİLGİSİ
1. BEŞERİ TIBBİ ÜRÜNÜN ADI
FARHEX® gargara
2. KALİTATİF VE KANTİTATİF BİLEŞİM
Etkin madde:
120 ml gargara solüsyonu, 180 mg benzidamin hidroklorür ve 144 mg klorheksidin glukonat
içermektedir.
Yardımcı maddeler:
Gliserin 6000 m g
Sodyum sakkarin 5 mg
Aspartam 91 mg
Etil alkol 12 ml
Yardımcı maddeler için bkz. 6.1
3 FARMASÖTİK FORM
Gargara.
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
 Ağız ve boğaz mukozasında enflamasyon ve ağrıyla seyreden gingivit, stomatit, farenjit,
tonsilit ve aftöz lezyonlarda,
 Ağız ve boğaz antisepsisi, hastanın yutma fonksiyonunun rahatlatılması ve diş eti
rahatsızlıklarında semptom giderici olarak,
 Periodontal girişimlerden önce ve sonra,
 Radyoterapi ve kemoterapi sonrası veya diğer nedenlere bağlı mukozitlerde,
 Dental plakların önlenmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin dozu: Genel dozu, 15 ml’dir. Gün boyunca 1,5-3 saatlik aralıklarla en az 30 saniye
ağızda tutulur.
Uygulama şekli:
FARHEX seyreltilmeden kullanılır. Kullanımdan sonra ağızdan atılır.
FARHEX’deki klorheksidin, tedavi süresince plak ve gingivitte azalma yapar. Oral hijyen
prosedürlerine alternatif olarak kullanılıyorsa, FARHEX solüsyonu en az 1 dakika ağızda
çalkalanmalıdır. FARHEX’deki klorheksidinin sebep olduğu renklenmeyi en aza indirmek
için kullanmadan önce dişleri fırçalamak uygundur.
1Özel popülasyonlara ilişkin ek bilgiler
Böbrek/karaciğer yetmezliği
Şiddetli renal bozukluğu ve şiddetli karaciğer bozukluğu olan hastalarda, sistemik etki
olasılığı göz önünde bulundurularak dikkatli kullanılmalıdır (Bkz. Bölüm 4.4).
Pediyatrik popülasyon (12 yaş ve üstü):
5-15 ml FARHEX ile her 1,5-3 saatte bir 30 saniye süreyle gargara yapılır.
Sürekli olarak 7 günden fazla kullanılmamalıdır.
Yanma ve batma hissi oluşursa gargara suyla seyreltilmelidir.
12 yaş altında kullanılması tavsiye edilmez.
Geriyatrik popülasyon:
Geriyatrik hastalara, yetişkinlerle aynı doz uygulanabilir.
4.3. Kontrendikasyonlar
 Benzidamine, klorheksidine ve formülasyon içindeki maddelerden herhangi birine
hipersensitivitesi olduğu bilinen hastalarda kontrendikedir.
 Gebelik ve emzirme dönemlerinde kullanılmamalıdır.
4.4. Özel kullanım uyarıları ve önlemleri
 Haricen kullanılır.
 Klinik çalışmaların yeterli sayıda olmaması sebebiyle FARHEX, 12 yaşın altındaki
çocuklarda tavsiye edilmez.
 Yalnızca ağız içinde kullanılır, gözler ve kulaklar ile temastan kaçınılmalıdır.
 Eğer gargara solüsyonu gözlerle temas ederse hemen su ile iyice yıkanmalıdır.
 Ağızda ağrı, şişlik veya irritasyon durumlarında ilacın kullanımı durdurulmalı ve bir sağlık
personeline başvurulmalıdır.
 Ağız içinde, dil ve diş üzerinde geri dönüşümlü renk değişikliği yapabilir.
 FARHEX yutulmamalı ve çalkalamadan sonra tükürmek suretiyle ağızdan
uzaklaştırılmalıdır. Seyreltilmeden kullanılır.
 Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa
FARHEX kullanımına ilave olarak antibakteriyel tedavi düşünülebilir.
 Böbrek fonksiyon bozukluğu: Emilen benzidamin ve metabolitleri idrarla atıldığı için
şiddetli böbrek fonksiyon bozukluğu olan hastalarda sistemik etki olasılığı göz önünde
bulundurulmalıdır.
 Karaciğer fonksiyon bozukluğu: Emilen benzidamin yüksek oranda karaciğerde metabolize
olduğu için şiddetli karaciğer fonksiyon bozukluğu olan hastalarda sistemik etki olasılığı
göz önünde bulundurulmalıdır.
 Bu tıbbi ürün aspartam, etil alkol, gliserin ve sodyum sakkarin içerir. Ancak lokal
uygulamaya yönelik olduğundan uyarı gerektirmez.
4.5. Diğer tıbbi ürünler ile etkileşimler ve diğer etkileşim şekilleri
Klorheksidin
- Klorheksidin tuzları sabun ve diğer anyonik bileşiklerle geçimsizdir.
- Klorheksidin tuzları katyonik ve noniyonik yüzey aktif maddelerle geçimlidir, ancak
yüksek konsantrasyonlarda beraber kullanıldıklarında misellerin bağlanmasıyla
klorheksidinin aktivitesi azalabilir.
- Setrimid ve lissapol NX gibi sürfaktanlarla ise çözünürlükleri artırılabilir.
2- Arap zamkı, sodyum alginat, sodyum karboksi metil selüloz gibi anyonik
polielektrolitlerle, nişasta ve kitre zamkı ile geçimsizdir, aynı zamanda bu maddelerle
etkileri de azalır.
- Brillant green, kloramfenikol, bakır sülfat, floressein sodyum, formaldehit, gümüş nitrat,
çinko sülfat gibi maddelerle de geçimsizdir.
- Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen tuzlar
halinde çökebilir.
- Benzoat, bikarbonat, karbonat, borat, nitrat, fosfat ve sülfatlarla bir araya gelen
klorheksidin tuzlarının %0,05’ten daha derişik çözeltileri, daha düşük çözünürlükte tuzlar
oluşturacağı için çökelme meydana gelir.
- Klorheksidin glukonat, setrimid ve benzalkonyum klorürle geçimlidir. Bunlar bakterisid
etkisini sinerjik olarak arttırırlar. Setrimid, sert sularla klorheksidinin çökmesini önler.
- Klorheksidin ve diğer tuzları klorheksidin glukonata göre alkolde suda olduğundan daha
iyi çözünür. Formülasyonda %7 oranında alkol bulunması çözeltiyi gram negatif
mikroorganizmalara karşı daha etkin kılar. Selülozik filtrelerden süzülürken adsorbe
olabilirler.
Benzidamin
Benzidaminle herhangi bir ilaç etkileşmesi bildirilmemiştir.
Özel popülasyonlara ilişkin ek bilgiler
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ ve-veya /embriyonel/fetal gelişim/ve-
veya/doğum/ ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Gebelerde, kombinasyonu oluşturan etken maddelerin bir arada güvenli kullanımı
saptanmamıştır. Bu nedenle ilacın gebelik sırasında kullanımı kontrendikedir.
Laktasyon dönemi
Emziren kadınlarda herhangi bir veri mevcut değildir. Bu nedenle emziren annelerde
kullanımı kontrendikedir.
Üreme yeteneği/Fertilite
Klorheksidin glukonat ile üreme ve fertilite üzerinde yapılmış çalışmalar mevcuttur.
Sıçanlarda fertilite üzerinde, yine sıçan ve tavşanlarda fetüs üzerinde zararlı etki
görülmemiştir.
Benzidamin tedavisinin insanlarda fertiliteyi etkileyip etkilemediği bilinmemektedir.
34.7. Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etkisi söz konusu değildir.
4.8. İstenmeyen etkiler
FARHEX, genellikle iyi tolere edilir ve yan etkileri çok azdır.
Klinik çalışmalar sonunda bildirilen ciddi yan etki ve advers etki yoktur.
Daha çok lokal yan etkiler gözlenir. Sistemik yan etkiler genellikle görülmez ve ciddi
değildir.
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi bozuklukları:
Çok seyrek: Alerjik reaksiyonlar, hipersensitivite ve anaflaksi
Sinir sistemi bozuklukları:
Çok yaygın: Ağızda geçici his azalması
Yaygın: Ağızda batma ve yanma hissi
Bilinmiyor: Baş dönmesi, baş ağrısı, uyuşukluk
Endokrin sistem hastalıkları:
Çok seyrek: Parotis bezinde geçici şişme
Solunum, göğüs bozuklukları ve mediastinal hastalıklar:
Çok seyrek: Laringospazm, bronkospazm
Bilinmiyor: Faringeal irritasyon, öksürük
Gastrointestinal bozukluklar:
Yaygın: Bulantı, kusma, öğürme
Deri ve deri altı doku hastalıkları:
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker,
fotodermatit, oral deskuamasyon
Genel bozukluklar ve uygulama bölgesine ilişkin bozukluklar:
Seyrek: Ağız kuruluğu veya susuzluk, sızlama, ağızda serinlik hissi ve tat almada değişiklik,
dişlerde ve diğer oral yüzeylerde lekelenme, kalkulus formasyonunda artış
4.9. Doz aşımı ve tedavisi
Müstahzarın uygulama yolu nedeniyle zehirlenme mümkün değildir.
FARHEX, kazara içilirse semptomatik tedavi yapılmalıdır. Belirli bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiseptik (topikal farengeal), topikal oral antiinflamatuvar
ATC kodu: A01AD02
4Benzidamin, yapı olarak steroid grubuyla ilişkili olmayan bir anti-inflamatuvar analjezik
ajandır. Benzidamin, baz oluşu açısından diğer non-steroid anti-inflamatuvar ajanlardan
farklıdır.
Diğer non-steroid anti-inflamatuvar ajanlar gibi benzidamin prostaglandin biyosentezini
inhibe eder. Fakat bu özelliği tam olarak açıklanmamıştır. Etki mekanizmasında hücre
membranı üzerindeki stabilize edici etkisi de vardır.
Topikal tedavide kullanılan konsantrasyonlarda benzidamin, lokal anestezik etki
göstermektedir.
Klorheksidin, bir biguanid antiseptiktir ve genel oral hijyene ara verildiği zaman plak ve
gingivit gelişimini azaltmada önemli rol oynar.
Diş minesi hidroksiapatiti, diş yüzeyi, bakteri ve tükürük proteinleri içeren oral yapılara güçlü
afinitesi vardır.
Klorheksidin, dental plak depozisyonunu ve beraberinde gingivada kırmızılık, şişlik veya
kanamayla karakterize gingiviti azaltır. Aft ülserlerinin oluşma sıklığını azaltır ve periodontal
cerrahi sonrasında iyileşme oranını artırır.
İlacın normal topikal uygulanmasından sonra klorheksidin uzatılmış bakteriyostatik etkisinin
arkasından bakterisid etki gösterir. Klorheksidin, gram (+), gram (-) bakteriler, maya ve bazı
mantar ve virüsler gibi mikroorganizmaların çoğuna etkilidir. Klorheksidin, geciktirilmiş
yüzey etkisiyle bakteriyel üremeyi geciktirir. Mikrobiyal hücre duvarlarından absorbe olur ve
membran bütünlüğünün bozulmasına neden olur.
5.2. Farmakokinetik özellikler
Genel özellikler:
Emilim:
FARHEX®’in topikal uygulamasını takiben benzidamin, anti-inflamatuvar ve lokal anestezik
etkilerini göstereceği inflamasyonlu lokal mukozaya kolaylıkla absorbe olur.
Dağılım:
Uygulanan klorheksidin glukonatın yaklaşık %30’u oral kavitede kalır ve 24 saat boyunca
oral sıvılara yavaşça salınır.
Biyotransformasyon:
Absorbe edilen benzidamin yüksek oranda karaciğerde metabolize edilir.
Eliminasyon:
Benzidamin ve metabolitleri idrarla atılır.
5.3. Klinik öncesi güvenlilik verileri
Klorheksidin glukonat ile üreme ve fertilite üzerine çalışmalar yapılmıştır. Sıçanlarda fertilite
üzerinde, yine sıçan ve tavşanlarda fetüs üzerinde zararlı etki görülmemiştir.
Benzidamin çok düşük toksisite gösterir ve önemli histopatolojik değişiklikler oluşturmaz.
LD ve tek terapötik oral doz arasındaki güvenlik sınırı 1000:1’dir. Benzidamin
50
gastrointestinal kanalı etkilemez. İlacın teratojenik etkileri yoktur ve embriyonun normal
gelişime zarar vermez.
56.FARMASÖTİK ÖZELLİKLER
6.1 Yardımcı maddelerin listesi
Aspartam (E951)
Sodyum sakkarin
Gliserin
Etil Alkol (% 95)
Cremofor RH40
Nane Esansı
Deiyonize Su
6.2. Geçimsizlikler
Klorheksidin tuzları sabun ve diğer anyonik bileşiklerle, arap zamkı, sodyum alginat, sodyum
karboksi metil selüloz gibi anyonik polielektrolitlerle, nişasta ve kitre zamkı ile, brilliant
green, kloramfenikol, bakır sülfat, fluoressein sodyum, formaldehit, gümüş nitrat, çinko sülfat
gibi maddelerle geçimsizdir.
6.3 Raf ömrü
24 aydır.
6.4 Saklamaya yönelik özel tedbirler
25 ºC’nin altında oda sıcaklığında, ışıktan koruyarak, ambalajında saklayınız.
6.5 Ambalajın niteliği ve içeriği
Farhex Gargara karton kutuda, ağzı plastik pilver proof kapaklı 120 ml renkli cam şişede, 15
ml’lik plastik ölçekle birlikte sunulmaktadır.
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sok. No: 16
34382 Şişli –İSTANBUL
Tel No: (0212) 220 64 00
Faks No: (0212) 222 57 06
8. RUHSAT NUMARASI
206/67
69. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.11. 2005
Ruhsat yenileme tarihi: ---
10. KÜB’ÜN YENİLENME TARİHİ
----
7