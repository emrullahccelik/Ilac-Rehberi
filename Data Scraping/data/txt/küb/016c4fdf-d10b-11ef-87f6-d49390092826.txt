KISA ÜRÜN BİLGİSİ
1. BEŞERİ TIBBİ ÜRÜNÜN ADI
LACİPİL 4 mg film tablet
2. KALİTATİF VE KANTİTATİF BİLEŞİM
Her tablette;
Etkin madde:
Lasidipin…………………………... 4 mg
Yardımcı maddeler:
Laktoz monohidrat…………………197,00 mg
Laktoz monohidrat (spreyle kurutulmuş)…. 58,25 mg
Diğer yardımcı maddeler için Bölüm 6.1’e bakınız
3. FARMASÖTİK FORM
Film tablet
Her iki yüzünde çentik (görsel amaçlıdır) bulunan, beyaz renkli oval, bikonveks tabletler
halindedir. Tablet eşit parçalara bölünmemeli ve kırılmamalıdır. Tabletleri bir bardak su ile
bütün olarak yutulmalıdır.
4. KLİNİK ÖZELLİKLER
4.1. Terapötik endikasyonlar
Hipertansiyon tedavisinde, tek başına veya beta blokörler, diüretikler ve anjiyotensin
dönüştürücü enzim (ADE) inhibitörleri gibi diğer antihipertansif ilaçlarla birlikte kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Tavsiye edilen başlangıç dozu günde bir defa 4 mg’dır. LACİPİL yiyeceklere bağlı olmaksızın
günün herhangi bir zamanında alınabilir. Gerekirse, doz tüm farmakolojik etkilerini göstermesi
için yeterli bir süre verildikten sonra 6 mg’a yükseltilebilir. Pratikte bu uygulama, klinik tablo
dozu daha çabuk yükseltmeyi gerektirmedikçe 3-4 haftadan az olmamalıdır. 6 mg/gün
üzerindeki dozların anlamlı derecede daha etkili olduğu gösterilmemiştir.
Uygulama şekli:
Her gün aynı saatte, tercihen sabah alınmalıdır.
Özel popülasyonlara ilişkin ek bilgiler:
Karaciğer yetmezliği:
Lasidipin başlıca karaciğer tarafından metabolize edilir ve bu nedenle karaciğer yetmezliği
olan hastalarda LACİPİL'in biyoyararlanımı artabilir ve hipotansif etki artabilir. Bu hastalar
dikkatle izlenmelidir ve ciddi vakalarda doz azaltılması gerekebilir.
1Böbrek yetmezliği: LACİPİL böbreklerden atılmadığı için böbrek hastalarında dozun
değiştirilmesine gerek kalmaz.
Pediyatrik popülasyon: Çocuklarda LACİPİL ile ilgili klinik deneyim yoktur.
Geriatrik popülasyon: Doz ayarlanmasına gerek yoktur. Tedavi süresiz devam ettirilebilir.
4.3. Kontrendikasyonlar
İlacın bileşimindeki etkin maddeye veya bölüm 6.1’de listelenen yardımcı maddelerden
herhangi birine aşırı duyarlılık hallerinde kullanılmamalıdır.
Dihidropiridinler ile önceden alerjik reaksiyon gösteren hastalarda çapraz reaksiyon riski
nedeniyle çok dikkatli kullanılmalıdır.
Diğer kalsiyum antagonistlerinde olduğu gibi, kardiyojenik şok ve kararsız anjina gelişen
hastalarda LACİPİL kesilmelidir. Ek olarak, dihidropiridinlerin aort stenozu olan hastalarda
koroner arter kan akışını azalttığı gösterildiğinden LACİPİL’in bu hastalarda kullanılması
kontrendikedir.
LACİPİL miyokard enfarktüsü sırasında ya da 1 ay içinde kullanılmamalıdır.
Ender görülen kalıtsal bir durum sebebiyle LACİPİL’in içeriğindeki yardımcı maddeyle
geçimsizlik yaşayabilecek olan hastalarda LACİPİL’in kullanımı kontrendikedir (bkz. Bölüm
4.4).
4.4. Özel kullanım uyarıları ve önlemleri
LACİPİL ile yapılan çalışmalarda sinoatriyel düğümün (SA) spontan fonksiyonlarını
etkilemediği veya atriyoventriküler düğümde (AV) iletim uzamasına neden olmadığı
görülmüştür. Ancak; kalsiyum antagonistlerinin SA ve AV düğümleri teorik olarak
etkileyebileceği düşünülerek önceden SA ve AV aktivitelerinde anormalliği olan hastalarda
dikkatli olunmalıdır.
Diğer dihidropiridin kalsiyum kanal antagonistlerinde bildirildiği gibi, lasidipin konjenital
veya edinsel QT uzaması olan hastalarda dikkatli kullanılmalıdır. Lasidipin aynı zamanda QT
aralığını uzattığı bilinen sınıf I ve III antiaritmikler, trisiklik antidepresanlar, bazı
antipsikotikler, antibiyotikler (ör. eritromisin) ve bazı antihistaminikler (ör. terfenadin) gibi
ilaçlarla da dikkatli kullanılmalıdır.
Diğer kalsiyum antagonistleri gibi LACİPİL zayıf kalp rezervi olan hastalarda dikkatli
kullanılmalıdır.
Diğer dihidropiridin kalsiyum antagonistlerinde olduğu gibi, LACİPİL stabil olmayan angina
pektoris hastalarında dikkatli kullanılmalıdır.
2LACİPİL yakın zamanlarda miyokard infarktüsü geçirmiş hastalarda dikkatli kullanılmalıdır.
Karaciğer fonksiyon bozukluğu olan hastalarda dikkatli kullanılmalıdır, çünkü antihipertansif
etki artabilir.
Lasidipinin glukoz toleransını ya da diyabet kontrolünü bozduğuna ilişkin kanıt yoktur.
Nadir kalıtımsal galaktoz intoleransı, Lapp laktaz yetmezliği ya da glikoz galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer antihipertansif ilaçlar dahil hipotansif ilaçlarla birlikte kullanıldığında (örneğin
diüretikler ve beta blokörler ve ADE inhibitörleri) LACİPİL’in hipotansif etkisi artabilir.
Bununla beraber beta blokörler ve diüretikler gibi sık kullanılan antihipertansif ajanlarla
yapılan çalışmalarda veya digoksin, tolbutamid ve varfarinle hiçbir spesifik etkileşim
bildirilmemiştir.
LACİPİL simetidinle birlikte verildiğinde plazma seviyesi artabilir.
Lasidipin albumin ve alfa-1-glikoproteine yüksek oranda bağlanır (>%95).
Diğer dihidropiridinlerle olduğu gibi lasidipin biyoyararlanımı değişebileceğinden greyfurt
veya greyfurt suyu ile birlikte alınmamalıdır.
Klinik çalışmalarda siklosporin ile tedavi edilen böbrek nakli uygulanmış hastalarda, lasidipin
siklosporinin neden olduğu glomerüler filtrasyon hızı ve renal plazma akışındaki azalmayı
tersine çevirmiştir.
Lasidipin sitokrom CYP3A4 ile metabolize olduğu bilindiğinden ve bu yüzden güçlü
CYP3A4 inhibitörleri veya indükleyicileri (örn. rifampisin, itrakonazol) ile birlikte
verildiğinde lasidipinin metabolizması ve eliminasyonu ile etkileşebilir.
Lasidipin ve kortikoidler veya tetrakosaktidin birlikte kullanımı antihipertansif etkiyi
azaltabilir.
Özel popülasyonlara ilişkin ek bilgiler
Pediyatrik popülasyon :
Etkileşim çalışması yapılmamaıştır.
4.6. Gebelik ve laktasyon
Genel tavsiye
Gebelik kategorisi: C
3Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek yoktur.
Gebelik planlayan kadınlarda geniş ölçüde, yüksek dozda ve uzun süre kullanılmamalıdır.
Hayvanlarda teratojenik etkisi olduğu gösterilen bazı kalsiyum kanal blokerlerine rağmen,
lasidipin ile yapılan hayvan çalışmalarında malformasyon gözlenmemiştir. Terapötik aralığın
çok üzerinde kullanılan dozlarda maternal toksisite kanıtı gösterir bu da kemikleşmede olası
gecikmelere ve implantasyon öncesi ve sonrası kayıplarda artışa neden olur. Deney
hayvanlarından elde edilen kanıtlar, lasidipin kullanımı sonrası gebelik süresinin uzamasına ve
rahim kaslarının gevşemesi sebebiyle doğum süresinde uzama ve doğumda zorluğa yol açtığını
göstermektedir. İnsan gebeliğinde lasidipinin güvenlikiğine ilişkin veri bulunmamaktadır.
Gebelik dönemi
LACİPİL’in gebelikteki güvenilirliği ile ilgili bilgiler bulunmamaktadır. Hayvan çalışmaları,
büyüme bozukluğu veya teratojenik etkisi olmadığını göstermiştir (bkz. Bölüm 5.3). LACİPİL,
gebelikte beklenen yararları, fetüs veya yeni doğan üzerindeki advers etki olasılığından fazla ise
kullanılmalıdır. LACİPİL’in doğumda uterus kaslarında gevşemeye neden olabileceği ihtimali
göz önünde tutulmalıdır (bkz. Bölüm 5.3).
Hayvanlar üzerinde yapılan çalışmalar, gebelik, embriyonal/fetal gelişim, doğum veya doğum
sonrası gelişim üzerindeki etkiler bakımından yetersizdir (bkz. Bölüm 5.3). İnsanlara yönelik
potansiyel risk bilinmemektedir.
LACİPİL gerekli olmadıkça gebelik döneminde kullanılmamalıdır.
Laktasyon dönemi
Hayvan çalışmalarında lasidipin ya da metabolitlerinin anne sütüne geçebildiği gözlenmiştir.
LACİPİL emziren annelerde beklenen yararları, bebek üzerindeki risklerinden fazla ise
kullanılmalıdır.
Üreme yeteneği/Fertilite
LACİPİL’in üreme yeteneği (fertilite) üzerine etkisi olup olmadığına dair herhangi bir bilgi
bulunmamaktadır.
4.7. Araç ve makine kullanımı üzerindeki etkiler
LACİPİL baş dönmesi yapabilir. Baş dönmesi olan hastalar araç ve makine kullanmamaları
konusunda uyarılmalıdır.
4.8. İstenmeyen etkiler
Çok yaygın ve yaygın olarak rastlanan advers reaksiyonların sıklığını belirlemede büyük
klinik çalışmalardan (dahili ve yayınlanmış) elde edilen veriler kullanılmıştır.
LACİPİL genellikle iyi tolere edilmiştir. Bazı bireylerde periferal vazodilatasyon yapan
farmakolojik etkisine bağlı olarak minör yan etkiler görülmüştür. () ile işaretli olan bu etkiler
geçicidir; aynı dozda LACİPİL tedavisi uygulanması ile kaybolur.
Sıklık sınıflandırması aşağıdaki gibidir:
4Çok yaygın ≥1/10
Yaygın ≥1/100 ve < 1/10
Yaygın olmayan ≥1.000 ve < 1/100
Seyrek ≥1/10.000 ve < 1/1.000
Çok seyrek ≤ 1/10.000
Bilinmiyor (eldeki verilerden hareketle tahmin edilemiyor)
Psikiyatrik hastalıklar
Çok seyrek: Depresyon
Sinir sistemi hastalıkları
Yaygın: Baş ağrısı, baş dönmesi
Çok seyrek: Tremor
Kardiyak hastalıklar
Yaygın: Palpitasyon, taşikardi
Yaygın olmayan: Altta yatan anginanın şiddetlenmesi, senkop, hipotansiyon
Diğer dihidropiridinlerde olduğu gibi az sayıda hastada, özellikle tedavi başlangıcında altta
yatan anginanın şiddetlenmesi bildirilmiştir. Bu durum semptomatik iskemik kalp hastalığı
olan hastalarda daha olasıdır.
Vasküler hastalıklar
Yaygın: Yüzde kızarma
Gastrointestinal hastalıklar
Yaygın: Midede rahatsızlık, bulantı
Yaygın olmayan: Diş etinde hiperplazi
Deri ve deri altı doku hastalıkları
Yaygın: Deri döküntüsü (eritem ve kaşıntıyı içeren)
Seyrek: Anjiyoödem, ürtiker
Kas-iskelet ve bağ dokusu hastalıkları
Seyrek: Kas krampları
Böbrek ve idrar yolu hastalıkları
Yaygın: Poliüri
Genel bozukluklar ve uygulama bölgesine ilişkin hastalıklar
Yaygın: Halsizlik, ödem
Araştırmalar
Yaygın: Geridönüşümlü alkalin fosfataz artışı (klinik olarak anlamlı artışlar sık değildir)
5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
LACİPİL aşırı dozajı ile ilgili kaydedilmiş hiçbir vaka yoktur.
Semptomlar ve belirtiler: En muhtemel yan etki uzun süreli periferal vazodilatasyona bağlı
hipotansiyon ve taşikardidir. Bradikardi veya AV iletide uzama meydana gelebilir.
Tedavi: Spesifik bir antidotu yoktur. Kalp fonksiyonları devamlı kontrol edilmeli, uygun
destekleyici ve yardımcı terapötik önlemlere başvurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kalsiyum kanal blokörleri, dihidropiridin türevleri
ATC kodu: C08CA09
Etki mekanizması: Lasidipin damar düz kaslarındaki kalsiyum kanalları üzerine güçlü
selektivitesi olan özgün ve güçlü bir kalsiyum antagonistidir. Esas etkisi periferal arteriyolleri
genişleterek damar direncini azaltıp kan basıncını düşürmektir.
Renal transplantasyon yapılan on hastalı bir çalışmada oral siklosporin uygulaması ardından
LACİPİL’in renal plazma akımı ve glomerüler filtrasyon hızındaki akut düşüşü önlediği
gösterilmiştir. Tüm siklosporin tedavisi boyunca LACİPİL kullanan ve kullanmayan hastalar
arasında renal plazma akımı ve glomerüler filtrasyon hızı açısından fark saptanmamıştır.
Sağlıklı gönüllülere oral 4 mg lasidipin uygulaması ardından QT aralığında minimal uzama
saptanmıştır.
Dört yıllık randomize çift-kör ELSA (Avrupa Lasidipin Ateroskleroz Çalışması) çalışmasında,
ateroskleroz için primer etkililik parametresi ultrasonografi yoluyla karotid intima-medya
kalınlığı (IMT) ölçümü olarak belirlenmiştir. Lasidipin tedavisi uygulanan hastalarda alınan
sonuç, anti-aterojenik etki ile tutarlı olacak şekilde, IMT değişkenlerinde anlamlı etkiler
olduğunu göstermiştir.
5.2. Farmakokinetik özellikler
Genel özellikler
Emilim: Lasidipin yüksek derecede lipofilik bir bileşiktir. Oral uygulama ardından
gastrointestinal sistemden hızla ancak zayıf bir şekilde emilir. Karaciğerde geniş ölçüde ilk
geçiş etkisine maruz kalır.
6Dağılım:
Mutlak biyoyararlanımı karaciğerde uğradığı ilk geçiş etkisine bağlı olarak ortalama %10
civarındadır. Doruk plazma konsantrasyonuna 30-150 dakika arasında ulaşır.
Biyotransformasyon: Herhangi bir farmakolojik etkisi varsa da çok düşük olan dört esas
metaboliti vardır. Lasidipin başlıca karaciğerde hepatik metabolizma ile (P450 CYP3A4)
metabolize edilir. Karaciğer enzimlerini indüklemek ya da inhibe etmek gibi bir etkisi
kanıtlanmamıştır.
Eliminasyon: Alınan dozun yaklaşık %70’i metabolitleri şeklinde feçesle, geri kalanı
metabolitleri şeklinde idrarla atılır. Ortalama eliminasyon yarılanma ömrü kararlı durumda
13-19 saat arasındadır.
Doğrusallık/ doğrusal olmayan durum: Lasidipin farmakokinetiği, günde bir kez
uygulandığında 2-6 mg'lık terapötik doz aralığında doğrusaldır.
5.3. Klinik öncesi güvenlilik verileri
Yüksek dozlarda lasidipin ile ilgili önemli toksikolojik bulgular geri dönüşümlüdür ve yüksek
dozlarda kalsiyum kanal antagonistlerinin bilinen farmakolojik etkilerinden farklı değildir –
sıçanlarda ve köpeklerde miyokard kontraktilitesinde azalma ve diş eti hiperplazisi ve
sıçanlarda konstipasyon görülmüştür.
Gebe sıçanlara veya tavşanlara lasidipin verildikten sonra hiçbir gelişim toksisitesi
görülmemiştir. Sıçanlarla yapılan bir fertilite ve üreme çalışmasında maternal toksik dozlarda
embriyotoksisite görülmüştür ve yüksek dozlarda kalsiyum kanal antagonistlerinin
miyometriyum üzerindeki beklenen farmakolojik aktivitesiyle uyumlu olarak gestasyon
süresinin arttığı ve doğum sırasında zorluk görülmüştür. Kalsiyum kanal antagonistlerinin
doğum sırasında miyometriyumun normal fonksiyonunu farmakolojik olarak engellediği ve
kontraktilitede azalmaya yol açtığı bilinmektedir.
Bir dizi in vitro ve in vivo testte lasidipinin genotoksik olmadığı belirlenmiştir. Farelerde
karsinojenik potansiyel kanıtı yoktur. Sıçanlar ile yapılan bir karsinojenisite çalışmasında,
diğer kalsiyum antagonistlerinde olduğu gibi, testislerde selim intersitisyal hücre tümörlerinde
artış olduğu görülmüştür. Bununla birlikte, sıçanlarda interstisyel hücre hiperplazisinde ve
adenomlarda rolü olduğuna inanılan endokrin mekanizmalar insanlarda söz konusu değildir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilir)
Laktoz monohidrat (spreyle kurutulmuş) (inek sütünden elde edilir)
Povidon K30
Magnezum stearat
Opadry white YS-1-18043 (hipromelloz, titanyum dioksit, PEG 400, polisorbat 80) veya
7Opadry white OY-S-7335 (titanyum dioksit, hipromelloz)
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel özel tedbirler
30°C altındaki oda sıcaklığında saklayınız.
LACİPİL film tablet ışıktan korunmalı ve alınıncaya kadar alüminyum folyo ambalajı
açılmamalıdır.
Eğer 2 mg’lık doz, 4 mg’lık tabletin yarısı kırılarak alınması şeklinde önerilmişse
kullanılmayan diğer yarım tablet orijinal folyo ambalaj içinde saklanmalı ve 48 saat içinde
kullanılmalıdır.
6.5. Ambalajın niteliği ve içeriği
Çocuk emniyetli, bastırılarak açılan üzerine kağıt katman eklenmiş blister ambalajlarda
bulunmaktadır. 14 veya 28 tabletlik ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173 1.Levent Plaza B Blok
34394 1.Levent/İstanbul
Telefon: 0212 339 44 00
Faks: 0212 339 45 00
8. RUHSAT NUMARASI
98/34
9. İLK RUHSAT TARİHİ/RUHSAT YENİLEME TARİHİ
11.12.1995
10. KÜB’ÜN YENİLENME TARİHİ
8