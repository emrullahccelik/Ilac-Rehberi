KISA ÜRÜN BİLGİSİ
1. BEŞERİ TIBBİ ÜRÜNÜN ADI
SALAGEN 5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Pilokarpin hidroklorür 5 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz, yuvarlak, bikonveks, bir yüzünde “SAL” öteki yüzünde “5” işareti bulunan
tabletler.
4. KLİNİK ÖZELLİKLER
4.1. Terapötik endikasyonları
• Baş ve boyun bölgesine radyasyon uygulanmasını takiben ciddi kserostomisi olan
hastalarda tükürük bezi hipofonksiyonu semptomlarını hafifletmek
• Sjögren sendromu olan hastalarda ağız kuruluğu semptomlarının tedavisi
• Sjögren sendromu olan hastalarda göz kuruluğu semptomlarının tedavisi
4.2. Pozoloji ve uygulama şekli
Pozoloji/uygulama sıklığı ve süresi:
Baş ve boyun kanseri hastaları için:
Yetişkinler için önerilen başlangıç dozu günde üç defa bir adet 5 mg’lık tablettir.
Maksimum terapötik etki normalde tedaviye başladıktan 4-8 hafta sonra elde edilir. 4
hafta sonra tedaviye yeterince yanıt vermeyen ve günde üç defa 5 mg dozu tolere
edebilen hastalar için dozun günde maksimum 30 mg’a kadar çıkarılması düşünülebilir.
Bununla birlikte daha yüksek günlük dozlar ilaca bağlı istenmeyen etkilerde artışa
neden olabilir. 2-3 aylık tedaviden sonra kserostomide iyileşme görülmediği takdirde
tedavi kesilmelidir.
1/12Sjögren sendromu hastaları için:
Yetişkinler için önerilen doz günde dört defa bir adet 5 mg’lık tablettir. Günde dört kez
5 mg'lık bir dozaja yeterince cevap vermeyen ve bu dozu tolere eden hastalar için, dozu
gün içerisine bölerek, günlük maksimum 30 mg'a kadar yükseltmek düşünülebilir. 2 ila
3 aylık bir kullanım sonunda, ağız ve göz kuruluğu semptomlarında iyileşme
görülmezse, tedaviye devam edilmemelidir.
Uygulama şekli:
Baş ve boyun kanseri hastaları için:
Tabletler yemek esnasında veya yemekten hemen sonra bir bardak su ile alınmalıdır.
Son tablet daima akşam yemeği ile aynı zamanda alınmalıdır.
Sjögren sendromu hastaları için:
Tabletler yemek zamanları ve yatmadan önce bir bardak su ile alınmalıdır.
Özel popülasyonlara ilişkin ek bilgiler:
Böbrek yetmezliği: Pilokarpin ve metabolitlerinin böbreklerden atılımının önemi ile
ilgili mevcut bilgiler böbrek yetmezliği olan hastalarda doz ayarlaması yapılmasını
önermek için yeterli değildir.
Karaciğer yetmezliği: Orta derecede ve ciddi siroz hastaları tedaviye azaltılmış günlük
doz uygulaması ile başlamalıdırlar. Etkinlik ve tolerabiliteye bağlı olarak, dozaj
tedricen normal günlük doz olan günde üç defa 5 mg’a arttırılabilir.
Pediyatrik popülasyon: İlacın çocuklardaki emniyet ve etkinliği saptanmamıştır.
Geriyatrik popülasyon: Yaşlı hastalarda farklı bir dozaj uygulaması gerektiren bir
durum saptanmamıştır.
4.3. Kontrendikasyonlar
• Pilokarpine veya preparat içindeki herhangi bir yardımcı maddeye (Bkz. Bölüm 6.1)
karşı aşırı duyarlılığı olanlarda,
• Klinik olarak anlamlı, kontrolsüz kardiyorenal hastalıklarda, kontrolsüz astım ve
kolinerjik agonist kullanımının risk olduğu diğer kronik hastalıklarda,
• Miyozisin istenmediği akut iritis gibi hastalıklarda kontrendikedir.
2/124.4. Özel kullanım uyarıları ve önlemleri
SALAGEN aşırı terleyen veya terleyeceği düşünülen ve yeterince sıvı tüketemeyen
hastalarda, dehidrasyon gelişebileceğinden dolayı, dikkatle kullanılmalıdır.
Pilokarpinin astımlı hastalarda hava yolu direncini arttırdığı bildirilmiştir. Ayrıca,
önemli kardiyovasküler hastalığı olan hastalar, hemodinamideki veya pilokarpinin
neden olduğu kalp ritmindeki geçici değişiklikleri kompanse edemeyebilir. Bu nedenle,
SALAGEN kontrollü astımlı veya ciddi kardiyovasküler hastalığı olan hastalara,
sadece yararlarının risklerden ağır basabileceğine inanılıyorsa ve yakın tıbbi gözetim
altında uygulandığında uygulanmalıdır.
SALAGEN, aşağıdaki hastalıkları/patolojileri olan hastalarda dikkatle kullanılmalıdır:
- Kronik bronşit ve / veya kronik obstrüktif akciğer hastalığı. Bu hastalar,
hiperaktif hava yollarına sahiptir ve artan bronşiyal düz kas tonusu ve artmış
bronşiyal sekresyonlar nedeniyle olumsuz etkiler yaşayabilir.
- Bilinen veya şüpheli kolelitiazis veya safra yolu hastalığı. Safra kesesi veya
safra kesesi düz kasının kontraksiyonları, kolesistit, kolanjit ve biliyer
obstrüksiyonu içeren komplikasyonları artırabilir.
- Peptik ülser, asit salgısının artması riski nedeniyle.
- Altta yatan bilişsel veya psikiyatrik bozukluklar. Pilokarpin hidroklorür gibi
kolinerjik agonistlerin doza bağlı merkezi sinir sistemi etkileri olabilir.
- Böbrek yetmezliği olan hastalarda SALAGEN uygulanırken dikkatli
olunmalıdır.
- Pilokarpin, üreteral düz kas tonusunu artırabilir ve özellikle nefrolitiyazisi olan
hastalarda teorik olarak renal kolik (veya “üreteral reflü”) oluşturabilir.
- SALAGEN dar açılı glokomlu hastalarda dikkatle uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Olası ileti bozukluğu nedeniyle SALAGEN, beta-adrenerjik antagonistleri alan
hastalarda dikkatle kullanılmalıdır.
SALAGEN parasempatomimetik etkili ilaçlarla birlikte kullanıldığı takdirde additif
farmakolojik etki ortaya çıkabilir.
3/12Pilokarpin, birlikte kullanılan diğer ilaçların antikolinerjik etkilerini antagonize
edebilir. Bu etkiler antikolinerjik özellikleri birlikte kullanılan ilaçların (atropin, inhale
ipratropium v.s.) terapötik etkisine katkıda bulunuyorsa göz önünde bulundurulmalıdır.
Hiçbir resmi ilaç etkileşimi çalışması yapılmamış olmakla birlikte, Sjögren ya da diğer
hastalardaki etkinlik çalışmalarında hastaların en az % 10’una asetilsalisilik asit, suni
gözyaşları, kalsiyum, konjuge östrojenler, hidroksiklorokin sülfat, ibuprofen,
levotiroksin sodyum, medroksiprojesteron asetat, metotreksat, multivitaminler,
naproksen, omeprazol, parasetamol ve prednizon verilmiştir. Bu çalışmaların
hiçbirinde ilaç toksisiteleri bildirilmemiştir.
İn vitro çalışmalarda pilokarpinin CYP2A6’nın inhibitörü olduğu gözlenmiştir.
Dolayısıyla CYP2A6 substratlarıyla (irbesartan, kumarin) in vivo etkileşiminin de
olabileceği göz ardı edilmemelidir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
SALAGEN, sadece tedavinin beklenen faydasının fötüse yönelik potansiyel riskten
üstün olması koşuluyla gebe kalmaya çalışan kadınlara uygulanmalıdır.
SALAGEN, kontrasepsiyon kullanmayan çocuk doğurma potansiyelindeki kadınlarda
önerilmemektedir.
Gebelik dönemi
Pilokarpinin insan fetal sağkalım ve gelişim üzerine etkileri konusunda insanlardan elde
edilmiş veriler bulunmamaktadır. Hayvanlar üzerinde yapılan çalışmalar üreme
toksisitesi olduğunu göstermiştir (Bkz. Bölüm 5.3).
SALAGEN, sadece beklenen faydasının fötüse yönelik potansiyel risklerden üstün
olması koşuluyla gebelik esnasında kullanılmalıdır.
Laktasyon dönemi
Yapılan hayvan çalışmalarında, pilokarpinin süte plazmadaki gözlenenlere benzer
konsantrasyonlarda geçtiği gösterilmiştir.
4/12Pilokarpinin anne sütüne geçip geçmediği bilinmemektedir.
Emzirmenin çocuk açısından ve tedavinin kadın açısından faydası göz önünde
bulundurularak, emzirme veya SALAGEN tedavisinden hangisinin bırakılacağına dair
bir karar verilmelidir.
Üreme yeteneği/Fertilite
Pilokarpinin erkek ve kadın fertilitesi üzerindeki etkisi bilinmemektedir. Fareler,
sıçanlar ve köpekler üzerinde yapılan çalışmalarda spermatogenez üzerinde advers
etkilerin olduğu gösterilmiştir. Sıçanlarda yapılan bir çalışma spermatogenesis ve dişi
fertilitesinin bozulma olasılığını göstermiştir (Bkz. Bölüm 5.3).
Fertilite üzerindeki etkilerin güvenlilik sınırı bilinmemektedir. Hayvanlar üzerinde
yapılan çalışmalardan elde edilen veriler, pilokarpinin erkek ve kadın fertilitesine zarar
verebileceğini göstermektedir.
Hayvanlar üzerinde yapılan mevcut çalışmaların sonuçlarına göre (Bkz. Bölüm 5.3),
tedbir amaçlı olarak, SALAGEN tablet çocuk sahibi olmaya çalışan erkeklere ancak
tedavinin beklenen faydasının fertilitenin göreceği potansiyel zararı dengelemesi
koşuluyla uygulanmalıdır. SALAGEN, gebe kalmaya çalışan kadınlara ancak tedavinin
beklenen faydasının fötüse yönelik potansiyel riskten üstün olması koşuluyla
uygulanmalıdır.
4.7. Araç ve makine kullanımı üzerindeki etkiler
SALAGEN tedavisi sırasında baş dönmesi yaşayan hastaların araç ya da makine
kullanmamaları önerilir.
Pilokarpinin oküler formlarının, derinliği algılamada azalmaya ve görme bulanıklığına
sebep olduğu bildirilmiştir. Görme bulanıklığı, özellikle geceleri ve merkezi lens
değişiklikleri olan hastalarda görme keskinliğini azaltabilir. (Bkz. Bölüm 4.4)
Bu durum oluşursa, hastalara gece araba kullanmamaları veya az ışıkta tehlikeli
aktiviteler gerçekleştirmemeleri önerilmelidir.
4.8. İstenmeyen etkiler
SALAGEN tedavisi süresince ortaya çıkan istenmeyen etkilerin çoğu artan
parasempatik stimülasyondan kaynaklanmaktadır. Bu istenmeyen etkiler doza bağlıdır
5/12ve genellikle orta şiddetli ve sınırlıdır. Bununla birlikte, ciddi istenmeyen etkiler de
nadiren ortaya çıkabileceğinden hastanın dikkatle izlenmesi tavsiye edilir.
Advers reaksiyonlar; çok yaygın (≥1/10); yaygın (≥1/100, <1/10); yaygın olmayan
(≥1/1.000, <1/100); seyrek (≥1/10.000, <1/1.000); çok seyrek (<1/10.000); bilinmiyor
(eldeki verilerden hareketle tahmin edilemiyor) olarak aşağıda gösterilmiştir.
Sinir sistemi hastalıkları
Çok yaygın: Baş ağrısı
Yaygın: Baş dönmesi*
Göz hastalıkları
Yaygın: Lakrimasyon artışı; bulanık görme; görme bozukluğu; konjuktivit; göz ağrısı
Kardiyak hastalıklar
Yaygın: Yüz kızarması (flushing) (vazodilatasyon); hipertansiyon; çarpıntılar
Solunum, göğüs hastalıkları ve mediastinal hastalıklar
Yaygın: Rinit
Gastrointestinal hastalıklar
Yaygın: Diyare; karın ağrısı; bulantı, kusma; kabızlık; aşırı tükürük salgısı, dispepsi
Yaygın olmayan: Flatulans
Deri ve deri altı doku hastalıkları
Çok yaygın: Hiperhidroz
Yaygın: Ürtiker, deri döküntüsü, prurit
Böbrek ve idrar hastalıkları
Çok yaygın: Pollaküri
Yaygın değil: İdrara sıkışma
Genel hastalıklar ve uygulama yeri ile ilgili sorunlar
Çok yaygın: Grip sendromu
Yaygın: Asteni, titremeler
6/12* 65 yaş üzerinde hastalar tarafından anlamlı oranda daha sık bildirilen baş dönmesi
dışında, advers deneyimlerin bildirilmesi açısından Salagen alan yaşlı ve genç hastalar
arasında farklılık olduğuna dair herhangi bir işaret yoktur.
Pilokarpinin farmakolojik etkisine bağlı olarak ortaya çıkma olasılığı olan diğer
istenmeyen etkiler şunlardır: Solunum güçlüğü, gastrointestinal ağrı, atrioventriküler
blok, taşikardi, bradikardi, aritmi, hipotansiyon, şok, tremor, mental durum
değişiklikleri, amnezi, halüsinasyon, ruh halinde hızlı değişiklik, zihin karışıklığı hali
ve ajitasyon.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Aşırı doz, hem muskarinik hem de nikotinik etkilerle karakterize edilen bir 'kolinerjik
krize' neden olabilir.
Muskarinik etkilere bağlı doz aşımı belirtileri karın krampları, ishal, bulantı ve kusma,
istem dışı dışkılama ve idrara çıkma, terleme, salivasyon, artmış bronşiyal sekresyonlar,
miyoz, bradikardi ve hipotansiyonu içerebilir.
Nikotinik etkiler istemsiz seğirmeyi, fasikülasyonları ve genel kuvvetsizliği içerebilir.
Parenteral atropin muskarinik etkilere karşı bir antidot olarak kullanılabilir. Destek
tedavisi gerektiği gibi verilmelidir; solunum depresyonu şiddetli ise suni solunum
yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parasempatomimetikler, diğer parasempatomimetikler
ATC kodu: N07A X01
7/12Etki mekanizması
Pilokarpin dominant muskarinik farmakolojik etki gösteren kolinerjik
parasempatomimetik bir ajandır. Yeterli dozda pilokarpin ter, salya, gözyaşı, sindirim
sistemi, pankreas gibi ekzokrin bezlerinin, intestinal bezlerin ve solunum sistemi
mukoz hücrelerinin sekresyonunu arttırabilir.
Farmakodinamik etkiler
Intestinal sistem düz kasının doza bağlı olarak stimüle edilmesi tonüsü ve motiliteyi
arttırabilir, spazm ve tenezme neden olabilir. Bronşial düz kas tonusu artabilir. Üriner
sistem, safra kesesi ve safra kanalı düz kasının tonüsü ve motilitesi artabilir.
Pilokarpinin kardiyovasküler sistem üzerinde paradoksik etkileri olabilir. Bir
muskarinik agonistin beklenilen etkisi vazodepresyondur fakat pilokarpin uygulaması
hipotansiyon epizodunu takiben hipertansiyona neden olabilir. Pilokarpin kullanımı ile
hem bradikardi hem de taşikardi görüldüğü bildirilmiştir.
Klinik etkililik ve güvenlilik
Sağlıklı erkek gönüllülerdeki bir çalışmada, 5 ve 10 mg SALAGEN uygulamalarından
20 dakika sonra, tükürük akışında bir artış kaydedilmiş olup, bu artış 1. saatin sonunda
en üst seviyeye ulaşmış ve 3-5 saat kadar devam etmiştir.
• Baş ve boyun kanseri hastaları için:
Radyasyondan kaynaklanan kserostomisi olan baş ve boyun kanseri hastalarında
yapılan 2 adet 12 haftalık randomize, çift-kör, plasebo-kontrollü klinik çalışmada,
SALAGEN tedavisi ağız kuruluğunu azaltmıştır, çalışmalardan birinde ise bu durum
tedaviden 12 hafta sonrasına dek ortaya çıkmamıştır. SALAGEN tedavisi ayrıca
tükürük akışını da arttırır. Kuruluk ile ilgili en önemli gelişme başlangıçta ölçülebilir
tükürük akışı olmayan hastalarda kaydedilmiştir.
Her iki çalışmada da bazı hastalarda kserostominin genel durumunda sıvı içmeden
konuşma ve ağız rahatlığında iyileşmeler saptanmış ve ağız kuruluğu için eş zamanlı
tedavi (suni tükürük gibi) kullanımı azalmıştır.
• Sjögren sendromlu hastalar için:
Primer veya sekonder Sjögren sendromu tanısı konulmuş hastalarda, 12 haftalık
randomize, çift-kör plasebo kontrollü iki ayrı klinik çalışma yapılmıştır. Her iki
8/12çalışmada da hastaların çoğunun, primer Sjögren sendromu Avrupa kriterlerine uyduğu
gözlenmiştir. SALAGEN’in tükürük üretimini stimüle edip edemediği
değerlendirilmiştir. Plasebo ile karşılaştırıldığında, ilk dozu takiben üretilen tükürük
miktarında artış gözlenmiş ve çalışmalar süresince ortalama bir doz yanıt modelinde
korunmuştur.
Plasebo ile karşılaştırıldığında hem ağız kuruluğu hem de göz kuruluğundaki global
iyileşmenin istatistiksel olarak anlamlı olduğu gözlenmiştir.
Sjörgen sendromu olan hastalarda uzun vadeli (>12 hafta) tedavide Salagen’in etkililiği
belirlenmemiştir.
5.2. Farmakokinetik özellikler
Genel özellikler
Emilim:
Bir multiple doz farmakokinetik çalışmada iki gün süreyle günde 3 defa 5 veya 10 mg
pilokarpin hidroklorür verilen sağlıklı örneklerde son dozu takiben T yaklaşık 1
maks
saat, eliminasyon T yaklaşık 1 saat, ortalama C 5 ve 10 mg dozlar için sırasıyla
1/2 maks
15 ng/ml ve 41 ng/ml olarak belirlenmiştir.
Yağ oranı yüksek gıdalar ile alındığında pilokarpinin SALAGEN’den absorbsiyon
oranı azalmıştır. Sağlıklı örneklerdeki tokluk ve açlık koşulları için sırasıyla ortalama
Tmax değerleri 1,47 saat ve 0,87 saat, ortalama C değerleri ise 51,8 ng/ml ve 59,2
maks
nanogram/ml’dir.
Dağılım:
Pilokarpin yüksek düzeyde dağılım gösterir; görünür dağılım hacmi 2,1 L/kg’dır.
Hayvanlarda yapılan çalışmalar pilokarpinin plazmadakine benzer konsantrasyonlarda
anne sütüne geçtiğine işaret etmektedir. Ayrıca klinik öncesi çalışmalarda yüksek
dozlarda pilokarpinin beyin kan bariyerini geçebildiğini göstermiştir. Pilokarpin
plazma proteinlerine bağlanmaz.
Biyotransformasyon:
Pilokarpin büyük oranda CYP2A6 yoluyla metabolize edilir. Pilokarpinin pilokarpik
aside biyodönüşümünde serum esterazları da görev almaktadır.
9/12Eliminasyon:
Dozun yaklaşık %35’i idrarda 3-hidroksipilokarpin olarak elimine edilir ve dozun
yaklaşık %20’si idrarla değişmeden atılır. Pilokarpin için ortalama eliminasyon yarı
ömrü, tekrarlanan 5 ve 10 mg oral dozlardan sonra sırasıyla 0,76 ve 1,35 saattir.
Doğrusallık/Doğrusal olmayan durum:
SALAGEN tabletler doğrusal farmakokinetik göstermektedir.
Hastalardaki karakteristik özellikler
Geriyatrik popülasyon: Yaşlı erkek genç erkeklerden alınan verilerle karşılaştırılabilir.
Azalan dağılım hacimlerine bağlı olarak, az sayıdaki sağlıklı yaşlı kadın gönüllülerin
ortalama EAA değerleri, yaşlı ve genç erkek gönüllülerin yaklaşık olarak iki katıdır.
Buna rağmen farmakokinetikte gözlenen farklılıklar yaşlı ve genç kadın hastalar
arasındaki istenmeyen etki sıklığına yansımamıştır. Yaşlı hastalarda doz ayarlamasına
gerek yoktur.
Böbrek yetmezliği: Hafif ve orta şiddette böbrek yetmezliği olan hastalarda yapılan
pilokarpinin farmakokinetik çalışmasında, pilokarpinin atılımında normal böbrek
fonksiyonu olan hastalar ile önemli bir farklılık olmadığı gösterilmiştir.
5.3. Klinik öncesi güvenlilik verileri
Genotoksisite ve Karsinojenisite
Pilokarpin bir dizi in vitro ve in vivo genotoksisite çalışmasında genotoksik potansiyel
sergilememiştir. Kemirgenler üzerinde yapılan yaşam boyu oral karsinojenisite
çalışmalarında, pilokarpin farelerdeki tümör insidansında artışa neden olmamış, ancak
maksimum önerilen insan dozunun 15 katı maruziyette sıçanlarda benign
feokromositomaların insidansında artışla ilişkilendirilmiştir, dolayısıyla klinik
kullanım açısından anlamlı kabul edilmemektedir. Klinik öncesi veriler, klasik
genotoksisite ve karsinojenik potansiyel çalışmalarına dayalı olarak insanlar için özel
bir tehlike ortaya koymamıştır.
Fertilite
Hayvanlar üzerinde yapılan çalışmalar kronik pilokarpin maruziyetleri sonrasında
erkek üreme yolunda advers etkiler görüldüğünü göstermiştir. Sıçanlar ve köpeklerde
sırasıyla 28 günlük ve 6 aylık oral maruziyetler sonrasında spermatogenezin bozulduğu
10/12gözlenmiştir. 2 yıl boyunca pilokarpin verilen farelerin testis ve bulboüretral bezlerinde
histopatolojik değişiklikler gözlenmiştir.
İnsanlar üzerindeki etkilerin güvenlilik sınırı bilinmemektedir. Ancak, vücut yüzey
alanı (mg/m2) karşılaştırmaları, bozulmuş fertiliteyle ilişkili en düşük dozun
(köpeklerde 3 mg/kg/gün) maksimum önerilen insan dozunun yaklaşık 3 katı olduğunu
ve dolayısıyla insanlara yönelik riskin olasılık dışı bırakılamayacağını göstermektedir.
Sıçanlar üzerinde yapılan bir çalışma da kadın fertilitesinin bozulma olasılığı olduğunu
göstermiştir (Bkz. Bölüm 4.6 Gebelik ve Laktasyon).
Üreme Toksisitesi
Gebe sıçanlar üzerinde yapılan çalışmalar, 50 kg'lık bir insan için önerilen maksimum
dozun yaklaşık 26 katı dozlarda ortalama fötal vücut ağırlığında tedaviyle ilişkili
düşüşler ve iskelet varyasyonları insidansında artışlar olduğunu göstermiştir (vücut
yüzey alanı (mg/m2 karşılaştırmalarına dayalı olarak). Bu etkiler maternal toksisite
oluşturan dozlarda ortaya çıkmıştır. Hayvanlar üzerinde yapılan çalışmalarda
teratojenik etki olduğuna dair herhangi bir bulgu saptanmamıştır.
Peri ve postnatal gelişim çalışmalarında ölü doğum insidansında tedaviyle ilişkili
artışlar, azalmış yenidoğan sağkalımı ve köpek yavrularının ortalama vücut ağırlığında
düşüş gözlenmiştir. Bu etkilerin güvenlilik sınırı hesaplanamamaktadır. Ancak, vücut
yüzey alanı (mg/m2) karşılaştırmaları etkinin 50 kg’lık bir insan için önerilen
maksimum dozun yaklaşık 5 katı bir dozda meydana geldiğini göstermektedir. Bu
bulguların klinik açıdan anlamlılığı bilinmemektedir (Bkz. Bölüm 4.6).
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Stearik asit
Hipromelloz
Titanyum dioksit
Makrogol 400
Karnauba mumu
11/126.2. Geçimsizlikler
Yoktur.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Işık ve nemden koruyunuz.
6.5. Ambalajın niteliği ve içeriği
SALAGEN 5 mg Film Kaplı Tablet, 84 tablet Al/PVC/PVDC blister ambalajda
sunulmaktadır. Her bir blister 14 tablet ihtiva eder. Herbir karton kutu 6 adet blister
ihtiva eder.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
ADEKA İlaç San. ve Tic. A.Ş.
55020-İlkadım/SAMSUN
8. RUHSAT NUMARASI(LARI)
2016/868
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.12.2016
Ruhsat yenileme tarihi:
10. KÜB’ ÜN YENİLENME TARİHİ
12/12