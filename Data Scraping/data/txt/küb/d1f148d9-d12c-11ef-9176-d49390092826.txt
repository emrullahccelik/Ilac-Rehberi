KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORBEFİX 6/100 mcg inhalasyon için ölçülü dozlu aerosol
2. KALİTATİF VE KANTİTATİF BİLEŞİM
Etkin maddeler:
Formoterol fumarat dihidrat 6,00 mcg
Beklometazon dipropiyonat 100,00 mcg
Yardımcı madde:
Etil alkol 2,734 mcg
Yardımcı maddeler için 6.1’e bakınız.
3. FARMASÖTİK FORM
İnhalasyon için ölçülü dozlu aerosol.
Alüminyum inhaler kabı içinde basınçlı propellant gaz ile doldurulmuş süspansiyon.
Alüminyum konteynere bir dozajlama valf eklidir.
4. KLİNİK ÖZELLİKLER
4.1. Terapötik endikasyonlar
Uzun etkili beta-2-agonisti+inhale kortikosteroid kombinasyonları ile tedavilerde olduğu üzere
FORBEFİX, astım semptomlarının düzeltilmesi ve kontrol altına alınması amacıyla astım
hastalığının basamaklı tedavisinde 3. basamaktan itibaren ve orta-ağır şiddetli KOAH’ın
semptomlarının ve atak sıklığının azaltılmasında endikedir.
4.2. Pozoloji ve uygulama şekli
Pozoloji:
FORBEFİX inhalasyon yoluyla kullanım içindir.
FORBEFİX astımın başlangıç tedavisi yönetimine yönelik değildir. FORBEFİX’in içerdiği
bileşenlerin dozları farklı olduğu için ilaç, hastalığın şiddetine göre ayarlanmalıdır. Bu yalnızca
fiks doz kombinasyon ilaçları ile tedaviye başlandığı zaman değil, aynı zamanda, doz
ayarlamasının yapıldığı durumda da dikkate alınmalıdır. Eğer bir hastada kombinasyon inhalerde
mevcut olan kombinasyon dozlarından daha farklı bir doz kombinasyonu gerekirse, farklı
inhalerlerdeki uygun beta -agonist ve/veya kortikosteroid dozları reçete edilmelidir.
2
Uygulama sıklığı ve süresi:
Astım tedavisinde FORBEFİX;
18 yaştan itibaren yetişkinler ve yaşlılarda;
1) Astım belirtilerini düzeltmek ve kontrol altına almak amacı ile “olağan doz” uygulaması;
1Astım semptomlarının şiddetine göre olağan doz günde iki kez bir puftur. Maksimum günlük
doz 4 puftur.
2) Astım belirtilerinin aniden kötüleşmesinde “rahatlatıcı” amaçla ve astım kontrolünü amaçlayan
düzenli tedavide;
Astım belirtileriniz kötüleşirse 1 puf soluyunuz ve birkaç dakika bekleyiniz. Eğer kendinizi iyi
hissetmezseniz 1 puf daha soluyunuz. “Rahatlatıcı” amaçla günde 6 puf’tan fazla doz
solumayınız.
Astımınızın kontrol altında bulunmasını sağlayan “olağan” FORBEFİX dozunuzu doktorunuz
reçetelediği şekilde düzenli olarak kullanınız.
Astım belirtilerinizin kontrolü için daha fazla FORBEFİX dozuna ihtiyaç duyuyorsanız
doktorunuzla konuşunuz, bu durumda tedavinizin değiştirilmesi gerekebilir.
İnhaler tedavilerde oluşabilen “paradoksal bronkospazm”’a karşı kısa etkili rahatlatıcınızı daima
yanınızda bulundurunuz.
KOAH (Kronik Obstrüktif Akciğer Hastalığı) tedavisinde FORBEFİX;
18 yaştan itibaren yetişkin ve yaşlılarda FORBEFİX, günde iki kez 2’şer puf, toplam 4 puf
uygulanır.
FORBEFİX’in maksimum günlük dozu 8 puf’tur.
Uygulama şekli:
İlacın uygun kullanılması için, hastaya zaman zaman bir doktor veya başka sağlık personeli
tarafından inhalerin nasıl kullanılacağı gösterilmelidir. İnhalasyon esnasında hasta mümkün ise
oturmalı ya da ayakta dik durmalıdır
Dozajın uygun bir şekilde devam etmesi için hastalar düzenli olarak bir doktor tarafından
değerlendirilmeli ve sadece tıbbi öneriye göre değiştirilmelidir. Tedavi dozu, semptomların etkili
biçimde kontrol altına alındığı en düşük doza düşürülmelidir. Semptomlar en düşük dozla kontrol
altına alındığında bir sonraki adım, tek başına inhale edilen kortikosteroidin testini içermelidir.
Hastalara asemptomatik olduklarında dahi FORBEFİX’i her gün almaları konusunda bilgi
verilmelidir.
Kullanıma ilişkin detaylı bilgi, kullanma talimatında mevcuttur. İnhalasyon için aerosolün doğru
kullanımı için aşağıda verilen kuralları dikkatle izleyiniz.
2İnhalasyon için aerosolün kullanım talimatı
Karton kutuda piyasaya sunulan inhalasyon için aerosol, güvenlik amaçlı koruyucu ambalaj
içerisinde yer almaktadır.
İnhalasyon için aerosolü kullanmadan önce şekilde gösterildiği gibi ambalajından çıkarınız.
İnhalasyon için aerosolün test edilmesi:
İlk kez kullanımdan önce hastalar ağızlık kapağını, kapağın yanlarından hafifçe sıkarak çıkarmalı,
inhalasyon için aerosolü iyi bir şekilde sallamalı, baş parmak ağızlığın altında inhalasyon için
aerosolün tabanında olacak şekilde parmaklar ve baş parmak arasında tutmalı ve boşluğa sıkım
yapmalıdır. İnhalasyon için aerosol her sıkımdan önce sallanmalıdır.
İnhalasyon için aerosol bir hafta veya daha uzun süre kullanılmadığında hastalar ağızlık kapağını
çıkarmalı, inhalasyon için aerosol ile boşluğa iki kez sıkım yapılmalıdır.
3İnhalasyon için aerosolü kullanacağınız zaman oturunuz veya ayakta dik durunuz.
1. İlk resimde gösterildiği gibi ağızlık kapağını çıkarınız. Ağızlığın temiz olduğundan emin
olmak için içini ve dışını kontrol ediniz.
2. İnhalasyon için aerosolü her kullanımdan önce iyice çalkalayınız.
3. İnhalasyon için aerosolü baş parmağınız ağızlığın altında, inhalasyon için aerosolün tabanında
olacak şekilde dik tutunuz.
4. Ağızlığı dişlerinizin arasına koyunuz ve dudaklarınızı sıkıca kapatınız.
45. Ağzınızdan yavaş ve derin nefes alınız ve aynı anda bir puf doz boşaltmak için inhalasyon için
aerosolün üst kısmına basınız.
6. Nefesinizi yaklaşık 10 saniye veya rahatça tutabildiğiniz kadar tutunuz ve ağızlığı ağzınızdan
çıkarıp parmağınızı inhalasyon için aerosolün üst kısmından çekiniz. Sonra yavaşça
ağzınızdan nefes veriniz. İnhalerin içine nefes vermekten kaçınız.
7. Her bir puf ilaç alımı arasında yaklaşık yarım dakika bekleyiniz ve sonra 2-6. basamakları
tekrarlayınız.
8. Daha sonra, ağzınızı su ile çalkalayınız ve tükürünüz. Bunu yapmanız ağzınızda pamukçuk
oluşumunun ve ses kısıklığının önlenmesine yardımcı olmak için önemlidir.
9. Kullanımdan sonra tozdan korumak için ağızlığın kapağını hemen kapatınız. Ağızlık kapağı
doğru bir şekilde yerleştirildiğinde tam yerine oturacaktır. Eğer yerine oturmuyorsa, ağızlık
kapağını diğer yöne çeviriniz. Çok fazla güç uygulamayınız.
Hastalar 4, 5 ve 6. basamakları hızlı bir şekilde yapmamalıdır. Hastaların inhalasyon için aerosolü
etkin hale getirmeden hemen önce mümkün olduğunca yavaş bir şekilde nefes almaya başlaması
önemlidir. Hastalar aynanın önünde ilk birkaç uygulama için pratik yapmalıdırlar. Eğer hastalar
için aerosolün üstünden veya ağızlarının yanından buhar geldiğini görürse, 2. basamaktan itibaren
uygulamaya tekrar başlamalıdırlar.
5İnhalasyon için aerosolün temizlenmesi
İnhalasyon için aerosolü haftada en az bir kez temizleyiniz.
1. Ağızlık kapağını çıkarınız.
2. Tüpü plastik gövdeden çıkarmayınız.
3. Kuru bir bez veya kumaş ile ağızlığın içini ve dışını ve plastik gövdeyi siliniz.
4. Ağızlık kapağını doğru bir şekilde yerleştiriniz. Kapağı yerleştirmek için çok fazla güç
uygulamayınız.
El ile kavrama gücü zayıf olan hastaların inhaleri iki elle tutmaları daha kolay olabilir. Bu durumda,
inhalerin üst kısmı her iki işaret parmağı, alt kısmı ise her iki baş parmak ile tutulmalıdır. Hastalar
inhalasyondan sonra ağızlarını su ile çalkalamalıdır (bakınız bölüm 4.4).
FORBEFİX’in kullanımına ilişkin klinik veriler standart aktüatörlü tıbbi ürün inhalasyonu için
geçerlidir. FORBEFİX’in standart aktüatörden farklı bir cihaz ile kullanılması durumunda dozun
uyarlanması gerektiğini unutmayınız.
Özel popülasyonlara ilişkin ek bilgiler:
Böbrek/Karaciğer yetmezliği:
Beklometazon dipropiyonat ve formoterol kombinasyonunun kullanımına ilişkin veri
bulunmamaktadır (bakınız bölüm 5.2).
Pediyatrik popülasyon:
Beklometazon dipropiyonat ve formoterol kombinasyonunun güvenliliği ve etkinliği 18 yaşın
altındaki çocuklar ve adolesanlar için henüz kanıtlanmamıştır. 12 ve 17 yaş arasındaki adolesanlar
için sınırlı veri mevcuttur. Bu nedenle, 12 yaşın altındaki çocuklar ve 12 ve 17 yaş arasındaki
adolesanlarda kullanımı daha fazla veri sağlanana kadar önerilmemektedir.
Geriyatrik popülasyon:
Yaşlılarda doz ayarlanması gerekli değildir.
4.3. Kontrendikasyonlar
Beklometazon dipropiyonat, formoterol fumarat dihidrat ve/veya ürün içeriğindeki herhangi
maddelerden birine karşı bilinen aşırı duyarlılık halinde FORBEFİX kontrendikedir.
4.4. Özel kullanım uyarıları ve önlemleri
FORBEFİX üçüncü derece atriyoventriküler bloğu ve taşikardilerde (hızlanmış ve/veya düzensiz
kalp atımı), idiyopatik subvalvüler aort stenozu, hipertrofik obstrüktif kardiyomiyopati, ağır kalp
hastalığı, özellikle miyokard infarktüsü, koroner kalp hastalığı, konjestif kalp yetmezliği, tıkayıcı
damar hastalıkları, özellikle arteriyoskleroz, arteriyel hipertansiyon ve anevrizmayı içeren kardiyak
aritmilerde, hipertiroidizm, özellikle tirotoksikoz, hastalarında dikkatle kullanılmalıdır. Bilinen
veya şüpheli konjenital veya ilaca bağlı QTc aralığı (QTc > 0.44 saniye) uzamış hastaların tedavisi
6esnasında dikkatli olunmalıdır. FORBEFİX taşikardik aritmisi bulunan hastalarda (hızlanmış
ve/veya düzensiz kalp atımı) yalnızca özel önlemler alınarak (örn. hasta monitorizasyonu)
kullanılabilir. Formoterolün kendisi de QTc aralığını uzatabilir.
FORBEFİX tirotoksikoz, feokromositoma ve tedavi edilmemiş hipokalemi hastalarında dikkatle
kullanılmalıdır.
Beta -agonist tedavisi potansiyel olarak ciddi hipokalemiye neden olabilir. Bu etki hipoksiyi
2
potansiyalize edebileceği için şiddetli astım tedavisinde özel dikkat gösterilmesi ve eş zamanlı
tedavi önerilmektedir (bakınız bölüm 4.5). Bu gibi durumlarda serum potasyum düzeylerinin
monitörize edilmesi önerilmektedir. Rahatlatıcı bronkodilatörlerin kullanabildiği kararsız astımda
da özel dikkat gerekmektedir.
Yüksek dozda formoterol inhalasyonu kan şekeri düzeyinde artışa neden olabilir. Bu nedenle
diyabetiklerde bu parametre yakından izlenmelidir.
Halojenli anestezikler ile anestezi planlandığında, kardiyak aritmi riski nedeniyle anestezi
başlamadan en az 12 saat öncesinde FORBEFİX kullanılmadığından emin olmak gereklidir.
Kortikosteroid içeren tüm inhale ilaçlar gibi FORBEFİX de aktif veya latent pulmoner tüberkülozu
olan ve solunum yollarında fungal ve viral enfeksiyonları olan hastalarda dikkatli olarak
uygulanmalıdır.
FORBEFİX’in ani olarak kesilmemesi önerilmektedir.
Hasta tedaviyi etkisiz buluyorsa tıbbi olarak dikkat gösterilmelidir. Kısa etkili rahatlatıcı etkili
bronkodilatörlerin kullanımındaki artış, hastalığın kötüleştiğini gösterir ve astım tedavisinin
yeniden değerlendirilmesini gerektirir. Astım kontrolündeki ani ve artan seyirdeki kötüleşme
potansiyel olarak yaşamı tehdit edicidir ve tedavi modifikasyonu için hasta acil tıbbi
değerlendirmeden geçmelidir. Oral ya da inhale kortikosteroid tedavisine ihtiyacın artması
durumunda dikkat gösterilmelidir veya enfeksiyon şüphesi var ise antibiyotik tedavisi
başlanmalıdır.
Alevlenme durumunda veya belirgin şekilde kötüleşmiş akut astım atakları var olan hastalarda
FORBEFİX ile tedaviye başlanmamalıdır. Eğer astım semptomları düzelmez veya FORBEFİX ile
tedaviye başladıktan sonra kötüleşir ise hastalar tedavilerine devam etmeli ancak tıbbi yardım
almaları konusunda uyarılmalıdır.
Diğer inhalasyon tedavilerinde olduğu gibi doz uygulaması sonrasında hışıltıda hemen bir artış ile
paradoksal bronkospazm oluşabilir. Bu durumda FORBEFİX kullanımı derhal kesilmelidir, hasta
tekrar değerlendirilmeli ve gerekli ise alternatif tedavi uygulanmalıdır.
7Akut astım ataklarının tedavisi için hastaların FORBEFİX’i ve/veya hızlı etkili bronkodilatörlerini
sürekli yanlarında bulundurmaları önerilir.
Asemptomatik durumlarda da reçete edildiği üzere hastanın FORBEFİX’i düzenli olarak her gün
alması önerilir. FORBEFİX’in rahatlatıcı inhalasyonu, kötüleşen astım semptomlarında kullanım
içindir. Ayrı bir hızlı etkili bronkodilatör kullanım gerekliliği her zaman göz önünde
bulundurulmalıdır.
Astım semptomları bir kez kontrol altına alındıktan sonra FORBEFİX dozunun zamanla
azaltılması göz önünde bulundurulmalıdır. Tedavide hastaların düzenli kontrolü önemlidir. Kontrol
altına alınan astımda FORBEFİX’in minimum etkili dozu kullanılmalıdır (bakınız bölüm 4.2).
İnhale kortikosteroidler, özellikle uzun süreli ve yüksek dozlarda reçete edildiklerinde sistemik
etkiler oluşturabilirler. Bu etkilerin görülme olasılığı oral kortikosteroidlere nazaran inhale
kortikosteroidler ile çok daha düşüktür. Olası sistemik etkiler şunlardır: Cushing sendromu, adrenal
baskılanma, kemik mineral yoğunluğunda azalma, çocuk ve ergenlerde büyüme geriliği, katarakt
ve glokom ve daha seyrek olarak fizikomotor hiperaktivitesi, uyku bozukluğu, anksiyete,
depresyon veya saldırganlık (özellikle çocuklarda) da içeren çeşitli psikolojik ve davranışsal
etkiler. Bu nedenle, tedavi altındaki hastanın düzenli olarak kontrolü ve inhale kortikosteroid
dozunun, astımın etkin olarak kontrolünün sağlandığı en düşük doza düşürülmesi önemlidir.
İnhale kortikosteroidler ile yüksek dozlarda uzun süreli tedavi, adrenal baskılanma ve akut adrenal
krize neden olabilir. Önerilenden yüksek doz beklometazon dipropiyonat inhale eden 18 yaşından
küçük çocuklar risk altında olabilirler. Akut adrenal krizi tetikleyebilecek potansiyel durumlar
travma, ameliyat, ciddi enfeksiyon ve dozun hızla azaltılmasıdır. Oluşan semptomlar çok belirgin
olmamakla beraber iştahsızlık, karın ağrısı, kilo kaybı, yorgunluk, baş ağrısı, bulantı, kusma,
hipotansiyon, bilinç düzeyinde azalma, hipoglisemi ve/veya konvülsiyonları içerebilir. Stres ve
elektif cerrahi sırasında ilave sistemik kortikosteroid verilmesi düşünülmelidir.
Özellikle daha önceki sistemik steroid tedavisi nedeni ile adrenal fonksiyonun bozulmuş olduğu
düşünülüyorsa, bu grup hastalarda FORBEFİX tedavisine geçirilirken dikkatli olunmalıdır.
Oral kortikosteroidlerden inhale steroidlere geçen hastalar oldukça uzun bir zaman adrenal rezerv
eksikliği riski altında kalırlar. Geçmişte, yüksek doz acil kortikosteroid tedavisi gerekli olmuş
hastalar da risk altında olabilirler. Bu bozukluk olasılığı strese neden olabilecek acil ve elektif
durumlarda daima akılda bulundurulmalıdır ve uygun kortikosteroid tedavisi uygulanmalıdır.
Adrenal bozukluğunun derecesi elektif işlemlerden önce uzman tavsiyesini gerektirebilir.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen astım
ile ilişkili solunum problemleri meydana gelebilir.
8Orofarengeal kandida enfeksiyonu riskini en aza indirmek için reçete edilen dozu kullandıktan
sonra hastaların ağızlarını su ile çalkalamaları önerilmelidir.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren pnömoni
dahil pnömoni insidansında artış gözlemlenmiştir. Artan steroid dozu ile pnömoni riskinde artış
kanıtları bulunmaktadır, ancak bu durum çalışmaların tamamında kesin olarak gösterilmemiştir.
Kortikosteroid içeren inhale ilaçlarının pnömoni riskinin büyüklüğü konusunda sınıf içi farklılık
için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik özellikleri
ile KOAH semptomlarının alevlenme durumunun karışması ihtimali dolayısıyla dikkatli olmalıdır.
KOAH hastalarındaki pnömoni risk faktörleri arasında; sigara içimi, ileri yaş, düşük vücut kitle
indeksi ve şiddetli KOAH bulunmaktadır.
Bu tıbbi ürün az miktarda - doz başına 100 mg’dan daha az - etil alkol içerir.
4.5. Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler
Beklometazon dipropiyonat (BDP), sitokrom P-450 enzimleri ile karşılaşmadan esteraz enzimleri
yoluyla hızla metabolize olur.
Farmakodinamik etkileşimler
Astımlı hastalarda beta-bloker (göz damlaları da dahil) tedavisinden kaçınılmalıdır. Beta-blokerler
zorunlu nedenler ile uygulanacak olursa, formoterolün etkisi azalır ya da ortadan kalkar. Diğer
yandan beta-adrenerjik ilaçların eş zamanlı kullanımının olası ilave etkileri olabilir, bu nedenle
formoterol ile eş zamanlı olarak teofilin ya da diğer beta-adrenerjik ilaçların reçetelenmesi dikkat
gerektirir.
Kinidin, disopramid, prokainamid, fenotiyazinler, antihistaminikler, mono amino oksidaz
inhibitörleri ve trisiklik antidepresanlar QTc-aralığını uzatarak ventriküler aritmi riskini
artırabilirler.
Ayrıca, L-Dopa, L-tiroksin, oksitosin ve alkol, beta sempatomimetiklere karşı kardiyak tolerans
2
azalabilir.
Furazolidon ve prokarbazin gibi benzer özellikler gösteren mono amino oksidaz inhibitörleri ile eş
zamanlı tedavi hipertansif reaksiyonları başlatabilir.
9Halojenli hidrokarbonlar ile eş zamanlı anestezi alan hastalarda aritmi riski artabilir.
Ksantin türevleri, steroidler veya diüretikler ile eş zamanlı tedavi beta agonistlerinin olası
2
hipokalemik etkilerini güçlendirebilir (bakınız bölüm 4.4). Dijital glikozidleri ile tedavi edilen
hastalarda hipokalemi, aritmiye gidişi kolaylaştırabilir.
Özel popülasyonlara ilişkin ek bilgiler:
Böbrek/Karaciğer yetmezliği halinde beklometazon dipropiyonat ve formoterol kombinasyonunun
kullanımına ilişkin veri bulunmamaktadır (bakınız bölüm 5.2).
Pediyatrik popülasyon:
18 yaşın altındaki astım ve KOAH hastalarında beklometazon dipropiyonat ve formoterol
kombinasyonu ile yapılmış etkileşim çalışması bulanmamaktadır.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Beklometazon dipropiyonat ve formoterol kombinasyonunun çocuk doğurma potansiyeli olan
kadınlarda ve doğum kontrolünde kullanımına ilişkin yeterli veri bulunmamaktadır.
Gebelik dönemi
Beklometazon dipropiyonat ve formoterol kombinasyonunun gebe kadınlarda kullanımına ilişkin
yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermektedir (bakınız
bölüm 5.3). İnsanlara yönelik potansiyel risk bilinmemektedir.
Kortikosteroidlerin gebe hayvanlara yüksek dozda uygulanmasının yarık damak ve rahim içi
büyüme geriliği gibi fetal gelişme anomalilerine neden olduğu bilinmektedir. Beta-2-
sempatomimetik ajanların tokolitik etkileri de doğumu etkileyebilir.
Gebe kadınlarda beklometazon dipropiyonat ve formoterol kombinasyonunun kullanımına ilişkin
yeterli klinik veri mevcut değildir. Beklometazon dipropiyonat ve formoterol kombinasyonunun
kullanıldığı hayvan çalışmaları yüksek sistemik maruziyet sonrasında üreme üzerine toksisite
bulunduğuna dair kanıtlar göstermiştir (bakınız. bölüm 5.3). Beta -sempatomimetik ajanların
2
tokolitik etkisinden dolayı doğumun yaklaşmasında gerekli önlemler alınmalıdır. Başka bir
yerleşik alternatif (daha güvenli) tedavi bulunmadıkça formoterol gebelik süresince ve özellikle
gebeliğin sonlarında ya da doğum esnasında kullanılmamalıdır. FORBEFİX gebelik sırasında
ancak beklenen yararlar potansiyel risklerden fazla olduğunda kullanılmalıdır.
10Laktasyon dönemi
İnsanlarda laktasyon döneminde beklometazon dipropiyonat ve formoterol kombinasyonunun
kullanımına ilişkin yeterli klinik veri mevcut değildir. Hayvan deneylerinde veri elde edilememiş
olmasına karşın, beklometazon dipropiyonatın anne sütüne geçtiği varsayılabilir. Ancak, doğrudan
inhalasyon için kullanılan dozlarda anne sütünde anlamlı düzeylere ulaşılması çok olası değildir.
Formoterolün anne sütüne geçip geçmediğinin bilinmemesine karşın, hayvanların sütünde
saptanmıştır. Bu nedenle, emziren kadınlarda FORBEFİX yalnızca anne için beklenen yarar, çocuk
için söz konusu olası riskten daha fazla ise uygulanmalıdır.
Üreme yeteneği/Fertilite
Sıçanlardaki üreme çalışmaları (0.2, 2.0 ve 20 mg/kg/gün) ile doza bağımlı etkiler gözlemlenmiştir.
Erkek doğurganlığında hiç etki görülmezken dişi hayvanlarda fetal gelişme üzerine advers etkilerin
görülmediği seviye (NOAEL) 2 mg/kg/gündür. Daha yüksek dozlarda (20 mg/kg/gün),
beklometazon dipropiyonat ve formoterol kombinasyonu doğumda güçlüğe neden olmuş ve
maternal (implantasyon oranında azalma, plasenta ağırlığında azalma) ve fetal toksisite
(kemikleşme bozuklukları, kiloda azalma) bulgularına neden olmuştur.
4.7. Araç ve makine kullanımı üzerindeki etkiler
Beklometazon dipropiyonat ve formoterol kombinasyonunun araç ve makine kullanma yeteneği
üzerinde etkisi yoktur.
4.8. İstenmeyen etkiler
FORBEFİX, beklometazon dipropiyonat ve formoterol fumarat dihidrat içerdiği için, her bir bileşik
ile ilişkili türden ve şiddette advers reaksiyonların olması beklenir. Her iki bileşiğin birlikte
uygulanmasını takiben ek advers etki artışı gözlemlenmemiştir. Sabit kombinasyon olarak
uygulanan beklometazon dipropiyonat ve formoterol fumarat ile ilişkili istenmeyen etkiler aşağıda
verilmiştir ve sistematik olarak organ sınıfına göre ve sıklığa göre gösterilmiştir.
Klinik çalışmalardan elde edilen istenmeyen etki görülme oranları şu şekilde tanımlanmıştır:
Çok yaygın (≥1/10); yaygın (≥1/100 ve <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (≤1/10,000); bilinmiyor (mevcut verilerden tahmin
edilemiyor).
Plasebo insidansları dikkate alınmamıştır.
Enfeksiyonlar ve enfestasyonlar
Yaygın: Farenjit, Pnömoni (KOAH’lı hastalarda)
Yaygın olmayan: Grip, oral mantar enfeksiyonu, farengeal ve özofagal kandidiaz, vajinal
kandidiyazis, gastroenterit, sinüzit, rinit
11Kan ve lenf sistemi hastalıkları
Yaygın olmayan: Granülositopeni
Çok seyrek: Trombositopeni
Bağışıklık sistemi hastalıkları
Yaygın olmayan: Alerjik dermatit
Çok seyrek: Eritem, dudaklarda, yüz, göz ve farenks ödemini içeren hipersensitive reaksiyonları
Endokrin hastalıkları
Çok seyrek: Adrenal baskılanma
Metabolizma ve beslenme hastalıkları
Yaygın olmayan: Hipokalemi, hiperglisemi
Psikiyatrik hastalıklar
Yaygın olmayan: Yerinde duramama
Bilinmiyor: Psikomotor hiperaktivite, uyku bozuklukları, anksiyete, depresyon, saldırganlık,
davranış değişiklikleri genellikle çocuklarda)
Sinir sistemi hastalıkları
Yaygın: Baş ağrısı
Yaygın olmayan: Tremor, baş dönmesi
Göz hastalıkları
Çok seyrek: Glokom, katarakt
Kulak ve iç kulak hastalıkları
Yaygın olmayan: Otosalpenjit
Kardiyak hastalıklar
Yaygın olmayan: Çarpıntılar, EKG’de QTc aralığı uzaması, EKG değişiklikleri, taşikardi,
taşiaritmi
Seyrek: Ventriküler ekstrasistoller, anjina pektoris
Çok seyrek: Atriyal fibrilasyon
Vasküler hastalıklar
Yaygın olmayan: Hiperemi, sıcak basması
Solunum, göğüs bozuklukları ve mediastinal hastalıklar
Yaygın: Disfoni
Yaygın olmayan: Öksürük, prodüktif öksürük, boğazda tahriş, astım krizi
Seyrek: Paradoksal bronkospazm
12Çok seyrek: Dispne, astımın şiddetlenmesi
Gastrointestinal hastalıklar
Yaygın olmayan: İshal, ağız kuruluğu, dispepsi, disfaji, dudaklarda yanma hissi, bulantı, tat alma
bozukluğu
Deri ve deri altı doku hastalıkları
Yaygın olmayan: Kaşıntı, döküntü, hiperhidroz
Seyrek: Ürtiker, anjiyoödem
Kas-iskelet bozuklukları, bağ doku ve kemik hastalıkları
Yaygın olmayan: Kas krampı, miyalji
Çok seyrek: Çocuklarda ve adolesanlarda büyüme geriliği
Böbrek ve idrar yolu hastalıkları
Seyrek: Nefrit
Genel bozukluklar ve uygulama bölgesine ilişkin hastalıklar
Çok seyrek: Periferik ödem
Araştırmalar
Yaygın olmayan: C-reaktif proteinde artış, trombosit sayısında artma, serbest yağ asidinde artma,
kan insülininde artış, kan keton cisimlerinde artış
Seyrek: Kan basıncında artma, kan basıncında azalma
Çok seyrek: Kemik yoğunluğunda azalma
Diğer inhalasyon tedavilerinde de görüldüğü gibi paradoksal bronkospazm oluşabilir.
Formoterol ile tipik olarak ilişkili gözlemlenen advers olaylar şunlardır: hipokalemi, baş ağrısı,
tremor, çarpıntılar, öksürük, kas krampları ve QTc aralığı uzaması.
Beklometazon ile tipik olarak ilişkili gözlemlenen advers olaylar şunlardır: oral mantar
enfeksiyonları, oral kandidiaz, boğazda tahriş.
İnhale kortikosteroidlerin (örn., beklometazon dipropiyonat) sistemik etkileri özellikle uzun süreli
olarak yüksek dozda uygulandığında ortaya çıkabilir. Bu etkiler şunlardır: adrenal baskılanması,
kemik mineral yoğunluğunda azalma, çocuklarda ve ergenlerde büyüme geriliği, glokom ve
katarakt (bakınız bölüm 4.4).
Aşırı duyarlılık reaksiyonları arasında döküntü, ürtiker şeklinde kaşıntı, eritem, göz, yüz,
dudaklarda ve boğazda ödem vardır.
13Özel popülasyonlara ilişkin ek bilgiler:
Böbrek/Karaciğer yetmezliği halinde beklometazon dipropiyonat ve formoterol kombinasyonunun
kullanımına ilişkin veri bulunmamaktadır.
Pediyatrik popülasyon:
18 yaş altındaki astım ve KOAH hastalarında FORBEFİX kullanılmamalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Peş peşe 12 kümülatif uygulamaya kadar inhale formoterol ve beklometazon dipropiyonat
kombinasyonunun dozları (toplam 1200 mikrogram beklometazon dipropiyonat ve 72 mikrogram
formoterol) astımlı hastalarda incelenmiştir. Kümülatif tedavi, vital bulgularda anormal bir etki
göstermemiştir ve ciddi veya şiddetli advers olaylar da gözlemlenmemiştir
Aşırı formoterol dozları beta-2-adrenerjik agonistler için tipik olan etkilere yol açabilir: bulantı,
kusma, baş ağrısı, tremor, uyku hali, çarpıntılar, taşikardi, ventrikül aritmileri, QTc aralığının
uzaması, metabolik asidoz, hipokalemi, hiperglisemi.
Formoterol ile doz aşımı durumunda, destekleyici ve semptomatik tedavi endikedir. Ciddi vakalar
hastaneye yatırılmalıdır. Kardiyoselektif beta-adrenerjik blokörlerin kullanılması düşünülebilir
ancak çok dikkatli olarak uygulanmalıdır, çünkü beta-adrenerjik blokör kullanımı bronkospazma
yol açabilir. Hastanın serum potasyumu izlenmelidir.
Önerilenden fazla akut beklometazon dipropiyonat dozları inhalasyonu, adrenal fonksiyonun
geçici olarak baskılanmasına neden olabilir. Bu acil önlem gerektirmez, çünkü, plazma kortizol
ölçümleri ile doğrulandığı üzere, baskılanma birkaç gün içinde ortadan kalkar. Bu hastalarda
tedavi, astımı kontrol etmeye yetecek dozlarda sürdürülmelidir.
Kronik alımlı fazla beklometazon dipropiyonat dozları inhalasyonu: Bölüm 4.4: adrenal
baskılanma riskine bakınız. Adrenal rezervinin monitorizasyonu gerekli olabilir
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Obstrüktif solunum yolu hastalıklarında kullanılan ilaçlar,
Kortikosteroidler ya da diğer ilaçlarla kombine adrenerjikler – Antikolinerjikler hariç
14ATC Kodu: R03AK08
Etki mekanizması ve farmakodinamik etkiler:
FORBEFİX beklometazon dipropiyonat ve formoterol içermektedir; bunların farklı etki
mekanizmaları vardır ve astım alevlenmelerini azaltmak bakımından sinerjistik etki gösterirler. Bu
iki maddenin etki mekanizması aşağıda incelenmiştir.
Beklometazon dipropiyonat
İnhalasyon yolu ile önerilen dozlarda verilen beklometazon dipropiyonatın akciğerlerde
glukortikoidlere bağlı antiinflamatuvar etkisi vardır ve bu etki astım belirtileri ve alevlenmelerinde
azalma sağlamakla birlikte sistemik uygulanan kortikosteroidlere nazaran daha az advers etkiye
neden olur.
Formoterol
Formoterol selektif bir beta -adrenerjik agonisttir ve reversibl solunum yolu obstrüksiyonu olan
2
hastalarda bronş düz kaslarının gevşemesini sağlar. Bronş genişletici etkisi hızla, inhalasyondan 1-
3 dakika sonra etkisini gösterir ve tek bir dozun etki süresi 12 saattir.
Beklometazon dipropiyonat ve formoterol kombinasyonunun idame tedavide klinik etkinliği
Yetişkinlerde yapılan klinik çalışmalarda beklometazon dipropiyonata, formoterol eklenmesi astım
belirtilerini ve akciğer fonksiyonunu iyileştirmiş ve alevlenmeleri azaltmıştır.
Beklometazon dipropiyonat ve formoterol kombinasyonunun akciğer fonksiyonu üzerindeki
etkilerinin incelendiği 24 haftalık bir çalışmada, beklometazon dipropiyonat ve formoterol
kombinasyonu en az birbirinden ayrı olarak verilen beklometazon dipropiyonat ve formoterol ile
eşdeğer etki göstermiş ve tedavi etkinliği tek başına beklometazon dipropiyonattan daha fazla
olmuştur.
Beklometazon dipropiyonat ve formoterol kombinasyonunun idame ve rahatlatıcı tedavide klinik
etkinliği
1701 astım hastasının dahil edildiği 48 haftalık paralel grup çalışmasında; astımı kontrol altında
olmayan orta veya ağır astımlı yetişkin beklometazon dipropiyonat ve formoterol
kombinasyonunun idame dozu (günde iki kez bir inhalasyon) ve rahatlatıcı (günde toplam 8 puf’a
kadar) tedavi olarak uygulaması, idame uygulaması (günde iki kez bir inhalasyon) artı ihtiyaç
duyulduğunda salbutamol kullanımı ile karşılaştırılmıştır. Sonuçlar şunu göstermektedir; idame ve
rahatlatıcı tedavi olarak uygulanan beklometazon dipropiyonat ve formoterol kombinasyonu,
idame artı ihtiyaç duyulduğunda salbutamol kullanan gruba göre (ITT ve PP popülasyonlarını her
ikisi için p<0.001) ilk ciddi alevlenme süresini belirgin şekilde uzatmıştır. İdame ve rahatlatıcı
tedavi grubunda ciddi astım alevlenmelerinin oranı, salbutamol grubuna kıyasla (hasta/yıl başına)
belirgin şekilde azalmıştır (sırasıyla 0,1476 ve 0,2239 istatistiksel olarak belirgin düşüş: p<0.001).
Beklometazon dipropiyonat ve formoterol kombinasyonunun idame ve rahatlatıcı tedavi
15grubundaki hastalar astım kontrolünde klinik olarak anlamlı başarı kaydetmişlerdir. Rahatlatıcı
tedavinin ortalama inhalasyon sayısı ve rahatlatıcı tedavi uygulanan hasta sayısı her iki grupta da
benzer şekilde azalmıştır.
Not: Ciddi alevlenmeler, hastaneye yatış ile sonuçlanan astımda kötüleşme veya acil tedavi veya
sistemik steroid ihtiyacında 3 günden fazla artış olarak tanımlanmıştır.
Diğer bir klinik çalışmada, astımlı hastalarda metakolin ile bronkokonstriksiyon geliştirilmiş ve
beklometazon dipropiyonat ve formoterol kombinasyonunun tek doz ile (100/6 mcg)
bronkodilatasyon sağlanması, salbutamol 200 mcg ile karşılaştırılmıştır. Beklometazon
dipropiyonat ve formoterol kombinasyonu tek doz ile, salbutamol ile benzer şekilde hızlı
bronkodilatasyon ve dispnede hızlı iyileşme sağlamıştır.
5.2. Farmakokinetik özellikler
Genel özellikler
Sabit kombinasyon ilacı formoterol ve beklometazon dipropiyonatın sistemik etkileri, içeriğindeki
aktif maddeler olan beklometazon dipropiyonat (BDP) ve formoterolün sistemik etkileri ile klinik
çalışmada karşılaştırılmıştır.
Beklometazon dipropiyonat için, ana aktif metabolit olan beklometazon-17-monopropiyonat (B-
17-MP) AUC’si ve maksimum plazma konsantrasyonu sabit kombinasyon uygulandıktan sonra
daha düşük olmuştur, fakat emilim hızı tek başına uygulanan beklometazona göre daha hızlıdır.
Formoterol için maksimum plazma konsantrasyonu sabit veya serbest kombinasyon
uygulamalarından sonra benzer bulunmuştur ve formoterol ve beklometazon dipropiyonat
kombinasyonu ile sistemik etki, serbest kombinasyona göre biraz daha yüksek bulunmuştur.
Beklometazon dipropiyonat ve formoterol arasında farmakokinetik veya farmakodinamik
etkileşim gözlemlenmemiştir.
Beklometazon dipropiyonat
Glukokortikoid reseptörlerine bağlanma afinitesi zayıf bir ön ilaç olan beklometazon dipropiyonat,
esteraz enzimleriyle aktif metabolit olan beklometazon-17-monopropiyonata hidrolize olur.
Beklometazon-17-monopropiyonat, ön ilaç olan beklometazon dipropiyonata göre daha güçlü bir
topikal anti-inflamatuvar etkinliğe sahiptir.
Emilim:
İnhale edilen beklometazon dipropiyonat akciğerlerden hızla emilir; emilimden önce beklometazon
dipropiyonat büyük oranda aktif metaboliti B-17-MP’ye dönüşür. B-17 MP’nin sistemik
biyoyararlılığı akciğer (%36) ve yutulan dozun gastrointestinal emilimi ile ortaya çıkar. Yutulan
beklometazon dipropiyonatın biyoyararlılığı ihmal edilebilir düzeydedir, ancak, sistemik dolaşım
16öncesinde B-17-MP’ye dönüşüm emilimin %41’inin B-17-MP olarak gerçekleşmesini sağlar.
Yutulan dozun artışı ile birlikte sistemik etkide yaklaşık olarak lineer bir artış vardır. İnhalasyon
sonrasındaki mutlak biyoyararlılık değişmemiş beklometazon dipropiyonat ve B-17-MP için sırası
ile nominal dozun %2 ve %62’si kadar olmuştur.
Dağılım:
İntravenöz dozdan sonra, beklometazon dipropiyonat ve B-17-MP dağılımı yüksek plazma klerensi
ile karakterizedir (sırasıyla 150 ve 120 L/saat) ve sabit durumda beklometazon dipropiyonat için
dağılım hacmi az (20 L) B-17-MP için doku dağılımı daha fazladır (424 L). Plazma proteinine
bağlanma orta derecede yüksektir.
Biyotransformasyon:
Beklometazon dipropiyonat sistemik dolaşımda çoğu dokuda bulunan esteraz enzimleri aracılığı
ile metabolize olur ve sistemik dolaşımdan çok hızlı temizlenir. Metabolizmanın ana ürünü aktif
metabolittir (B-17-MP). Beklometazon-21-monopropiyonat (B-21-MP) ve beklometazon (BOH)
gibi minör metabolitler de oluşur fakat bunlar sistemik maruziyete çok az katkıda bulunur.
Eliminasyon:
Beklometazon dipropiyonatın başlıca atılım şekli polar metabolitler şeklinde feçesle atılımdır.
Beklometazon dipropiyonat ve metabolitlerinin idrarla atılımı önemsiz miktardadır.
Beklometazon dipropiyonat ve beklometazon-17-monopropiyonat için terminal eliminasyon
yarılanma ömrü sırasıyla 0,5 ve 2,7 saattir.
Hastalardaki karakteristik özellikler
Renal veya hepatik bozukluğu olan hastalarda beklometazon dipropiyonatın farmakokinetikleri
çalışılmamıştır; ancak beklometazon dipropiyonat bağırsak sıvısında, serum, akciğerler ve
karaciğerde bulunan esteraz enzimleri ile çok hızlı metabolize olarak, daha polar ürünler olan B-
21-MP, B-17-MP ve BOH haline dönüştüğü için karaciğer yetersizliğinin beklometazon
dipropiyonat farmakokinetik ve güvenlik profilini değiştirmesi beklenmemektedir.
Beklometazon dipropiyonat veya metabolitlerine idrarda rastlanmadığı için, böbrek yetersizliği
olan hastalarda sistemik maruziyette artış gözlemlenmemiştir.
Formoterol
Emilim:
İnhalasyondan sonra formoterol hem akciğerden hem de gastrointestinal yoldan emilmektedir.
Ölçülü doz inhalatör (MDI) ile oral uygulamadan sonra yutulan inhale dozun fraksiyonu %60 ile
%90 arasında bulunabilir. Yutulan dozun en az %65’lik bir kısmı gastrointestinal sistemde emilir.
Değişmemiş ilaç zirve plazma konsantrasyonuna oral uygulamadan 0.5 saat-1 saat sonra ulaşır.
17Dağılım:
Formoterolün plazma proteinlerine bağlanma oranı %61-64’tür ve %34’ü albümine bağlanır.
Terapötik dozlarda ulaşılan konsantrasyon aralığında bağlanmada doygunluk gerçekleşmez. Oral
uygulamadan sonra saptanan eliminasyon yarılanma ömrü 2-3 saattir. Formoterol emilimi 12-97
mikrogram inhale formoterol fumarat aralığı boyunca lineerdir.
Biyotransformasyon:
Formoterol yaygın biçimde metabolize olur ve öne çıkan metabolik yol fenolik hidroksil
grubundaki doğrudan konjugasyondur. Glukoronik asit konjugatı inaktiftir. İkinci majör yol
fenolik 2’-hidroksil grubunda demetilasyon ve bunu izleyen konjugasyondur. Sitokrom P-450
izoenzimleri CYP2D6, CYP2C19, CYP2C9, formoterol demetilasyonuna katılırlar. Karaciğer,
primer metabolizma bölgesi olarak görülmektedir. Formoterol terapötik geçerli konsantrasyonlarda
CYP-450 enzimlerini inhibe etmez.
Eliminasyon:
Formoterolün idrardan kümülatif atılımı bir KTI (kuru toz inhaler)’den tek inhalasyon sonrasında
12-96 μg doz aralığında lineer artış göstermiştir. Sırası ile ortalama, %8 ve %25 oranındaki doz
değişmeden ve total formoterol olarak atılmıştır.
12 sağlıklı olguda tek bir 120 μg doz inhalasyonunu takiben ölçülen plazma konsantrasyonlarına
dayanılarak, ortalama terminal eliminasyon yarılanma ömrünün 10 saat olduğu belirlenmiştir.
(R,R) ve (S,S) enantiomerleri idrarda atılan değişmemiş ilacın sırasıyla yaklaşık %40 ve %60’ını
temsil etmektedir. İki enantiomerin oranı araştırılan doz aralığında sabit kalmıştır ve yinelenen
dozlardan sonra bir enantiomerin diğerine nispetle daha fazla biriktiğine ilişkin kanıt
bulunamamıştır.
Oral uygulamadan sonra (40-80 μg) dozun %6-%10’a varan oranı sağlıklı olgularda idrarda
değişmemiş ilaç olarak bulunmuştur ve %8’e varan oranı ise glukuronid olarak bulunmuştur.
Oral formoterol dozunun toplam %67’si idrarla (başlıca metabolitleri şeklinde) ve kalanı feçesle
atılır. Formoterolün renal klirensi 150 ml/dakika’dır.
Hastalardaki karakteristik özellikler
Karaciğer/böbrek yetersizliği: Formoterolün farmakokinetiği karaciğer ve böbrek yetersizliği olan
hastalarda araştırılmamıştır.
Irk, cinsiyet: Eliminasyon ve biyotransformasyon özelliklerine bakılarak hastanın etnik orijininin
ve cinsiyetinin farmakokinetik parametreler üzerine bir etkisi olmayacağı beklenir.
185.3. Klinik öncesi güvenlilik verileri
Kombinasyon halinde veya tek başına verilen beklometazon dipropiyonat (BDP) ve formoterol ile
yapılan hayvan deneylerinde gözlenen toksisite, abartılmış farmakolojik aktivite ile ilişkili
etkilerdir. Bu etkiler başlıca köpeklerde beklometazon dipropiyonatın bağışıklığı baskılayıcı
etkileri ve formoterolün bilinen kardiyovasküler etkileri ile ilişkilidir. Kombinasyonun
uygulanmasından sonra toksisitede artış veya beklenmedik bulgular gözlemlenmemiştir.
Karsinojenite:
Önerilen kombinasyonla karsinojenisite çalışmaları gerçekleştirilmemiştir. Bununla birlikte, ayrı
ayrı bileşenler için bildirilen hayvanlardan elde edilen veriler, insanlarda herhangi bir potansiyel
karsinojenisite riskini akla getirmemektedir.
Mutajenite:
Beklometazon dipropiyonat/formoterol kombinasyonuyla gerçekleştirilen genotoksisite
çalışmaları mutajenik bir potansiyele işaret etmemektedir.
Üreme üzerine toksisitesi:
Sıçanlarda yapılan üreme çalışmaları doza bağlı etkileri göstermiştir. Kombinasyon, dişilerde
azalmış doğurganlık ve embriyofetal toksisite ile ilişkilendirilmiştir. Gebe hayvanlara göre yüksek
kortikosteroid dozlarının, damak yarığı ve rahim içi büyüme geriliği dahil fetal gelişim
anomaliliklerine neden olduğu bilinmektedir ve beklometazon dipropiyonat/formoterol
kombinasyonuyla görülen etkiler muhtemelen beklometazon dipropiyonattan ötürüdür. Bu etkiler
yalnızca, aktif metabolit olan beklometazon-17-monopropiyonata yüksek sistemik maruz kalımla
fark edilmiştir (hastalarda beklenen plazma düzeylerinin 200 katından daha fazla). Ayrıca,
hayvanlarda yapılan çalışmalarda, beta2-sempatomimetiklerin bilinen tokolitik etkilerine
dayandırılabilen bir etki olan gebelik ve doğum süresinin uzaması görülmüştür. Bu etkiler,
beklometazon dipropiyonat ve formoterol kombinasyonu ile tedavi edilen hastalarda maternal
plazma formoterol düzeyleri beklenen düzeylerin altında olduğunda kaydedilmiştir.
6. FARMASÖTİK ÖZELLİKLER
6.1. Yardımcı maddelerin listesi
HFA 227EA
Etil alkol
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. Direkt gün ışığından ve donmaktan koruyunuz.
Aerosol kutusu delinmemeli, boş olsa bile kırılmamalı, ateşten uzak tutulmalıdır.
196.5. Ambalajın niteliği ve içeriği
FORBEFİX inhalasyon için ölçülü dozlu aerosol 120 dozluk aerosol tüplerde karton kutuda
kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İnhaler İlaç San. ve Tic. A.Ş.
Sakarya 1. Organize Sanayi Bölgesi
2. Yol No:3
Arifiye / Sakarya
Telefon: 0 850 201 23 23
Faks: 0 212 481 61 11
E-mail: info@neutecinhaler.com
8. RUHSAT NUMARASI (LARI)
255/2
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.12.2013
Ruhsat yenileme tarihi:
10. KÜB’ÜN YENİLENME TARİHİ
20