1/8 KULLANMA TAL İMATI  
 
TUSEK  1000 mg film kaplı tablet  
Ağız dan alınır . 
Etkin madde : Her bir film kaplı tablet 1000 mg seknidazol içerir.  
Yardımcı maddeler:  
Çekirdek tablet: Mısır nişastası, kalsiyum hidrojen fosfat, mikrokristalin  selüloz tip 101, 
sodyum nişasta glikolat, povidon K30, magnezyum stearat ve talk.  
Film kaplama:  Opadry® Mavi 85F20400; polivinil alkol, polietilen glikol/makrogol, 
titanyum dioksit, talk ve FD&C Blue #2/İndigo karmin alüminyum lak.  
 
 
 
 
 
 
 
 
 
  
Bu Kullanma Talimatında:  
1. TUSEK  nedir ve ne için kullanılır?  
2. TUSEK  kullanmadan önce dikkat edilmesi gerekenler  
3. TUSEK  nasıl kullanılır?  
4. Olası yan etkiler nelerdir? 5. TUSEK ’in saklanması  
 Başlıkları yer almaktadır. 
 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza vey a eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
 
 
 
 2/8 1. TUSEK  nedir ve ne için kullanılır ? 
TUSEK  2 ve 4 film kaplı tablet içeren blister ambalajlarda takdim edilmektedir.   
TUSEK  nitroimidazol türevi antiprotozoal ve antibiyotik olarak adlandırılan bir ilaç grubunda 
yer almaktadır. Bu gruptaki ilaçlar protozoa adı verilen canlı grubuna  karşı etkilidir.  
TUSEK  aşağıdaki durumlarda kullanılır: 
• Trichomonas vaginalis ’in nede n olduğu mantar ile  ilişkili idrar yolu iltihabı ve vajina 
iltihabı  
• Bakteriyel vajinozis (kötü kokulu akıntı ile kendini belli eden enfeksiyonu düşündüren 
bir durum ) 
• Entamoeba histolytica’nın neden olduğu barsak amebiyazis i (amiplerin neden olduğu 
bir çeşit enfeksiyon)   
• Entamoeba histolytica ’nın neden olduğu karaciğer amebiyazis i (amiplerin neden 
olduğu bir çeşit enfeksiyon)  
• Giardia lamblia’nın neden olduğu giyardiyazis  
• Dientamoeba fragilis ’in (ishale neden olabilen bir canlı) neden olduğu 
dientamobiyazis (Dientamoeba  türlerinin neden olduğu bir bozukluk)  
2. TUSEK ’i kullanmadan önce dikkat edilmesi gerekenler  
TUSEK ’i aşağıdaki  durumlarda KULLANMAYINIZ   
Eğer , 
• Seknidazol e veya diğer i midazol türevi ilaçlara ya da yardımcı maddelerden herhangi 
birine karşı aşırı duyarlılığınız  (alerji)  varsa  
• Bedensel merkezi sinir sistemi hastalığınız varsa  
• Hamileliğin birinci 3 aylık dönemi nde iseniz  
• Emzirme dönemi nde iseniz  bu ilacı kullanmayınız. 
TUSEK ’i aşağıdaki  durumlarda D İKKATL İ KULLANINIZ  
Eğer,  
• Alkol kullanıyorsanız  
• Hastalık öykünüzde kan diskrazisi (kan hücreleri arasındaki normal dengenin 
bozulması ya da kan hücrelerinin vücudun normal dengesi dışında değişimler 
göstermesiyle belirgin durum; kan bozukluğu; kan hastalığı) olan biri iseniz  
• Karaciğer bozukluğunuz varsa  
• Böbrek bozukluğunuz varsa  
• Hamile liğin ikinci ve üçüncü üç aylık döneminde iseniz 3/8 • Varfarin (pıhtılaşmayı önlemeye yardım eden bir ilaç) tedavisi görüyorsanız  
• Disülfiram (kronik alkolizm tedavisini desteklemek için kullanılan bir ilaç) tedavisi  
görüyorsanız  
Ayrıca aşağıdaki ilaçlarla tedavi görüyorsanız doktorunuzu bilgilendiriniz:  
Lityum, veküronyum, fenobarbital veya fenitoin, 5- fluorourasil, busulfan, siklosporin, 
amoksisilin . 
“Bu uyarılar geçmişteki herhangi bir dönemde dahi olsa sizin için geçerliyse lü tfen 
doktorunuza danışınız .” 
TUSEK ’in yiyecek ve içecek ile kullanılması  
TUSEK ’i yemekle birlikte veya aç karnına alabilirsiniz.   
Hamilelik  
İlacı kullanmadan önce doktorunuza veya eczacınıza danı şınız. 
Hamileyseniz, hamile kalmayı planlıyorsanız veya hamile olduğunuzdan şüpheleniyorsanız 
hemen doktorunuza söyleyiniz. 
TUSEK , hamileliğin ilk üç ayında kullanılmamalıdır. Hamileliğin ilk 3 ayından sonra , doktor 
tarafından kullanılması kesin gerekli görüldü ise kullanılmalıdır.  
Tedavi sırasında hamile olduğ unuzu  fark ederseniz hemen doktorunuza veya eczacınıza  
danışınız. 
Emzirme  
İlacı kullanmadan önce doktorunuza veya eczacınıza danı şınız. 
Emziriyorsanız, bunu doktorunuza bildiriniz.  
Seknidazol anne sütüne geçer ve bu nedenle emzirme dönemi süresince TUSEK  
kullanmayınız. Doktorunuz TUSEK  tedavisinin kesin olarak gerekli olduğuna karar verirse, 
bebeğinizi emzirmeyi durdurmalısınız.  
Araç ve makine kullanımı  
TUSEK  tedavisi sırasında araç ve makine kullanımını etkileyebilecek baş dönmesi, duyusal 
ve motor (uyarıları beyinden bezlere ve kaslara ileterek onları faaliyete geçiren sinirler) 
bozukluklar gibi yan etkiler görülebilir. Eğer bu yan etkiler sizde de görül ürse araç ve makine 
kullanmayın.  4/8 TUSEK ’in içeriğinde bulunan bazı yardımcı maddeler hakkında önemli bilgiler  
TUSEK , her dozunda 1 mmol (23 mg)’dan daha az sodyum ihtiva eder; yani esasında sodyum 
içermez.   
Diğer ilaçlar ile birlikte kullanımı 
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. TUSEK  nasıl kullanılır?  
Uygun kullanım ve doz/uygulama sıklığı  için talimatlar:  
Yetişkinler için doz:  
Trikomoniyazis:  
Tek doz olarak 2 g (2 tablet)’dır.  
Hastalığın tekrarını önlemek için hastanın eşine veya cinsel partnerine de aynı doz verilerek 
tedavi edilmelidir.  
Bakteriyel vajinozis:  
Tek doz olarak 2 g (2 tablet)’dır.  
Barsak amebiyazisi:  
• Akut belirtiye yönelik amebiyazis: Tek doz ola rak 2 g (2 tablet)’dır.  
• Belirtisiz amebiyazis: Günde tek doz 2 g (2 tablet) olarak art arda 3 gün uygulanır.  
Karaciğer amebiyazizi:  
Günlük 1.5 g’lık doz, bir defada (1.5 tablet) veya 3 eş doza (3 yarım tablet) bölünmüş olarak 
art arda 5 gün uygulanır.  
Giyardiyaz:  
Tek doz olarak 2 g (2 tablet)’dır.  
Dientamobiyazis:  
Tek doz olarak 2 g (2 tablet)’dır.  
Çocuklar için dozlar:  
Trikomoniyazis  ve Bakteriyel Vajinozis  cinsel olarak aktif kadınlarda görülmektedir. Bu 
hastalıklar çocuklarda saptandığında cinsel istismar söz konusu olabilir. Gerektiğinde çocuk 
hastalar için . TUSEK , 30 mg/kg/gün dozunda 1 gün uygulanmalıdır.  
 5/8 Barsak amebiyazisi:  
• Akut belirtiye yönelik amebiyazis: Tek doz olarak 30 mg/kg.  
• Belirtisiz amebiyazis: Günlük 30 mg/kg’lık doz, bir defada veya iki veya üç eş doza 
bölünmüş olarak art arda 3 gün uygulanır.  
Karaciğer amebiyazisi:  
Günlük 30 mg/kg’lık doz, bir defada veya iki veya üç eş doza bölünmüş olarak art arda 5 gün 
uygulanır.  
Giyardiyaz:  
Tek doz olarak 30 mg/kg. 
Dientamobiyazis:  
Tek doz olarak 30 mg/kg’dır. Uygulama yolu ve metodu:  
TUSEK , bir miktar su ile birlikte ağızdan uygulanır.  
Değişik yaş grupları:  
Çocuklarda kullanımı:  
Bu ilacı, sadece tablet yutabilen çocuk hastalarda kullanınız . 
Yaşlılarda kullanımı:  
Yetişkin dozu ile aynıdır.  
Özel kullanım durumları:  
Böbrek yetmezliği : 
TUSEK , böbrek yetmezliği olan hastalarda dikkatli kullanılmalıdır. Böbrek yetmezliğiniz 
varsa doktorunuza danışınız.  
Karaciğer yetmezliği:  
Hafif ve orta şiddetli karaciğer yetmezliğinde, doz ayarlaması gerekmez fakat bu hastalar 
seknidazol kullanıma eşlik eden yan etkiler yönünden takip edilmelidir. Ağır karaciğer 
yetmezliği olan hastalarda doz azaltılmalıdır.  
Eğer TUSEK ’in etkisinin çok güçlü veya zayıf olduğ una dair bir izleniminiz var ise  
doktorunuz veya eczacınız ile konuş unuz. 
 6/8 Kullanmanız gerekenden daha fazla TUSEK  kullandıysanız  
TUSEK ’ten kullanmanız gerekenden fazlasını kullanmı şsanız  bir doktor veya eczacı ile  
konuş unuz. 
TUSEK ’i kullanmayı unutursanız  
Unutulan dozları dengelemek için çift doz almayınız. 
TUSEK  ile tedavi sonlandırıldığında  oluşabilecek  etkiler  
TUSEK  tedavisi sonlandırıldığında  geçici olarak akyuvar sayısında hafif derecede azalma 
(lökopeni) görülebilir . 
4. Olası yan etkiler nelerdir?  
Tüm ilaçlar gibi TUSEK ’in içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde sıralanmıştır: 
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla 
görülebilir.  
Seyrek    : 1000 hastanın birinden az görülebilir.  
Çok seyrek   : 10000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
Aşağıdakilerden biri olursa, TUSEK ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ani aşırı duyarlılık tepkisi, alerji sonucu yüzde boğazda şişme.  
Yaygın:  
• Bulantı  
• İştah kaybı  
• Karın ağrısı  
• Tat değişimleri (ağızda metalik tat)  
• Dil iltihabı (glossitis)  
• Mide iltihabı  
• Pankreas iltihabı  
• Baş dönmesi  7/8 Yaygın olmayan  
• Kurdeşen  
Seyrek  
• Kusma  
• Mide ağrısı  
• Ataksi (hareket kontrolünde zorluğa bağlı yürüme bozukluğu)  
• Uyuşmalar  
• Kan diskrazisi  (kan değerlerinde bozukluk)  
• Geri dönüşlü olarak akyuvar sayısında hafif derecede azalma (lökopeni)  
Çok seyrek  
• Uyum bozukluğu  
• Duyusal ve motor birçok sinirin iltihabı  
Eğer  bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edi nilmesine katkı sağlamış olacaksınız.  
5. TUSEK ’in saklanması  
TUSEK ’i çocukların göremeyeceği , erişemeyeceği  yerlerde ve ambalajında saklayınız .  
25°C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra TUSEK ’i kullanmayınız. 
Eğer  üründe ve/veya ambalajında bozukluklar fark ederseniz TUSEK ’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 8/8 Ruhsat sahibi:   
Nobis Scientific İlaç San. ve Tic. A.Ş.  
Tuzla, İstanbul  
 
Üretim Yeri :   
World Medicine İlaç San. ve Tic. A.Ş.  
Bağcılar, İstanbul  
 
Bu kullanma talimatı  28.12.2024 t arihinde onaylanmı ştır. 