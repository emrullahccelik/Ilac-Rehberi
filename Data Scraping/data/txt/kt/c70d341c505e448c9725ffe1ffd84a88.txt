1/8  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazanlara aynen uyunuz. İlaç hakkında size önerilen dozun dışında yüksek veya düşük doz  kullanmayınız. KULLANMA TALİMATI  
 
FORZA® tablet  
Ağızdan alınır.  
 
• Etkin madde: Her bir tablet 250 mg parasetamol, 5 mg fenilefrin HCl, 2 mg  klorfeniramin 
maleat, 100 mg oksolamin sitrat  içerir.  
 
• Yardımcı maddeler: Laktoz (inek sütü kaynaklı ), P.V.P K30, Avicel pH 102, Starch 1500, 
Cab-O-sil, Talk, Magnezyum  Stearate  
 
 
Bu kullanma talimatında:  
1. FORZA® nedir ve ne için  kullanılır?  
2. FORZA®’yı kullanmadan önce dikkat edilmesi  gerekenler  
3. FORZA®  nasıl  kullanılır?  
4. Olası yan etkiler  nelerdir?  
5. FORZA®’nın saklanması  
 
Başlıkları yer almaktadır. 
 
1. FORZA® nedir ve ne için  kullanılır?  
• FORZA®, parasetamol, fenilefrin, klorfeniramin maleat, oksolamin sitrat etkin  maddelerini 
içeren ve beyaz renkte, bir yüzünde “Forza” yazan, diğer yüzü çentikli  tabletlerdir.  
• FORZA®, 30 tablet içeren blister ambalajlarda, orijinal kutuda kullanıma sunulmaktadır. 
• FORZA®, bir ağrı kesici ve ateş düşürücü (parase tamol), bir antihistaminik (klorfeniramin 
maleat), balgamı eritici etkisi ile salgıları sulandıran ve böylece öksürüğü tedavi eden bir antitüssif (oksolamin sitrat) ve mukazonın şişkinliğini azaltarak tıkanıklığı gideren bir dekonjesten 
(fenilefrin hidrokorür) olmak üzere dört etken madde içeren kombine bir  ilaçtır.  
• FORZA
®, grip ve soğuk algınlığına bağlı ateş, üşüme, vücut ağrıları, baş ağrısı, burun 
tıkanıklığı hapşırma ve burun akıntısı gibi belirtilerini  azaltır.  2/8  2. FORZA®’yı kullanmadan önce dikkat edilmesi  gerekenler  
FORZA®’yı aşağıdaki durumlarda KULLANMAYINIZ  
Eğer:  
• Etkin maddeler veya diğer adrenerjik ilaçlara veya FORZA®’nın içerdiği maddelerden herhangi 
birine karşı (bkz. yardımcı maddeler listesi) alerjiniz  varsa,  
• Şiddetli kalp-damar, karaciğer (Child-Pugh kategorisi > 9) veya böbrek hastalığınız  varsa,  
• Şiddetli yüksek tansiyon veya hızlı kalp atışının eşlik ettiği bir hast alığınız  varsa,  
• İdrara çıkma sonrası, mesanede bir miktar idrarın kaldığı, prostat adenomu denilen rahatsızlığınız  
varsa,  
• Mesane ya da bağırsaklarınızda tıkanıklık  varsa,  
• Midenizde daralmaya neden olan peptik ülseriniz  varsa,  
• Astım dahil olmak üzere herhangi bir akciğer hastalığınız  varsa,  
• Göz tansiyonunuz (glokom) varsa,  
• Glukoz 6-fosfat dehidrojenaz enzim eksikliğiniz varsa (kırmızı kan hücrelerini oksidasyon 
reaksiyonları denen hasar verici durumdan koruyan proteinin eksikliği), 
• Sara (Epilepsi)  hastasıysanız,  
• Parasetamol içeren başka ilaç  kullanıyorsanız, 
• Hamileyseniz veya bebeğinizi  emziriyorsanız, 
• 12 yaşından küçükseniz,  
 
FORZA®’yı aşağıdaki durumlarda DİKKATLİ KULLANINIZ 
Eğer:  
• Alkol  kullanıyorsanız,  
• Sürekli alkol kullanımınızın yanında karaciğer rahatsızlığınız  varsa,  
• Geçmişte kalbin atım hızının bozulmasına (aritmi) bağlı olarak Torsades de Pointes veya QT 
uzaması görüldü ise, 
• Kalp -damar sistemi hastalıklarınız  varsa,  
• Serebral ateroskleroz  hastasıysanız,  
• Belirsiz nedenle tansiyonunuz düşüyorsa (idiyopatik ortostatik hipotansiyon)  varsa,  
• Feokromositoma (böbreküstü bezlerinde oluşan bir tümör olup, adrenalin miktarında artışa 
sebep olur)  hastasıysanız,  
• Tiroid fonksiyon bozukluğunuz varsa,  
• Prostat büyümeniz  varsa,  
• Bronşiyal astımınız  varsa,  
• Şeker (diabetes mellitus)  hastasıysanız,  
• Karaciğer enzimlerinde yükselme (örneğin alanin aminotransferaz (ALT) düzeyi) ve gelip 
geçici sarılıkla karakterize kalıtsal bir hastalık olan Gilbert sendromunuz  varsa  
• Ameliyat  olacaksanız,  
• Depresyon, psikiyatrik ya da duygusal bozukluklar ya da Parkinson tedavisinde kullanılan 
monoamin oksidaz inhibitörü (MAOI) bir ilaç kullanıyorsanız ya da son 2 hafta içinde  
kullandıysanız. 
• FORZA®’yı önerilenden daha uzun ya da daha kısa süreli kullanmayınız. FORZA® önerilen 
dozların ve sürenin üzerinde kullanıldığında karaciğer hasarına neden olabilen parasetamol 
maddesini  içermektedir.  3/8  • Parasetamol ani yüksek dozlarda ciddi karaciğer zehirlenmesine neden olabilir.  
• Parasetamol erişkinlerde kronik günlük dozlarda karaciğer hasarına neden olabilir. 
• Karaciğer ve/veya böbrek rahatsızlığınız  varsa,  
• Kansızlığınız  varsa,  
• Akciğer rahatsızlığınız varsa FORZA®’yı doktor kontrolü altında  kullanmalısınız.  
• Parasetamol içeren bir ürünü ilk kez kullanıyorsanız ya da daha önce kullandıysanız, ilk 
dozda ya da tekrarlayan dozlarda deride kızarıklık, döküntü veya bir deri reaksiyonu oluşabilir. 
Bu durumda doktorla irtibata geçiniz. İlacı bırakarak alternatif bir tedaviye geçmeniz gerekir. Böyle bir deri reaksiyonu oluşumunda bu ilacı ya da par asetamol içeren başka bir ilacı 
kullanmamalısınız. Bu durum, ciddi ve ölümle sonuçlanabilen cilt reaksiyonlarına neden olabilir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Alkol alan kişilerde hepatotoksisite riski nedeniyle günlük alınan parasetamol dozunun 2000  
mg’ı aşmaması gerekir.  
 
FORZA®’nın yiyecek ve içecek ile kullanılması 
 
FORZA® alkolle birlikte kullanılırsa karaciğer hasarına neden olabileceğinden bu ürünü 
kullanılırken alkollü içecekler  kullanmamalısınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
• Hamile iseniz veya hamile kalmayı planlıyorsanız, FORZA® almadan önce doktorunuza 
danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
• Bebeğinizi emziriyorsanız, FORZA® almadan önce doktorunuza  danışınız. 
 
Araç ve makine kullanımı  
FORZA® uyuşukluğa neden olabilir. Bu nedenle araç ve makine kullanırken dikkatli olunuz.  
 
FORZA®’nın içeriğinde bulunan bazı yardımcı maddeler hakkında önemli bilgiler  
FORZA®, laktoz içermektedir. Eğer daha önceden doktorunuz tarafından bazı şekerlere karşı 
intoleransınız (hassasiyetiniz) olduğu söylenmişse bu tıbbi ürünü almadan önce doktorunuzla 
temasa geçiniz.  
 
  4/8  Diğer ilaçlar ile birlikte kullanımı 
Eğer:  
• Monoamin oksidaz inhibitörleri (maklobemid dahil) veya parasetamol içeren başka bir ilaç  
kullanıyorsanız alıyorsanız FORZA® kullanmayınız.  
 
Bazı ilaçlarla birlikte kullanıldığında FORZA®’nın etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
• Sakinleştirici (sedatifler, trankilizanlar)  ilaçlar  
• Mide boşalmasında gecikme yaratan ilaçlar (ör.  Ppropantelin)  
• Mide boşalmasını hızlandıran ilaçlar (ör. Metoklopramid gibi)  
• Kolestiramin gibi kolesterol düşürücü ilaçlar  
• Karaciğer enzimlerini uyaran ilaçlar (ör. Bazı uyku ilaçları, sara hastalığında kullanılan  
ilaçlar)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin (AİDS hastalığında kullanılan bir  ilaç)  
• Domperidon (bulantı -kusma tedavisinde  kullanılır.)  
• Bulantı ve kusmanın önlenmes i için kullanılan ilaçlar (tropisetron ve  granisetron)  
• Alkol  
• Antidepresanlar (ruhsal çöküntü tedavisinde kullanılan ilaçlar: imipramin, amitiriptilin, 
bitkisel bir ilaç sarı kantaron- St.John Wort  gibi)  
• Tüberküloz tedavisinde kullanılan rifampisin ve  izoniazid  
• Kalp ve astım hastalığı için kullanılan (sempatomimetikler)  ilaçlar  
• Kalp ritm bozukluğu ve tansiyon için kullanılan ilaçlar (beta -blokerler, debrisokin, 
guanetidin, rezerpin)  
• Migren tedavisinde kullanılan ergo alkaloitleri (ergotamin ve  metilserjit)  
• Kalp rahatsızlıklarında kullanılan digoksin ve kardiyak glikozitler  
• Doğumu kolaylaştırmak için kullanılan oksitosin  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FORZA® nasıl  kullanılır?  
Uygun kullanım ve doz/uygulama sıklığı için talimatlar:  
Doktor tarafından başka şekilde tavsiye edilmediği takdirde aşağıdaki dozlarda kullanınız:  
 
12 yaşın üzerindeki çocuklar ve yetişkinlerde:  
Her 6 saatte 1 tablet alınız.  
Durumunuza göre doktorunuz gerekli gördüğü durumlarda her 4 saatte 1 tablet kullanılabilir. Günde 6 tabletten fazla kullanmayınız. FORZA
®’yı 5 günden uzun süreli kullanmayınız. 
 
Uygulama yolu ve metodu:  
FORZA®’yı yeterli miktarda (örneğin bir bardak) su ile alınız. FORZA®’yı yemeklerden önce 5/8  veya yemeklerden sonra  kullanabilirsiniz.  
 
Değişik yaş grupları:  
Çocuklarda kullanımı:  
FORZA®, 12 yaşın altındaki çocuklarda kullanılmamalıdır. 
Yaşlılarda kullanımı:  
FORZA®’nın yaşlılarda kullanımı araştırılmamıştır.  
 
Özel kullanım durumları:  
FORZA®, karaciğer veya böbrek yetmezliği olan hastalarda kullanılırken dikkatli olunmalıdır. 
FORZA® şiddetli karaciğer veya böbrek yetmezliği olan hastalarda kullanılmamalıdır. 
 
Alkol al an kişilerde hepatotoksisite riski nedeniyle günlük alınan parasetamol dozunun 2000  
mg’ı aşmaması gerekir.  
 Eğer FORZA
®’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla FORZA
® kullandıysanız:  
Doz aşımı durumlarında solgunluk, bulantı ve kusma sık görülen erken belirtilerdir. Ancak bazı 
durumlarda saatlerce belirti görülmeyebilir. Bu nedenle aşırı doz veya kazayla ilaç alma durumlarında derhal doktorunuza haber veriniz veya hastaneye başvurunuz. Akut (kısa sürede) 
yüksek doz alındığında karaciğer zehirlenmesine yol açabilir. Aşırı dozun zararı alkolik karaciğer hastalarında daha yüksektir. Parasetamol doz aşımı hemen tedavi edilmelidir. Doz aşımında karşılaşılan etkiler olası yan etkiler bölümünd e listelenen etkilerle benzerdir. Ciddi 
vakalarda zihin karışıklığı, halisünasyonlar (hayal görme), nöbetler ve kalp ritm bozuklukları  
görülebilir.  
Doz aşımı durumunda baş dönmesi, renk solgunluğu, kusma ve heyecanlanma görülebilir. Doz aşımında sakinlik, merkezi sinir sisteminin paradoksal uyarılması, toksik psikozis (duygudurum 
bozukluğu), nöbet, apne (solunumun geçici olarak durması), konvülsiyonlar (istemli olarak çalışan kasların, istem dışı kasılması), antikolinerjik etkiler (bulanık görme, ağız kuruluğu, idrar 
tutulması, kabızlık), distonik reaksiyonlar (istem dışı, güçlü kas kasılmaları ve postür 
bozukluğu), ve aritmi (kalp atışında anormallik) dahil kardiyovasküler kollaps (damarların 
genişleyip burada kanın toplanmasıyla oluşan ağır bir çöküntü tablosu) meydana gelebilir.  
 
FORZA
®’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
FORZA® kullanmayı unutursanız:  
Eğer FORZA®’nın bir dozunu almayı unutursanız, hatırladığınız anda dozu alınız ve 6 saat sonra 
gerekiyorsa (doktorunuzun önerisi doğrultusunda) dozu tekrarlayınız.  
 
Unutulan dozları dengelemek için çift doz almayınız. 
 
 6/8  4. Olası yan etkiler nelerdir?  
Tüm ilaçlar gibi FORZA®’nın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa FORZA®’yı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
• Ciltte kızarıklık, kaşıntı  gibi alerjik cilt reaksiyonları  
• Çok miktarda alındığında kansızlık, uzun süreli kullanımında kan hücrelerinin sayısında azalma 
(trombositopeni, trombositopenik purpura, lökopeni, nötropeni, pansitopeni),  
• Beyaz kan hücrelerinin sayısında azalma  (agranülosi toz) 
• Lyell sendromu (Fatal sonuçlar dahil toksik epidermal nekroliz, ilaç ve çeşitli enfeksiyonlara 
bağlı olarak gelişebilen bir deri  hastalığı)  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla seyreden  
iltihap)  
• Akut jeneralize eksantematoz püstülozis (yüksek ateşin eşlik ettiği akut yaygın döküntülü, içi 
cerahat dolu küçük kabarcıklar)  
• Astım ve nefes  darlığı  
• Çok miktarda alındığında karaciğerde  bozukluk  
 
Bunların hepsi çok ciddi yan etkilerdir. Eğer bunlardan biri siz de mevcut ise, sizin FORZA®’ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
Yan etkiler görülme sıklıklarına göre aşağıdaki şekilde sıralanmıştır.  
 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1000 hastanın birinden fazla görülebilir. Seyrek: 1000 hastanın birinden az, fakat 10000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki veriler ile tahmin 
edilemiyor.  
 
Yaygın  
• Baş ağrısı, baş dönmesi, uykululuk hali 
• Üst solunum yolu hastalık  belirtileri  
• Bulantı, kusma, gaza bağlı mide -barsakta şişkinlik, karın ağrısı, kabızlık  
 
Yaygın olmayan  
• Mide -barsak kanaması  
• Tedavi dozlarında uzun süreli kullanımda böbrek üzerine zararlı  etki 
 
Seyrek  
• Kan pulcuğu sayısında azalma (trombositopeni), akyuvar sayısında azalma (lökopeni), kan 
hücrelerinde azalma (pansitopeni), kansızlık (anemi), hemolitik anemi gibi kan sayım değişiklikleri  
• Alerjik reaksiyonlar, anaflaktik şok (el, ayak, yüz ve dudakların şişmesi, ya da özellikle boğazda 7/8  nefes darlığına yol açac ak şişme)  
• Deri döküntüsü, kaşıntı, alerjik ödem, yüzde, dilde ve boğazda şişlik (anjioödem), yaygın akıntılı 
döküntüler (akut jeneralize aksantematöz püstülozis), el, yüz ve ayakta dantele benzer kızarıklık 
oluşturan, aşırı duyarlılık (eritema  multiform)  
• Akciğerde nefes darlığına yol açacak astım benzeri belirtiler (bronkospazm), bronşiyal salgılarda  
kalınlaşma  
• İshal,  hazımsızlık  
• Karaciğerde bozukluk, sarılık dahil hepatit (karaciğer iltihabı)  
• Halsizlik, göğüs  sıkışması  
• İştahsızlık  
• Depresyon, kabus  görme  
• İritabilite, konsantre  olamama  
• Bulanık görme  
• Kulak  çınlaması  
• Kalp atımının hızlanması (taşikardi), çarpıntı, kalpte ritm bozukluğu (aritmi)  
• Düşük tansiyon  
• Çocuklarda göz  yanılsaması  
• Bulantı, kusma, mide yanması, bağırsak hareketlerinde artma, ağız mukozası nda geçici his 
azalması  
 
Çok seyrek  
• Lyell sendromu (ilaç ve çeşitli enfeksiyonlara bağlı olarak bir gelişebilen deri  hastalığı)  
• Beyaz kan hücrelerinin sayısında  azalma  
 Bilinmiyor  
• Merkezi sinir sisteminde uyarılma, beyinde iltihaplanma (ensefelopati), ellerde titreme (tremor)  
• Sinirlilik, iritabilite (uyaranlara karşı aşırı duyarlı olma durumu), huzursuzluk, heyecanlanma  
• Uykusuzluk 
• Kas seyirmesi ve inkoordinasyonu (koordinasyonun bozulması)  
• Üriner retansiyon (idrar yapamama)  
• Eksfoliyatif dermatit (deride  kızarıklık ve pullanma) dahil alerjik reaksiyonla, ışığa duyarlılık, 
deri reaksiyonları  
• Ürtiker (kurdeşen)  
• Hafif sersemlikten derin uykuya kadar değişen sedasyon, baş ağrısı, çocuklarda paradoksikal 
eksitasyon (vücut/organların uyarılması), yaşlılarda konfüzyonel psikoz (bilinç bulanıklığıyla seyreden sinirsel  bozukluk) 
• Ağız  kuruluğu 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya da 0 800 314 8/8  00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında  daha fazla bilgi edinilmesine katkı sağlamış olacaksınız.  
 
5. FORZA®’nın Saklanması  
FORZA®’yı çocukların göremeyeceği, erişemeyeceği yerlerde ve ambalajında saklayınız. 
 
Son kullanma tarihi ile uyumlu olarak kullanınız. 
30o C altındaki oda sıcaklığında saklayınız. Orijinal ambalajında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
ALİ RAİF İLAÇ SAN. A.Ş.  
Kağıthane/İSTANBUL  
 
Üretim Yeri:  
ALİ RAİF İLAÇ SAN. A.Ş.  
Başakşehir/İstanbul  
 Bu Kullanma Talimatı ……………  tarihinde onaylanmıştır.  
 