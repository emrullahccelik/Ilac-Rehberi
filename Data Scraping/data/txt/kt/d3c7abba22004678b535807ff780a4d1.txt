 
 
 
1 / 7 
 KULLANMA TALİMATI  
 
 
MICARDIS® 40 mg Tablet  
 
Ağız yoluyla alınır.  
 
 
• Etkin madde:  Telmisartan .  
 Her bir MICARDIS  40 miligram Tablet, 40 miligram telmisartan içerir.  
• Yardımcı  maddeler:  Povidon, meglumin, sodyum hidroksit, sorbitol, magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğiniz de, doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1.  MICARDIS  nedir ve ne için kullanılır?  
2.  MICARDIS ’i kullanmadan önce dikkat edilmesi gerekenler  
3.  MICARDIS  nasıl kullanılır?  
4.  Olası yan etkiler nelerdir?  
5.  MICARDIS ’in saklanması  
 
Başlıkları yer almaktadır.  
 
 
1. MICARDIS nedir ve ne için kullanılır?  
 
MICARDIS  tablet formunda üretilmektedir. Tabletler beyaz renkli ve uzun olup, bir 
yüzünde şirket logosu, diğer yüzünde 51 H ifadesi bulunur.  
MICARDIS , 28 ya da 56 tablet içeren blister ambalajlarda piyasaya sunulmaktadır.  
 
MICARDIS , “anjiyotensin II reseptör antag onisti” olarak adlandırılan ilaç grubuna 
dahildir. Anjiyotensin II, vücudunuz tarafından üretilir ve kan damarlarının daralmasına, 
böylece kan basıncının yükselmesine neden olur. Telmisartan, anjiyotensin II ’nin bu 
etkisini engeller, böylece kan damarları genişler ve kan basıncı düşer.  
 
MICARDIS, esansiyel hipertansiyonun (yüksek kan basıncının) tedavisi için kullanılır. 
“Esansiyel” ifadesi, yüksek kan basıncının başka bir nedenle ortaya çıkmadığını gösterir.  
  
 
 
2 / 7 
  Yüksek k an basıncı, tedavi edilmediği takdirde , çeşitli organlardaki kan damarlarında 
harabiyete yol açabilir. Böylelikle, bazı durumlarda kalp krizleri, kalp veya böbrek 
yetmezliği, felç veya körlük ile sonuçlanabilir. Yüksek kan basıncı genellikle, bu tür bir 
harabiyet ortaya çıkmadan önce b elirti vermez. Bu nedenle,  tansiyonunuzu düzenli olarak 
ölçtürüp normal sınırlar içinde olup olmadığını kontrol etmeniz çok önemlidir.   
   
 
2. MICARDIS ’i kullanmadan önce dikkat edilmesi gerekenler  
 
MICARDIS ’i aşağıdaki durumlarda KULLANMAYINIZ:  
 
Eğer;  
- Telmisartana  veya yukarıda “yardımcı maddeler” bölümünde belirtilen MICARDIS® 
içindeki yardımcı maddelerden herhangi birine karşı alerjik (aşırı  duyarlı) iseniz;  
-  Hamileliğinizin 3. Ayını tamamladıysanız  (erken gebelik dönemlerinde de MICARDIS®  
kullanımından kaçınmanız önerilir. Bkz. “Hamilelik” ),  
- Kolestaz veya biliyer obstrüksiyon (safranın karaciğerden ve safra kesesinden boşalması ile 
ilgili sorunlar) gibi ağır karaciğer sorunlarınız veya diğer şiddetli karaciğer hastalığınız varsa,  
 
Yukarıdaki durumlardan herhangi biri sizin için geçerli ise, MICARDIS  almadan önce 
doktorunuza veya eczacınıza danışınız.  
 
 
MICARDIS ’i aşağıdaki durumlarda DİKKATLİ KULLANINIZ:  
Eğer aşağıdaki durumlardan herhangi biri sizin için geçerli ise veya daha önce herhangi birini 
geçirdiyseniz, doktorunuza bu konuda bilgi veriniz:  
 
Eğer;  
 Böbrek hastalığınız varsa ve ya size böbrek nakli yapıldıysa  
 Böbrek lerinizden birinin veya her ikisinin  kan damarlarında darlık bulunuyorsa  
 Karaciğer hastalığınız varsa  
 Kalbinizde sorun varsa  
 Aldosteron düzeyleriniz yüksek ise (kandaki çeşitli minerallerin dengesizliği ile birlikte 
vücutta su ve tuz tutulması)  
 Tansiyonunuz düşükse (vücudunuzun aşır ı su kaybına veya idrar söktürürcü tedavi 
nedeniyle tuz kaybına, düşük tuzlu diyete, ishale veya kusmaya bağlı olabilir)  
 Kanınızda potasyum düzeyleri yükselmiş ise  
 Şeker hastası iseniz.  
 
Gebe olduğunuzu veya gebe olma ihtimaliniz olduğunu düşünüyorsanız, mutlaka doktorunuzu 
bilgilendiriniz.  MICARDIS , erken gebelik döneminde önerilmez. 3 aylıktan daha büyük 
gebeliklerde  ise kullanılmamalıdır. Bu ilaç eğer gebeliğin 3. ayından sonra kullanı lırsa, bebeğe 
ciddi şekilde zarar verebilir (bkz. “Hamilelik”).  
 
Ameliyat veya anestezi gereken durumlarda doktorunuza MICARDIS  kullandığınızı söyleyiniz.  
 
MICARDIS  kan basıncını düşürmede, siyah ırkta diğer ırklara göre daha az etkilidir.  
 
Çocuklar ve  ergenler : 
MICARDIS  kullanımı, çocuklarda ve 18 yaşından küçük ergenlerde önerilmez.   
 
 
3 / 7 
  
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
MICARDIS ’in yiyecek ve içecek ile kullanılması:  
MICARDIS  aç karına ya da yiyeceklerle birlikte alınabilir.  
 
Hamilelik  
İlacı kullanm adan önce doktorunuza veya eczacınıza danışınız.  
 
Eğer gebe olduğunuzu veya gebe olma ihtimaliniz olduğunu düşünüyorsanız, mutlaka 
doktorunuzu bilgilendiriniz. Doktorunuz, normal olarak, hamile kalmanızdan önce veya hamile 
olduğunuzu öğrenir öğrenmez ilacınızı kesecek ve size MICARDIS ’ten başka bir ilaç 
önerecektir. MICARDIS , erken gebelik döneminde önerilmez. 3 aylıktan büyük gebeliklerde ise 
kesinlikle kullanılmamalıdır. Çünkü gebeliğin 3. ayından sonra kullanılması halinde bebekte 
ciddi zararlar oluşturabilir.  
 
Tedaviniz  sırasında hamile olduğunuzu far k ederseniz, hemen doktorunuza veya eczacınıza 
danışınız.  
 
Emzirme  
İlacı kullanm adan önce doktorunuza veya eczacınıza danışınız.  
 
Emziriyorsanız veya emzirmeye başlamak üzereyseniz doktorunuzu bilgilendiriniz. MICARDIS , 
emziren kadınlarda önerilmez. Eğer emzirmek istiyorsanız, özellikle bebeğiniz yeni doğan veya 
prematüre (erken doğum) ise, doktorunuz sizin için başka bir ilaç önerecektir.  
 
Araç ve makine kullanımı  
MICARDIS  kullanan bazı kişilerde zaman zaman baş dönme si ve yorgunluk ortaya çıkabilir. 
Baş dönmesi ve yorgunluk hissediyorsanız, araç veya makine kullanmayınız.  
 
MICARDIS ’in içeriğinde bulunan bazı yardımcı maddeler hakkında önemli bilgiler  
MICARDIS  sorbitol içermektedir. Eğer daha önceden doktorunuz tarafından bazı şekerlere karşı 
tahammülsüzlüğünüz (intolerans) olduğu söylenmişse, bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Herhangi bir başka ilaç kullanıyorsanız veya son zamanlarda kullandınız ise veyahut başka bir 
ilaç alma ihtimaliniz varsa , doktorunuzu bilgilendiriniz.  Doktorunuz, kullandığınız ilaçların 
dozunu değiştirebilir veya başka önlemler alabilir. Bazı durumlarda  ilaçlardan birini bırakmak 
zorunda kalabilirsiniz. Özellikle aşağıda listelenen ilaçlar MICARDIS  ile birlikte, aynı zamanda 
kullanılacaksa bu durum geçerlidir:  
 Lityum içeren ilaçlar (bazı depresyon tiplerinin tedavisi için kullanılır)  
 Kan potasyum düzeyinizi yükseltebilen ilaçlar: potasyum tutan idrar söktürücüler, 
potasyum destekleri, potasyum içeren tuz destekleri, ACE inhibitörleri, anjiyotensin II 
reseptör antagonistleri, steroid olmayan iltihap giderici ilaçlar (örneğin: aspirin ve ya 
ibuprofen),  heparin, immün sistemi baskılayıcı ilaçlar (örneğin:  siklosporin veya 
takroli mus) ve bir antibiyotik olan tr imetoprim gibi tıbbi ürünler.    
 
 
4 / 7 
  İdrar söktürücü ilaçlar: Özellikle  MICARDIS  ile birlikte yüksek dozlarda 
kullanıldıklarında, vücutt aki suyun aşırı derecede kaybına ve böylece tansiyonunuzun 
düşmesine neden olurlar.  
 
MICARDIS  diğer yüksek tansiyon ilaçlarının kan basıncını düşürücü etkilerini artırabilir.  
 
MICARDIS  ile birlikte steroid  olmayan antiinflamatuar grubu ilaçlar (aspirin ve ibuprofen gibi 
ağrı kesici ve iltihap giderici etkisi olan ilaçlar) ya da kortikosteroid türü ilaçlar kullandığınızda, 
MICARDIS ’in kan basıncını düşürücü etkisi azalabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya s on zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. MICARDIS nasıl kullanılır?  
 
Uygun kullanım ve doz/uygulama sıklığı için talimatlar:  
MICARDIS ’i her zaman için  tam olarak doktorunuzun söylediği şekilde alınız. Eğer emin 
değilseniz, doktorunuza ya da eczacınıza sormalısınız.  
 
MICARDIS ’in günde bir kez bir tablet şeklinde kullanılması önerilmektedir.  Tableti mümkün 
olduğunca günün aynı saatinde almaya dikkat edini z. 
 
Doktorunuz  başka türlü söylemedikçe, MICARDIS ’i her gün almaya devam etmeniz çok 
önemlidir. MICARDIS ’in etkisinin çok güçlü veya çok zayıf olduğunu düşünüyorsanız, 
doktorunuz veya eczacınız ile konuşunuz.  
 
Yüksek tansiyonu 24 saat süreyle kontrol altında tutabilmek için normal MICARDIS  dozu, 
hastaların çoğunda günde bir kez 40 mg'dır. Ancak doktorunuz bazen daha düşük bir dozu ( 20 
mg) veya daha yüksek bir dozu ( 80 mg ) almanızı tavsiye edebilir.  
 
Karaciğer s orununuz varsa, günde 40 mg’dan fazla kullanmayınız.  
 
Telmisartan, alternatif olarak, telmisartan ile birlikte kullanıldığında kan basıncında ilave bir 
düşürücü etki yaptığı gösterilen hidroklorotiyazid ile kom bine olarak da kullanılabilir.  
 
Uygulama yolu  ve metodu:  
Tabletler bir miktar su ile birlikte yutulmalıdır. MICARDIS ’i aç karnına veya yemeklerle birlikte 
alabilirsiniz. İlacınızı her gün, günün aynı saatinde almaya özen gösteriniz.   
 
Değişik yaş grupları:  
 
Çocuklarda kullanımı:  
MICARDIS  kullanımı, çocuklarda ve 18 yaşından küçük ergenlerde önerilmez.  
 
Yaşlılarda kullanımı:  
MICARDIS  yaşlı kişilerde doz ayarlaması yapmadan kullanılabilir.  
 
 
 
  
 
 
5 / 7 
 Özel kullanım durumları:  
 
Böbrek yetmezliği:  
Hafif -orta derecede b öbrek yetmezliği olan hastalarda doz ayarlamasına gerek yoktur.  Şiddetli 
böbrek yetmezliği olanlarda ve hemodiyalize giren hastalarda başlangıç olarak daha düşük doz 
önerilir.   
 
Karaciğer yetmezliği:  
Hafif veya orta derecede karaciğer yetmezliği olan hastalarda günlük doz 40 mg'ı geçmemelidir.  
Şiddetli karaciğer hastalığı olanlarda kullanılmamalıdır.  
 
Eğer MICARDIS ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MICARDIS  kullandıysanız:  
MICARDIS ’ten kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
Eğer kazaen daha fazla tablet alırsanız, gecikmeden doktorunuza ne yapacağınızı sorunuz veya 
en yakın hastanenin acil servisine müracaat ediniz.  
 
MICARDIS  kullanmayı unutursanız:  
Eğer ilacınızı almayı unutursanız, bu dozu aynı gün içerisinde hatırlar hatırlamaz alınız. Eğer 
tabletinizi aynı gün almaz iseniz, bir sonraki gün normal dozunuzu alınız. Aynı gün içerisinde iki 
doz almayınız.  
 
Unutulan dozları dengelemek için çift doz almayınız.  
 
MICARDIS  ile tedavi sonlandı rıldığında oluşabilecek etkiler  
MICARDIS  kullanmayı bıraktığınızda kan basıncınız, ani yükselmeler olmaksızın, birkaç gün 
içerisinde basamaklı olarak tedavi öncesi düzeylerine dönecektir.  
 
Bu ilacın kullanımıyla ilgili başka sorularınız olursa, doktorunuza sorunuz.  
 
4. Olası yan etkiler nelerdir?  
 
Tüm ilaçlar gibi, MICARDIS ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa MICARDIS  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Sepsis*: (“kan zehirlenmesi” olarak da adlandırılan, bütün vücutta enflamasyon  (iltihap) 
şeklinde ortaya çıkan şiddetli bir enfeksiyon  durumu), cilt ve mukozada ani şişme (anjiyoödem).  
 
Bunların hepsi çok ciddi yan etkilerdir ve oldukça seyrek  (1000 kullanıcıdan 1’ine kadar sıklıkta)  
görülür. Bu durumda ilacı kullanmayı derhal kesiniz  ve derhal doktorunuza başvurunuz. Bu 
etkiler tedavi  edilmez ise ölümle sonuçlanabilir.  
 
  
 
 
6 / 7 
 MICARDIS ’in olası yan etkileri:  
 
Yaygın yan etkiler (10 kullanıcıdan 1 kişiye kadarını etkiler):  
Kan basıncında düşme (kardiyovasküler olay azaltma için kullanan kastalarda)  
 
Yaygın olmayan yan etkiler  (100 kullanıcıdan 1kişiye kadarını etkiler):  
İdrar yolu enfeksiyonları, üst solunum yolu enfeksiyonları (örneğin: boğaz ağrısı, sinüslerde 
iltihap, soğuk algınlığı), alyuvarlarda azalma (anemi), potasyum düzeyinde yükselme, uykuya 
dalmada güçlük, depresyo n, bayılma, baş dönmesi, kalp atımının yavaşlaması, düşük tansiyon, 
ayağa kalkarken baş dönmesi (ortostatik hipotansiyon), nefes darlığı, öksürük, karın ağrısı, ishal, 
karın bölgesinde rahatsızlık hissi, şişkinlik, kusma, kaşıntı, terlemede artma, ilaç dök üntüsü, sırt 
ağrısı, kasta kramplar, kas ağrısı, akut böbrek yetmezliği dahil böbrek işlevlerinde bozulma, 
göğüste ağrı, halsizlik hissi ve kanda kreatinin (vücutta üretilen  bir maddeden oluşan ve böbrek 
işlevlerini değerlendirmek  için laboratuar testleri nde aranan  bir madde) düzeyinde artma.  
 
Seyrek yan etkiler  (1000 kullanıcıdan 1 kişiye kadarını etkiler):  
Sepsis* (“kan zehirlenmesi” olarak da adlandırılan, bütün vücutta enflamasyon  (iltihap) şeklinde 
ortaya çıkan şiddetli bir enfeksiyon durumu), bazı b eyaz kan hücrelerinde artış (özonofili), 
platelet sayısında düşme (trombositopeni), şiddetli alerjik reaksiyon (anafilaktik reaksiyon), 
alerjik etkiler (örneğin, döküntü, kaşıntı, nefes almada zorluk, hırıltılı nefes alma, yüzde şişme 
veya düşük tansiyon ), şeker hastalarında kan şekeri düzeyinde  düşme, huzursuzluk hissi, 
süregelen dalgınlık hali, görmede bozulma, kalbin hızlı atması, ağız kuruluğu, mide bulantısı, 
karaciğer işlevlerinde bozulma (Japon hastalarda bu yan etkinin görülme olasılığı daha fazlad ır), 
deri ve mukozanın aniden şişmesi (ölüme de neden olabilir), egzema  (bir deri hastalığı ), derinin 
kızarması, ürtiker, şiddetli ilaç döküntüsü, eklem ağrısı, el ve ayaklarda ağrı, tendonda  (kas 
kirişi) ağrı, grip benzeri hastalık, hemoglobinde (bir kan proteini) azalma, ürik asit (hücre 
yapımında kullanılan nükleik asitlerin yıkımı ile vücutta oluşan bir madde) düzeyinde artma, 
kanda karaciğer enzimlerinde veya kreatinin fosfokinaz düzeyinde yükselme.  
 
Çok seyrek yan etkiler  (10.000 kullanıcıdan 1 kişiye kadarını etkiler):  
Akciğer dokusunda ilerleyen nedbeleşme  (bağ dokusu oluşumu) (interstisyel akciğer hastalığı)**  
 
*Bu olay şans eseri olarak ortaya çıkmış olabilir veya henüz bilinmeyen bir mekanizmaya bağlı 
olarak görülebilir.  
** Telmisartan kullanımı sırasında akciğer dokusunda ilerleyen bağ dokusu oluşumuyla ortaya 
çıkan nedbeleşme vakaları bildirilmiştir. Bununla birlikte, nedenin telmisartan olup olmadığı 
bilinmemektedir.  
 
Herhangi bir yan etki ile  karşılaşırsanız, doktorunuza veya eczacınıza bildiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
5. MICARDIS ’in saklanması  
 
MICARDIS ’i çocukların göremeyeceği, erişemeyeceği yerlerde ve ambalajında saklayınız.  
25 oC’nin altındaki oda sıcaklığında, nemden koruyarak saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MICARDIS ’i kullanmayınız.   
 
 
7 / 7 
 Son kullanma tarihi, ayın son gününü gösterir.  
 
Eğer üründe ve/veya ambalajında bozukluklar fark ederseniz MICARDIS ’i kullanmayınız.  
 
Çevreyi korumak amacıyla kullanmadığınız MICARDIS ’i şehir suyuna veya çöpe atmayınız. Bu 
konuda eczacınıza danışınız.  
 
Ruhsat Sahibi:  
Boehringer Ingelheim İlaç Ticaret A.Ş.  
Büyükdere Cad., USO Center  
No: 245, K: 13 -14 
34398  Maslak, İSTANBUL  
 
Tel: (0 212) 329 1100   Faks: (0 212) 329 1101  
 
Üretici:  
Boehringer Ingelheim Pharma GmbH & Co. KG  
Binger Strasse 173  
D-55216, Ingelheim am Rhein  
Almanya  
 
 
Bu kullanma talimatı __ / __ / ___  tarihinde onaylanmıştır.    
 