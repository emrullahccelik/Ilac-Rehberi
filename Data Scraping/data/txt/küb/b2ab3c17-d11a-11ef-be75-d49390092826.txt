15 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
KISA ÜRÜN BİLGİSİ
1. BEŞERİ TIBBİ ÜRÜNÜN ADI
INSPRA 50 mg film kaplı tablet
2. KALİTATİF VE KANTİTATİF BİLEŞİM
Etkin madde:
Eplerenon 50 mg
Yardımcı maddeler:
Laktoz monohidrat (sığır kaynaklı) 71,4 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
INSPRA, sarı, oyma baskılı, kavisli eşkenar dörtgen şeklindedir. Bir yüzeyinde
“Pfizer”, diğer yüzeyinde “50” ve üzerinde “NSR” yazılıdır.
4. KLİNİK ÖZELLİKLER
4.1. Terapötik endikasyonlar
Hipertansiyon
Eplerenon, hipertansiyon tedavisinde tek başına veya diğer anti-hipertansifler ile
kombine olarak kullanılır.
Miyokard enfarktüsü sonrası gelişen kalp yetmezliği
Eplerenon, standart tedaviye ek olarak, miyokard enfarktüsü sonrasında kalp
yetmezliği gelişen, sol ventrikül disfonksiyonu (LVEF ≤ %40) olan stabil hastalarda
kardiyovasküler mortalite ve morbidite riskini azaltmak için kullanılır.
NYHA Sınıf II (Kronik) Kalp Yetmezliği
Eplerenon, standart tedaviye ek olarak, kronik kalp yetmezliği (NYHA Sınıf II) ve sol
ventrikül sistolik disfonksiyonu (LVEF ≤ %30) olan yetişkin hastalarda
kardiyovasküler mortalite ve morbidite riskinin azaltılmasında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Kişisel doz ayarlaması için 25 mg ve 50 mg’lık dozlar bulunmaktadır. Maksimum doz;
kalp yetmezliği için günde 50 mg; hipertansiyon için günde 100 mg’dır.
Hipertansiyon
INSPRA’nın önerilen başlangıç dozu günde bir kez 50 mg’dır. INSPRA’nın tam
terapötik etkisi, 4 hafta içinde ortaya çıkar. Günde bir kez 50 mg’a yetersiz kan basıncı
115 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
yanıtı olan hastalarda, INSPRA dozajı, günde iki kez 50 mg’a artırılmalıdır. Daha
yüksek dozların kan basıncı üzerinde 100 mg’dan daha belirgin etkisi olmadığı için ve
hiperkalemi risk artışıyla ilişkilendirildiği için önerilmemektedir.
Miyokard enfarktüsü sonrası gelişen kalp yetmezliği
INSPRA genellikle standart tedavilerle birlikte uygulanır. Önerilen INSPRA dozu
günde bir kez 50 mg’dır. Tedavi günde bir kez 25 mg dozunda başlatılmalı ve hasta
tarafından tolere edilebilecek şekilde ve serum potasyum düzeylerini dikkate alarak
(bkz. Tablo 1), tercihen 4 hafta içinde günde bir kez 50 mg hedef dozuna titre
edilmelidir. Eplerenon tedavisi genellikle akut miyokard enfarktüsü sonrası 3-14 gün
içinde başlatılmalıdır.
Doz, Tablo 1’de gösterildiği gibi serum potasyum düzeyleri esas alınarak
ayarlanmalıdır.
NYHA Sınıf II (Kronik) Kalp Yetmezliği
Kronik kalp yetmezliği NYHA Sınıf II hastaları için, tedavi günde bir kez 25 mg
dozunda başlatılmalıdır ve serum potasyum seviyeleri dikkate alınarak tercihen 4 hafta
içinde günde bir kez 50 mg’ lık hedef doza titre edilmelidir (bkz. Tablo 1 ve Bölüm
4.4).
Serum potasyum seviyeleri >5.0 mmol/L olan hastalara eplerenon başlanılmamalıdır
(bkz. Bölüm 4.3).
Tedaviye başlamadan, tedavinin ilk haftasında ve tedavi başladıktan bir ay sonra veya
doz ayarlamasında serum potasyum seviyeleri ölçülmelidir. Serum potasyumu daha
sonra gerektiğinde periyodik olarak değerlendirilmelidir.
Başlangıç sonrası, Tablo 1’de gösterildiği şekilde serum potasyum seviyelerine göre
doz ayarlanmalıdır.
Tablo 1: Başlangıç sonrası doz ayarlama tablosu
Serum potasyum (mmol/L Yapılacak İş Doz ayarı
veya mEq/L)
<5.0 Artırma Gün aşırı 25 mg’dan günde 25
mg'a
Günde 25 mg’dan günde 50
mg'a
5.0 - 5.4 Koruma Doz ayarlaması yok
5.5-5.9 Azaltma Günde 50 mg’dan günde 25
mg’a Günde 25 mg’dan gün
aşırı 25 mg’a
Gün aşırı 25 mg’dan ilaç
alımını bırakmaya
≥6.0 Bırakma Yok
Serum potasyum düzeyinin ≥6.0 mmol/L (veya ≥6.0 mEq/L) olması nedeniyle
INSPRA’nın bırakılmasının ardından, potasyum düzeyleri 5.0 mmol/L (veya 5.0
mEq/L) altına düştüğünde eplerenon yeniden gün aşırı 25 mg olarak verilmeye
başlanabilir.
215 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Uygulama şekli:
Ağızdan alınır.
INSPRA, aç veya tok karnına uygulanabilir (bkz. Bölüm 5.2).
Özel popülasyonlara ilişkin ek bilgiler:
Böbrek yetmezliği:
Hafif böbrek yetmezliği olan hastalarda başlangıç dozu ayarlaması gerekmez. Azalan
böbrek fonksiyonu ile birlikte hiperkalemi oranları artar (bkz. Bölüm 4.4). Serum
potasyumu düzenli izlenerek (bkz. Bölüm 4.4) Tablo 1’e göre doz ayarlaması
yapılması önerilmektedir.
NYHA Sınıf II (kronik) kalp yetmezliği ve orta şiddette böbrek yetmezliği (kreatinin
klerensi 30-60 ml/dak) olan hastalarda; gün aşırı 25 mg dozda tedaviye başlanılmalıdır
ve potasyum seviyelerine göre doz ayarlanmalıdır (bkz. Tablo 1). Serum
potasyumunun düzenli olarak izlenmesi önerilir (bkz. Bölüm 4.4).
Kreatinin klerensi < 50 ml/dak olan miyokard enfarktüs sonrası kalp yetmezliği olan
hastalarda deneyim bulunmamaktadır. Bu hastalarda eplerenon dikkatli
kullanılmalıdır.
Kreatinin klerensi <50 ml/dak olan hastalarda 25 mg’ın üzerindeki dozlar
çalışılmamıştır.
Ağır böbrek yetmezliği olan hastalarda (kreatinin klerensi < 30 ml/dak) eplerenon
kontrendikedir (bkz. Bölüm 4.3).
Eplerenon diyaliz edilemez.
Orta ila ağır şiddette böbrek yetmezliği veya mikroalbüminürili Tip II diyabeti olan
hipertansif hastalarda: bkz. Bölüm 4.3 ve 4.4.
Karaciğer yetmezliği:
Hafif ila orta şiddette karaciğer yetmezliği olan hastalar için başlangıç dozunun
ayarlanması gerekmez. Hafif ila orta şiddette karaciğer yetmezliği olan hastalarda
eplerenonun sistemik maruziyetinde artış nedeniyle, bu hastalarda özellikle yaşlı ise
serum potasyum seviyelerinin sık ve düzenli olarak izlenmesi önerilir (bkz. Bölüm
4.4).
Pediyatrik popülasyon:
Yetişkinlerdekilere benzer maruziyet üreten 100 mg’a kadar günlük dozlarda
eplerenon ile tedavi edilen, 4 ila 16 yaşlarındaki 304 hipertansif pediyatrik hastaların
dahil olduğu 10 haftalık bir çalışmada, eplerenon kan basıncını etkili biçimde
düşürmemiştir. Bu çalışmada ve 149 hastanın (5 ile 17 yaş aralığındaki) dahil olduğu
1 yıllık pediyatrik güvenlilik çalışmasında, rapor edilen advers olayların insidansı
yetişkinlerinkine benzerdir.
315 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Yaşı daha büyük pediyatrik hastalarda yapılan çalışmanın etkililik göstermemesi
nedeniyle, 4 yaşından küçük hipertansif hastalarda eplerenon incelenmemiştir.
Eplerenonun etkililiği ve güvenliliği, kalp yetmezliği olan pediyatrik hastalarda
incelenmemiştir.
Pediyatrik popülasyonda eplerenon kullanımının önerilmesi için yeterli veri yoktur;
dolayısıyla pediyatrik yaş grubunda kullanımı önerilmez.
Geriyatrik popülasyon:
Geriyatrik hastalarda başlangıç dozu ayarlaması gerekmez (bkz. Bölüm 4.4). Renal
fonksiyondaki yaşa bağlı azalma nedeniyle yaşlı hastalarda hiperkalemi riski artar.
Ayrıca artmış sistemik maruziyet ile komorbiditenin bağlantılı olduğu durumda,
özellikle hafif ila orta şiddette karaciğer yetmezliğinde risk daha da fazla artabilir.
Serum potasyum düzeyinin düzenli olarak izlenmesi önerilir (bkz. Bölüm 4.4).
Diğer ilaçlarla birlikte uygulama:
Hafif ila orta güçteki CYP3A4 inhibitörleri ile birlikte kullanım durumunda
(amiodaron, diltiazem ve verapamil gibi) tedaviye günde bir kez 25 mg’lık dozla
başlanılmalıdır. Doz günde bir kez 25 mg’ ı aşmamalıdır (bkz. Bölüm 4.5).
4.3. Kontrendikasyonlar
Bütün hastalar için:
• Eplerenon veya yardımcı maddelerden herhangi birine karşı aşırı duyarlılığı olan
hastalara (bkz. Bölüm 6.1),
• Klinik olarak önemli hiperkalemisi veya hiperkalemiyle ilişkili hastalığı olan
hastalara,
eplerenon uygulanmamalıdır.
• Serum potasyum düzeyi başlangıçta >5.0 mmol/L (mEq/L) olan hastalara
• Şiddetli derecede renal yetmezliği olan hastalara (her 1,73 m2 için GFR <30
mL/dakika)
• Şiddetli karaciğer yetmezliği olan hastalara (Child-Pugh Sınıf C)
• Eplerenon ile potasyum tutucu diüretikler veya ketokonazol, itrakonazol,
nefazodon, trolendomisin, telitromisin, klaritromisin, ritonavir ve nelfinavir gibi
güçlü CYP 3A4 inhibitörleri birlikte kullanılmamalıdır (bkz. Bölüm 4.5).
• Bir anjiyotensin dönüştürücü enzim inhibitörü ve bir anjiyotensin reseptör blokeri
ile üçlü kombinasyon halinde kullanılmamalıdır.
Hipertansiyon tedavisi alan hastalarda:
INSPRA, aşağıdakilere sahip hastalarda, hipertansiyon tedavisinde kontrendikedir.
• Mikroalbüminürisi olan tip 2 diyabet,
• Erkeklerde serum kreatinin >2.0 mg/dL veya kadınlarda >1.8 mg/dL,
• Kreatinin klerensi <50 mL/dak veya
• Potasyum takviyeleri veya potasyum tutucu diüretiklerin (örn. amilorid,
spironolakton veya triamteren) eşzamanlı uygulaması.
415 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
4.4. Özel kullanım uyarıları ve önlemleri
Hiperkalemi
Etki mekanizması ile uyumlu olarak, eplerenon kullanımı sırasında hiperkalemi riski
artar. Tedavinin başlangıcında ve dozda bir değişiklik yapıldığında tüm hastalardaki
serum potasyum düzeyleri izlenmelidir. Ardından, özellikle hiperkalemi geliştirme
riski bulunan hastaların (böbrek yetmezliği olan yaşlı hastaların (bkz. Bölüm 4.2) ve
diyabetik hastaların) periyodik olarak izlenmesi önerilir. Hiperkalemi riskini
artıracağından, eplerenon tedavisine başladıktan sonra potasyum takviyelerinin
kullanılması önerilmez. Eplerenon dozunun düşürülmesinin serum potasyum
düzeylerini azalttığı gösterilmiştir (bkz. Bölüm 4.2). Bir çalışmada, eplerenon
tedavisine hidroklorotiyazid eklenmesinin serum potasyum düzeylerindeki artışları
dengelediği gösterilmiştir.
Hiperkalemi oranları, böbrek fonksiyonunun bozulmasıyla birlikte artar. Serum
kreatinin düzeyleri >2.0 mg/dL (erkeklerde) veya >1.8 mg/dL (kadınlarda) ya da
kreatinin klerensi ≤50 mL/dak olan hipertansiyon hastaları, INSPRA ile tedavi
edilmemelidir (bkz. Bölüm 4.3). Serum kreatinin düzeyleri >2.0 mg/dL (erkeklerde)
veya >1.8 mg/dL (kadınlarda) ya da kreatinin klerensi ≤50mL/dak olan miyokard
enfarktüs sonrası konjestif kalp yetmezliği (KKY) hastaları, INSPRA ile dikkatli
şekilde tedavi edilmelidir.
Ayrıca miyokard enfarktüsü sonrası konjestif kalp yetmezliği ve özellikle de
proteinürisi olan diyabetik hastalar dikkatli şekilde tedavi edilmelidir. EPHESUS
çalışmasında, başlangıç idrar analizinde, hem diyabeti hem de proteinürisi olan
hastalardan oluşan alt grupta, sadece diyabeti veya sadece proteinürisi olan hastalara
kıyasla hiperkalemi oranlarında artış olmuştur.
ADE inhibitörleri ve/veya anjiyotensin reseptör blokeri ile birlikte kullanımda
hiperkalemi riski artabilir. Bu nedenle üçlü kombinasyon halinde kullanılmamalıdırlar
(bkz. Bölüm 4.3 ve 4.5).
Böbrek fonksiyon bozukluğu
Potasyum düzeyleri, diyabetik mikroalbüminüri dahil böbrek fonksiyonları yetersiz
olan hastalarda düzenli olarak izlenmelidir. Azalan renal fonksiyonla birlikte
hiperkalemi riski artar. Tip 2 diyabet ve mikroalbüminürisi olan hastalarda Akut
Miyokard Enfarktüsü Sonrası Kalp Yetmezliği Epleronon Etkinlik ve Sağkalım
Çalışması -EPHESUS çalışmasından elde edilen veriler sınırlıyken söz konusu az
sayıda hastada hiperkalemi görülme oranının arttığı gözlenmiştir. Dolayısıyla, bu
hastaların dikkatle tedavi edilmesi gerekir. Eplerenon hemodiyaliz ile atılamaz.
Karaciğer fonksiyon bozukluğu
Hafif ila orta şiddette karaciğer yetmezliği olan hastalarda serum potasyum
düzeylerinin 5.5 mmol/L üzerine çıkmadığı gözlenmiştir (Child Pugh Sınıf A ve B).
Hafif ila orta şiddette karaciğer yetmezliği olan hastalarda elektrolit düzeylerinin
izlenmesi gereklidir. Ciddi karaciğer yetmezliği olan hastalarda (Child Pugh Sınıf C)
eplerenon kullanımı değerlendirilmemiştir ve bu nedenle kontrendikedir (bkz. Bölüm
4.2 ve 4.3).
Non Steroidal Anti İnflamatuvar İlaçlar (NSAİ İlaçlar)
515 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Diğer potasyum tutucu ajanların NSAİ ilaçlarla birlikte uygulanmasının böbrek
fonksiyonu yetersiz olan hastalarda hiperkalemiye neden olduğu gösterilmiştir (bkz.
Bölüm 4.5).
CYP3A4 İndükleyicileri
INSPRA’nın güçlü CYP3A4 indükleyicileri ile kullanımı önerilmez (bkz. Bölüm 4.5).
Lityum, siklosporin ve takrolimus eplerenon ile birlikte kullanılmamalıdır (bkz.
Bölüm 4.5).
Potasyum tutucu diüretikler
Spironolakton, amilorid, triamteren gibi potasyum tutucu diüretiklerin eş zamanlı
kullanımından kaçınılmalıdır (bkz. Bölüm 4.3).
Laktoz
Bu tıbbi ürün 71,4 mg laktoz monohidrat içerir. Nadir kalıtımsal galaktoz intoleransı,
Lapp laktoz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler
Potasyum tutucu diüretikler ve potasyum destekleri:
Hiperkalemi riskini artırması nedeniyle; eplerenon, potasyum tutucu diüretik ve
potasyum desteği alan hastalara uygulanmamalıdır (bkz. Bölüm 4.3 ve bkz. Bölüm
4.4). Potasyum tutucu diüretikler; antihipertansif ilaçlar ve diüretiklerin etkilerini
potansiyalize edebilir.
ADE inhibitörleri ve anjiyotensin reseptör blokerleri (ARB):
Bir anjiyotensin dönüştürücü enzim inhibitörü (ADE) ve/veya bir anjiyotensin reseptör
blokeri (ARB) ile kombinasyon halinde eplerenon kullanıldığında hiperkalemi riski
artabilir. Yaşlılar gibi özellikle böbrek fonksiyon bozukluğu için risk taşıyan
hastalarda serum potasyum seviyeleri ve böbrek fonksiyonlarının yakından izlenmesi
önerilir. Bir anjiyotensin dönüştürücü enzim inhibitörü (ADE) ve bir anjiyotensin
reseptör blokeri (ARB) ile eplerenonun üçlü kombinasyonu kullanılmamalıdır (bkz.
Bölüm 4.3 ve bkz. Bölüm 4.4).
Lityum:
Eplerenonun lityumla birlikte kullanımı ile ilgili ilaç etkileşim çalışmaları
gerçekleştirilmemiştir. Diüretikler ve ADE inhibitörleriyle eş zamanlı olarak lityum
alan hastalarda lityum toksisitesi rapor edilmiştir (bkz. Bölüm 4.4). Eplerenon ile
lityumun birlikte uygulanmasından kaçınılmalıdır. Eğer bu kombinasyona gereksinim
duyulursa, serum lityum düzeyleri izlenmelidir (bkz. Bölüm 4.4).
Siklosporin, takrolimus:
Siklosporin ve takrolimus; böbrek fonksiyon bozukluğuna neden olabilir ve
hiperkalemi riskini artırabilir. Siklosporin veya takrolimus ile eplerenonun birlikte
kullanımından kaçınılmalıdır. Eğer gerekirse, eplerenon tedavisi sırasında siklosporin
veya takrolimus uygulanacağı zaman, serum potasyum ve böbrek fonksiyonunun
yakından izlenmesi önerilir (bkz. Bölüm 4.4).
615 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Non Steroidal Anti İnflamatuvar İlaçlar (NSAİ İlaçlar):
Düşük glomerüler filtrasyon (non steroidal antiinflamatuvar ilaçlara bağlı olarak
vazodilatör prostaglandinlerin inhibisyonu) nedeniyle risk altındaki hastalarda (böbrek
fonksiyonu bozulmuş, diüretik kullanan yaşlı, dehidrate kalmış hastalar) akut böbrek
yetmezliği ortaya çıkabilir. Bu etkiler genellikle geri dönüşümlüdür. Ayrıca,
antihipertansif etkide bir azalma olabilir. Tedavinin başlangıcında ve kombinasyon
sırasında düzenli olarak hastayı hidrate ediniz ve böbrek fonksiyonunu izleyiniz (bkz.
Bölüm 4.2 ve Bölüm 4.4).
Trimetoprim:
Trimetoprimin eplerenon ile birlikte uygulanması hiperkalemi riskini artırır. Özellikle
böbrek bozukluğu olan hastalarda ve yaşlılarda serum potasyumu ve böbrek
fonksiyonları izlenmelidir.
Alfa-1-blokerler (örn. prazosin, alfuzosin):
Alfa-1-blokerler ile eplerenon kombine edildiğinde, hipotansif etki ve/veya postural
hipotansiyonda artış potansiyeli bulunmaktadır. Alfa-1-blokerin birlikte uygulanması
sırasında, postural hipotansiyonun klinik izlenmesi önerilmektedir.
Trisiklik antidepresanlar, nöroleptikler, amifostin, baklofen:
Bu ilaçların eplerenon ile birlikte uygulanması, antihipertansif etkilerde ve postural
hipotansiyon riskinde potansiyel artışa neden olabilir.
Glukokortikoidler, tetrakosaktid:
Bu ilaçlarla eplerenonun birlikte uygulanması, antihipertansif etkilerde potansiyel
azalmaya (sodyum ve sıvı retansiyonu) neden olabilir.
Farmakokinetik etkileşimler
İn vitro çalışmalarda eplerenonun CYP1A2, CYP2C19, CYP2C9, CYP2D6 veya
CYP3A4 izoenzimlerinin bir inhibitörü olmadığı gösterilmiştir. Eplerenon P-
glikoproteinin bir substratı veya inhibitörü değildir.
Digoksin:
Eplerenon ile birlikte uygulandığında, digoksinin sistemik maruziyeti (eğri altındaki
alan - EAA) %16 oranında (%90 Güven Aralığı - GA: %4-%30) artmaktadır. Digoksin
terapötik aralığın üst limitine yakın dozda uygulandığında; dikkat edilmesi gerekir.
Varfarin:
Varfarin ile birlikte kullanıldığında klinik olarak anlamlı bir farmakokinetik etkileşim
tespit edilmemiştir. Varfarin terapötik aralığın üst limitine yakın dozda
uygulandığında; dikkat edilmesi gerekir.
CYP3A4 substratları:
Midazolam ve sisaprid gibi CYP3A4 substratları ile yapılan farmakokinetik
çalışmaların sonuçları, bu ilaçlar eplerenon ile birlikte uygulandığında hiçbir anlamlı
farmakokinetik etkileşim olmadığını göstermiştir.
CYP3A4 inhibitörleri:
715 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
- Güçlü CYP3A4 inhibitörleri: Eplerenon, CYP3A4 enzimini inhibe eden ilaçlarla
birlikte uygulandığında, önemli farmakokinetik etkileşimler ortaya çıkabilir.
Güçlü bir CYP3A4 inhibitörü (günde iki kez 200 mg ketokonazol) eplerenonun
EAA’sında %441 oranında artışa yol açmıştır (bkz. Bölüm 4.3). Bu nedenle
eplerenonun ketokonazol, itrakonazol, ritonavir, nelfinavir, klaritromisin,
telitromisin ve nefazodon gibi güçlü CYP3A4 inhibitörleri ile eşzamanlı kullanımı
kontrendikedir (bkz. Bölüm 4.3).
- Hafif ila orta CYP3A4 inhibitörleri: Eritromisin, sakinavir, amiodaron, diltiazem,
verapamil ve flukonazol ile eşzamanlı uygulama, EAA’da %98 - 187 arasında
değişen anlamlı farmakokinetik artışlara neden olmuştur. Bu nedenle, eplerenon
dozu, CYP3A4’ün hafif ila orta düzeyde inhibitörleri ile birlikte uygulandığında,
günlük 25 mg’ı geçmemelidir (bkz. Bölüm 4.2).
CYP3A4 indükleyicileri:
St John’s wort’un (Sarı Kantaron) (güçlü bir CYP3A4 indükleyicisi) eplerenon ile
birlikte uygulanması, eplerenon EAA düzeyinde %30’luk bir azalmaya yol açmıştır.
Eplerenon EAA düzeyindeki daha belirgin azalma, rifampisin gibi daha güçlü
CYP3A4 indükleyicileri ile ortaya çıkabilir. Eplerenon etkisinde azalma riski nedeni
ile güçlü CYP3A4 indükleyicilerinin (rifampisin, karbamazepin, fenitoin,
fenobarbital, St John’s wort) eplerenon ile eşzamanlı kullanımı önerilmez (bkz. Bölüm
4.4).
Antiasitler:
Bir farmakokinetik klinik çalışmanın sonuçlarına göre, eplerenon ile antiasitler birlikte
uygulandığında belirgin bir etkileşim beklenmemektedir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda eplerenon kullanımı ile ilgili hiçbir etkileşim çalışması
yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Eplerenonun, gebe kadınlarda kullanımı için yeterli veri mevcut değildir.
INSPRA’nın, çocuk doğurma potansiyeli bulunan kadınlarda kullanılmasının
potansiyel yararı fetusa olan potansiyel risk ile karşılaştırılarak kontrasepsiyon
yöntemi kullanılıp kullanılmayacağına karar verilmelidir.
Gebelik dönemi
Eplerenonun, gebe kadınlarda kullanımı için yeterli veri mevcut değildir. INSPRA,
gebelikte sadece potansiyel yarar fetusa olan potansiyel riskten fazla ise
kullanılmalıdır.
815 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3). Gebe kadınlara verilirken tedbirli olunmalıdır.
Laktasyon dönemi
Eplerenonun oral uygulamadan sonra anne sütüne geçip geçmediği bilinmemektedir.
Ancak, klinik öncesi veriler, eplerenon ve/veya metabolitlerin fare sütünde var
olduğunu ve bu yolla maruz kalan fare yavrularının normal geliştiğini göstermiştir.
Birçok ilaç insan sütüne geçtiğinden ve emzirilen bebek üzerindeki advers etkilerin
bilinmeyen potansiyelinden dolayı, ilacın anne açısından önemi dikkate alınarak,
emzirmeye son verilmesi veya ilacın kesilmesi konusunda karar verilmelidir.
Üreme yeteneği/Fertilite
İnsan fertilitesi ve üreme yeteneği hakkında özel bir veri bulunmamaktadır.
4.7. Araç ve makine kullanımı üzerindeki etkiler
Eplerenonun araç ve makine kullanma becerisi üzerindeki etkisiyle ilgili herhangi bir
çalışma gerçekleştirilmemiştir. Eplerenon uyku hali veya kognitif fonksiyon
bozukluğuna neden olmaz ancak araç veya makine kullanırken, tedavi sırasında baş
dönmesi görülebileceği dikkate alınmalıdır.
4.8. İstenmeyen etkiler
İki çalışmada (EPHESUS ve Kalp Yetmezliğinde Hafif Hastalarda Eplerenonun
Hastaneye Yatış ve Sağkalım Çalışması - EMPHASIS-HF); eplerenon ile rapor edilen
yan etkilerin toplam insidansı plasebo ile benzer bulunmuştur.
Aşağıda rapor edilen yan etkiler tedavi ile ilişkisi şüpheli olan ve plaseboya göre daha
fazla gözlenen; veya ciddi ve plaseboya göre belirgin olarak daha fazla gözlenen veya
pazarlama sonrası deneyimde gözlenen yan etkilerdir.
Advers reaksiyonlar sistem organ sınıfı ve sıklık gruplandırma (çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000
ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor) açısından aşağıda listelenmiştir:
Enfeksiyonlar ve enfestasyonlar:
Yaygın olmayan : Piyelonefrit, enfeksiyon, farenjit
Kan ve lenf sistemi hastalıkları:
Yaygın olmayan : Eozinofili
Endokrin hastalıkları:
Yaygın olmayan : Hipotiroidizm
Metabolizma ve beslenme hastalıkları:
Yaygın : Hiperkalemi (bkz. Bölüm 4.3 ve 4.4), hiperkolesterolemi
Yaygın olmayan : Hiponatremi, dehidrasyon, hipertrigliseridemi
915 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Psikiyatrik hastalıklar:
Yaygın : İnsomnia
Sinir sistemi hastalıkları:
Yaygın : Bayılma, baş dönmesi, baş ağrısı
Yaygın olmayan : Hipoestezi
Kardiyak hastalıklar:
Yaygın : Sol ventriküler yetmezliği, atriyal fibrilasyon
Yaygın olmayan : Taşikardi
Vasküler hastalıklar:
Yaygın : Hipotansiyon
Yaygın olmayan : Uzuvlarda arteriyel tromboz, ortostatik hipotansiyon
Solunum, göğüs hastalıkları ve mediastinal hastalıklar:
Yaygın : Öksürük
Gastrointestinal hastalıklar:
Yaygın : Diyare, mide bulantısı, konstipasyon, kusma
Yaygın olmayan : Şişkinlik
Hepato-bilier hastalıklar:
Yaygın olmayan :Kolesistit
Deri ve derialtı doku hastalıkları:
Yaygın : Döküntü, kaşıntı
Yaygın olmayan : Anjiyoödem, terlemede artış
Kas-iskelet hastalıkları, bağ dokusu ve kemik hastalıkları:
Yaygın : Kas spazmları, sırt ağrısı
Yaygın olmayan : Kas-iskelet ağrısı
Böbrek ve idrar yolu hastalıkları:
Yaygın : Renal yetmezlik (bkz. Bölüm 4.4 ve 4.5)
Üreme sistemi ve meme hastalıkları:
Yaygın olmayan : Jinekomasti(erkeklerde)
Genel hastalıklar ve uygulama bölgesine ilişkin hastalıklar:
Yaygın : Asteni
Yaygın olmayan : Halsizlik
Araştırmalar:
Yaygın : Kan üre nitrojeni (BUN) düzeyinde artış, kanda kreatinin artışı
Yaygın olmayan : Epidermal büyüme faktörü reseptöründe azalma, kan sekerinde
artış
EPHESUS çalışmasında, çok yaşlı grupta (≥ 75 yaş) sayısal olarak daha fazla inme
vakası gözlenmiştir. Ancak; eplerenonla (30) karşılaştırmalı plasebo (22) grubunda;
inme oluşumu arasında istatistiksel olarak belirgin bir fark görülmemiştir. EMPHASIS-
1015 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
HF çalışmasında; çok yaşlılarda (≥ 75 yaş) inme vakası sayısı eplerenon grubunda 9 ve
plasebo grubunda 8 olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99).
4.9. Doz aşımı ve tedavisi
İnsanlarda eplerenon doz aşımı vakası rapor edilmemiştir.
İnsanda en olası doz aşımı belirtisinin hipotansiyon veya hiperkalemi olacağı tahmin
edilmektedir. Semptomatik hipotansiyonun oluşabileceği durumlarda destekleyici
tedaviye başlanmalıdır. Hiperkalemi söz konusu olduğunda, standart tedaviye
başlanmalıdır.
Eplerenon hemodiyaliz ile uzaklaştırılamaz. Eplerenonun aktif kömüre bağlandığı
gösterilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diüretikler, aldosteron antagonistleri
ATC kodu: C03DA04
Etki mekanizması
Eplerenon; rekombinant insan glukokortikoid, progesteron ve androjen reseptörlerine
göre rekombinant insan mineralokortikoid reseptörlerine bağlanmada daha selektiftir.
Eplerenon kan basıncının düzenlenmesinde ve kardiyovasküler hastalıkların
patofizyolojisinde, renin-anjiyotensin-aldosteron-sisteminde (RAAS) anahtar bir
hormon olan aldosteronun bağlanmasını önler.
Farmakodinamik etkiler
Eplerenonun, aldosteronun renin salgısı üzerindeki negatif inhibisyonu ile tutarlı olarak,
plazma renin ve serum aldosteron düzeylerinde devam eden artışlar meydana getirdiği
gösterilmiştir. Artan plazma renin aktivitesi ve aldosteron seviyeleri, eplerenonun kan
basıncı üzerindeki etkisini gidermez.
Hipertansiyon:
Eplerenon, %46’sı kadın, %14’ü siyahlar ve %22’si ≥ 65 yaşındaki hastalardan oluşan
3091 hipertansif hastada incelenmiştir. Yüksek başlangıç serum potasyumu (>5.0
mmoI/L) olan veya yüksek başlangıç serum kreatinin seviyesi (erkeklerde >1.5 mg/dl
ve kadınlarda >1.3 mg/dl) olan hastalar çalışma dışı bırakılmıştır. Hipertansif hastalarda
yapılan sabit dozlu, plasebo kontrollü, 8 ila 12 haftalık, 2 monoterapi çalışmasında,
eplerenona 611 hasta (günlük tek doz veya günlük iki doz olarak günde 25 mg ila 400
mg arasında değişen dozlar) ve plaseboya 140 hasta randomize edilmiştir. 50 – 200 mg
1115 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
ile tedavi edilen hastalarda, oturur durumda ölçülen kan basınçlarında plasebodan
sistolik kan basıncında 6 – 13 mmHg, diyastolik kan basıncında 3 – 7 mmHg’ lık
farklarla belirgin düşüşler gözlenmiştir. Bu etkiler 24 saatlik ambulatuvar kan basıncı
ölçümleri ile doğrulanmıştır.
Kan basıncında azalma, 2 haftalık tedavi ve maksimum etki ise 4 haftalık tedavi ile
belirgin hale gelmiştir. 6 çalışmada, 8-24 haftalık tedaviden sonra eplerenon, plasebo
veya aktif kontrolün kesilmesi, tedavi kesildikten sonraki haftada benzer advers olay
oranlarına yol açmıştır. Eplerenon ile tedavi edilen hastalarda, eplerenonun etkisinin 8
ila 24 hafta boyunca devam ettiğini gösterir şekilde; diğer antihipertansifleri almayan
hastalarda kan basıncı yükselmiştir. Genel olarak, eplerenonun etkileri, düşük renin
hipertansiyonu olan hastalar hariç yaş, cinsiyet veya ırktan etkilenmemiştir; tek bir
çalışmada, ilk titrasyon döneminde eplerenon ile siyah ırktan hastaların kan basıncında
beyaz hastalardan daha az düşüşler gösterilmiştir.
Eplerenon; ADE inhibitörleri, anjiyotensin II reseptör antagonistleri, kalsiyum kanal
blokerleri, beta blokerler ve hidroklorotiazid ile tedaviyle birlikte eşzamanlı olarak
incelenmiştir. Bu ilaçlardan biriyle eşzamanlı olarak uygulandığında, genelde beklenen
antihipertansif etkilerini üretmiştir.
Pediyatrik popülasyon:
Hipertansiyonlu pediyatrik hastalarda (yaş aralığı 4 ila 16, n=304) yapılan 10 haftalık
bir çalışmada, erişkinlerdekine benzer maruziyet oluşturan dozlarda (günde 25 mg’dan
100 mg’a) eplerenon kan basıncını etkili şekilde düşürmemiştir. Bu çalışmada ve 149
hastada (5 ile 17 yaş aralığındaki) yapılan 1 yıllık pediyatrik güvenlilik çalışmasında,
güvenlilik profili erişkinlerdekine benzer olmuştur. Eplerenon 4 yaşından küçük
hipertansif hastalarda incelenmemiştir çünkü daha büyük pediyatrik hastalarda yapılan
çalışmada, etkililiği olmadığı gösterilmiştir (bkz. Bölüm 4.2).
Pediyatrik hastalarda hormonal durum üzerinde herhangi bir (uzun süreli) etki
çalışılmamıştır.
Miyokard enfarktüsü sonrası gelişen kalp yetmezliği:
Kronik kalp yetmezliğine (NYHA sınıflandırması II-IV) ilişkin doz aralığı
çalışmalarında standart tedaviye eplerenon eklenmesi, aldosteronda beklenen doza
bağımlı artışlara yol açmıştır. Benzer şekilde, EPHESUS’un kardiyorenal alt
çalışmasında eplerenon ile tedavi aldosteronda anlamlı artışa neden olmuştur. Bu
bulgular, bu popülasyonlarda mineralokortikoid reseptör blokajını doğrulamaktadır.
Eplerenon, akut miyokard enfarktüsü sonrası kalp yetmezliği etkinlik ve sağkalım
çalışmasında (EPHESUS) incelenmiştir. EPHESUS akut miyokard enfarktüsü geçiren,
sol ventrikül disfonksiyonu (sol ventriküler ejeksiyon fraksiyonuyla [LVEF] ölçüldüğü
üzere <%40) olan ve kalp yetmezliğine ilişkin klinik belirtiler sergileyen 6632 hasta
üzerinde gerçekleştirilen büyük, çok merkezli, çift-kör, plasebo kontrollü bir çalışmadır.
Diyabetle bağlantılı artmış kardiyovasküler riskten dolayı, diyabetli ve sol ventrikül
disfonksiyonu olan hastalar kalp yetmezliği semptomlarının bulunmaması durumunda
randomizasyon için uygun bulunmuştur, popülasyonun %10’u bu kriteri karşılamıştır.
Hastalar, akut miyokard enfarktüsü sonrası 3-14 gün (medyan 7 gün) içinde standart
tedavilere ek olarak, günde bir kez 25 mg’lık başlangıç dozunda eplerenon veya plasebo
almıştır ve serum potasyum düzeyi < 5.0 mmol/L ise 4 hafta sonra günde bir kez 50 mg
hedef dozuna titre edilmiştir. Çalışma sırasında hastalar asetilsalisilik asit (%92), ADE
inhibitörleri (%90), beta blokerler (%83), nitratlar (%72), kıvrım diüretikler (%66) veya
HMG CoA redüktaz inhibitörleri (%60) dahil olmak üzere standart bakım görmüştür.
1215 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
EPHESUS çalışmasında, ortak birincil son noktalar, tüm nedenlerden kaynaklanan
mortalite ve kardiyovasküler (KV) ölüm veya KV sebeplerden hastaneye yatışın birleşik
son noktasıdır; eplerenon koluna dahil edilen hastaların %14.4’ü ve plasebo koluna
dahil edilen hastaların %16.7’si ölmüştür (tüm nedenlerden kaynaklanan); öte yandan,
eplerenon kolundaki hastaların %26.7’ si ve plasebo kolundaki hastaların %30.0’u, KV
ölümün veya hastaneye yatışın birleşik son noktasına ulaşmıştır. EPHESUS
çalışmasında, eplerenon herhangi bir nedenle ölüm riskini %15 oranında azaltmıştır (RR
0.85; %95 GA, 0.75-0.96; p= 0.008). Kardiyovasküler (KV) ölüm veya KV nedenlerle
hastaneye yatma riski (kardiyovasküler nedenlerle hastaneye yatma felç, akut miyokard
enfarktüsü, ventriküler aritmi ve kalp yetmezliği nedeniyle gerçekleşir) eplerenonla
%13 oranında azaltılmıştır (RR 0.87; %95 GA, 0.79-0.95; p=0.002). Eplerenon alan
hastaların büyük oranında plaseboya kıyasla NYHA fonksiyonel sınıflandırması
iyileşmiş veya stabil kalmıştır. Hiperkalemi insidansı, plasebo grubunda %2.0’ye
kıyasla, eplerenon grubunda %3.4’tür (p < 0.001). Hipokalemi insidansı, plasebo
grubunda %1.5’a kıyasla, eplerenon grubunda %0.5’tir (p < 0.001).
Farmakokinetik çalışmalar sırasında elektrokardiyografik değişimler açısından
değerlendirilen 147 normal olguda eplerenonun kalp hızı, QRS süresi veya PR ya da QT
aralığı üzerinde anlamlı etkisi gözlenmemiştir.
NYHA Sınıf II (Kronik) Kalp Yetmezliği:
EMPHASIS-HF (Hafif Kalp Yetmezliği Hastalarının Hastaneye Yatış ve Sağkalımında
Eplerenon) çalışmasında, sistolik kalp yetmezliği ve hafif semptomları (NYHA
fonksiyonel sınıf II) olan hastalarda standart tedaviye eklendiğinde eplerenonun klinik
sonuçlar üzerindeki etkisi incelenmiştir.
En az 55 yaşında, sol ventrikül ejeksiyon fraksiyonu (LVEF) ≤%30 olan veya >130
milisaniye (msn) QRS süresine ilaveten LVEF ≤%35 olan ve dahil edilmeden önce 6 ay
içinde kardiyovasküler (KV) nedenlerle hastaneye yatırılmış ya da en az 250 pg/mL B
tipi natriüretik peptid (BNP) plazma düzeyi veya erkeklerde en az 500 pg/mL
(kadınlarda 750 pg/mL) N-terminal pro-BNP plazma düzeyi bulunan hastalar dahil
edilmiştir. Eplerenon günde bir kez 25 mg dozda başlanmış ve serum potasyum
düzeyinin <5.0 mmol/L olması halinde 4 hafta sonra günde bir kez 50 mg’ a artırılmıştır.
Alternatif olarak, tahmini GFR 30-49 mL/dak/1.73 m2 ise, eplerenon iki günde bir 25
mg başlanmış ve günde bir kez 25 mg’a artırılmıştır.
Toplamda 2737 hasta, başlangıçta diüretiklerle (%85), ADE inhibitörleriyle (%78),
anjiyotensin II reseptör blokerleriyle (%19), beta blokerlerle (%87), anti-trombotik
ilaçlarla (%88), lipid düşürücü ajanlarla (%63) ve dijital glikozidlerle (%27) tedavi
dahil, eplerenon tedavisine veya plaseboya randomize edilmiştir (çift kör). Ortalama
LVEF ~%26 ve ortalama QRS süresi ~122 msn olmuştur. Hastaların büyük bölümü
(%83.4), randomizasyondan önceki 6 ay içinde KV nedenlerle hastaneye yatırılmış ve
yaklaşık %50’si kalp yetmezliğine bağlı hastaneye yatırılmıştır. Hastaların yaklaşık
%20’sine implante defibrilatör veya kardiyak resenkronizasyon tedavisi uygulanmıştır.
Birincil sonlanım noktası olan kardiyovasküler nedenlerle ölüm veya kalp yetmezliği
nedeniyle hastaneye yatış, eplerenon grubunda 249 hastada (%18.3) ve plasebo
grubunda 356 hastada (%25.9) gerçekleşmiştir (RR 0.63, %95 GA, 0.54-0.74; p<0.001).
Eplerenonun birincil sonlanım noktası sonuçları üzerindeki etkisi önceden belirlenmiş
tüm alt gruplarda tutarlı olmuştur.
1315 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
İkincil sonlanım noktası olan tüm nedenlere bağlı mortalite eplerenon grubunda 171
hastada (%12.5) ve plasebo grubunda 213 hastada (%15.5) görülmüştür (RR 0.76; %95
GA, 0.62-0.93; p=0.008). KV nedenlerle ölüm, eplerenon grubunda 147 hastada
(%10.8) ve plasebo grubunda 185 hastada (%13.5) bildirilmiştir (RR 0.76; %95 GA,
0.61-0.94; p=0.01).
Çalışma sırasında, eplerenon grubunda 158 hastada (%11.8) ve plasebo grubunda 96
hastada (%7.2) hiperkalemi (serum potasyum düzeyi >5.5 mmol/L) bildirilmiştir
(p<0.001). Serum potasyum düzeylerinin <4.0 mmol/L olması şeklinde tanımlanan
hipokalemi, plasebo ile karşılaştırıldığında eplerenon ile istatistiksel olarak anlamlı
şekilde daha düşük olmuştur (plasebo için %48.4’e kıyasla eplerenon için %38.9,
p<0.0001).
Eplerenon, kalp yetmezliği olan pediyatrik hastalarda çalışılmamıştır.
5.2. Farmakokinetik özellikler
Genel özellikler
Emilim:
Eplerenonun mutlak biyoyararlanımı, 100 mg oral tablet uygulamasından sonra %69’
dur. Eplerenon ortalama doruk plazma konsantrasyonlarına oral uygulamadan yaklaşık
1.5 ile 2 saat sonra ulaşır. Kararlı durum konsantrasyonuna 2 gün içinde ulaşır. Gıda
alımı absorpsiyonu etkilemez.
Dağılım:
Eplerenonun plazma proteinlerine bağlanması yaklaşık %50 oranındadır ve öncelikle
alfa 1-asitglikoproteinlere bağlanır. Kararlı durumda sanal dağılım hacmi 42-90 L’dir.
Eplerenon tercihen alyuvarlara bağlanmaz.
Biyotransformasyon:
Eplerenon metabolizmasına başlıca CYP3A4 aracılık eder. İnsan plazmasında herhangi
bir aktif eplerenon metaboliti tespit edilmemiştir. CYP3A4 inhibitörleri (örn.
ketokonazol, sakinavir) kandaki eplerenon düzeylerini artırır.
Eliminasyon:
Eplerenon dozunun %5’inden azı idrar ve dışkıda değişmeyen ilaç olarak atılır.
Radyoaktif olarak işaretlenmiş ilacın tek bir oral dozunun ardından, dozun yaklaşık
%32’si dışkı ve yaklaşık %67’si idrar yoluyla atılır. Eplerenonun eliminasyon yarılanma
ömrü yaklaşık 3 ila 6 saattir. Sanal plazma klirensi yaklaşık 10 L/saattir.
Doğrusallık/ Doğrusal Olmayan Durum:
Hem doruk plazma düzeyleri (C ) hem de eğri altındaki alan (EAA) 25 ile 100 mg
maks
arasındaki dozlar için dozla orantılıdır ve 100 mg' ın üstündeki dozlarda orantının
altında seyreder.
1415 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Hastalardaki karakteristik özellikler
Yaş, Cinsiyet ve Irk:
Günde bir kez 100 mg dozundaki eplerenonun farmakokinetiği, yaşlılarda (≥65 yaş)
erkek ve kadınlarda ve siyah ırkta incelenmiştir. Eplerenonun farmakokinetiği erkek ve
kadınlarda belirgin bir şekilde farklılık göstermez. Kararlı durumda, genç gönüllülere
kıyasla (18 ile 45 yaş arası) yaşlı gönüllülerde C (%22) ve EAA (%45) değerlerinde
maks
artışlar görülmüştür. Kararlı durumda, siyah ırkta C %19, EAA düzeyi ise %26 daha
maks
düşüktür.
Böbrek Yetmezliği:
Eplerenonun farmakokinetiği değişen derecelerde böbrek yetmezliği olan hastalarda ve
hemodiyalize giren hastalarda değerlendirilmiştir. Kontrol grubuna kıyasla, ciddi
böbrek yetmezliği olan hastalarda kararlı durumdaki EAA ve C değerleri sırasıyla
maks
%38 ve %24 oranlarında artmış ve hemodiyalize giren hastalarda sırasıyla %26 ve %3
oranlarında azalmıştır. Eplerenonun plazma klerensi ve kreatininin klerensi arasında
herhangi bir korelasyon gözlenmemiştir. Eplerenon hemodiyalizle atılmaz (bkz. Bölüm
4.4).
Karaciğer Yetmezliği:
Eplerenon 400 mg' ın farmakokinetiği orta şiddette (Child-Pugh Sınıf B) karaciğer
yetmezliği olan hastalarda normal gönüllülere kıyasla incelenmiştir. Eplerenonun
kararlı durumdaki C ve EAA değerleri sırasıyla %3.6 ve %42 oranında artmıştır
maks
(bkz. Bölüm 4.2). Eplerenon kullanımı ciddi karaciğer yetmezliği olan hastalarda
araştırılmadığından, eplerenon bu hasta grubunda kontrendikedir (bkz. Bölüm 4.3).
Kalp Yetmezliği:
Eplerenon 50 mg' ın farmakokinetiği kalp yetmezliği olan hastalarda değerlendirilmiştir
(NYHA (New York Kalp Cemiyeti) sınıflandırması II-IV). Yaş, ağırlık ve cinsiyete göre
eşleştirilen sağlıklı gönüllülere kıyasla, kalp yetmezliği olan hastalarda kararlı
durumdaki EAA ve C değerleri sırasıyla %38 ve %30 daha yüksektir. Bu sonuçlarla
maks
tutarlı, EPHESUS çalışmasındaki hastaların bir alt kümesine dayanarak eplerenonun
popülasyon farmakokinetik analizinde, kalp yetmezliği olan hastalarda eplerenonun
klerensinin sağlıklı yaşlı hastalardakine benzer olduğu gösterilmiştir.
Pediyatrik popülasyon:
4-16 yaşlarındaki 51 pediyatrik hipertansif hastada yapılan iki çalışmaya ait eplerenon
konsantrasyonlarına ilişkin bir popülasyon farmakokinetik modeli, hasta vücut
ağırlığının eplerenon dağılım hacmi üzerinde istatistiksel anlamlı bir etkisi olduğunu
fakat klerensi üzerinde etkisi bulunmadığını göstermiştir. Daha ağır bir pediyatrik
hastada eplerenon dağılım hacminin ve pik maruziyetin benzer vücut ağırlığına sahip bir
erişkindekine benzer olduğu tahmin edilmektedir; daha hafif 45 kg’lık bir hastada
dağılım hacmi yaklaşık %40 daha düşüktür ve pik maruziyetin tipik erişkinlerdekinden
yüksek olduğu tahmin edilmektedir. Eplerenon tedavisi pediyatrik hastalarda günde bir
kez 25 mg olarak başlatılmıştır ve 2 hafta sonra günde iki kez 25 mg’a ve sonunda, klinik
olarak endike ise günde iki kez 50 mg’a artırılmıştır; pediyatrik hastalarda bu dozlarda
1515 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
en yüksek gözlenen eplerenon konsantrasyonları günde bir kez 50 mg ile başlayan
erişkinlerde gözlenenden belirgin şekilde yüksek olmamıştır.
5.3. Klinik öncesi güvenlilik verileri
Karsinojenez, mutajenez, doğurganlığın zarar görmesi
Güvenlilik farmakolojisi, genotoksisite, karsinojenik potansiyel ve üreme toksisitesiyle
ilgili klinik öncesi çalışmalarda insanlara yönelik özel bir tehlike gösterilmemiştir.
Tekrarlı doz toksisite çalışmalarında, prostat atrofisi, sıçanlarda ve köpeklerde, klinik
maruziyet düzeylerinin birkaç katı maruziyet düzeylerinde gözlenmiştir. Prostatik
değişiklikler, advers fonksiyonel sonuçlarla ilişkili değildir. Bu bulguların klinik açıdan
ilgisi bilinmemektedir.
Uygulanan en yüksek dozajda anne tavşanların vücut ağırlığında azalma ve tavşan fetal
rezorpsiyonlarında ve implantasyon sonrası kayıpta artış gözlendiği halde, fare ve
tavşanlar üzerinde gerçekleştirilen çalışmalarda teratojenik bir etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Mikrokristalin selüloz (E460)
Kroskarmeloz sodyum (E468)
Hipromeloz (3 cp) (E464)
Sodyum lauril sülfat
Talk (E553b)
Magnezyum stearat (E470b)
HPMC 2910/ Hipromeloz 3cP (E464)
HPMC 2910/ Hipromeloz 6 cP (E464)
Titanyum dioksit (E171)
Makrogol/ PEG 400
Polisorbat 80 (E433)
Demir oksit sarısı (E172iii)
Demir oksit kırmızısı (E172ii)
6.2. Geçimsizlikler
Yeterli veri yoktur.
6.3. Raf ömrü
36 ay.
6.4. Saklamaya yönelik özel tedbirler
25 °C’nin altındaki oda sıcaklığında saklanmalıdır.
6.5. Ambalajın niteliği ve içeriği
1615 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans
alınmıştır.
Opak polivinil klorür (PVC)/ alüminyum folyo. Her kutu 30 tablet içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelikleri”ne uygun olarak
imha edilmelidir.
7. RUHSAT SAHİBİ
PFIZER İlaçları Ltd. Şti.
34347 Ortaköy-İSTANBUL
Tel : 0 212 310 70 00
Faks : 0 212 310 70 58
8. RUHSAT NUMARASI
136/8
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.05.2013
Ruhsat yenileme tarihi:
10. KÜB’ÜN YENİLENME TARİHİ
17