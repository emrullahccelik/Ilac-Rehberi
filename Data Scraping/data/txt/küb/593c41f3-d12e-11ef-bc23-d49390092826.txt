KISA ÜRÜN BİLGİSİ
1. BEŞERİ TIBBİ ÜRÜNÜN ADI:
MON.NaF (18F) 250 MBq /mL i.v. enjeksiyonluk çözelti içeren flakon
2. KALİTATİF VE KANTİTATİF BİLEŞİM
Etkin Madde :
Sodyum florür (18F) 250 MBq (6.8 mCi) /mL (kalibrasyon tarih ve saatinde)
Her bir flakondaki aktivite kalibrasyon tarih ve saatinde 280 MBq (7,5 mCi) – 9500 MBq
(256.8mCi) arasında değişir.
18F ‘in yarılanma ömrü 110 dakikadır. 634 keV lik maksimum enerji ile pozitron radyasyonu
yayarak stabil oksijen(18O)’e bozunur ve bunu 0.511 MeV lik foton anilasyon radyasyonu
izler.
Yardımcı maddeler :
Her bir mL çözelti maksimum 3.54 mg sodyum iyonu içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk, renksiz çözelti.
4. KLİNİK ÖZELLİKLER
4.1 Terapötik endikasyonlar
Bu ilaç sadece tanı amacıyla kullanılır.
Sodyum florür (18F) pozitron emisyon tomografisi (PET), anormal osteojenik aktivite
değişikliği bulunan hedef hastalıkların fonksiyonel görüntülenmesinde endikedir. MON.NaF
(18F) 250 MBq/mL i.v. enjeksiyonluk çözelti aşağıdaki endikasyonlarda kullanılır:
- Yetişkinlerde kanserin kemik metastazlarının saptanması ve lokalizasyonunda.
- Yetişkinlerde, konvansiyonel görüntüleme yöntemleri ile kökeni belirlenemeyen sırt
ağrısının değerlendirilmesinde yardımcı olarak.
- Şüpheli çocuk istismarı ile ilişkili kemik lezyonlarının varlığının tespitinde bir yardımcı
olarak.
4.2 Pozoloji ve uygulama şekli
Pozoloji / Uygulama sıklığı ve süresi:
Yetişkinler
70 kg ağırlığında bir yetişkin için önerilen aktivite 370 MBq’dir. Ancak doz, hastanın vücut
ağırlığına ve kullanılan kamera tipine, pozitron emisyon tomografi cihazının özelliklerine
(PET/CT) ve görüntü alma tarzına bağlı olarak 100 – 400 MBq arasında değişir. 100 – 400
MBq aktivitenin direkt intravenöz enjeksiyonu ile görüntü alınabilir.
1 / 10Gerekirse, sodyum florür (18F) PET incelemeleri kısa bir süre içinde tekrar edilebilir.
Uygulama sekli:
Görüntüleme hatalarını ve lokal ekstravazasyon sonucu radyasyona maruz kalmayı önlemek
için sodyum florür (18F) enjeksiyonu intravenöz olarak yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği :
Böbrek yetmezliğinde iyonize radyasyona maruziyet artabileceğinden, uygulanacak aktivite
hesaplanırken bu durum göz önüne alınmalıdır.
Pediatrik Popülasyon :
Bu ilacın çocuklarda ve adolesanlarda kullanımı, bu popülasyondaki fayda/risk oranı ve klinik
ihtiyaçların dikkatli değerlendirilmesi sonucunda kararlaştırılmalıdır. Uygulanan tedavi
EANM pediatri çalışma grubunun (Paediatric Task Group) dozaj kartı (uygulama tarihinde
geçerli olan) tavsiyelerine uygun olarak hesaplanmalıdır. Çocuklara ve adolesanlara
uygulanacak aktivite, vücut ağırlığı için aşağıdaki tabloda belirtilen katsayı ile bazal aktivite
çarpılarak, şu formülle hesaplanabilir:
Önerilen aktivite A[MBq] = Bazal aktivite x Katsayı
3 Boyutlu PET cihazı ile kayıt durumunda 14 MBq lık, 2 boyutlu PET cihazı ile kayıt
durumunda ise 26 MBq lık minimum bir aktivite önerilir. Çocuklarda 3 boyutlu görüntüleme
yöntemi tercih edilmelidir.
Ağırlık Katsayı Ağırlık Katsayı Ağırlık Katsayı
3 Kg = 1 22 Kg = 5.29 42 Kg = 9.14
4 Kg = 1.14 24 Kg = 5.71 44 Kg = 9.57
6 Kg = 1.71 26 Kg = 6.14 46 Kg = 10.00
8 Kg = 2.14 28 Kg = 6.43 48 Kg = 10.29
10 Kg = 2.71 30 Kg = 6.86 50 Kg = 10.71
12 Kg = 3.14 32 Kg = 7.29 52-54 Kg = 11.29
14 Kg = 3.57 34 Kg = 7.72 56-58 Kg = 12.00
16 Kg = 4.00 36 Kg = 8.00 60-62 Kg = 12.71
18 Kg = 4.43 38 Kg = 8.43 64-66 Kg = 13.43
20 Kg = 4.86 40 Kg = 8.86 68 Kg = 14.00
PET veya PET/CT görüntüleri ilacın enjeksiyonunu takiben 30 dakika- 4 saat arasında,
genellikle de 60 dakika sonra alınır.
Geriatrik Popülasyon :
Yaşlılıktan kaynaklanabilecek durumlar uygulamada dikkate alınmalıdır.
Tıbbi ürünün kullanımı veya uygulamadan önce alınacak önlemler
2 / 10Uygulamadan önce tıbbi ürünün seyreltilmesi ile ilgili talimatlar için bölüm 12’ye, hasta
hazırlığı için bölüm 4.4'e bakınız.
Hastaya uygulanmadan hemen önce sodyum florürün (18F) radyoaktivite değeri bir doz
kalibratöründe ölçülmelidir.
Görüntü elde etme
Emisyon taramaları genellikle sodyum florür (18F) enjeksiyonundan 60 dakika sonra başlar.
Yeterli sayım istatistiği için gereken aktivitenin sağlanması durumunda, sodyum florür (18F)
PET görüntülemesi enjeksiyondan iki veya üç saat sonrasına kadar yapılabilir. Böylelikle
arka plan (background) aktivitesi düşürülmüş olur. Pelvisteki aktiviteyi düşürmek için,
görüntülemenin hemen öncesinde hastanın idrara çıkması önerilir.
4.3 Kontrendikasyonlar
- Etkin maddeye veya bölüm 6.1’de listelenen yardımcı maddelerden herhangi birine
hassasiyeti olan hastalarda,
- Hamilelikte,- (Bakınız bölüm 4.6),
kontrendikedir.
4.4 Özel kullanım uyarıları ve önlemleri
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANIR.
Bireysel risk/yarar değerlendirmesi
Her bir hasta için radyasyona maruziyet, sağlanacak fayda açısından değerlendirilmelidir.
Bütün hastalar için radyasyon maruziyetini en aza indirmek amacıyla optimum görüntü
alınabilecek minimum doz (ALARA prensibi) uygulanmasına dikkat edilmelidir.
Böbrek yetmezliği
Böbrek fonksiyonu azalmış olan bu hastalarda radyasyon maruziyeti artabileceğinden yarar
risk oranı dikkatle değerlendirilmelidir.
Pediatrik popülasyon
Çocuklarda kullanım için bakınız bölüm 4.2.
Beher MBq için etkin dozun çocuklarda yetişkinlerden daha yüksek olduğu göz önünde
bulundurulmalıdır (bakınız bölüm 11, dozimetri)
Hastanın hazırlanması
Kaliteli görüntü elde etmek ve mesanenin radyasyona maruziyetini azaltmak için hastaların
uygulama öncesinde bol sıvı almaları ve PET görüntülemenin hemen öncesinde ve çalışma
sonrasındaki ilk saatlerde mesaneyi boşaltmaları konusunda uyarılmaları önemlidir.
Sodyum florür (18F) PET görüntülerinin yorumlanması
Sodyum florür (18F) kemik lezyonlarının saptanmasında diğer kemik tarama ajanlarından
(99mTc-işaretli fosfat ve fosfonik asit türevleri) daha yüksek bir duyarlılığa sahiptir.
Sodyum florür (18F) ikincil kanser proseslerini doğrudan göstermez. Ancak kanserin etkisi
nedeniyle osteojenik aktiviteyi takip eden kemik lezyonlarını belirler. Sodyum florür (18F)
önemli kemik hasarı oluşmamış kemik iliği metastazı gibi, kemik metastazlarının erken
aşamalarının tespiti için daha az etkilidir.
3 / 10Morfolojik görüntüler ile fonksiyonel sodyum florür (18F) PET görüntülerinin donanım
birleştirmesi, örneğin PET-CT, kemik teşhisindeki duyarlılığı ve spesifikliği arttırabilir.
İyi ve kötü huylu lezyonlar arasında tutulum açısından önemli bir farklılık olmadığından,
kemik metastazı ve malign olmayan kemik lezyonları arasındaki farklılık değerlendirilmesinde
PET analizi ve CT görüntüsünün birleştirilmesi, hibrit PET-CT görüntülemeden veya varsa
yerine kullanılabilecek diğer diagnostik prosedürlerden (MRI, CT) daha yararlı olmaktadır.
İşlemden sonra
Enjeksiyondan sonraki ilk 12 saat boyunca bebek ve hamile kadınlar ile yakın temastan
kaçınılmalıdır.
Özel uyarılar
Bu tıbbi üründe enjeksiyonun zamanına bağlı olarak, hastaya verilen sodyum içeriği, bazı
durumlarda 1 mmol (23mg) den daha büyük olabilir. Bu durum düşük sodyum diyeti
uygulayan hastalar için göz önünde bulundurulmalıdır.
Çevreye zararı ve önlenmesi ile ilgili önlemler için bölüm 6.6 ya bakınız.
4.5 Diğer tıbbi ürünlerle etkileşim ve diğer etkileşim şekilleri
Bu konuda yapılmış çalışma bulunmamaktadır.
Özel popülasyonlara ilişkin ek bilgiler
Özel bilgi yoktur.
Pediyatrik popülasyon:
Özel bilgi yoktur.
4.6 Gebelik ve laktasyon
Genel tavsiye :
Gebelik kategorisi: X
Çocuk doğurma potansiyeli bulunan kadınlar / Doğum kontrolü (kontrasepsiyon)
Radyoaktif tıbbi ürün verilmesinin zorunlu olduğu doğurganlık çağındaki kadınlarda gebelik
mutlaka sorgulanmalıdır. Adet periyodunda gecikme olan kadınlar aksi ispat edilmedikçe gebe
kabul edilmelidir. Gebelik şüphesi var ve kanıtlanmamışsa (eğer kadın bir periyodunu
unuttuysa veya adet periyodu düzensiz ise v.s.), iyonize radyasyon yayan tekniklerin
kullanılmadığı yöntemler (eğer varsa) alternatif olarak hastaya önerilmelidir.
Gebelik dönemi
Sodyum florür (18F) kullanımı fetusun radyasyona maruz kalmasına sebep olacağından
gebelik döneminde kontrendikedir (Bakınız bölüm 4.3).
Laktasyon dönemi
Radyofarmasötiklerin emziren bir anneye uygulanmasından önce uygulamanın emzirme bitene
kadar ertelenip ertelenemeyeceği dikkate alınmalı ve radyofarmasötiklerin anne sütünden
geçebildiği akılda tutulmalıdır. Eğer MON.NaF (18F) kullanımı emzirme döneminde zorunlu
ise ilaç enjeksiyonundan önce annenin sütü sağılıp sonraki kullanım için saklanabilir. İlacın
4 / 10enjeksiyonunu takiben en az 12 saat süre ile emzirmeye ara verilmeli ve bu süre boyunca
sağılan süt atılmalıdır.
Radyasyondan korunma için bu 12 saatlik sürede annenin çocukla temastan da kaçınması
önerilir.
Üreme yeteneği / Fertilite
İlacın hamilelerde kullanımına dair veri ve üreme yeteneği üzerindeki etkisine dair yapılmış
çalışma bulunmamaktadır.
4.7 Araç ve makine kullanımı üzerindeki etkiler
Araç ve makine kullanım yeteneği üzerine etkilerini gösteren bir veri bulunmamaktadır.
4.8 İstenmeyen etkiler
Sodyum Florür (18F) kullanımından sonra ciddi istenmeyen etkiler gözlenmemiştir.
İyonize radyasyona maruz kalma, kanser veya kalıtsal defektlerin oluşmasına neden olabilir.
70 kg bir yetişkin için önerilen maksimum aktivite olan 400 MBq uygulandığında etkili doz
6.8 mSv olup, bu advers etkilerin ortaya çıkma olasılığı düşüktür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99)
4.9 Doz aşımı ve tedavisi
Yüksek doz sodyum florür (18F) uygulaması söz konusu olursa hastanın almış olduğu dozun
azaltılması için vücuttan atılımı hızlandırılmalıdır. Bu nedenle hastaya zorlu diürez
uygulanmalı ve sık sık idrara çıkma ile radyonüklidin vücuttan atılımı artırılmalıdır.
Uygulanan etkili dozu tahmin etmenin bu konuda yararı olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Tümör teşhisinde kullanılan diyagnostik radyofarmasötik
ATC kodu : V09IX06
Etki mekanizması
Sodyum florür (18F), kemik mineraline afinitesinden dolayı, osteoblastik aktivite veya
osteolitik defektlere yol açan malignan proseslerle etkilenen kemik bölgesine, etkilenmemiş
yatay kemiğe kıyasla 3-10 kat daha fazla tutulur. Kemik yapısının kanserli olmayan travmatik,
aşındırıcı veya inflamatuvar lezyonları da osteojenez artışı ile bağlantılıdır. Bu nedenle,
sodyum florür (18F) kanserojen veya travmatik kemik hastalıkların reaktif süreçlerinin
bir belirtecidir. Aynı zamanda kemik metabolizmasında fizyolojik veya patolojik olarak artış
gözlenen, malignan olmayan bölgeleri de tespit etmektedir.
5 / 10Farmakodinamik etkiler
Sodyum Florür (18F)’ün diyagnostik incelemeler için önerilen aktivite ve kimyasal
konsantrasyonunda herhangi bir farmakodinamik aktivite gözlenmez.
5.2 Farmakokinetik özellikler
Genel Özellikler
Emilim:
İntravenöz yolla kullanılır.
Dağılım:
İntravenöz uygulamayı takiben ilacın %50’si hızla iskelet sistemi tarafından tutulur ve burada
radyoaktif yarılanma süresine bağlı olarak azalır. Sodyum florürün (18F) kalan kısmı ise
ekstraselüler sıvıda dağılır ve renal yolla birkaç saat içinde elimine olur.
Sodyum florür (18F) ün plasma proteinlerine bağlanma oranı bilinmemektedir.
Organ tutulumu
Sodyum florür (18F)’ün %50’si hızla iskelet sistemi tarafından tutulur ve burada radyoaktif
bozunma periyoduna bağlı olarak azalır. Sodyum florür (18F) normalde, iskelette simetrik
olarak birikir, apendiküler iskelet ve uzun kemiklerin şaftlarına kıyasla, aksiyal iskelette ve
eklemlerin etrafındaki kemiklerde daha çok birikir. Kırık bölgelerinde ve osteomiyelit, fibröz
displazi, spondilit tüberküloz, Paget hastalığı, hyperostosis frontalis interna, myositis
ossificans veya tümörler tarafından etkilenen kemiklerin etrafında ve hızla büyüyen kemik
ucunda birikim artar.
Biyotransformasyon:
Biyotransformasyonu hakkında bilgi bulunmamaktadır.
Eliminasyon:
Uygulanan sodyum florür (18F) aktivitesinin %20’si, enjeksiyonu takiben ilk 2 saat içinde
idrarla atılır.
5.3 Klinik öncesi güvenlilik verileri
Sprague-Dawley sıçanları ile yapılan toksikoloji çalışmalarında sodyum florür (18F)’ün
5 mL/kg tek doz intravenöz enjeksiyonu ile ölüm gözlenmemiştir. Bu ürün, düzenli ya da
sürekli uygulama için uygun değildir.
Mutajenite çalışmaları ve uzun süreli karsinojenite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür 9 mg/mL
6.2 Geçimsizlikler
6 / 10Geçimliliğine dair çalışma yoktur, bu nedenle bölüm 12’de belirtilenlerin dışında diğer tıbbi
ürünlerle karıştırılmamalıdır.
6.3 Raf ömrü
Üretim tarih ve saatinden itibaren 10 saattir.
Ürünün kullanım izni kalibrasyon saati esas alınarak verilmektedir. Kalibrasyon saatinden
önce hastaya uygulanmamalıdır.
6.4 Saklamaya yönelik özel tedbirler
Kurşun koruma kabı içinde 25 °C’nin altında oda sıcaklığında saklanmalıdır.
Radyofarmasötiklerin saklanması, radyoaktif maddelerle ilgili ulusal mevzuata uygun
olmalıdır.
6.5 Ambalajın niteliği ve içeriği
Dış ambalaj: Kurşun zırh
İç ambalaj: Bromobutil tıpa ve aluminyum flip-off kapaklı 20 ml lik renksiz Tip I borosilikat
cam flakon.
Takdim şekli:
Kurşun zırh içinde, kalibrasyon saatinde 280 MBq (7,5 mCi) – 9500 MBq (256.8 mCi)
aktiviteye denk gelen 0,5 mL-10 mL çoklu dozları içeren bir flakon.
Bir Kullanma Talimatı
6.6 Beşeri tıbbi üründen arta kalan maddelerin imhası ve diğer özel önlemler
Genel uyarılar
Radyofarmasötikler sadece belirlenmiş klinik ortamlarda yetkili kişiler tarafından teslim
alınmalı, kullanılmalı ve uygulanmalıdır. Teslim alınmaları, saklanmaları, kullanım, taşıma ve
imha edilmeleri mevzuat ve/veya yetkili resmi organizasyonların uygun lisanslarına tabidir.
Radyofarmasötikler, kullanıcılar tarafından hem radyasyon güvenliği hem de farmasötik kalite
gerekliliklerini yerine getirecek şekilde hazırlanmalıdır. Uygun aseptik önlemler alınmalıdır.
Radyofarmasötik uygulanması, dış radyasyon veya idrar dökülmesi, kusma veya diğer
biyolojik sıvılar nedenleri ile bulaşma yüzünden diğer kişiler için risk oluşturur. Bu nedenle
ulusal mevzuata uygun olarak, radyasyondan korunma önlemleri alınmalıdır.
Flakonun bütünlüğü bozulmuş ise kullanılmamalıdır. Operatörlerin ışınlamasını ve tıbbi
ürünün kontaminasyon riskini minimuma indirecek uygulama prosedürleri oluşturulmalıdır.
Yeterli zırhlama zorunludur.
Atıklar, ‘Tıbbi Atıkların Kontrolü Yönetmeliği’ ve Türkiye Atom Enerjisi Kurumu’nun
“Radyoaktif Madde Kullanımından Oluşan Atıklara İlişkin Yönetmelik” kurallarına uygun
olarak bertaraf edilmelidir.
7 / 107. RUHSAT SAHİBİ
Eczacıbaşı Monrol Nükleer Ürünler Sanayi ve Ticaret A.Ş.
TÜBİTAK MAM Teknoparkı
41470 Gebze – KOCAELİ-TÜRKİYE
Tel: (0 262) 648 02 00 (pbx) Faks: (0 262) 646 40 39
e-posta: monrol@monrol.com.tr
8. RUHSAT NUMARASI
238/2
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 12.12.2011
Ruhsat yenileme tarihi:
10. KÜB’ün YENİLENME TARİHİ
11. DOZİMETRİ
Hastanın maruz kalacağı doz ICRP 53 yayını dördüncü zeyilname ve ICRP 80 yayınında yer
alan aşağıdaki tablodaki varsayımlara göre hesaplanır:
8 / 10Organ Yetişkin 15 yaş 10 yaş 5 yaş 1 yaş
Böbrek üstü bezi 0,0067 0,0088 0,013 0,020 0,039
Mesane 0,15 0,19 0,28 0,39 0,54
Kemik yüzeyi 0,094 0,075 0,12 0,21 0,48
Beyin 0,0066 0,0075 0,011 0,016 0,025
Meme 0,0029 0,0037 0,0060 0,0095 0,018
Safra kesesi 0,0042 0,0051 0,0082 0,012 0,023
GI yol:
Mide 0,0037 0,0046 0,0079 0,011 0,020
İnce barsak 0,0058 0,0075 0,011 0,017 0,030
Kolon 0,0068 0,0084 0,013 0,019 0,030
Üst kalın barsak 0,0051 0,0063 0,010 0,015 0,026
Alt Kalın barsak 0,0091 0,011 0,017 0,025 0,037
Kalp 0,0042 0,0051 0,0079 0,012 0,022
Böbrekler 0,013 0,016 0,024 0,036 0,067
Karaciğer 0,0040 0,0052 0,0078 0,012 0,023
Akciğerler 0,0045 0,0058 0,0086 0,013 0,026
Kaslar 0,0058 0,0071 0,011 0,016 0,028
Özofagus 0,0037 0,0048 0,0072 0,011 0,022
Overler 0,0083 0,011 0,015 0,022 0,036
Pankreas 0,0050 0,0061 0,0092 0,014 0,027
Kırmızı kemik iliği 0,037 0,039 0,076 0,18 0,44
Cilt 0,0041 0,0049 0,0077 0,012 0,022
Dalak 0,0042 0,0055 0,0084 0,013 0,026
Testisler 0,0061 0,0083 0,014 0,020 0,032
Timus 0,0037 0,0048 0,0072 0,011 0,022
Tiroid 0,0049 0,0057 0,0081 0,012 0,020
Uterus 0,013 0,015 0,024 0,035 0,050
Diğer kalan organlar 0,0059 0,0073 0,011 0,017 0,028
Efektif doz 0,017 0,020 0,033 0,056 0,11
(mSv/MBq)
Eğer görüntüleme 2D modunda PET ile yapıldıysa, 70 kg ağırlığında bir kişi için 400 MBq
aktivitede uygulanan sodyum florür (18F) sonucunda oluşan efektif doz 6,8 mSv kadardır.
400 MBq uygulama aktivitesi için, kritik organlardaki tipik radyasyon dozları aşağıdaki
gibidir:
Mesane 60 mGy, kemik yüzeyi 38 mGy, kırmızı kemik iliği 15 mGy, böbrekler 5 mGy ve
uterus 5 mGy.
Eğer görüntüleme 3D modunda PET ile yapıldıysa, 70 kg ağırlığında bir kişi için 200 MBq
aktivitede sodyum florür (18F) uygulanması sonucunda oluşan efektif doz 3,4 mSv kadardır.
200 MBq uygulama aktivitesi için, kritik organlardaki tipik radyasyon dozları aşağıdaki
gibidir:
Mesane 30 mGy, kemik yüzeyi 19 mGy, kırmızı kemik iliği 8 mGy, böbrekler 3 mGy ve
uterus 3 mGy.
9 / 1012. RADYOFARMASÖTİKLERİN HAZIRLANMASINA YÖNELİK TALİMATLAR
MON.NaF (18F) hastaya uygulamaya hazır formda üretilmektedir. Kurşun zırh içerisinde 20
ml’lik renksiz Tip I cam flakon içerisindedir. İşleme başlamadan önce flakon çatlak/kırık
açısından görsel olarak kontrol A bir bozulma varsa uygulanmamalıdır.
Hastaya uygulanmadan hemen önce paket içeriği kontrol edilmeli ve radyoaktivite değeri bir
doz kalibratöründe ölçülmelidir.
Çözeltinin partiküler madde içerip içermediği ve berraklığı görsel olarak kontrol edilmeli,
berrak olmayan çözelti kullanılmamalıdır.
İşlemler aseptik koşullar altında yürütülmelidir. Flakon açılmamalı, işlem öncesinde flakon
lastik tıpası bir dezenfektan ile silinmelidir.
Ürün gerektiğinde % 0,9 sodyum klorür çözeltisi ile seyreltilebilir.
Uygulama yerinde lokal iritasyondan, görüntüleme hatalarından kaçınmak için enjeksiyonda
ilacın damar dışına kaçmamasına çok dikkat edilmelidir.
Ürünün kullanım izni kalibrasyon saati esas alınarak verilmektedir. Kalibrasyon saatinden
önce hastaya uygulanmamalıdır.
10 / 10