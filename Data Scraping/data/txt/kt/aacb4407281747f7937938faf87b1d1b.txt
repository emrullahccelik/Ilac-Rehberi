 
 
1/12 
 KULLANMA TALİMATI  
 
VORELBAN  10 mg film kaplı tablet  
Ağız yoluyla alınır . 
• Etkin maddeler:  Her bir film kaplı tablet etkin madde olarak 10 mg rivaroksaban içerir.  
• Yardımcı maddeler:  Hipromelloz , mikrokristalin selüloz 101, sodyum lauril sülfat, laktoz 
monohidrat (sığır kaynaklı), kroskarmelloz sodyum, magnezyum stearat, kaplama ajanı 
(hipromelloz 2910 (E464), titanyum dioksit (E171), makrogol 3350 (E1521), demir oksit 
kırmızısı (E172)).  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. Bölümün sonuna baka bilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danış ınız.   
• Bu ilaç kişisel olarak sizin için reçete edilmiş tir, baş kalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dış ında yüksek 
veya düşük  doz kullanmayınız.   
 
Bu Kullanma Talimatında:  
1. VORELBAN  nedir ve ne için kullanılır?  
2. VORELBAN ’ı kullanmadan önce dikkat edilmesi gerekenler  
3. VORELBAN nasıl kullanılır?  
4. Olası yan etkiler nelerdir?  
5. VORELBAN ’ın saklanması  
Başlıkları yer almaktadır.  
 
1. VORELBAN nedir ve ne için kullanılır?  
• VORELBAN  film kaplı tabletlerin her biri 10 mg etkin madde (rivaroksaban) içerir. 
Rivaroksaban pıhtılaşmayı önleyici ilaçlar  olarak adlandırılan bir ilaç grubuna dahildir ve 
 
 
2/12 
 etkisini kanın pıhtılaşmasında rol oynayan faktör Xa’yı engelleyerek ve böylece kanın pıhtı 
oluşturma eğilimini azaltarak gösterir.   
• VORELBAN  10, 30 ve 100 tabletlik ambalajlarda sunulmaktadır. Ambalajın içindeki 
tabletler yuvarlak, bikonveks şekilde ve pembe  renklidir.  
• VORELBAN , yetişkin hastalarda aşağıdaki durumlarda kullanılmaktadır:  
- VORELBAN , bacaklarınızdaki ciddi bir ortopedik ameliyatı sonrası, bacaklarınızdaki 
damarlarda kan pıhtısı oluşumunu önlemek için kullanılır. Örneğin bu ameliyat kalçanızda 
ya da dizinizde olabilir. Doktorunuz ameliyat sonrasında kan pıhtılaşma riskiniz yüksek 
olduğu için bu ilacı size reçete etmiştir.  
- Bacak damarlarınızdaki kan pıhtısının (derin ven trombozu) tedavisi ve akciğer 
damarlarınızdaki kan pıhtısının (pulmoner emboli) tedavisi ve bacak ve akciğer 
damarlarınızdaki kan pıhtısının tekrar oluşmasını önlemek için kullanılmaktadır.  
 
2. VORELBAN ’ı kullanmadan önce dikkat edilmesi gerekenler  
VORELBAN ’ı aşağıdaki durumlarda KULLANMAYINIZ  
Eğer;  
• Rivaroksabana  veya ilacın içindeki yardımcı maddelerden herhangi birine karşı alerjiniz 
varsa,   
• Aşırı kanamanız varsa,  
• Vücudunuzda yer alan herhangi bir organda, ciddi kanama riskini artıracak bir hastalığınız  
veya rahatsızlığınız varsa (örneğin,  mide ülseri, beyinde hasar veya kanama, yakın zamanda 
geçirilen  beyin veya göz ameliyatı),  
• Pıhtı önleyici tedavinin değiştirilmesi veya toplardamar veya  atardamar hattını açık tutmak 
için heparin alınması durumu hariç olmak üzere,  kanın pıhtılaşmasını önleyecek ilaçlar  
kullanıyorsanız  (örneğin, varfarin, dabigatran, apiksaban, edoksaban veya heparin) ,  
• Kanama riskinde artışa yol açacak karaciğer hastalığınız varsa,  
• Hamileyseniz veya emziriyorsanız.  
Yukarıdakilerden herhangi biri sizin için geçerliyse VORELBAN  kullanmayınız ve 
doktorunuza söyleyiniz.  
 
VORELBAN ’ı aşağıdaki durumlarda DİKKATLİ KULLANINIZ  
Eğer;  
• Kanama riskini artıran aşağıdaki durumlardan birine sahipseniz:  
 
 
3/12 
 - Böbrek fonksiyonu vücudunuzda etki gösterecek ilaç miktarını etkileyebileceğinden  orta 
dereceli ya da  ciddi  derecede  böbrek hastalığı,  
- Pıhtı önleyici tedavinin değiştirilmesi veya toplardamar ya da atardamar hattını açık tutmak 
için heparin alınması durumunda, kanın pıhtılaşmasını önleyecek başka ilaçlar (ör. varfarin, 
dabigatran, apiksaban, edoksaban veya heparin) kullanıyorsanız (bkz. Diğer  ilaçlar ile 
birlikte kullanımı ), 
- Kanama bozuklukları,  
- İlaç tedavisiyle kontrol altına al ınamayan, çok yüksek kan basıncı , 
- Mide veya bağırsakta kanamaya yol açabilecek hastalıklar; ör. bağırsak veya midede 
iltihaplanma ya da gastroözofageal reflü hastalığına (mide asidinin  yemek borusuna doğru 
çıktığı hastalık) bağlı olarak yemek borusunda ve yutakta iltih aplanma (özofagus 
enflamasyonu) veya midede veya bağırsaklarda veya genital yol veya idrar yolunda bulunan 
tümörler,  
- Gözün arkasındaki kan damarlarında problem (retinopati),  
- Bronşların genişleyerek iltihapla dolduğu bir akciğer hastalı ğı (bronşektazi) veya  akciğer  
kanama sı öyküsü,  
• Protez bir kalp kapağınız varsa,  
• Antifosfolipid  antikor  sendromu adlı bir hastalığınız (kanda pıhtı oluşması riskini yükselten 
bir bağışıklık sistemi hastalığı) olduğunu biliyorsanız, bunu doktorunuza söyleyin iz, 
tedavinizin değiştirilmesi gerekip gerekmediğine doktorunuz karar verecektir.  
• Doktorunuz kan basıncınızın  kontrol altında  olmadığına karar verirse veya kan pıhtısını 
akciğerlerinizde uzaklaştırmaya yönelik başka bir tedavi ya da cerrahi prosedür 
planlanıyorsa.  
 
Yukarıda belirtilen durumlardan herhangi biri sizin için geçerli ise, VORELBAN  almadan önce 
doktorunuza söyleyiniz. Doktorunuz bu ilaçla tedavi edilip edilmeyeceğinize ve yakın gözetim 
altında tutulmanız gerekip gerekmediğine karar verecektir.  
 
Bir ameliyat geçirmeniz gerekiyorsa:  
• VORELBAN ’ı ameliyat öncesinde ve sonrasında tam olarak doktorunuzun söylediği 
zamanlarda  almanız çok önemlidir.  
• Ameliyatınızda kateter kullanılacaksa veya omurganıza enjeksiyon yapılacaksa (örneğin 
epidural veya spinal anestezi) : 
 
 
4/12 
 - VORELBAN ’ı enjeksiyondan önce ve sonra veya kateter çıkarılmadan önce tam olarak 
doktorunuzun söylediği saatlerde almanız çok önemlidir.  
- Anestezi sonlandıktan sonra bacaklarınızda uyuşma ya da  güçsüzlük  olursa ya da  bağırsak 
veya idrar kesesi  problemleri yaşarsanız derhal doktorunuza söyleyiniz; bu  tür durumlarda 
acil müdahale gerekir.  
 
Çocuklar ve ergenler  
VORELBAN ’ın çocuk ve ergenlerde kullanımına ilişkin yeterli bilgi yoktur.   VORELBAN  18 
yaşın altındaki kişilere önerilmemektedir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
VORELBAN ’ın yiyecek ve içecek ile kullanılması  
VORELBAN  yemeklerle birlikte ya da ayrı kullanılabilir.  
 
Hamilelik  
İlacı kullanmadan önce doktorunuza veya eczacınıza danışınız.   
VORELBAN , hamilelerde  kullanılmamalıdır.  
Ancak etkili bir korunma yöntemiyle birlikte kullanılabilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
VORELBAN , emziren annelerde kullanılmamalıdır.   
 
Araç ve makine kullanımı  
VORELBAN  baş dönmesi  (yaygın yan etki)  ya da bayılma  (yaygın olmayan yan etki)  gibi yan 
etkilere neden olabilir  (bkz. Bölüm “4. Olası yan etkiler nelerdir?”).   Bu gibi belirtileriniz var 
ise araba, bisiklet, herhangi bir alet ya da  makine kullanmayınız.  
 
 
 
 
 
5/12 
 VORELBAN ’ın içeriğinde bulunan bazı yardımcı maddeler hakkında önemli bilgiler  
VORELBAN  laktoz  monohidrat  içerir. Eğer daha önceden doktorunuz tarafından bazı şekerlere 
karşı intoleransınız (tahammülsüzlüğünüz) olduğu söylenmişse bu tıbbi ürünü almadan önce 
doktorunuzla temasa geçiniz.  
Bu ilaç her film kaplı tablet başına 1 mmol’den (23 mg) daha az sodyum içerir, yani esasen 
“sodyum içermez”.  
 
Diğer ilaçlar  ile birlikte kullanımı  
Aşağıdaki ilaçları alıyorsanız:  
• Yalnızca deriye  uygulandıkları durumlar hariç, mantar tedavisin de kullanılan bazı ilaçlar (ör. 
flukonazol, itrakonazol, vorikonazol, posakonazol),  
• Ketokonazol tabletler (vücudun aşırı miktarda kortizol üretmesi olan Cushing sendromu 
tedavisinde kullanılır),  
• Bakteriyel enfeksiyonlar için kullanılan bazı ilaçlar (ör. klaritromisin, eritromisin),  
• HIV/ AIDS tedavisinde kullanılan bazı  antiviral  ilaçlar (ör. HIV proteaz inhibitörleri, 
ritonavir),  
• Kan pıhtılaşmasını azaltmak içi n kullanılan diğer ilaçlar (ör.   enoksaparin, klopidogrel  ya da 
varfarin ve ya asenokumarol gibi K vitamini antagonistleri),  
• Anti-inflamatuvar (iltihaplanma önleyici) ve ağrı kesici ilaçlar (ö r. naproksen veya 
asetilsalisilik asit),  
• Kalpteki rit im bozukluğu  (anormal kalp atışı)  tedav isinde kullanılan dronedaron,  
• Depresyon tedavisi için kullanılan bazı ilaçlar [selektif  serotonin geri alım inhibitörleri 
(SSRI) veya serotonin norepinefrin geri alım inhibitörleri (SNRI)].  
Yukarıda belirtilen durumlardan herhangi biri sizin için geçerli ise, VORELBAN ’ın etkisi 
artabileceğinden VORELBAN  almadan önce doktorunuza söyleyiniz. Doktorunuz bu ilaçla 
tedavi edilip edilmeyeceğinize ve yakın gözetim altında tutulmanız gerekip gerekmediğine 
karar verecektir.  
Doktorunuz mide ya da bağırsağınızda ülser oluşma riskinin yüksek olduğunu düşünür ise, 
önleyici ülser tedavisi de uygulamaya karar verebilir.  
 
Aşağıdaki ilaçları alıyorsanız:  
• Sara hastalığında kullanılan bazı ilaçlar (fenitoin, karbamazepin, fenobarbital),  
 
 
6/12 
 • Depresyon tedavisinde kullanılan bitkisel  bir ürün olan sarı kantaron  (St.  John ’s Wort -
Hypericum perforatum ),  
• Antibiyotik olarak kullanılan rifampisin.  
VORELBAN ’ın etkisini azaltabilen bu ilaçlardan herhangi birini kullanıyorsanız, 
VORELBAN ’ı kullanmadan önce doktorunuza danışınız.  
Doktorunuz VORELBAN  ile tedavi edilip edilmeyeceğinize ve yakın gözetim altında tutulup 
tutulmayacağınıza karar verecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VORELBAN  nasıl kullanılır?  
Bu ilacı daima tam olarak, doktorunuzun belirttiği şekilde alınız. Emin değilseniz doktorunuz 
veya eczacınızla kontrol ediniz.  
 
Uygun kullanım ve doz/uygulama sıklığı için talimatlar : 
- Ciddi ortopedik ameliyatlardan sonra:  
Önerilen doz günde bir kez bir adet VORELBAN 10 mg tablettir.  
- Bacak damarlarındaki kan pıhtılarını ve akciğerler kan damalarındaki kan pıhtılarını tedavi 
etmek ve kan pıhtılarının yeniden oluşumunu önlemek için:  
En az 6 aylık kan pıhtısı tedavisinden sonra, önerilen doz ya günde bir kez 1 adet 10 mg tablet 
ya da günde bir kez bir adet 20 mg tablettir. Doktorunuz size günde bir kez VORELBAN  10 
mg reçete etmiştir.  
 
Uygulama yolu ve metodu : 
Tabletler su ile yutulmalıdır. VORELBAN  yemeklerle birlikte ya da aç karnına kullanılabilir.  
Tableti bütün olarak yutmakta zorlanıyorsanız, VORELBAN ’ı almanın diğer yolları hakkında 
doktorunuza danışınız. Tablet, kullanılmadan hemen önce ezilip suyla veya elma püresiyle 
karıştırılabilir.  
Gerekir ise doktorunuz ezilmiş VORELBAN  tableti size bir mide tüpü vasıtasıyla da verebilir.  
Doktorunuz size bırakmanızı söyleyene kadar tabletleri her gün alınız.  
İlacı almayı unutmamak için, tabletleri her gün aynı zamanda almaya çalışınız. Tedaviyi ne 
kadar sürdürmeniz gerektiğine doktorunuz karar verecektir.  
 
 
7/12 
 Bir kalça veya diz protezi ameliyatından sonra damarlarda kan pıhtısı oluşmasını önlemek için: 
İlk tablet ameliyatınızdan sonraki 6 -10 saat içinde alınmalıdır.  
Eğer ciddi bir kalça protezi ameliyatı geçirdiyseniz, önerilen, genellikle 5 hafta boyunca 
tabletleri almanızdır.  
Eğer ciddi bir diz protezi ameliyatı geçirdiyseniz, önerilen, genellikle 2 hafta boyunca tabletleri 
almanızdır.  
 
Dozu tükürürseniz veya kusarsanız  
• VORELBAN ’ı aldıktan 30 dakikadan kısa bir süre sonra yeni bir doz alın ız. 
• VORELBAN ’ı aldıktan 30 dakikadan fazla bir süre sonra yeni bir doz almayınız. Bu 
durumda, bir sonraki VORELBAN  dozunu her zamanki saatte alın ız. 
VORELBAN ’ı aldıktan sonra dozu tekrar tekrar tükürürseniz veya kusarsanız doktora 
başvurun uz. 
 
Değişik yaş grupları:  
Çocuklarda kullanım ı: 
VORELBAN  18 yaşın altındaki kişilere önerilmemektedir. Çocuklar ve adolesanlarda 
kullanıma ilişkin yeterli bilgi yoktur.  
 
Yaşlılarda kullanımı:  
Yaşlılarda, aynı şekilde kullanılabilir, özel bir doz ayarlamasına gerek yoktur.  
 
Özel kullanım durumları:  
Böbrek yetmezliği:  
Hafif ve orta derece böbrek yetmezliğinde aynı dozda kullanılabilir. Ciddi böbrek yetmezliği 
olan hastalarda dikkatli kullanılmalıdır. Çok ağır böbrek yetmezliğiniz varsa, VORELBAN  
kullanılmamalıdır.  
 
Karaciğer yetmezliği:  
Kanama riskine neden olabilecek nitelikte karaciğer hastalığı olanlarda kullanılmamalıdır.  
Eğer VORELBAN ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
 
 
 
8/12 
 Kullanmanız gerekenden daha fazla VORELBAN  kullandıysanız : 
VORELBAN ’ı kullanmanız gerekenden fazlasını kullanmışsanız, bir doktor veya eczacı ile 
konuşunuz.   
Kullanmanız gerekenden çok daha fazla VORELBAN  kullanımı kanama riskini artırır.  
 
VORELBAN ’ı kullanmayı unutursanız  
Bir dozu almayı unutursanız, hatırladığınızda hemen alınız. Bir sonraki tableti ertesi gün alıp, 
sonraki günler normaldeki gibi günde bir tablet almaya devam ediniz.  
Unutulan dozları dengelemek için çift doz almayınız .  
 
VORELBAN  ile tedavi sonlandırıldığındaki oluşabilecek etkiler  
Doktorunuza danışmadan VORELBAN  ile tedavinizi sonlandırmayınız. VORELBAN  ciddi bir 
sağlık durumunun ortaya çıkışını engellemektedir.  
VORELBAN ’ın kullanımı ile ilgili sorularınız olması halinde doktorunuza veya eczacınıza 
danışınız.  
 
4. Olası yan etkiler nelerdir?  
Tüm ilaçlar gibi VORELBAN ’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden herhangi birini fark ederseniz, VORELBAN ’ı kullanmayı durdurunuz 
ve DERHAL  doktorunuza bildiriniz veya size en yakın hastanenin acil bölümüne 
başvurunuz:  
Benzer diğer ilaçlar gibi (kan pıhtılaşmasını engelleyici ilaçlar), VORELBAN  da hayatı tehdit 
edici kanamalara neden olabilir. Aşırı kanama, tansiyonda ani düşüşlere (şok) neden olabilir. 
Bazen bu kanamalar açıkça anlaşılmayabilir.  
 
Kanama belirt isi 
Aşağıdaki yan etkilerden biri olursa derhal doktorunuza bildiriniz:  
• Beyin veya kafatasının içine kanama (Belirtiler baş ağrısı, tek taraflı zayıflık, kusma, 
nöbetler, bilinç düzeyinin azalması ve boyun sertliğini içerebilir. Ciddi, acil tıbbi bir 
durumdur. Derhal tıbbi yardım alınmalıdır.)  
• Uzun süreli ya da fazla kanama,  
 
 
9/12 
 • Normal olmayan güçsüzlük, yorgunluk, solgunluk, baş dönmesi, baş ağrısı, vücudun bir 
yerinde açıklanamayan şişmeler, nefes  alamamak, göğüs ağrısı veya anjina pek toris gibi 
belirtiler.  
Doktorunuz sizi daha yakın bir gözlem altında tutabilir ya da tedavi şeklinizi değiştirebilir.  
 
Ciddi cilt reaksiyonu belirtisi  
Aşağıdaki yan etkilerden biri olursa derhal doktorunuza bildiriniz:  
• Yayılan yoğun cilt döküntüsü, kabarcıklar veya mukozal lezyonlar (ör. ağızda veya 
gözlerde) (Stevens -Johnson sendromu/toksik epidermal nekroliz).  
• Döküntüye, ateşe, iç organ iltihaplanmasına, kan anormalliklere ve sistemik hastalığa 
(DRESS sendromu) yol açan bir ilaç reaksiyonu.  
Bu yan etkilerin  görülme  sıklığı çok seyrektir  (10.000 hastanın birinden az görülebilir) . 
 
Ciddi alerjik reaksiyon belirtisi  
• Yüzün, dudakların, ağzın, dilin veya bo ğazın şişmesi; yutkunma güçlüğü,  kurdeşen , soluk 
alıp verme güçlükleri, ani tansiyon düşmesi. Bu ciddi alerjik reaksiyonların görülme sıklığı 
anafilaktik şok dahil anafilaktik reaksiyonlar için çok seyrektir; (10.000 hastanın birinden az 
görülebilir)  anjiyoödem ve alerjik ödem için ise yaygın değildir  (100 hastanın birinden az, 
fakat 1.000 hastanın birinden fazla görülebilir).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
VORELBAN ’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Olası yan etkiler görülme sıklıklarına göre aşağıda verilmiştir:  
Çok yaygın: 10 hastanın en az 1'inde görülebilir.  
Yaygın: 10 hastanın 1’inden az, fakat 100 hastanın en az 1’inde görülebilir.  
Yaygın olmayan: 100 hastanın 1’inden az, fakat 1.000 hastanın en az 1’inde görülebilir.  
Seyrek: 1.000 hastanın 1’inden az, fakat 10.000 hastanın en az 1’inde görülebilir.  
Çok seyrek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
 
 
 
10/12 
 VORELBAN  kullanırken hissedeceğiniz yan etkiler genellikle hafiftir. Ancak, aşağıdaki 
yan etkilerden biri sizi rahatsız ederse doktorunuza danışınız : 
Yaygın  
• Cildin solgun olmasına ve güçsüzlüğe ya da nefes darlığına neden olan kırmızı kan 
hücrelerinde azalma,  
• Mide ya da bağırsakta kanama, ürogenital kanama (idrarda kan ve şiddetli adet kanaması 
dahil), burun kanaması, dişeti kanaması,  
• Göz içi kanaması (gözün beyaz kısmında kanama dahil),  
• Doku veya vücut boşluğuna kanama (hematom, çürük),  
• Kanlı öksürük,  
• Deriden veya deri altında kanama,  
• Ameliyat sonrası kanama,  
• Cerrahi yara ye rinde kan veya sıvı sızıntısı  
• Kol ve bacaklarda şişlik,  
• Kol ve bacaklarda ağrı,  
• Böbrek işlevinde bozulma (doktorunuz tarafından gerçekleştirilen testlerde görülebilir),  
• Ateş,  
• Mide ağrısı, hazımsızlık, hasta hissetme veya olma, kabızlık, ishal,  
• Düşük tansiyon (belirtileri ayağa kalkınca baş dönmesi veya baygınlık hissi olabilir),  
• Genel kuvvet ve enerji azalması (yorgunluk, bitkinlik), baş ağrısı, baş dönmesi  
• Ciltte kaşıntı, döküntü,  
• Kan testlerinde bazı karaciğer enzimlerinde artış görülebilir.  
 
Yaygın olmayan  
• Beyin veya kafatası içine kanama  (bakınız kanama belirtisi bölümü) , 
• Ağrıya veya şişmeye neden olan eklem içi kanama,  
• Trombositopeni (kanın pıhtılaşmasına yardım eden hücreler olan trombositlerin  –kan 
pulcuklarının - düşük sayıda olması),  
• Alerjik deri reaksiyonları dahil alerjik reaksiyonlar,  
• Karaciğer işlev bozukluğu (doktorunuz tarafından gerçekleştirilen testlerde görülebilir),  
• Kan testlerinde bilirubin, bazı pankreas veya karaciğer enzimlerinde artış ya da kan pulcuğu 
sayısında artış görülebilir.  
• Baygınlık hissi,  
 
 
11/12 
 • İyi hissetmeme,  
• Kalp atış hızının artması.  
• Ağız kuruluğu,  
• Kurdeşen.  
 
Seyrek  
• Kas içine kanama,  
• Kolestaz (safra akışında azalma), hepatoselüler yaralanma dahil hepatit (karaciğer 
yaralanması dahil karaciğer iltihaplanması),  
• Derinin veya gözlerin sararması (sarılık),  
• Bölgesel şişlik,  
• Bacağınızdaki atardamara kateter yerleştirerek yapılan, kalp ile ilgili bir işlemin 
komplikasyonu olarak (psödoanevrizma) kasıkta kan toplanması (hematom).  
 
Çok seyrek  
• Akciğerde iltihaba neden olan bir tür beyaz granülositik kan hücresi olan eozinofillerin 
birikmesi (eozinofilik pnömoni)  
 
Bilinmiyor  
• Şiddetli kanama sonrası böbrek yetmezliği,  böbreklerde kanama bazen idrarda kan 
bulunması böbreklerin düzgün çalışamamasına neden olur (antikoagülanla ilişkili nefropati)  
• Ağrı, şişme, duyularda değişiklik, uyuşma veya felce neden olan kanama sonrası bacak ya 
da kol kaslarında artan basınç (kanama sonrası kompartman sendromu).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki  Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
 
 
12/12 
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. VORELBAN ’ın saklanması  
VORELBAN ’ı çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra VORELBAN ’ı kullanmayınız.  
Eğer üründe ve/veya ambalajı nda bozukluklar fark ederseniz VORELBAN ’ı kullanmayınız.  
Son kullanma tarihi geçmiş veya kullanılmayan i laçları çöpe atmayınız! Çevre,  Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:    
VEM İlaç San. ve Tic. A.Ş.  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri :   
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Bulv.  
No: 38 Kapaklı/TEKİRDAĞ  
 
Bu kullanma talimatı 12/03/2025  tarihinde onaylanmıştır.  
 
 
 
