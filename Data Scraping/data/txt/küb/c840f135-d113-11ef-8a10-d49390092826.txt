KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİRAPİL 1 g/5 ml IV enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her 5 mL’lik PİRAPİL ampulde:
Pirasetam 1 g
Yardımcı maddeler:
Sodyum asetat trihidrat 5 mg
Glasiyel asetik asit k.m.
Enjeksiyonluk su k.m.
Yardımcı maddeler için 6.1 'e bakınız.
3. FARMASÖTİK FORM
Enjeksiyonluk Çözelti
Berrak, renksiz ve yabancı madde içermeyen partikülsüz çözelti
4. KLİNİK ÖZELLİKLER
4.1. Terapötik endikasyonlar
Erişkinlerde
− Hafıza kaybı, dikkat eksikliği ve araç kullanma yeteneğinin kaybı gibi bulgularla seyreden
psiko-organik sendromların semptomatik tedavisi,
− Kortikal kaynaklı miyoklonus tedavisi (tek başına veya diğer ilaçlarla birlikte),
− Vertigo ve ilişkili denge bozuklukları (vazomotor veya psişik kökenli sersemlik hissi hariç)
için endikedir.
Çocuklarda
− 8 yaş ve üzeri çocuklarda konuşma terapisi gibi uygun yaklaşımlar ile birlikte disleksi
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Günlük dozun iki-dört eşit doz halinde alınması önerilir.
Parenteral (damardan) uygulama gerektiği zaman (örn. yutma güçlüğü, bilinç kaybı) PİRAPİL
günlük önerilen ile aynı dozda IV yoldan uygulanabilir.
− Enjektabl ampuller birkaç dakika boyunca IV uygulanacaktır.
1 / 10Aşağıda her bir endikasyonda önerilen günlük dozlar belirtilmiştir:
Psiko-organik sendromların semptomatik tedavisi
Günlük önerilen doz; 2,4 g'dan- 4,8 g'a kadardır ve günlük doz 2 veya 3 eşit doza bölünerek
uygulanır.
Kortikal kaynaklı miyoklonus tedavisi
Günlük doza 7,2 g ile başlanmalı, 24 g'lık maksimum doz elde edilinceye dek her üç veya dört
günde bir 4,8 g'lık artışlarla 2 veya 3 eşit doza bölünerek uygulama yapılmalıdır.
Tedavide uygulanan diğer anti-miyoklonik ilaçlar aynı dozda verilmeli; elde edilen klinik yarara
göre, söz konusu ilaçların dozu, mümkünse, azaltılmalıdır.
PİRAPİL alınmaya bir kez başlandığında, tedaviye asıl serebral hastalık süresince devam edilmelidir.
Akut nöbeti olan hastalarda, zaman içinde kendiliğinden iyileşme görülebilir; dolayısıyla her 6 ayda
bir, ilaç dozunu azaltmak veya ilacı kesmek için girişimde bulunulmalıdır.
Bunu yaparken, PİRAPİL dozu, her iki günde bir ani nüks ya da kesilme nöbetlerini önlemek için
(Lance Adams sendromunda her üç ya da dört günde bir) 1,2 g azaltılmalıdır.
Vertigo tedavisi
Günlük önerilen doz; 2,4 g- 4,8 g arasındadır ve günlük doz 2 veya 3 eşit doza bölünerek uygulanır.
Konuşma terapisi ile kombine olarak disleksi tedavisi
8 yaş ve üstü çocuklarda ve ergenlerde, günlük önerilen doz yaklaşık 3,2 g'dır ve 2 eşit doza
bölünerek uygulanır.
Uygulama şekli:
PİRAPİL enjeksiyonluk çözelti, intravenöz uygulanır.
Özel popülasyonlara ilişkin ek bilgiler:
Böbrek yetmezliği:
Günlük doz, böbrek fonksiyonuna göre, bireyselleştirilmelidir. Doz, aşağıdaki tabloda gösterildiği
şekilde ayarlanmalıdır. Bu doz tablosunu kullanmak için, hastanın kreatinin klerensinin (CLcr),
mL/dak. olarak hesaplanması gerekir. Aşağıdaki formül kullanılarak, serum kreatinin (mg/dL)
değerinden, mL/dak. olarak CLcr hesaplanabilir:
[ 140-yaş (yıl) ] x ağırlık (kg)
CLcr (mL/dak) = --------------------------------------------- (x 0,85 kadınlarda)
72 x serum kreatinin (mg/dL)
2 / 10Kreatinin klerensi
Grup Pozoloji ve sıklık
(mL/dak.)
Normal > 80 Genel günlük doz, 2 - 4 eşit doza bölünerek
Genel günlük dozun 2/3'ü, 2 veya 3 eşit doza
Hafif 50-79
bölünerek
Orta 30-49 Genel günlük dozun 1/3'ü, 2 eşit doza bölünerek
Ağır < 30 Genel günlük dozun 1/6'sı, 1 tek uygulama
Son-Dönem
- Kontrendike
Böbrek Hastalığı
Karaciğer yetmezliği:
Sadece karaciğer yetmezliği olan hastalarda dozun ayarlanması gerekmez. Karaciğer ile böbrek
yetmezliği olan hastalarda doz ayarlaması önerilir (bkz.,Bölüm 4.2)
Geriyatrik popülasyon:
Böbrek fonksiyon bozukluğu olan yaşlı hastalarda doz ayarlaması önerilir (bkz.,Bölüm 4.2). Yaşlı
hastaların uzun süreli tedavisinde, gerektiğinde doz ayarlaması yapılabilmesi için kreatinin
klerensinin düzenli olarak değerlendirilmesi gerekir.
Pediyatrik popülasyon:
PİRAPİL, 8 yaşın altındaki çocuklarda, güvenlilik ve etkinlik ile ilgili yeterli veri bulunmaması
sebebiyle kullanılması önerilmez.
4.3. Kontrendikasyonlar
− Pirasetam veya diğer pirolidon türevlerine ya da içerdiği yardımcı maddelerden herhangi
birine karsı aşırı duyarlılığı olanlarda,
− serebral hemorajisi olan hastalarda,
− son-dönem böbrek hastalığı olanlarda,
− Huntington Koresi hastalığı olanlarda kontrendikedir.
4.4. Özel kullanım uyarıları ve önlemleri
PİRAPİL’in trombosit antiagreganı etkisi nedeniyle (bkz., Bölüm 5.1) ağır kanamalı hastalarda,
gastrointestinal ülser hastası gibi kanama riski olan hastalarda, altta yatan hemostaz bozukluğu olan
hastalarda, hemorajik inme hikayesi olan hastalarda, diş ile ilgili cerrahi operasyon dahil büyük
cerrahi girişim geçiren hastalarda ve düşük doz aspirin dahil antikoagülan veya trombosit
antiagreganı ilaçlar kullanan hastalarda dikkatle kullanılması önerilir.
PİRAPİL böbrekler yoluyla vücuttan atıldığından, böbrek yetmezliğinde dikkatli olunmalıdır (bkz.,
Bölüm 4.2).
Yaşlıların uzun süreli tedavisinde, gerektiğinde doz ayarlaması yapılabilmesi için kreatinin
klerensinin düzenli olarak değerlendirilmesi gerekir.
3 / 10Miyoklonuslu hastalarda tedavinin birden kesilmesi, ani nükse ya da kesilme nöbetlerine yol
açabileceğinden, bundan kaçınılmalıdır.
Yardımcı maddelerle ilgili uyarılar
Sodyum: Bu ürün, her 24 g PİRAPİL’de 1 mmol'den (23 mg) az sodyum içerir. Bu durum kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tiroid ekstreleriyle (T3 + T4) eşzamanlı tedavi sırasında, konfüzyon, irritabilite ve uyku bozukluğu
bildirilmiştir.
Yayınlanmış tek-kör bir çalışmada, ağır yineleyen venöz trombozlu hastalarda 9,6 g/gün dozunda
pirasetamın INR’yi 2,5’ten 3,5’a çıkarmak için gerekli asenokumarol dozunu değiştirmediği
gösterilmiştir. Ancak tek başına asenokumarolün gösterdiği etkiler ile karşılaştırıldığında; 9,6 g/gün
dozunda eklenen PİRAPİL, trombosit agregasyonunu; β- tromboglobulin salımını; fibrinojen ve von
Willebrand faktörlerinin (VIII:C; VIII:vW:Ag; VIII:vW:RCo) düzeylerini ve tam kan plazma
viskozitesini anlamlı ölçüde düşürmüştür.
PİRAPİL farmakokinetiği üzerinde değişikliğe yol açan ilaç etkileşim potansiyelinin düşük olması
beklenir çünkü PİRAPİL dozunun yaklaşık % 90’ı değismemiş ilaç olarak idrarla atılır.
İn vitro, 142, 426 ve 1422 μg/mL konsantrasyonlardaki PİRAPİL, insan karaciğer sitokrom P450 CYP
1A2, 2B6, 2C8, 2C9, 2C19, 2D6, 2E1 ve 4A9/11 izoformlarını inhibe etmez. PİRAPİL’in 1422 μg/mL
konsantrasyonda, CYP 2A6 (%21) ve 3A4/5 (%11) üzerinde minör inhibe edici etkileri
gözlemlenmiştir.
Bununla birlikte, bu iki CYP izoformunun inhibisyonu için Ki degerleri, 1422 μg/mL’nin
muhtemelen çok üzerindedir. Bu nedenle, PİRAPİL’in diğer ilaçlarla metabolik etkileşimi
beklenmez.
4 hafta boyunca günlük 20 g dozda alınan PİRAPİL, epilepsi hastalarında sabit dozlarda alınan
antiepileptik ilaçların (karbamazepin, fenitoin, fenobarbiton, sodyum valproat) doruk ve taban serum
düzeylerini değiştirmemiştir.
Eşzamanlı alkol kullanımı, PİRAPİL serum düzeyleri üzerinde herhangi bir etki göstermemiş, 1,6 g
oral dozda uygulanan PİRAPİL’de alkol düzeylerini değiştirmemiştir.
4.6. Gebelik ve Laktasyon Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PİRAPİL için, oral kontraseptiflerle tanımlanmış bir etkileşim verisi bulunmamaktadır.
Gebelik dönemi
PİRAPİL’in hamile kadınlarda kullanımıyla ilgili yeterli veri yoktur. PİRAPİL plasenta bariyerini
geçer. Yenidoğanda ilaç düzeyleri maternal düzeylerin yaklaşık %70-90’ı arasındadır.
PİRAPİL hamilelikte çok gerekli olmadıkça kullanılmamalıdır. Yalnızca annenin klinik açıdan
durumu PİRAPİL ile tedavi edilmesini gerektiriyor ise ve PİRAPİL’in anne açısından faydası söz
konusu riskinden daha fazla ise uygulanmalıdır.
4 / 10Laktasyon dönemi
PİRAPİL anne sütüne geçer; dolayısıyla emzirme sırasında kullanımından kaçınılmalı ya da tedavi
sırasında emzirme kesilmelidir.
Üreme yeteneği / Fertilite
Hayvan çalışmaları; hamilelik, embriyo/fetus gelişimi, doğum ya da post-natal gelişim
açılarından doğrudan ya da dolaylı zararlı etkiler göstermemiştir.
4.7. Araç ve makine kullanımı üzerindeki etkiler
İlaç alımıyla gözlemlenen istenmeyen etkiler değerlendirildiğinde, PİRAPİL’in araç ve makine
kullanımına etkisi olasıdır ve bu durum ilacı kullanırken dikkate alınmalıdır.
4.8. İstenmeyen etkiler
Klinik çalışmalarda bildirilen istenmeyen etkiler MedDRA Sistem Organ Sınıfı’na göre ve sıklık
gruplandırılması aşağıda belirtildiği şekilde tanımlanmıştır: Çok yaygın (≥ 1/10); yaygın (≥ 1/100
ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (<
1/10.000); bilinmiyor (eldeki verilerden hareketle tahmin edilemiyor)
Klinik çalışmalar
Güvenlilik verileri mevcut çift-kör, plasebo-kontrollü, klinik veya farmakoklinik çalışmalar
(Haziran 1997’de UCB Dokümantasyon Veri Bankasından elde edilmiş); endikasyon, dozaj formu,
günlük doz veya popülasyon özelliklerinden bağımsız olarak pirasetam alan 3000’den fazla deneği
kapsar.
Advers olaylar WHO Sistem Organ Sınıfına göre gruplandırıldığında, aşağıda sıralanan sınıflar,
pirasetam ile tedavide istatistiksel olarak anlamlı yüksek oranda görülmüştür:
• Psikiyatrik hastalıklar
• Santral ve periferik sinir sistemi hastalıkları
• Metabolizma ve beslenme hastalıkları
• Tüm vücutta görülen genel bozukluklar
Aşağıdaki advers olaylar, plaseboya kıyasla pirasetam ile istatistiksel olarak anlamlı, daha yüksek
sıklıkta bildirilmiştir. Plaseboya (n=2850) karşı pirasetam (n=3017) ile tedavi edilen hastalar için
sıklık değerleri aşağıda verilmiştir.
Metabolizma ve beslenme hastalıkları
Yaygın: Kilo artışı
Psikiyatrik hastalıklar
Yaygın: Sinirlilik
Yaygın olmayan: Somnolans, depresyon
Sinir sistemi hastalıkları
Yaygın: Hiperkinezi
Genel bozukluklar ve uygulama bölgesine ilişkin hastalıklar
Yaygın olmayan: Asteni
5 / 10Pazarlama-sonrası deneyim
Pazarlama sonrası deneyimden aşağıda sıralanan ek advers ilaç reaksiyonları bildirilmiştir
(MedDRA Sistem Organ Sınıfları’na göre sıralanmıştır). Veriler, tedavi edilen popülasyonda bu
advers ilaç reaksiyonlarının insidansı ile ilgili kestirim yapmak için yetersizdir.
Kan ve lenf sistemi hastalıkları:
Bilinmiyor: Hemorajik bozukluk
Kulak ve labirent hastalıklar:
Bilinmiyor: Vertigo
Gastrointestinal hastalıklar:
Bilinmiyor: Karın ağrısı, üst karın ağrısı, ishal, bulantı, kusma
Bağışıklık sistemi hastalıkları:
Bilinmiyor: Anafilaktoid reaksiyon, aşırı duyarlılık
Sinir sistemi hastalıkları:
Bilinmiyor: Ataksi, denge bozukluğu, epilepsinin şiddetlenmesi, baş ağrısı, uykusuzluk
Psikiyatrik hastalıklar:
Bilinmiyor: Ajitasyon, anksiyete, konfüzyon, halüsinasyon.
Deri ve deri altı doku hastalıkları:
Bilinmiyor: Anjiyonörotik ödem, dermatit, kasıntı, ürtiker.
İntravenöz uygulamanın ardından, seyrek olarak enjeksiyon bölgesinde ağrı, tromboflebit, ateş veya
hipotansiyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
Belirtiler
Karın ağrısı ile birlikte kanlı diyare olgusu, günlük 75 g pirasetam alınmasıyla meydana gelir ve
büyük olasılıkla aşırı yüksek dozda sorbitol (PİRAPİL içeriğinde yer alan) ile ilişkilidir. Doz
aşımına bağlı spesifik ek bir advers olaya işaret edecek başka bir olgu bildirilmemiştir.
Tedavi
Akut belirgin doz aşımında, mide gastrik lavajla ya da kusma indüklenerek boşaltılabilir.
Pirasetamın doz aşımı için spesifik bir antidotu yoktur. Doz aşımı tedavisi semptomatiktir ve
hemodiyalizi de içerebilir. Dializin ekstraksiyon etkinliği PİRAPİL için % 50-60’dır.
6 / 105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer psikostimülanlar ve nootropikler
ATC Kodu: N06BX03
Etkin madde pirasetam, gamaaminobütirik asidin (GABA) siklik türevi olan bir pirolidon (2- okso-
1-pirolidin-asetamid)'dur.
Etki mekanizması ve farmakodinamik etkileri
Mevcut veriler, pirasetamın temel etki mekanizmasının ne hücre ne de organa özgü olmadığını
önerir. Pirasetam, fosfolipid membran modellerinin polar uçlarına doza bağımlı bir şekilde fiziksel
olarak bağlanarak, mobil ilaç fosfolipid kompleksinin oluşumu ile karakterize membran lameller
yapısının restorasyonunu indükler. Bu durum, membran ve transmembran proteinlerin
fonksiyonlarını göstermeleri için gerekli katlanmayı veya üç boyutlu yapılarını sürdürmelerini veya
geri kazanmalarını sağlar, daha iyi bir membran stabilitesi sağlanmasının olası nedeni budur.
Pirasetamın nöronal ve vasküler etkileri vardır.
Nöronal etkiler
Nöronal düzeyde, pirasetam membrana etkisini çeşitli yollarla gösterir.
Hayvanlarda pirasetam, başlıca reseptör yoğunluğunun ve aktivitesinin postsinaptik olarak
düzenlenmesi ile çeşitli tipteki nörotransmisyonu geliştirir. Hem hayvan hem de insanda öğrenme,
hafıza, dikkat, bilinçlilik gibi kognitif olaylarla ilgili fonksiyonları sedatif veya psikostimülan
etkilere neden olmaksızın hem yetersiz durumlarında hem de normal deneklerde artırır. pirasetam,
hayvanlarda ve insanlarda, hipoksi, intooksikasyonlar ve elektrokonvülsif tedavi gibi çeşitli serebral
olaylardan sonra, kognitif yetenekleri korur ve düzeltir. EEG (elektroensefalografi) ve psikometrik
değerlendirmeler ile belirlendiği üzere, beyin fonksiyonu ve performansını hipoksi ile indüklenen
değişikliklere karşı korur.
Vasküler etkiler
Pirasetam, trombositler, eritrositler ve damar duvarları üzerinde hemoreolojik etkilerini eritrosit
deformabilitesini arttırarak, trombosit agregasyonunu, damar duvarlarına eritrosit adhezyonunu ve
kapiller vazospazmını azaltarak gösterir.
Trombositlere etkileri: Sağlıklı gönüllülerde ve Raynaud fenomenli hastalardaki açık çalışmalarda,
pirasetamın 12 g’a kadar artan dozları, tedavi öncesi değerlerle (ADP, kollojen, epinefrin ve ßTG
salımı ile indüklenen agregasyon testleri) karşılaştırıldığında trombosit sayısında anlamlı bir
değişikliğe neden olmadan, trombosit fonksiyonlarında, doza bağlı bir düşüşe neden olur. Bu
çalışmalarda pirasetam kanama zamanını uzatmıştır.
Kan damarlarına etkileri: Hayvan çalışmalarında pirasetam, vazospazmı inhibe eder ve çeşitli
spazmojenik ajanların etkilerine karşı etkili olmuştur. Herhangi bir vazodilatör etkisi yoktur ve
“çalma” fenomenini indüklememiş, kan akımında azalmaya, tekrar kan akışına veya hipotasnif
etkiye yol açmamıştır. Sağlıklı gönüllülerde PİRAPİL eritrositlerin vasküler endotele adhezyonunu
azaltmıştır ve ayrıca sağlıklı endotelde prostasiklin sentezi üzerinde doğrudan stimülan etkisi vardır.
Koagülasyon faktörlerine etkileri: Sağlıklı gönüllülerde, 9,6g’a kadar artan pirasetam dozu, tedavi
öncesi değerlerle karşılaştırıldığında fibrinojen ve von Willebrand faktörlerinin (VIII: C; VIII R: AG;
7 / 10VIII R: vW) plazma seviyelerini % 30-40 azaltır ve kanama zamanını uzatır. Hem primer hem
sekonder Raynaud fenomenli hastalarda 6 ay boyunca alınan 8 g/gün dozunda pirasetam, tedavi
öncesi değerlerle karşılaştırıldığında fibrinojen ve von Willebrand faktörlerinin (VIII:C; VIII R:
AG; VIII R: vW(RCF)) plazma seviyelerini % 30-40 azaltır, plazma viskozitesini azaltır ve kanama
zamanını uzatır.
Sağlıklı gönüllülerde yapılan diğer bir çalışmada; hemostaz parametreleri ve kanama zamanına etkisi
açısından, pirasetam (12 g’a kadar, günde iki kez) ve plasebo arasında istatiksel olarak anlamlı bir
fark görülmemiştir.
5.2. Farmakokinetik özellikler
Genel özellikler
Pirasetam’ın farmakokinetik profili doğrusal ve zamandan bağımsızdır; geniş bir doz aralığında
denekler arası değişkenlik düşüktür. Bu, pirasetamın yüksek geçirgenlik, yüksek çözünürlük ve
minimum metabolize olma özellikleriyle uyumludur. Pirasetamın plazma yarılanma ömrü 5 saattir.
Bu süre erişkin gönüllülerde ve hastalarda aynıdır. Yaşlılarda (böbrek klerensinin bozulmasına bağlı
olarak) ve böbrek yetmezliği olan hastalarda artar. Kararlı durum plazma konsantrasyonlarına,
dozlamadan sonra 3 gün içinde ulaşılır.
Dağılım:
Pirasetam plazma proteinlerine bağlanmaz ve dağılım hacmi yaklaşık 0,6 L/kg’dır. İntravenöz
uygulamayı takiben serebrospinal sıvıda ölçülebilir. PİRAPİL kan-beyin engelini geçer.
Serebrospinal sıvıda t ’a uygulamadan yaklaşık 5 saat sonra ulaşılır ve yarılanma ömrü yaklaşık
maks
8,5 saattir.
Hayvanlarda, pirasetamın beyindeki en yüksek konsantrasyonları serebral korteks (frontal, pariyetal,
oksipital loblar), serebellar korteks ve bazal ganglionlardadır. Pirasetam yağ dokusu dışında tüm
dokulara yayılır; plasenta engelini geçer ve izole eritrositlerin membranlarından penetre olur.
Biyotransformasyon:
Pirasetamın insan vücudunda metabolize olduğu bilinmemektedir. Bu metabolize olmama durumu,
anürik hastalarda plazma yarılanma ömrünün uzunluğu ve ana bileşenin idrarda yüksek oranda
saptanması ile desteklenmektedir.
Eliminasyon:
İntravenöz ya da oral uygulamalardan sonra, pirasetamın plazma yarılanma ömrü erişkinlerde
yaklaşık 5 saattir. Görünür toplam vücut klerensi 80-90 mL/dk’dır. Ana atılım yolu idrardır ve
dozun % 80-100’üne tekabül eder. Pirasetam glomerüler filtrasyonla atılır.
Doğrusallık/doğrusal olmayan durum:
Pirasetamın farmakokinetiği 0,8-12 g doz aralığında doğrusaldır. Yarılanma ömrü ve klerens gibi
farmakokinetik değişkenleri doz ve tedavi süresi ile değişmez.
8 / 10Hastalardaki karakteristik özellikler
Cinsiyet
2,4 g’lık dozda formülasyonların karşılaştırıldığı bir biyoeşdeğerlik çalışmasında, C ve EAA
maks
kadınlarda (N=6), erkeklere (N=6) kıyasla yaklaşık % 30 daha yüksektir. Ancak vücut ağırlığı için
ayarlanan klerensler benzerdir.
Irk
Irkın etkileri ile ilgili resmi farmakokinetik çalışma yapılmamıştır. Çapraz karşılaştırmalı çalışmalar,
beyaz ırkı ve Asyalıları kapsar, iki ırk arasında pirasetam farmakokinetiğinin benzer olduğunu
göstermiştir. pirasetam esas olarak idrarla atıldığından ve kreatinin klerensinde önemli ırksal
farklılıklar bulunmadığından, ırkla ilişkili farmakokinetik farklılık beklenmez.
Geriyatrik popülasyon:
Yaşlılarda pirasetamın yarılanma ömrü artar ve bu artış, bu popülasyonda böbrek fonksiyonunun
azalması ile ilişkilidir (bkz., Bölüm 4.2).
Pediyatrik popülasyon:
Çocuklarda resmi herhangi bir farmakokinetik çalışma yapılmamıştır.
Böbrek yetmezliği:
Pirasetam klerensi, kreatinin klerensi ile bağlantılıdır. Bu nedenle, böbrek yetmezliği olan hastalarda
Pirasetamın günlük dozunun kreatinin klerensi temel alınarak ayarlanması önerilir (bkz., Bölüm 4.2).
Anürik son-dönem böbrek hastalığı olan bireylerde, Pirasetam yarılanma ömrü 59 saate çıkmıştır.
Tipik 4 saatlik bir diyaliz devresi boyunca pirasetamın uzaklaştırılan fraksiyonu % 50-60
arasındadır.
Karaciğer yetmezliği:
Karaciğer yetmezliğinin pirasetamın farmakokinetiği üzerine etkisi değerlendirilmemiştir. Dozun %
80-100’ü idrarda değişmemiş ilaç olarak atıldığından karaciğer yetmezliğinin tek başına PİRAPİL
eliminasyonu üzerine anlamlı bir etkisi beklenmez.
5.3. Klinik öncesi güvenlilik verileri
Pirasetam ile elde edilen klinik öncesi veriler, pirasetamın düşük toksisite potansiyeli olduğunu
gösterir. Fare, sıçan ve köpeklerde tek doz çalışmaları, 10 g/kg’lık oral dozların ardından hiçbir geri
dönüşümsüz toksisite göstermemiştir. Yinelenen doz kronik toksisite çalışmalarında, farelerde (4,8
g/kg/gün’e kadar dozlarda) ve sıçanlarda (2,4 g/kg/gün’e kadar dozlarda) toksisite için hiçbir hedef
organ gözlemlenmemiştir.
Köpeklerde pirasetam bir sene boyunca 1g/kg/gün’den 10 g/kg/gün’e artan dozda oral olarak
uygulandığında, hafif gastrointestinal etkiler (kusma, dışkı kıvamında değişiklik, su tüketimi artışı)
gözlenmiştir.
Benzer şekilde sıçan ve köpeklerde, 4-5 hafta boyunca 1 g/kg/gün’e kadar IV uygulama toksisite
oluşturmamıştır.
İn vitro ve in vivo çalışmalarda genotoksisite ve karsinojenisite potansiyeli gösterilmemiştir.
9 / 106. FARMASÖTİK ÖZELLİKLER
6.1. Yardımcı maddelerin listesi
Sodyum asetat trihidrat
Glasiyel asetik asit
Enjeksiyonluk su
6.2. Geçimsizlikler
Bulunmamaktadır.
PİRAPİL, aşağıda sıralanan perfüzyon çözeltileri ile seyreltildiğinde 24 saat geçimlidir;
- % 5, % 10, % 20’lik dekstroz
- % 0,9’luk Sodyum klorür
Tanı amaçlı muayeneler üzerindeki etkiler: Bilinen bir geçimsizlik bulunmamaktadır.
6.3. Raf ömrü
Raf ömrü 24 aydır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Bir kutuda 5 mL'lik 12 ampul (amber renkli Tip I cam) bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve “Ambalaj
Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Turk İlaç ve Serum Sanayi A.Ş. Büğdüz Mah. Enver Paşa Cad. No.: 8 06750 Akyurt/Ankara
Tel: (0312) 837 67 67
Faks: (0312) 844 21 06
E-posta: info@turkilac.com.tr
8. RUHSAT NUMARASI
2022/404
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.07.2022
Ruhsat yenileme tarihi:---
10. KÜB’ÜN YENİLENME TARİHİ
---
10 / 10