KISA ÜRÜN BİLGİSİ
1. BEŞERİ TIBBİ ÜRÜNÜN ADI
OLETEN 40 mg IV enjeksiyonluk çözelti hazırlamak için liyofilize toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her ambalajda, liyofilize omeprazol içeren 1 adet flakon ve çözücü içeren 1 adet ampul
bulunur. Her flakon, 40 mg omeprazole eşdeğer miktar olan 42.6 mg omeprazol sodyum
içerir.
Yardımcı maddeler:
Sodyum hidroksit y.m. (pH ayarı için)
Yardımcı maddeler için Bölüm 6.1.’e bakınız.
3. FARMASÖTİK FORM
Enjeksiyonluk çözelti hazırlamak için liyofilize toz ve çözücü.
Tip I renksiz cam flakonda, beyaz renkli liyofilize toz.
4. KLİNİK ÖZELLİKLER
4.1. Terapötik endikasyonlar
OLETEN,
• Duodenum ülseri tedavisinde,
• Duodenum ülserinin nüksetmesinin önlenmesinde,
• Mide ülseri tedavisinde,
• Mide ülserinin nüksetmesinin önlenmesinde,
• Uygun antibiyotikler ve Helicobacter pylori (H. pylori) kombinasyonu ile peptik ülserin
eradikasyonunda,
• NSAİÎ ile ilişkili mide ve duodenum ülserlerinin tedavisinde,
• Riskli hastalarda NSAİÎ ile ilişkili mide ve duodenum ülserlerinin önlenmesinde,
• Reflü özofajit tedavisinde,
• Reflü özofajiti iyileşmiş olan hastaların uzun dönem tedavisinde,
• Gastro-özofageal reflü hastalığının semptomatik tedavisinde,
• Zollinger-Ellison sendromu'nun tedavisinde.
4.2 Pozoloji ve uygulama şekli
Pozoloji/Uygulama sıklığı ve süresi:
Oral tedaviye alternatif olarak:
Oral yolla tedavi edilemeyen hastalar intravenöz yoldan günde 40 mg omeprazol ile tedavi
edilebilirler.
Zollinger-Ellison sendromu:
Doz hastaya göre ayarlanmalıdır. Başlangıç için önerilen doz günde 60 mg olup, daha sık ve
daha yüksek dozların kullanılması gerekebilir. Dozun 60 mg’ı geçmesi halinde, dozun
bölünerek günde 2 kez verilmesi gerekir.
1/13Uygulama şekli:
I.V. enjeksiyon:
OLETEN sadece intravenöz yoldan yavaş olarak enjekte edilmelidir. OLETEN, infüzyon
çözeltilerine ilave edilmemelidir. Çözeltinin hazırlanmasından sonra enjeksiyon en az 2.5
dakikada, dakikada en fazla 4 mL uygulanacak şekilde yapılmalıdır. Çözelti hazırlandıktan
sonra en fazla 4 saat içinde uygulanmalıdır. Uygulamadan önce ürünün sulandırılması ile
ilgili talimatlar için Bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmez (bkz. Bölüm 5.2).
Karaciğer yetmezliği:
Karaciğer yetmezliği olan hastalarda günlük 10-20 mg doz yeterli olabilir (bkz. Bölüm 5.2).
Pediyatrik popülasyon:
Çocuklarda i.v. kullanım ile ilgili deneyim sınırlıdır.
Geriyatrik popülasyon:
65 yaş ve üzerindeki yaşlı hastalarda doz ayarlaması gerekmez (bkz. Bölüm 5.2).
4.3 Kontrendikasyonlar
OLETEN; omeprazole, substitue benzimidazollere ve ilacın içeriğinde yer alan diğer
bileşenlere karşı aşırı duyarlılığı olanlarda kullanılmamalıdır.
Omeprazol, diğer proton pompası inhibitörleri gibi, nelfinavir ile eş zamanlı
kullanılmamalıdır (bkz. Bölüm 4.5).
4.4 Özel kullanım uyarıları ve önlemleri
Herhangi bir uyarıcı belirtinin ortaya çıkması halinde (örn; belirgin istenmeyen kilo kaybı,
tekrarlanan kusma, yutma güçlüğü, melena veya hematemez, vb.) ve mide ülseri teşhisi
konduğunda veya mide ülserinden şüphelenildiğinde, semptomları hafifleterek tanıyı
geciktirebileceği için malinite olasılığı dışlanmadan tedaviye başlanmamalıdır.
Omeprazolün atazanavir ile eş zamanlı kullanılması tavsiye edilmez (Bkz. Bölüm 4.5).
Atazanavirin proton pompası inhibitörleri ile kombinasyonu kaçınılmazsa, 100 mg
ritonavirle 400 mg’a kadar olan dozdaki atazanavir kombinasyonunda yakın klinik gözlem
(örn., virüs yüklemesi) önerilmekte olup omeprazol dozu 20 mg’ı geçmemelidir.
Tüm asit bloke eden ilaçlar gibi omeprazol de, hipo-veya aklorhidriye bağlı B12
vitamininin (siyanokobalamin) emilimini azaltabilir. Bu durum, uzun dönemli tedavide,
azalmış B12 vitamini emilimi nedeniyle kısıtlı vücut depoları veya risk faktörleri olan
hastalarda dikkate alınmalıdır.
Omeprazol CYP2C19 inhibitörüdür. Omeprazol ile tedaviye başlandığında veya sona
erdirildiğinde, CYP2C19 üzerinden metabolize olan ilaçlarla olası etkileşimler dikkate
alınmalıdır. Klopidogrel ile omeprazol arasında bir etkileşim gözlenmiştir (bkz. Bölüm
2/134.5). Bu etkileşimin klinik önemi belirsizdir. Önlem olarak, omeprazol ve klopidogrelin
birlikte kullanımından kaçınılmalıdır.
Proton pompası inhibitörleri ile tedavi, Salmonella ve Campylobacter gibi gastrointestinal
enfeksiyonların riskinde az da olsa bir artışa neden olabilir (bkz. Bölüm 5.1).
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPI) tedavisinin,
kalça, el bileği ya da omurgada osteoporoza bağlı kırık riskinde bir artışla ilişkili
olabileceğini düşündürmektedir. Çoklu günlük dozlar ve uzun süreli PPI tedavisi (bir yıl ya
da daha fazla) şeklinde tanımlanan yüksek doz alan hastalarda kırık riski artmıştır. Hastalar,
tedavi edildikleri durum için uygun olan en düşük dozda ve en kısa süreli PPI tedavisini
almalıdırlar.
Hipomagnezemi;
PPI'larla en az 3 ay süreyle tedavi edilen hastalarda ve çoğu olguda da bir yıl tedaviden
sonra nadiren semptomatik ve asemptomatik hipomagnezemi bildirilmiştir. Ciddi advers
olaylar tetani, aritmiler ve nöbetleri içermektedir. Çoğu hastada hipomagnezemi tedavisi
magnezyum replasmanını ve PPI tedavisinin kesilmesini gerektirmektedir. Uzun süre tedavi
alması beklenen ya da PPI’ları digoksin gibi ilaçlar ya da hipomagnezemiye neden
olabilecek ilaçlarla (öm. diüretikler) birlikte alan hastalar için, sağlık mesleği mensupları
PPI tedavisine başlamadan önce ve daha sonra periyodik olarak magnezyum düzeylerini
takip edebilirler.
Nöroendokrin tümörler için yapılan incelemelerle etkileşimler:
Gastrik asit düzeyindeki ilaç kaynaklı azalmalara sekonder olarak serum kromogranin A
(CgA) düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPI tedavisine ara vermeli ve eğer başlangıçtaki CgA
düzeyleri yüksek ise testi tekrar etmelidirler. Eğer seri testler yapılıyorsa (öm.
Monitorizasyon için), testler arasındaki referans aralıkları değişebileceği için testler aynı
laboratuvarda yapılmalıdır. Özellikle bir yıldan uzun süre ile tedavi gören hastalar düzenli
olarak gözetim altında tutulmalıdır.
Subakut kütanöz lupus eritematozus
Proton pompa inhibitörleri çok seyrek olarak subakut kütanöz lupus eritematozus vakaları
ile ilişkilendirilmiştir. Özellikle derinin güneşe maruz kalan alanlarında olmak üzere
lezyonların ortaya çıkması ve artraljinin eşlik etmesi durumlarında hasta acilen tıbbi yardım
almalı ve sağlık mesleği mensubu OLETEN tedavisinin kesilmesini değerlendirmelidir.
Daha önce bir proton pompa inhibitörü tedavisi sonrası subakut kütanöz lupus eritematozus
gelişmiş olması, aynı durumun diğer proton pompa inhibitörleri ile de görülme riskini
arttırır.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin farmakokinetikleri üzerinde omeprazolün etkileri:
3/13Emilimleri pH’ya bağlı olan tıbbi ürünler:
Omeprazol ile tedavi esnasında azalan mide asiditesine bağlı olarak, absorbsiyonu mide
pH’ına bağlı olan tıbbi ürünlerin emilimi azalabilir ya da artabilir.
Nelfinavir, atazanavir:
Atazanavir ve nelfinavir, omeprazol ile eş zamanlı olarak kullanıldığında plazma düzeyleri
azalır.
Omeprazolün nelfinavir ile eş zamanlı kullanımı kontrendikedir (bkz. Bölüm 4.3).
Omeprazol (günde bir kez 40 mg) ile eş zamanlı kullanımı, ortalama nelfinavir maruziyetini
yaklaşık % 40 ve farmakolojik olarak aktif metabolit M8'in ortalama maruziyetini yaklaşık
% 75-90 oranında azaltmıştır. Ayrıca etkileşim CYP2C19 inhibisyonunu da içermektedir.
Omeprazolün nelfinavir ile eş zamanlı kullanımı önerilmemektedir (bkz. Bölüm 4.4).
Sağlıklı gönüllülerde, omeprazol (günde bir kez 40 mg) ve atazanavir 300 mg/ritonavir 100
mg’ın birlikte uygulanması atazanavir maruziyetinde % 75'lik bir azalmaya yol açmıştır.
Atazanavir dozunun 400 mg’a yükseltilmesi, atazanavir maruziyetine omeprazolün etkisini
kompanse etmemektedir. Sağlıklı gönüllülerde, omeprazol (günde bir kez 20 mg) ile
atazanavir 400 mg/ritonavir 100 mg’m birlikte uygulanması, günde bir kez atazanavir 300
mg/ritonavir 100 mg uygulamasına göre atazanavir maruziyetinde yaklaşık % 30'luk bir
azalmaya yol açmıştır.
Digoksin:
Omeprazol (günde 20 mg) ve digoksinin sağlıklı gönüllülerde eş zamanlı kullanımı
digoksinin biyoyararlanımını % 10 arttırmıştır. Digoksin toksisitesi nadiren bildirilmiştir.
Bununla yaşlı hastalarda yüksek dozlarda omeprazol verildiğinde dikkatli olunmalıdır.
Sonrasında, digoksinin terapötik ilaç izlemesi desteklenmelidir.
Klopidogrel:
Sağlıklı gönüllüler ile yapılan çalışmaların sonuçlan, klopidogrel (300 mg yükleme dozu/75
mg günlük idame dozu) ve omeprazol (günde bir kez 80 mg) arasında farmakokinetik
(FK)/farmakodinamik (PD) etkileşim olduğunu göstermiştir. Klopidogrel ve omeprazol
birlikte verildiği zaman klopidogrelin aktif metabolitine maruziyeti ortalama % 46 ve
trombosit agsregasyonunun maksimum inhibisyonu ortalama % 16 oranında azalmıştır.
Gözlemsel ve klinik çalışmaların her ikisinde de bu FK/FD etkileşiminin önemli
kardiyovasküler olaylar açısından yarattığı klinik sonuçlara ilişkin tutarlı olmayan veriler
bildirilmiştir, önlem olarak, omeprazol ve klopidogrelin eş zamanlı kullanımından
kaçınılmalıdır (bkz. Bölüm 4.4).
Diğer tıbbi ürünler:
Posakonazol, erlotinib, ketokonazol ve itrakonazoltin emilimi anlamlı derecede azalmıştır
ve bu yüzden klinik etkinlik bozulabilir. Posakonazol ve erlotinibin eş zamanlı
kullanımından kaçınılmalıdır.
4/13CYP2C19 tarafından metabolize edilen tıbbi ürünler:
Omeprazol, majör omeprazol metabolize edici enzim olan CYP2C19’u orta düzeyde inhibe
eder. Bu sebeple, CYP2C19 enzimi aracılığıyla metabolize olan diazepam, fenitoin,
varfarin (R-varfarin) ve diğer K vitamini antagonistleri ve silostazol gibi diğer ilaçların
metabolizmasını yavaşlatabilir.
Silostazol:
40 mg omeprazolün sağlıklı deneklere verildiği bir çapraz çalışmada, silostazolün Cmaks
ve EAA değerleri sırasıyla %18 ve %26 artmış, aktif metabolitlerinden birinin değerleri
sırasıyla %29 ve %69 artmıştır.
Fenitoin:
Omeprazol tedavisinin başlanmasından itibaren ilk iki hafta süresince fenitoin plazma
konsantrasyonunun izlenmesi önerilmekte olup eğer fenitoin doz ayarlaması yapılmışsa,
omeprazol tedavisi bitmek üzereyken izleme ve ileri doz ayarlaması yapılmalıdır.
Bilinmeyen mekanizma:
Sakinavir:
Omeprazolün sakinavir/ritonavir ile eş zamanlı kullanımı ile HIV-infekte olmuş hastalarda
iyi tolere edilen sakinavirin plazma seviyelerinde yaklaşık % 70'e varan artış bildirilmiştir.
Takrolimus:
Omeprazol ve takrolimusun birlikte kullanılması durumunda takrolimusun plazma
seviyesinde artış olduğu bildirilmiştir. Renal fonksiyon (kreatinin klerens) dahil takrolimus
konsantrasyonlarının desteklenmiş izlenimi yürütülmeli ve eğer gerekliyse takrolimus dozu
ayarlanmalıdır.
Metotreksat:
Bazı hastalarda, proton pompası inhibitörleri ile birlikte verildiğinde metotreksat
düzeylerinin arttığı bildirilmiştir. Yüksek doz metotreksat uygulanmasında, omeprazol
uygulamasının geçici olarak bırakılması gerekebilir.
Diğer ilaçların omeprazolün farmakokinetiği üzerindeki etkisi:
CYP2C19 ve/veya CYP3A4 inhibitörleri:
Omeprazol CYP2C19 ve CYP3A4 ile metabolize olduğundan, CYP2C19 veya CYP3A4
veya her ikisini de inhibe ettiği bilinen klaritromisin ve vorikonazol gibi ilaçlar,
omeprazolün metabolizma hızını azaltarak, omeprazolün serum düzeylerinin artmasına
sebep olabilir. Omeprazol ile vorikonazolün birlikte kullanılması, omeprazole maruziyetin
iki kattan fazla artması ile sonuçlanmıştır. Omeprazolün yüksek dozları iyi tolere
edildiğinden, geçici olarak birlikte kullanıldığında omeprazol için doz ayarlaması gerekli
değildir. Bununla birlikte, şiddetli karaciğer bozukluğu olan hastalarda ve uzun dönemli
tedavi gerekiyorsa, doz ayarlaması düşünülmelidir.
5/13CYP2C19 ve/veya CYP3A4 indükleyicileri:
CYP2C19 veya CYP3A4 veya her ikisini de indüklediği bilinen rifampisin gibi ilaçlar
omeprazolün metabolizma hızını arttırarak, omeprazol serum düzeylerinin azalmasına
neden olabilir
Özel popülasyonlara ilişkin ek bilgiler
Pediyatrik popülasyon:
Omeprazolün pediyatrik kullanımını tavsiye etmek için yeterli veri yoktur.
4.6. Gebelik ve laktasyon
Genel Tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir. Doğum kontrol hapları ile omeprazol arasında herhangi bir
etkileşim bildirilmemiştir.
Gebelik dönemi:
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
Üç adet prospektif epidemiyolojik çalışma (1000’den fazla uygulamaya ait sonuçlan içerir),
omeprazolün hamilelerde ve fetus veya yeni doğan sağlığı üzerinde herhangi bir advers
etkisi olmadığını göstermektedir.
OLETEN gebelikte ancak anneye sağlayacağı faydalar fetüs için potansiyel risklere üstünse
kullanılmalıdır.
Laktasyon dönemi:
Omeprazol anne sütüne geçer, ancak terapötik dozlarda kullanıldığında çocuk üzerine etkisi
olması beklenmez. Emzirme döneminde kullanılmaması daha doğrudur.
Üreme yeteneği/Fertilite
Üreme yeteneği/Fertilite üzerine etkisine dair çalışma yapılmamıştır.
4.7. Araç ve makine kullanımı üzerindeki etkiler
OLETEN araba ve makine kullanımını etkilememektedir. Baş dönmesi ve görsel
bozukluklar gibi advers ilaç reaksiyonları görülebilir (bkz. Bölüm 4.8). Bu advers
reaksiyonlardan etkilenen hastalar araba ve makine kullanmamalıdırlar.
4.8. İstenmeyen etkiler
En yaygın yan etkiler (hastaların % 1-10’unda) baş ağrısı, karın ağrısı, kabızlık, ishal,
6/13midede gaz birikmesi ve mide bulantısı/kusmadır.
Klinik çalışmalarda ve pazarlama sonrasında aşağıdaki olaylar advers etki olarak rapor
edilmiştir. Bunların hiçbiri doz ile ilişkili bulunmamıştır.
Sistem organ sınıfına göre aşağıda listelenen istenmeyen olayların sıklık dereceleri şu
şekilde tanımlanmıştır:
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100);
seyrek (>1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları:
Seyrek: Lökopeni, trombositopeni
Çok seyrek: Agranülositoz, pansitopeni
Bağışıklık sistemi hastalıkları:
Seyrek: Ateş, anjiyoödem ve anaflaktik reaksiyon/şok gibi aşırı duyarlılık reaksiyonları
Metabolizma ve beslenme hastalıkları:
Seyrek: Hiponatremi
Bilinmiyor: Hipomagnezemi; ağır hipomagnezemi hipokalsemiye neden olabilir.
Psikiyatrik hastalıklar:
Yaygın olmayan: Uykusuzluk
Seyrek: Ajitasyon, konfüzyon, depresyon
Çok seyrek: Agresyon, halusinasyon
Sinir sistemi hastalıkları:
Yaygın: Baş ağrısı
Yaygın olmayan: Sersemlik, parestezi, uyku hali
Seyrek: Tat alma bozuklukları
Göz Hastalıkları:
Seyrek: Bulanık görme
Kulak ve İç kulak Hastalıkları
Yaygın olmayan: Baş dönmesi
Solunum, göğüs bozuklukları ve mediastinal hastalıklar:
Seyrek: Bronkospazm
Gastrointestinal Hastalıklar
Yaygın: Karın ağrısı, ishal, kabızlık, midede gaz birikmesi, bulantı ve kusma, fundik bez
7/13polipleri (beningn)
Seyrek: Ağız kuruluğu, stomatit, gastrointestinal pamukçuk
Bilinmiyor: Mikroskopik kolit.
Hepatobiliyer hastalıklar:
Yaygın olmayan: Karaciğer enzimlerinde artış
Seyrek: Sarılık eşlik eden veya etmeyen hepatiti
Çok Seyrek: Hepatik yetmezlik, önceden varolan karaciğer hastalığı olanlarda ensefalopati
Deri ve deri altı doku bozuklukları
Yaygın olmayan: Dermatit, kaşıntı, döküntü, ürtiker
Seyrek: Alopesi, fotosensitivite
Çok seyrek: Eritema multiforme, Stevens-Johnson sendromu, toksik epidermal nekroliz
(TEN)
Bilinmiyor: Subakut kütanöz lupus eritematozus (Bkz. Bölüm 4.4)
Kas iskelet bozuklukları, bağ doku ve kemik hastalıkları
Yaygın olmayan: Kalça, el bileği ya da omurgada kırık
Seyrek: Artralji, miyalji
Çok seyrek: Kas zayıflığı
Böbrek ve idrar hastalıkları:
Seyrek: İnterstisyel nefrit
Üreme sistemi ve meme bozuklukları
Çok seyrek: Jinekomasti
Genel bozukluklar ve uygulama bölgesine ilişkin hastalıklar:
Yaygın olmayan: Halsizlik, periferal ödem
Seyrek: Aşırı terleme
Ciddi hastalığı olanlarda, izole vakalarda, özellikle yüksek dozlardaki omeprazolün
intravenöz tedavisi sonrasında irreversibl görme bozuklukları bildirilmiştir. Bununla
birlikte bu belirtilerin omeprazol tedavisi ile nedensel bir ilişkisi saptanamamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; eposta: tufam@titck.gov.tr; tel:0 800 314 00 08; faks:0 312 218 35 99)
8/134.9. Doz aşımı ve tedavisi
İnsanlarda omeprazol doz aşımı ile ilgili sınırlı deneyim mevcuttur. Literatürde, 560 mg
dozlarına kadar tanımlıdır ve omeprazolün oral tek dozlarının 2.400 mg’ı (olağan önerilen
klinik dozun 120 katı) geçtiği nadir raporlar alınmıştır. Mide bulantısı, kusma, baş dönmesi,
karın ağrısı, diyare ve baş ağrısı bildirilmiştir. Ayrıca tek olgularda apati, depresyon ve
konfüzyon tanımlanmıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Proton pompası inhibitörleri
ATC Kodu: A02BC01
Etki mekanizması:
Omeprazol çok yüksek hedeflenmiş etki mekanizması ile mide asidi sekresyonunu azaltan
iki aktif enantiyomerin rasemik karışımıdır. Paryetal hücrelerde asit pompasının spesifik bir
inhibitörüdür. Asit sekresyonu üzerindeki etkisi hızlı olup, günde tek doz tedavi ile mide
asit salgısını geri dönüşümlü olarak inhibe eder.
Omeprazol zayıf bir bazdır, paryetal hücrelerdeki asidik ortamda konsantre olur ve burada
aktif forma dönüşerek gastrik asit üretiminin son basamağındaki H+, K+-ATPaz- asit
pompası enzimini inhibe eder. Mide asidi oluşumunun son basamağında görülen bu etki,
doza bağlıdır ve böylece gerek bazal, gerek uyarılmış asit sekresyonu, uyarı niteliğinden
bağımsız olarak inhibe edilir.
Gözlenen tüm farmakodinamik etkiler, omeprazolün asit sekresyonu üzerindeki etkisi ile
açıklanabilir.
Mide asidi sekresvonu üzerindeki etkisi:
İntravenöz omeprazol insanlarda doza bağlı mide asidi sekresyonu oluşturur. Günde 20 mg
oral yoldan tekrarlanan doz uygulamaları sonrasında olduğu gibi mide içi asiditede benzer
bir redüksiyon hızına ulaşmak için 40 mg intravenöz ilk doz önerilmektedir. Bu mide içi
asiditede hızlı bir düşüş ve hem intravenöz enjeksiyon hem de intravenöz infüzyon için 24
saatte yaklaşık %90 ortalama bir düşüş ile sonuçlanır.
Asit sekresyonunun inhibisyonu zamana karşı plazma konsantrasyon eğrisi altında kalan
alan (AUC) ile bağlantılı olup omeprazolün gerçek plazma konsantrasyonu ile ilişkili
değildir. Omeprazol ile tedavide taşifilaksi gözlenmemiştir.
Helicobacter pylori üzerinde etkisi:
Helicobacter pylori, mide ve barsak ülseri hastalıklarını içeren peptik ülser hastalığıyla
ilişkilidir. H. pylori gastritin gelişmesinde temel bir faktördür. Mide asiti ile birlikte H.
pylori peptik ülser hastalığının gelişmesinde ana faktörlerdir. H. pylori, mide kanseri
gelişim riskinin artması ile ilgili atrofik gastrit gelişiminde de temel bir faktördür.
Omeprazol ve antimikrobiyal ilaçlar ile H. pylori’nin eradikasyonu; semptomların hızla
9/13hafiflemesi, mukozal lezyonlann yüksek oranda iyileşmesi ve uzun dönemde peptik ülser
hastalığının hafiflemesi ile gastrointestinal kanama gibi komplikasyonların azalması ve
uzun süreli sekresyon engelleyici tedavi ihtiyacının azalmasını sağlamaktadır.
Asit inhibisyonu ile ilgili diğer etkiler:
Uzun dönemli tedavilerde, midedeki glandüler kistlerin oluşma sıklığı artabilir. Bu
değişiklikler fizyolojiktir ve asit sekresyonu sonucu ortaya çıkar. İyi huyludur ve geri
dönüşümlü gözükmektedir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur.
Proton pompası inhibitörleri ile tedavi, Salmonella ve Camphylobacter ve muhtemelen
ayrıca hastanede yatan hastalarda Clostridium difficile gibi gastrointestinal
enfeksiyonlarının riskini az da olsa arttırabilir.
Sekresyon engelleyici tıbbi ürünler ile tedavi sırasında azalan asit sekresyonuna karşılık
olarak serum gastrini artar. Aynı zamanda azalan mide asiditesine bağlı olarak kromogranin
A (CgA) artar. Artan CgA düzeyi, nöroendokrin tümörlerin araştırılmasını engelleyebilir.
Bundan kaçınmak için omeprazol tedavisi CgA ölçümlerinden 5 gün önce durdurulmalıdır.
CgA ve gastrin düzeylerinin 5 gün sonra normale dönmesi halinde ölçümler omeprazol
tedavisinin kesilmesinden 14 gün sonra tekrarlanmalıdır.
Omeprazol ile uzun dönemli tedavi sırasında bazı hastalarda (çocuklar ve yetişkinlerde)
Entero kromafin benzeri (ECL) hücrelerinin sayısında, muhtemelen artmış serum gastrin
seviyeleri ile ilişkili bir artış gözlenmiştir. Bulguların klinik olarak bir anlamının olmadığı
düşünülmektedir.
5.2. Farmakokinetik özellikler
Genel özellikler
Dağılım:
Sağlıklı kişilerde görünür dağılım hacmi yaklaşık 0.3 L/kg vücut ağırlığıdır. Omeprazol
plazma proteinlerine yaklaşık % 97 oranında bağlanır.
Biyotransformasvon:
Omeprazol, sitokrom P450 (CYP) sistemiyle tamamen metabolize olur.
Metabolizasyonunun büyük bir kısmı, plazmadaki ana metabolit olan hidroksiomeprazol
oluşumundan sorumlu polimorfik olarak ifade edilen spesifik izoform CYP2C19’a bağlıdır.
Kalan kısım, omeprazol sülfon oluşumundan sorumlu olan bir diğer spesifik izoform
CYP3A4’e bağımlıdır. Omeprazolün CYP2Cl9’a yüksek afinitesi sonucunda, omeprazol ve
diğer CYP2C19 substratlarının yarışmalı inhibisyonu ve metabolik ilaç-ilaç etkileşmesi
potansiyeli mevcuttur. Fakat, omeprazolün CYP3A4’e olan düşük afinitesinden dolayı
diğer CYP3A4 substratlarının metabolimasını inhibe etme potansiyeli yoktur. Ayrıca
omeprazolün ana CYP enzimleri üzerine inhibitör etkisi bulunmamaktadır.
10/13Eliminasyon:
Tek doz sonrası toplam plazma klirensi 30-40 L/saattir. Omeprazolün plazma eliminasyon
yarı ömrü hem tek, hem de tekrarlanan günde tek doz oral uygulama sonrası bir saatten
kısadır. Omeprazol dozlar arasında plazmadan tamamen elimine olur. Intravenöz yolla
uygulanan dozun yaklaşık % 80’i metabolitler olarak idrar ile, geri kalanı da temel olarak
safra salgısından dolayı feçes ile atılmaktadır.
Omeprazol ve/veya metabolitleri (örneğin sülfon) tarafından muhtemelen CYP2C19 enzimi
inhibisyonunun neden olduğu sistemik klerensteki azalmaya bağlı olarak, omeprazolün
plazma-zaman ölçümünde eğri altında kalan alan değeri (EAA) tekrarlanan uygulamalar ile
artar.
Metabolitlerinin hiçbirinin mide asit sekresyonu üzerinde herhangi bir etkisi bulunmamıştır.
Hastalardaki karakteristik özellikler
Böbrek yetmezliği
Yetersiz böbrek fonksiyonuna sahip hastalarda omeprazol farmakokinetiği, sistemik
biyoyararlanım ve eliminasyon hızı da dahil, değişmemektedir.
Karaciğer yetmezliği:
Yetersiz karaciğer fonksiyonuna sahip hastalarda EAA artmaktadır, ancak omeprazolün
günde tek doz oral yolla alınması herhangi bir birikime neden olmamıştır.
Yaşlılar:
Omeprazolün metabolizma hızı yaşlılarda biraz azalır (75-79 yaş arası).
Çocuklar:
Çocuklarda omeprazol i.v. kullanımına dair deneyim sınırlıdır.
Zayıf metabolizörler:
Kafkas halkının yaklaşık %3’ü ve Asya halkının % 15-20’sinde fonksiyonel CYP2C19
enzimi eksikliği vardır ve bunlara zayıf metabolizörler denir. Bu bireylerde omeprazolün
metabolizması muhtemelen temel olarak CYP3A4 ile katalizlenir. Omeprazolün günde 20
mg tekrarlanan uygulamalarından sonra, ortalama EAA, fonksiyonel CYP2C19 enzimine
sahip olanlara göre zayıf metabolizörlerde 5 ile 10 kat fazladır. Ortalama pik plazma
konsantrasyonları da 3 ila 5 kat fazladır. Bu bulgular omeprazol pozolojisini
etkilememektedir.
5.3. Klinik öncesi güvenlilik verileri
Omeprazol ile ömür boyu tedavi edilen sıçanlarda ECL-hücre hiperplazisi ve karsinoidler
gözlenmiştir. Bu değişmelere, asit salgısının uzun süreli baskılanmasına bağlı olarak
gelişen, uzun süreli hipergastrinemi neden olur. H -reseptör antagonistleri ve proton
2
pompası inhibitörleri ile tedavi ve kısmi fundektomiden sonra da benzer bulgulara
rastlanmıştır. Bu nedenle bu değişmeler kullanılan ilaçlardan hiçbirinin tek başına direkt
11/13etkisine bağlı değildir.
6. FARMASÖTİK ÖZELLİKLER
6.1 Yardımcı maddelerin listesi
OLETEN, bir adet flakon ve bir adet çözücü ampulden oluşur.
Her flakonda:
Sodyum hidroksit (pH ayarlayıcısı) y.m.
Her çözücü ampulde:
Polietilen glikol 400
Sitrik asit monohidrat (pH ayarlayıcısı)
Enjeksiyonluk su
6.2 Geçimsizlikler
Tavsiye edilen şekilde kullanıldığında bilinen herhangi bir geçimsizliği bulunmamaktadır.
6.3 Raf ömrü
Açılmamış ambalajında (karton kutuda): 25°C’nin altındaki oda sıcaklığında 24 aydır.
Hazırlanmış enjeksiyonluk çözelti 25°C’nin altındaki oda sıcaklığında 4 saat, buzdolabında
(2-8°C’de) 12 saat saklanabilir.
6.4 Saklamaya yönelik özel uyarılar
Hazırlandıktan sonra 25°C’nin altındaki oda sıcaklığında 4 saat, buzdolabında (2-8°C’de) 12
saat boyunca kimyasal ve fiziksel olarak stabil olduğu gösterilmiştir.
Çözelti normal oda ışığı altında özel bir önlem gerektirmeksizin muhafaza edilebilir.
6.5 Ambalajın niteliği ve içeriği
Flakon: Bromobütil tıpalı ve flip-off kapaklı 10 ml renksiz Tip I cam flakon
Çözücü ampul: 10 ml renksiz Tip I cam ampul
Karton kutuda 1 adet flakon ve 1 adet 10 ml çözücü ampul
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrol Yönetmeliğine uygun olarak imha edilmelidir.
Çevreyi korumak amacıyla kullanılmayan OLETEN şehir suyuna veya çöpe atılmamalıdır.
7. RUHSAT SAHİBİ
TEBEM İlaç San. Tur. ve Tic. A.Ş.
Mustafa Kemal Mah. 2147. Sokak No:3/2
Çankaya / ANKARA
Tel: 0312 939 10 00
12/138. RUHSAT NUMARASI
2022/704
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi:
30.11.2022
Ruhsat yenileme tarihi:
10. KÜB’ÜN YENİLENME TARİHİ
13/13