  1 / 11  
KULLANMA TALİMATI  
 
PARANOX® TRİPLE  250 mg/250 mg/50 mg Tablet  
Ağız  yoluyla  alınır.  
 
• Etkin madde:  Asetilsalisilik asit, parasetamol ve kafein.  
Her bir PARANOX® TRİPLE  250 mg asetilsalisilik asit, 250 mg parasetamol ve 50 mg kafein 
içerir.  
 
• Yardımcı maddeler:  Laktoz monohidrat, mısır nişastası, kolloidal anhidr silika, stearik asit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında  doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
 
1. PARANOX® TRİPLE  nedir ve ne için kullanılır?  
2. PARANOX® TRİPLE ’ı kullanmadan önce dikkat edilmesi gerekenler  
3. PARANOX® TRİPLE  nasıl kullanılır ?  
4. Olası yan etkiler nelerdir?  
5. PARANOX® TRİPLE ’ın saklanması  
 
Başlıkları yer almaktadır.  
 
1. PARANOX® TRİPLE nedir ve ne için kullanılır?  
 
• PARANOX® TRİPLE , beyaz ila beyaza yakın, yuvarlak, yassı, çentiksiz tablet  formunda 
üretilmektedir .  
 
• PARANOX® TRİPLE, 20 tabletlik blister ambalajlarda piyasaya sunulmaktadır . 
 
• PARANOX® TRİPLE  üç etk in madde nin bir kombinasyonudur ; asetilsalisilik asit , 
parasetamol  ve kafein.    2 / 11 • Asetilsalisilik asit ve parasetamol, ağ rı kesici etkilerinin üst üste eklenmesiyle sonuçlanan 
bütünleyici bir aktivite gösterirler. Kafeinin bu kombinasyona eklenmesi, asetilsalisilik asit 
+ parasetamolün ağrı kesici etkisini yaklaşık % 40 oranında a rtırır. 
 
• PARANOX® TRİPLE , 16 yaş ve üstü adöle sanlar ile erişkinlerde baş ağrısı, diş ağrısı, akut 
migren atakları, sinir ağrısı ( nevralji ), kas -iskelet sistem ağrıları, adet ağrısı ( dismenore ) 
gibi hafif ve orta şiddetli ağrılar ve soğuk algınlığı gibi ağrının eşlik ettiği durumlarda 
endikedir. Çocuk  ve adolesanlar için ürünün 4.4 Özel kullanım uyarıları ve önlemleri 
bölümüne bakınız.  
 
2. PARANOX® TRİPLE ’ı kullanmadan önce dikkat edilmesi gerekenler  
 
PARANOX® TRİPLE ’ı aşağı daki durumlarda KULLANMAYINIZ  
Eğer,  
- Salisilatlara, p arasetamol e, kafein e veya  PARANOX® TRİPLE ’ın içindeki yardımcı 
maddelerden  herhangi bir ine karşı alerjik (aşırı duyarlı) iseniz;  
- Daha önceden salisilik asit ve türevleri veya başka bir non -steroid antienflamatuar ilaç (NSAİİ:  
ağrı ve iltihaba etkili ilaç) içtikten sonra astım  belirtileri, burun polipleri (burun içinde 
şişlikler/tomurcuklanma lar), yüz,  ağız ya da boğazda soluk almanızı zorlaştıran şişmeler 
(anjiyoödem) veya kurdeşen geçirdiyseniz,  
- Mide ya  da onikiparmak bağırsağınızda halen aktif yaralar ( ülser ) varsa,  
- Kanama bozukluklarınız (örn. hemofili) varsa,  
- Hamileliğin son üç aylık dönemi içindeyseniz,  
- Suçiçeği ya da grip hastalığı geçirmekte olan bir çocuk ya da ergen iseniz (Reye sendromu riski 
nedeniyle),  
- 16 yaşın altında iseniz,  
- Ağır karaciğer  hastalığınız varsa,  
- Ağır böbrek hastalığınız varsa,  
- Kontrol altında olmayan şiddetli kalp yetmezliğiniz varsa , 
- Haftada 15 mg ya  da daha fazla metotreksat ( kanser ve eklemlerde ağrı ve şekil bozukluğuna 
neden olan romatoid artrit te kullanılır) ted avisi görüyorsanız,  
- Doktorunuz sizde galaktozemi, Lapp laktaz yetmezliği ya da glukoz -galaktoz malabsorpsiyonu 
gibi ender rastlanan kalıtsal galaktoz entoleransı hastalıklarından birisinin olduğunu söylediyse.  
 
PARANOX® TRİPLE ’ı aşağı daki durumlarda DİKKATLİ KULLAN INIZ   
Eğer ;  
-    Kansızlığı (anemisi) olanlarda, akciğer hastalarında, karaciğer ve böbrek fonksiyon bozukluğu 
olan hastalarda doktor kontrolü altında dikkatli kullanılmalıdır.  
-    Birden (akut) yüksek doz verildiğinde ciddi ka raciğer toksisitesine neden olur.  
-    Erişkinlerde uzun süreli (kronik) günlük dozlarda karaciğer hasarına neden olabilir.  
-    Alkolik karaciğer hastalarında dikkatli kullanılmalıdır.  
- Doktorunuz sizde glukoz -6-fosfat -dehidrojenaz eksikliği olduğunu söyl ediyse,  
- Astım, allerjik rinit (burun iltihabı) ve nazal polipleriniz (burun içinde  şişlikler 
/tomurcuklanmalar) varsa,  
- Süreğen veya tekrarlayan mide veya onikiparmak bağırsağı şikayetleriniz  varsa,    3 / 11 - Halen veya daha önce mide -bağırsak yaraları (ülser), kanama ya da delinme varsa, 
- Non-steroid anti -inflama tuar (genellikle artrit denilen eklem iltihabında ya da romatizmada  ağrı 
ve iltihaba karşı kullanılan) ilaçlara karşı aşırı  duyarlı iseniz,  
- Karaciğer fonksiyon bozukluğu varsa (örn. süreğen alkol bağımlıl ığına, hepatite (karaciğer  
iltihabı) bağlı),  
- Böbrek fonksiyonlarınız bozuk ise,  
- Gilbert sendromu adı verilen karaciğer -safra yolları hastalığınız varsa, 
- Aşağıdaki ilaçlardan birini kullanıyors anız:   
- Ağızdan alınan kan sulandırıcılar (oral antikoagülanlar),  
- Kan pulcuklarının aktivitelerini engelleyen ajanlar (antitrombositer ilaçlar),  
- Sistemik etkili heparin ve pıhtı çözücüler (trombolitikler),  
- SSRI (selektif serotonin geri alım inhibitörü) grub u depresyon (ruhsal çöküntü) ilaçları,  
- Cerrahi girişim geçirecekseniz.  
Doktorunuz başka türlü söylemediği sürece, PARANOX® TRİPLE’ı  ağrı için 10 günden fazla 
veya ateş için 3 günden fazla süreyle kullanmayınız. Eğer, ağrı veya ateş devam eder ya da 
kötüleş irse, yeni belirtiler ortaya çıkarsa veya kızarıklık ya da şişlik oluşursa doktorunuza 
başvurunuz, çünkü bunlar ciddi bir rahatsızlığın işaretleri olabilir.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
paras etamol dozunun 2000 mg’ı aşmaması gerekir.  
 
Aşırı doz almaktan korunmak için, parasetamol içeren diğer ilaçlar ile birlikte kullanmaktan 
kaçınınız. Önerilenden fazla doz alınırsa karaciğer harabiyeti oluşabilir.  
 
Uzun süreli kullanımdan sonra, doktorunuz sizden bazı kan ve idrar tetkikleri yaptırmanızı 
isteyebilir.  
 
Uzun süreyle yüksek dozda ağrı kesici kullanılması, baş ağrılarını tetikleyebilir. Böyle bir 
durumda, baş ağrısını gidermek için daha yüksek dozlarda ağrı kesici ilaç almayınız ve 
doktorunuza başvurunuz.  
 
Ağrı kesicilerin uzun süreler boyunca yüksek dozlarda kullanıldıktan sonra aniden bırakılması, 
yoksunluk belirtilerine yol açabilir (örn. baş ağrısı, yorgunluk, sinirlilik); bu durum tipik olarak 
birkaç gün içerisinde ortadan kalkar. Ağrı kes icilerin yeniden alınması doktor tavsiyesine bağlı 
olmalıdır ve yoksunluk belirtileri iyileşmiş olmalıdır.  
 
Şiddetli ani aşırı duyarlılık reaksiyonları ve şok oluşabilir. Kan basıncında ani düşme, yüz ve 
boğazda şişme, aniden ortaya çıkan döküntü, kızarıklık durumlarında derhal bir doktora 
başvurunuz.  
 
Asetilsalisilik asit, ürik asidin atılımını azaltabilir ve duyarlı kişilerde gut hastalığının ortaya 
çıkmasını kolaylaştırabilir.  
 
Asetilsalisilik asit kullanımı, enfeksiyon belirtilerini maskeleyebilir.  
   4 / 11 PARANOX® TRİPLE  ergenler ve çocuklardaki ateşli hastalık tablolarında sadece doktor tavsiyesi 
üzerine ve sad ece diğer önlemler etkisiz kaldığında kullanılmalıdır. Bu hastalarda, ender ama 
yaşamı tehdit edici bir tablo olan Reye sendromu gelişme riski vardır. Reye sendromu mikrobik 
kökenli (enfeksiyöz) olmayan ensefalopati (beyin hastalığı) ve karaciğer yetmezliğ inden oluşur ve 
tipik olarak ateşli bir hastalığın (suçiçeği, grip benzeri hastalık) esas belirtileri geçtikten sonra 
ortaya çıkar. Belli başlı özellikleri uzun süreli ve aşırı kusma, baş ağrısı ve bilinç bozukluğudur.  
 
Bütün non -steroid anti -enflamatuar ilaçlar ile mide -bağırsak kanalında ölümcül olabilen kanama, 
yaralar (ülserler) ve delinme görülmüştür. Bu nedenle, özellikle de yaşlı iseniz, olağan dışı 
herhangi bir karın ağrısı, ağızdan kan gelmesi ya da dışkı renginde kararma hissederseniz, hemen 
doktora başvurunuz.  
 
Parasetamolü ilk defa kullananlarda veya daha önce kullanmış olanlarda, alınan ilk dozda veya 
sonraki dozlarda, deride kızarıklık, döküntü veya başka bir deri reaksiyonu oluşabilmektedir. Bu 
durumda doktor ile irtibata geçilerek ilacın bı rakılması ve alternatif bir tedaviye geçilmesi 
gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol 
içeren başka bir ilacı kullanmamalıdır. Bu durum, ciddi ve ölümle sonuçlanabilen Stevens - 
Johnson sendromu (SJS),  toksik epidermal nekroliz (TEN) ve akut generalize ekzantematöz 
püstülozis (AGEP) dahil, cilt reaksiyonlarına neden olabilmektedir. Bu hastalıklara ilişkin 
açıklamalar için,  “4. olası yan etkiler nelerdir? ” bölümüne bakınız.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
PARANOX® TRİPLE ’ın yiyecek ve içecek  ile kullanılması :  
PARANOX® TRİPLE  bir bardak su ile alınmalıdır.   
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileliğin ilk altı ayında, açık bir şekilde gerekli olmadığı sürece PARANOX® TRİPLE 
kullanmayınız. Hamile kalmaya çalışıyorsanız veya hamileliğin ilk altı ayı içindeyseniz, 
PARANOX® TRİPLE kullanmanız gerektiğinde, dozu olabildiğince düşük tutunuz ve tedaviyi 
olabildiğince kısa sürede sonlandırınız.  
 
Hamileliğin son üç ayında non -steroid antiinflamatuarlar grubundaki bütün ilaçlar, anne 
karnındaki bebekte kalp -akciğer ve böbrek bozuklukları na sebep olabilmektedir. Doğum 
zamanında ise anne ve yenidoğanda aşırı kanamalar ve doğum eyleminde gecikme ya da uzamayla 
sonuçlanabilmektedir.  
 
Uzun süreyle yüksek miktarlarda kafein alınması, hamile kadınlarda kendiliğinden düşük ya da 
erken doğuma önc ülük edebilir.  
 
Hamileliğin son üç ayında PARANOX® TRİPLE kullanmayınız.    5 / 11 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız . 
 
Emzirme  
İlacı kullanmadan önce doktorunuza veya eczacınıza danışınız.  
 
Parasetamol ve asetilsalisilik asit anne sütüne geçerler. Kafein de anne sütüne geçer ve bebeğin 
durumunu  ya da davranışlarını etkileyebilir.  
 
PARANOX® TRİPLE’ın uzun süreli kullanılması ya da yüksek dozlarda alınması durumunda 
emzirmeye son verilmelidir.  
 
Araç ve makine kullanımı  
PARANOX® TRİPLE ’ın araç ve makine kullanma becerileri üzerinde ki etkilerine yönelik çalışma 
yürütülmemiştir.  
 
Ancak tedavi sırasında uykulu hal, görme bozuklukları ve baş dönmesi gibi istenmeyen etkiler 
ortaya çıkabilir. Eğer sizde bu türlü belirtiler ortaya çıkmış ise araç kullanma ve makine işletme 
gibi tehlikeli olabilecek işlerden uzak durunuz.  
 
PARANOX® TRİPLE’ı n içeriğinde bulunan bazı yardımcı maddeler hakkında önemli 
bilgiler  
PARANOX® TRİPLE laktoz içermektedir. Eğer daha önceden d oktorunuz tarafından bazı 
şekerlere karşı tahammülsüzlüğünüz ( intolerans ) olduğu söylenmişse, bu tıbbi ürünü almadan önce 
doktorunuzla temasa geçiniz .  
 
Diğer ilaçlar ile birlikte kullanımı  
Aşağıdaki ilaçlardan herhangi birisini kullanıyorsanız, PARANOX® TRİPLE almadan önce 
mutlaka doktorunuza haber veriniz.  
 
Asetilsalisilik asit :  
Asetilsalisilik asit aşağıdaki ilaçların etkisini ve zehirleyici etki yapma (toksisite) riskini artırabilir:  
 
- Non-steroid antiinflamatuvar  ilaçlar (NSAİİ); artrit ve romatizmada ağrı ve iltihaba karşı 
kullanılan ilaçlar, örn. ibuprofen), kortikosteroidl er (örn. kortizon, prednizon, deksametazon gibi 
bazı durumlarda hayat kurtarıcı olan ilaçlar) ya da alkol: Mide -bağırsak kanalıyla ilgili yan etki 
riskinde artışa (örn. mide -bağırsak kanalında kanamaya) sebep olabilir  
- Digoksin (kalp atışını düzenleyen bi r ilaç), lityum (bir çeşit ruh hastalığı olan manik depresif 
hastalık tedavisinde kullanılır)  
- Kanı incelten, pıhtı oluşmasını önleyen ilaçlar (örn. varfarin, heparin, fenindion ve klopidogrel), 
depresyon tedavisinde kullanılan ilaçlar (örn. selektif sero tonin geri alım inhibitörü (SSRI) olarak 
adlandırılan ilaç grubunda yer alan sertralin, paroksetin): Kanama riskinde artışa sebep olabilir.  
- Kan şekerini düşürücü ilaçlar (örn. glibenklamid), valproik asit (sara hastalığının tedavisinde 
kullanılan bir ila ç), metotreksat (kanser ve romatizma tedavisinde kullanılan bir ilaç).   
   6 / 11 Asetilsalisilik asit idrar söktürücü (diüretik) ve yüksek kan basın cını düşürücü (antihipertansif) 
ilaçların etkisini azaltabilir.  
 
PARANOX® TRİPLE aynı zamanda, spironolaktonun (bazı hastalıklarda sıvı tutulumunu (ödemi) 
gidermek için kullanılan bir diüretik) idrarla sodyum a ttırıcı etkisini azaltabilir ve idrarla üre 
attırıcı ilaçların etkisini (örn . probenesid, sülfinpirazon) engelleyebilir.  
 
Parasetamol :  
- Probenesid  (gut hastalığının tedavisinde kullanılan bir ilaç), salisilamid (etkileri asetilsalisilik 
aside benzeyen ağrı kesici, ateş düşürücü bir ilaç): Parasetamolün vücuttan atılmasını geciktirir, 
zehirli etkisini (toksisite) arttırır,  
- Kolestiramin (kandaki yağ seviyesini düşürür) bağırsaklardan parasetamol emilimini azaltır.  
 
Eğer kan sulandırıcı ilaç alıyorsanız, uzun süreli parasetamol kullanımı yalnızca doktor gözetimi 
altında yapılmalıdır.  
 
Bunun dışında, parasetamolün zararsız olan dozları, bazı uyku ilaçları (hipnotikler) ve sara ilaçları 
(anti-epileptikler, örn. glutetimid, fenobarbital, fenitoin, karbamazepin) ve rifampisin (genellikle 
verem tedavisinde kullanılan, antibiyotik etkili bir ilaç) gibi ilaçlarla birlikte alındığı takdirde, 
karaciğer harabiyetine yol açabilir. Aynı durum, karaciğere zararlı olabilecek maddeler ve aşırı 
alkol alımı için de geçerlidir.  
 
Mide boşalmasını yavaşlatan ilaçlarla birlikte kullanıldığında, parasetamolü n emilim hızı 
azalabilir ve sonuç olarak etkisinin başlaması gecikebilir. Mide boşalmasının hızlandırılması (örn. 
metoklopramid (mide bulantısına karşı) uygulamasından sonra) emilim hızının artmasına ve etki 
başlangıcının hızlanmasına yol açar.  
 
Kloramfen ikol (bir antibiyotik) ile kombinasyon, kloramfenikolün vücuttan atılmasını uzatabilir 
ve bu durum zehirleyici etki (toksisite) riskinde artış ile birliktedir.  
 
Parasetamol ve AZT ’nin (zidovudin : çocuk ve erişkinlerde HIV enfeksiyonlarının (AIDS) 
tedavisi nde ve önlenmesinde kullanılan antiviral ilaç) eş-zamanlı olarak kullanılması akyuvar 
sayısında azalma (nötropeni) yönündeki eğilimi artırır. Bu nedenle PARANOX® TRİPLE ile 
birlikte AZT, doktor tavsiyesi olmaksızın alınmamalıdır.  
 
Parasetamol alınması, laboratu varda ürik asit ve kan şekeri tayinini etkileyebilir. Bu nedenle 
doktorunuz  bu tetkikleri istediğinde, doktorunuza parasetamol almakta olduğunuzu söyleyiniz.  
 
Kafein :  
 
Kafein çeşitli ilaçların (örn . barbitüratlar (sakinleştirici olarak kullanılan bir ilaç grubu), 
antihistaminikler (alerjilerin tedavisinde kullanılan ilaçlar)) sakinleştirici (sedatif) etkisini ortadan 
kaldırabilir. Ayrıca, diğer ilaçların neden olduğu kalp atışlarını hızlandırıcı etki yi artırabilir (örn . 
sempatomimetikler, tiroksin (bir tiroid hormonu, tiroidle ilgili hastalıkların tedavisinde 
kullanılır)). Doğum kontrol hapları, simetidin (ülser tedavisinde kullanılır), fluvoksamin   7 / 11 (depresyon: ruhsal çöküntü tedavisinde kullanılır) ve  disülfiram (alkolizm tedavisinde kullanılır) 
karaciğerde kafein metabolizmasını azaltırken, barbitüratlar (sakinleştirici ilaçlar) ve sigara artırır.  
 
Kafein, teofilin (bronşları genişleten nefes darlığı ve bronşitte kullanılan bir ilaç) atılımını azaltır . 
Birlikte kullanılan ağrı kesicilerin bağımlılık yapabilme potansiyelini artırmaz.  
 
Kinolon grubu antibiyotikler (örn. siprofloksasin, ofloksasin, levofloksasin vb.), kafeinin vücuttan 
atılımını geciktirebilir.  
 
Eğer reçeteli ya da reçetesiz herhangi bir  ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. PARANOX® TRİPLE  nasıl kullanılır?  
 
Uygun kullanım ve doz/uygulama sıklığı için talimatlar:  
 
PARANOX® TRİPLE’ ı her zaman için tam olarak doktorunuzun söylediği şekilde alınız. Eğer 
emin değilseniz, doktorunuz a ya da eczacınıza sormalısınız.  
 
Doktor taraf ından başka bir şekilde tavsiye edilmediği takdirde:  
 
16 yaş üstü ergenler ve yetişkinler:  
Günde l -2 tabletten 6 tablete kadar. En yüksek günlük doz l500 mg asetilsalisilik asit, 1200 mg  
parasetamol ve 300 mg kafeindir.  
 
Dozlar arasında en az 4 saat geçmelidir . 
  
Uygulama yolu ve metodu:  
PARANOX® TRİPLE bir bardak su ile alınmalıdır . 
 
Değişik yaş grupları:  
 
Çocuklarda kullanımı:  PARANOX® TRİPLE , çocuklarda doktor tavsiyesi olmadan 
kullanılmamalıdır. 16 yaş altında spesifik bir endikasyon olmadıkça kullanımı önerilmez.  
 
Yaşlılarda kullanımı:  PARANOX® TRİPLE’ ın yaşlı kişilerde  kullanımı yla ilgili özel bir veri 
bulunmamaktadır.  
 
Özel kullanım durumları:  
Böbrek  ve ka raciğer yetmezliği: PARANOX® TRİPLE ağır böbrek veya ağır karaciğer  
hastalarında kullanılmamalıdır.  
 
Eğer PARANOX® TRİPLE’ı n etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
   8 / 11 Kullanmanız  gerekenden daha fazla PARANOX® TRİPLE  kullandıysanız:  
PARANOX® TRİPLE ’dan kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
Aşırı dozda parasetamol alınması durumunda zehirlenme olasılığı vardır. Karaciğer harabiyeti 
gelişebilir. Solgunluk, iştahsızlık, karın ağrısı, bulantı ve kusma parasetamol aşırı dozajının sık 
görülen erken belirtileridir. Karaciğer zehirlenmesinden korunm ak için derhal tedavi uygulanması 
gerekir.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Asetilsalisilik asit zehirlenmesinin belirtileri şunlardır; hızlı ve derin nefes alıp verme, baş 
dönmesi, bulantı, kusma, görme ve işitme bozuklukları, baş dönmesi ve zihin karmaşası. Ağır 
zehirlenme durumlarında ise, bilinç bozukluğu, saldırganlık, titrem eler, kasılma nöbetleri, 
solunum zorluğu, terleme, kanamalar, vücudun susuz kalması, vücut ısısında yükselme ve koma 
görülebilir.  
 
Ani (akut) kafein zehirlenmesinin erken belirtileri, genellikle titremeler ve huzursuzluktur. Bunları 
bulantı, kusma, nabızd a hızlanma ve zihin karmaşası izler. Ağır zehirlenme durumlarında, bilinç 
bozukluğu, saldırganlık, kasılma nöbetleri, kalpte ritim bozuklukları ortaya çıkabilir.  
 
PARANOX® TRİPLE’ı  kullanmayı unutursanız  
Eğer ilacınızı almayı unutursanız, bu dozu hatırlar hatırlamaz alınız. Ancak eğer bir sonraki dozun 
zamanı gelmiş veya yaklaşmış ise, unutulan dozu atlayınız ve ilacınızı normalde olduğu gibi 
almaya devam ediniz. Aynı anda iki doz almayınız.  
 
Unutulan doz ları dengelemek için çift doz almayınız.  
 
PARANOX® TRİPLE tedavisi ne zaman durdurulacak?  
PARANOX® TRİPLE, doktor tavsiyesi olmaksızın, ağrılı durumlarda 10 günden uzun süreyle, 
ateşli durumlarda ise 3 günden uzun süreyle kullanılmamalıdır.  
 
PARANOX® TRİP LE ile tedavi sonlandı rıldığında oluşabilecek etkiler  
PARANOX® TRİPLE  tedavisi sonlandırıldığında herhangi özel bir etki görülmez.   
 
4. Olası yan etkiler nelerdir?  
 
Tüm ilaçlar gibi, PARANOX® TRİPLE’ın içeriğinde bulunan maddelere duyarlı olan kişilerde 
yan etkiler olabilir.  Ancak bunlar ilacı kullanan her insanda ortaya çıkmaz.  
 
Belirtilen yan etkiler şu sıklık derecelerine göre sınıflanmıştır:  
Çok yaygın: 10 kişide 1’den fazla  
Yaygın: 10 kişide 1’den az, 100 kişide 1’den fazla  
Yaygın olmayan: 100 kişide 1’den az, 1 .000 kişide 1’den fazla    9 / 11 Seyrek: 1 .000 kişide 1’den az, 10 .000 kişide 1’den fazla  
Çok seyrek: 10 .000 kişide 1’den az (bildirilen tekil vakalar dahil)  
Bilinmiyor: Eldeki verilerden hareketle tahmin edilemiyor.  
 
Sabit dozlarda parasetamol, asetilsalisilik asit ve kafein kombinasyonuyla yürütülen klinik  
çalışmalarda tedavi edilen hastalarda, aşağıdaki yan etkiler bildirilmiştir:  
 
Yaygın:  
• Sinirlilik  
• Baş dönmesi  
• Karın ağrısı, hazımsızlık, bulantı  
 
Yaygın Olmayan:  
• Çarpın tı  
• Kusma  
 
Seyrek:  
• Aşırı heyecan ve hareketlilik  
• Titreme  
• İç kulak kaynaklı baş dönmesi  
• Kalp ritminde hızlanma  
• İshal, yemek borusu iltihabı (özofajit)  
• Aşırı terleme  
• Bitkinlik   
 
PARANOX® TRİPLE içinde bulunan etken maddelerin her biri için, yukarıda söz edilmeyen ek 
istenmeyen olaylar aşağıda verilmektedir:  
 
Asetilsalisilik asit  
Asetilsalisilik asit için verilen yan etki listesi, romatizmal hastalıklar nedeniyle uzun dönemli ve 
yüksek doz ile tedavi edilen hastala rdaki gözlemleri de kapsamaktadır.  
 
Seyrek:  
• Aşırı duyarlılık (ani alerjik şok, yüz ve boğazda şişme, bronşlarda spazm, kan basıncında 
düşme, nefes darlığı ve deri reaksiyonları dahil)  
• Mide bağırsak kanaması (uzun süreli kullanımda demir eksikliği kansızl ığıyla sonuçlanabilir), 
mide -bağırsak ülserleri  
• Şiddetli deri reaksiyonları (eritema multiforme adındaki ağır deri hastalığı dahil)  
 
Çok Seyrek:  
• Kan şekerinde düşme  
• Mide -bağırsak  delinmesi  
• Karaciğer fonksiyonlarında anormallik, transaminazlarda artış ( karaciğerde üretilen bir madde)  
• Böbrek yetersizliği    10 / 11  
Bilinmiyor:  
• Ağır kanama, örn. beyin kanaması (özellikle kontrol altında olmayan yüksek tansiyonlu 
hastalarda ve /veya birlikte kan suland ırıcı tedavi görmekte olan hastalarda görülür ve bazen 
yaşamı tehdit edici olabilir); kanama, örn. burun kanaması, diş eti kanaması  
• Zihinsel karmaşa, uykululuk hali, baş ağrısı  
• Görme bozuklukları  
• İşitmede bozukluk, kulak çınlaması  
• Mide iltihabı (gastrit), ka rnın üst bölümünde huzursuzluk hissi   
 
Parasetamol  
 
Seyrek:  
• Transaminazlarda artış (karaciğerde üretilen bir madde)  
• Deri döküntüsü, kaşıntı, ürtiker ( kurdeşen ), alerjik ödem (dokularda sıvı toplanması 
sonucunda şişlik) ve anjiyoödem (yüz ve  boğazda s ıvı toplanmas ı sonucunda şişlik), akut 
generalize ekzantematöz püstülozis *, eritema multiforme**, Stevens -Johnson 
sendromut** Ve toksik epidermal nekroliz* * * * (ölümcül sonuçlananlar dahil)  
 
*Akut generalize ekzantematöz püstülozis: Vücudun büyük bölümünde, aniden deri kızarıklığı ve 
üzerinde toplu iğne başı büyüklüğünde, içi irin dolu kabarcıklar oluşur. Genellikle ateş eşlik eder.  
**Eritema multiforme: Genellikle kol ve bacaklarda, simetrik, k ızarık ve kabartılı döküntüler 
oluşur. D öküntüler yamay ı andırır ve bir merkezleri vardır.  
***Stevens -Johnson sendromu: Genellikle ateş, boğaz ağrısı ve bitkinlik ile başlar. Daha sonra 
deride kızarık, ağrılı döküntüler ve içi sıvı dolu kabarcıklar oluşur. Ağız içinde ve cinsel organlarda 
ağrılı  yaralar vardır.  
****Toksik epidermal nekroliz: Stevens -Johnson sendromunun daha ağır seyreden bir formudur.  
Bütün vücutta, cildin üst tabakası, alt tabakasından ay rılır. 
Bunların hepsi, ender rastlanan, büyük çoğunlukla ilaçların neden olduğu, ciddi deri  
hastalıklarıdır.  
 
Çok Seyrek:  
• Çeşitli kan hücrelerinde azalmalar; nedeni belli olmayan ateş, vücut direncinde düşme, vücutta 
nedensiz bereler, çürükler bu durumun belirtileri olabilir  
• Aşırı duyarlılık (ani alerjik şok, bulantı ve aş ırı terleme dahil)  
• NSAİİ’lere alerjik olan kişilerde bronş spazmı  
 
Kafein  
 
Bilinmiyor:   
• Uykusuzluk, huzursuzluk  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.    11 / 11  
Yan etkilerin raporlanması:  
Kullanma talimatında yer alan veya almayan herhangi bir yan etki meydana gelmesi durumunda, 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenlili ği 
hakkında daha fazla bilgi edinilmesine katkı sağlamış olacaksınız.  
 
5. PARANOX® TRİPLE ’ın saklanması  
 
PARANOX® TRİPLE ’ı çocukların göremeyeceği, erişemeyeceği yerlerde ve ambalajında 
saklayınız.  
25°C altında oda sıcaklığında , serin ve kuru bir yerde, ışıktan koruyarak  saklayın ız. 
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra PARANOX® TRİPLE’ı  kullanmayınız.  
 
Eğer üründe ve/veya ambalajında bozukluklar fark ederseniz PARANOX® TRİPLE ’ı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:   
Opella Healthcare Tüketici Sağlığı A.Ş.  
Esentepe Mah. Büyükdere Cad.  
193 Apt Blok No:193 İç Kapı No:16  
Şişli-İstanbul  
Tel : (0212) 339 10 00  
Faks: (0212) 339 59 80  
 
Üreti m yeri :  
Sanofi İlaç  San. ve Tic. A.Ş.  
Büyük karıştıran 39780, Lüleburgaz , Kırklareli   
Tel: (0 288) 427 10 00  
Faks: (0 288) 427 14 55  
 
Bu kullanma talimatı  09/09/2021  tarihinde onaylanmıştır.  
 