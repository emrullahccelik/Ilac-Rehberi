KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİYACURE 250 mg liyofilize toz içeren saşe
2. KALİTATİF VE KANTİTATİF BİLEŞİM
Etkin madde:
-Liyofilize Saccharomyces boulardii (250 mg mayaya eşdeğer) 282,50 mg
Yardımcı maddeler:
Fruktoz 449,0 mg
Karışık meyve aroması 13 mg
Susuz kolloidal silikon dioksit 15.5 mg
Yardımcı maddeler için 6.1’e bakınız.
3. FARMASÖTİK FORM
Saşe
4. KLİNİK ÖZELLİKLER
4.1. Terapötik endikasyonlar
-Enfeksiyöz ve nonspesifik ishallerin tedavisi
-Antibiyotik tedavisine bağlı ishal gibi sindirim sistemi rahatsızlıklarının önlenmesi ve
tedavisinde
-Vankomisin/metranidazole ek olarak Clostridium difficile hastalığının reküransının
önlenmesinde
-Seyahata bağlı turist diyaresinin önlenmesi ve tedavisi
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Doktor tarafından başka şekilde tavsiye edilmediği takdirde;
Yetişkinlerde günde 1 veya 2 saşe
1 / 6Uygulama şekli:
Oral yolla kullanılır.
Saşe muhtevası bir bardak su veya şekerli su içinde karıştırılarak içilir. DİYACURE’ün
karıştırıldığı mayiler sıcak olmamalı ve alkol içermemelidir.
DİYACURE günün herhangi bir saatinde alınabilir, ancak hızlı bir etki sağlamak için hazım
faaliyetinin olmadığı yemek yeme saatlerinin dışında alınması tavsiye edilir. Bir antibiyotik
ile birlikte kullanılıyorsa, antibiyotik ile aynı zamanda alınabilir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/karaciğer yetmezliği olan hastalarda doz ayarlamasına dair özel bir bilgi
bulunmamaktadır.
Pediyatrik popülasyon:
Çocuklarda günde l saşe kullanılır.
Geriyatrik popülasyon:
Doz ayarlamasına dair özel bir bilgi bulunmamaktadır.
4.3. Kontrendikasyonlar
İçindeki maddelerden herhangi birisine karşı aşırı duyarlığı olanlarda veya santral venöz
kateteri olan hastalarda kullanılmamalıdır.
4.4. Özel kullanım uyarıları ve önlemleri
Gerekli ise ishalin şiddetine göre oral veya i.v. yolla rehidratasyon uygulanır.
Hospitalize edilen hastalarda, santral venöz kateter uygulanan hastalarda, ağır sindirim sistemi
patolojisi olan ve kuvvetli pozoloji uygulanan bağışıklık yetmezliği olan hastalarda; ateş,
pozitif saccharomyces hemokültürü ile karakterize çok seyrek fungemi olguları gözlenmiştir.
Tüm olgularda, antifungal tedavi uygulanması ve gereken durumlarda kateterin çıkarılmasıyla
bu olumsuz tablo ortadan kaldırılabilir.
DİYACURE fruktoz ihtiva eder. Nadir kalıtımsal intolerans problemi olan hastaların bu ilacı
kullanmamaları gerekir.
2 / 64.5. Diğer tıbbi ürünler ile etkileşim ve diğer etkileşim şekilleri
Saccharomyces boulardii fungal yapıda olduğu için antifungal ilaçlara karşı duyarlıdır.
Monoaminoksidaz inhibitörleri ile birlikte kullanıldığında hipertansiyona neden olabilir.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/doğum kontrolü (Kontrasepsiyon):
Çocuk doğurma potansiyeli bulunan kadınlarda kullanımına dair veri mevcut değildir.
Eldeki verilerle DİYACURE’ün doğum kontrol ilaçları ile etkileşime girmesi beklenmez.
Gebelik dönemi
Bu konuda herhangi bir veri mevcut değildir. Gebelik sırasında verildiğinde DİYACURE’ÜN
fötusa etkileri olup olmadığı veya üreme kapasitesini etkileyip etkilemediği bilinmemektedir.
DİYACURE gerekli olmadıkça gebelik döneminde kullanılmamalıdır.
Klinik olarak bugüne kadar malformatif veya fötotoksik etki bildirilmemiştir.
Laktasyon dönemi
DİYACURE’ün süte geçip geçmediğine ilişkin herhangi bir veri mevcut değildir. Bu nedenle
emziren kadınlarda DİYACURE fayda/risk oranının ağırlığına göre kullanılmalıdır.
Üreme yeteneği/Fertilite
DİYACURE’ün üreme kapasitesini etkileyip etkilemediği bilinmemektedir.
4.7. Araç ve makine kullanımı üzerindeki etkiler
DİYACURE’ün araç ve makine kullanımı üzerine etkisi bildirilmemiştir.
4.8. İstenmeyen etkiler
İstenmeyen etkiler aşağıdaki tanımlama uyarınca, en sık görülenden en az görülene doğru
sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
3 / 6Bağışıklık sistemi hastalıkları
Çok seyrek: Anafilaktik şok, anjiyoödem, ekzantem, ateş, fungemi.
Gastrointestinal hastalıklar
Seyrek: Meteorizm, epigastrik rahatsızlık
Deri ve derialtı doku hastalıkları
Çok seyrek: Kaşıntı, ürtiker, deri döküntüsü
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezine (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel 0 800 314 00 08; faks: 0 312 218 35 99).
4.9. Doz aşımı ve tedavisi
Özel bir antidotu yoktur. Doz aşımı durumunda gerekirse semptomatik ve destekleyici tedavi
uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidiyareik mikroorganizmalar
ATC Kodu: A07F A02
Saccharomyces boulardii biyolojik kaynaklı bir antidiyareiktir. Bağırsakta canlı olarak etki
eder, bağırsak doğal vasatının oluşmasını sağlar.
Saccharomyces boulardii in vitro ve in vivo olarak bakteri ve Candida albicans'a karşı
mikrobiyel antagonizma gösterir. Hayvan vücudunda Bl, B2, B6, pantotenik asit, nikotinik
asit gibi B grubu vitaminlerini sentezler. Deneysel enfeksiyonlarda immünolojik
mekanizmalar üzerinde etki gösterir.
Saccharomyces boulardii mide, bağırsak, karaciğer ve pankreas salgılarına karşı dayanıklıdır.
Antibakteriyel antibiyotiklere ve sülfonamidlere dirençlidir.
4 / 65.2. Farmakokinetik özellikler
Genel Özellikler
Emilim:
Saccharomyces boulardii emilmez.
Dağılım:
Sürekli oral uygulandığında Saccharomyces boulardii kolonize olmadan sindirim sistemi
tüpünden transit geçer. Dağılımı söz konusu değildir.
Bivotransformasyon:
DİYACURE metabolize olmamaktadır.
Eliminasyon:
Saccharomyces boulardii, tedavinin kesilmesinden sonraki 2-5 gün içinde hızlı bir şekilde
feçesle atılır.
5.3.Klinik öncesi güvenlilik verileri
Özel çalışmalar mevcut değildir.
6. FARMASÖTİK ÖZELLİKLER
6.1.Yardımcı maddelerin listesi
Fruktoz
Karışık meyve aroması
Susuz kolloidal silikon dioksit
6.2. Geçimsizlikler
Bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
Oda sıcaklığında (25°C'nin altında), nemden ve güneş ışığından koruyarak saklanmalıdır.
5 / 66.5. Ambalajın niteliği ve içeriği
10 saşelik ambalajlar Kuşe kağıdı/Al/PE saşede muhafaza edilir.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrol Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
DROGSAN İlaçları Sanayi ve Ticaret A.Ş.
Oğuzlar Mah. 1370. Sok. 7/3
06520 Balgat-Ankara
Tel: 0 312 287 74 10
Faks: 0 312 287 61 15
8. RUHSAT NUMARASI
238/26
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.12.2011
Ruhsat yenileme tarihi:
10. KÜB’ÜN YENİLENME TARİHİ
6 / 6