KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERRUM HAUSMANN 100 mg/5 ml Oral Çözelti
2. KALİTATİF VE KANTİTATİF BİLEŞİM
Etkin madde:
Demir III Hidroksit Polimaltoz Kompleksi 357 mg / 5 ml
(100 mg elementer demire eşdeğer)
Yardımcı maddeler:
Sorbitol 1 g / 5 ml
Sodyum metil hidroksibenzoat 7.7 mg / 5 ml
Sodyum propil hidroksibenzoat 0.85 mg/ 5 ml
Yardımcı maddeler için 6.1’e bakınız.
3. FARMASÖTİK FORM
Oral Flakon
Koyu kırmızı – kahverengi berrak solüsyon.
4. KLİNİK ÖZELLİKLER
4.1. Terapötik endikasyonlar
Özellikle demir eksikliği anemisi başta olmak üzere tüm latent ve manifest demir
eksikliklerinin tedavisinde kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
FERRUM HAUSMANN yemekler sırasında veya hemen yemekten sonra alınmalıdır.
Çocuklar (>12 yaş), erişkin ve yaşlılar:
Latent demir eksikliği: Günde ½ - 1 flakon (50-100 mg)
Ciddi demir eksikliği: Günde 2 -3 defa 1 flakon (200-300 mg)
Tedavi süresi demir metabolizmasının durumuna (azalmış alım, artan ihtiyaç, patolojik kayıp)
ve eritrosit sayısının normalleşmesine bağlıdır. Manifest demir eksikliğinde normal kan
değerlerine ulaşmak ortalama 3-5 aylık tedavi ile olur. Latent demir eksikliğinde tedavi süresi
1-2 aydır.
Hb konsantrasyonunun normale dönmesinden sonra depoların dolması için 2-3 aylık süre
boyunca her gün 1 flakon içilmesi gereklidir.
1Uygulama şekli:
FERRUM HAUSMANN sadece ağızdan kullanım içindir.
Özel popülasyonlara ilişkin ek bilgiler:
Böbrek / karaciğer yetmezliği: Böbrek ve karaciğer yetmezliği olanlarda kullanım dozu ile
ilgili özel çalışmalar yoktur.
Pediyatrik popülasyon: 12 yaş altındaki çocuklarda, şu anda rutin kullanım için bir dozaj
rejimi tavsiye etmek için yeterli veri mevcut değildir.
Geriyatrik popülasyon: Yaşlılardaki uygulama aynen erişkinlerdeki gibidir.
4.3. Kontrendikasyonlar
Demir yüklenmesi bulunanlarda veya demirin kullanımında bir bozukluğun söz konusu
olduğu durumlarda;
Hemokromatozis
o
Hemosiderosis
o
Kurşun anemisi,
o
Sidero akrestik anemi,
o
Talasemi de kontrendikedir.
o
Ayrıca demir eksikliğinin neden olmadığı anemiler de (örneğin hemolitik anemi)
kontrendikedir.
4.4. Özel kullanım uyarıları ve önlemleri
Çocuklar tarafından yanlışlıkla fazla miktarda ilacın alınması akut demir zehirlenmesine
neden olabileceğinden, ilaç çocukların erişemeyeceği yerlerde saklanmalıdır.
Enfeksiyona ya da malignansiye bağlı anemilerde yerine konulan demir retiküloendotelyal
(RES) sistemde depolanır ve ancak primer hastalık tedavi edildikten sonra kullanılabilir.
Oral demir preparatlarının kullanımı sırasında dışkının rengi koyulaşabilir, bu durum normal
olup, herhangi bir önlem gerektirmez.
İçeriğinde bulunan sorbitol nedeniyle nadir kalıtımsal fruktoz intolerans problemi olan
hastaların bu ilacı kullanmamaları gerekir.
İçerdiği sodyum metil hidroksibenzoat ve sodyum propil hidroksibenzoat nedeniyle, alerjik
reaksiyonlara (muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Demir (III) hidroksit polimaltoz kompleksi, kompleks şeklinde ve iyonik olmayan demir
içerdiğinden besinlerde bulunan unsurlarla (fitatlar, oksalatlar, taninler vb.) veya aynı
zamanda verilen ilaçlarla (tetrasiklinler antiasitler gibi) etkileşmeleri yoktur. Buna karşın
demir iyonları (Ferroz tuzları) yukarıda sayılan maddelerle çözünmeyen kelatlar oluşturarak
demir emilimini azaltırlar.
2C vitamininin demir emilimini arttırdığı bilinmektedir.
Dışkıda gizli kan aranmasın sırasında yanılgıya neden olmaz. Bu nedenle bu inceleme
sırasında tedavinin kesilmesine gerek yoktur.
4.6. Gebelik ve laktasyon
Genel tavsiye
Gebelik kategorisi A’dır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İyi yönetilmiş epidemiyolojik çalışmalar FERRUM HAUSMANN’ın gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
FERRUM HAUSMANN gebelik döneminde kullanılabilir.
Gebelik dönemi
Özellikle 2. ve 3. trimesterde, artan demir gereksinimi demir eksikliğine sebep olabileceği
için demir takviyesi önerilmektedir.
Laktasyon dönemi
Demir III hidroksit polimaltoz kompleksi anne sütüne geçmektedir. Ancak FERRUM
HAUSMANN’ın tüm dozlarında, emzirilen çocuk üzerinde herhangi bir etki
öngörülmemektedir. FERRUM HAUSMANN emzirme döneminde kullanılabilir.
Üreme yeteneği / Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanmaya etkisi bildirilmemiştir.
4.8. İstenmeyen etkiler
FERRUM HAUSMANN’ın yapısındaki demir esasen non-iyonik olduğundan FERRUM
HAUSMANN kullanımı ile iyonize demir içeren preparatlarda görülen yan etkiler daha az
sıklıkla görülür.
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
3Gastrointestinal hastalıklar
Seyrek: Gastrointestinal irritasyon, epigastrik dolgunluk, bulantı, diyare, kabızlık.
4.9. Doz aşımı ve tedavisi
Doz aşımına bağlı herhangi bir intoksikasyon bildirilmemişse de, bu durumda
Desferrioxamine veya Kalsiyum disodyum EDTA kullanımı önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üç Değerlikli Oral Demir Preparatları
ATC Kodu: B03AB05
Polinükleer Demir (III) Hidroksit çekirdekleri yüzeysel olarak non-kovalent bağlanmış
Polimaltoz molekülleri ile çevrilidir.
Demir (III) Hidroksit Polimaltoz Kompleksi stabildir ve fizyolojik koşullarda iyonik demiri
salmamaktadır. Polinükleer çekirdeklerde demir, fizyolojik olarak oluşan ferritine benzer
yapıda bağlanmaktadır ve aktif olarak emilmektedir.
“Yarışmalı bağ değişimi” mekanizması yolu ile gastrointestinal sıvıda ve yüzey epitelinde
bulunan demir bağlayan reseptörler vasıtası ile demir emilimi gerçekleşir.
Demir (III) Hidroksit polimaltoz kompleksinin demir (II) tuzları gibi prooksidatif özellikleri
yoktur. VLDL ve LDL gibi lipoproteinlerin oksidasyona eğilimi azalır.
5.2. Farmakokinetik özellikler
Genel özellikler
Emilim:
“Twin-isotope” tekniği kullanılarak yapılan klinik çalışmalar demir absorbsiyon oranının yani
hemoglobinin içine giren demir oranının demir eksikliği derecesi arttıkça yükseldiğini
göstermiştir. Diğer bir deyişle demir eksikliğinin ciddiyeti ile absorbe edilen demir oranı
arasında pozitif bir bağlantı vardır. Eğer vücudun demire gereksinimi yoksa ne dozda demir
verilirse verilsin absorpsiyon mümkün olmaz.
Demir emilimi ağırlıklı olarak duodenum ve jejunumda gerçekleşir. Emilmeyen demir
barsaklardan feçesle atılır.
Eliminasyon:
Vücuttaki demirin eliminasyonu gastrointestinal kanaldan ve deriden dökülen epiteller
yoluyla olur. Safra ve idrar yoluyla günde sadece 1 mg demir elimine edilir. Ayrıca kadınlar
menstruasyon yoluyla da demir kaybederler.
45.3. Klinik öncesi güvenlilik verileri
Beyaz fare ve sıçanlarda yapılan hayvan çalışmalarında vücut ağırlığına göre kilogram başına
2000 mg demirin oral yolla uygulanmasını takiben FERRUM HAUSMANN için bir LD
50
değeri belirlenememiştir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
%70’lik sorbitol çözeltisi
Sodyum metil hidroksibenzoat
Sodyum propil hidroksibenzoat
Krem esansı
Sodyum hidroksit (pH ayarı için)
Saf su
6.2. Geçimsizlikler
Bildirilmemiştir.
6.3. Raf ömrü
48 ay.
6.4. Saklamaya yönelik özel tedbirler
250C’nin altındaki oda sıcaklıklarında saklanmalıdır.
6.5. Ambalajın niteliği ve içeriği
Cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Vifor International Inc. St. Gallen / İsviçre lisansıyla
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
174/66
59. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.07.1995
Ruhsat yenileme tarihi:
10. KÜB’ÜN YENİLENME TARİHİ
6