1 
 KULLANMA TALİMATI  
 
ARİPA® 2 mg tablet 
Ağızdan alınır.  
• Etkin madde: Her bir tablet 2 mg aripiprazol  içerir.  
• Yardımcı maddeler: Laktoz monohidrat (inek sütü kaynaklı ), mısır nişastası, 
mikrokristalin selüloz, hidroksipropil selüloz, indigo karmin lake, sarı demir oksit, 
magnezyum  stearat.  
 
 
Bu Kullanma Talimatında:  
1. ARİPA® nedir ve ne için  kullanılır?  
2. ARİPA®’yı kullanmadan önce dikkat edilmesi  gerekenler  
3. ARİPA® nasıl  kullanılır?  
4. Olası yan etkiler  nelerdir?  
5. ARİPA®’nın saklanması  
 
Başlıkları yer almaktadır. 
 1. ARİPA
® nedir ve ne için  kullanılır?  
ARİPA® antipsikotikler olarak adlandırılan bir ilaç grubuna dahildir.  
 
ARİPA®, yeşil  renkli oblong tablet şeklindedir ve 2, 7 ve 28 tabletlik formu ile Alu/Alu folyo 
blister ambalajlarda kullanıma sunulmaktadır. 
 
ARİPA®, (13-17 yaş ) arası ergenlerde, olmayan şeyleri duyma, görme veya hissetme, 
şüphecilik, yanlış düşünceler, tutarsız konuşmalar, davranışlar ve duygusal durumda durgunluk gibi belirtiler ile karakterize bir hastalığın tedavisi için başlangıç dozu olarak kullanılır.  
 
ARİPA
® antidepresan tedaviye dirençli majör depresyon hastalarında antidepresan tedaviyi 
güçlendirmek için ekleme tedavisi olarak endikedir.  ARİPA
®, 6 il a 17 yaşındaki çocuklarda ve ergenlerde otizm spektrum bozukluğu ile 
ilişkilendirilen irritabilite belirtilerinin (başkalarına karşı agresif davranış, kasıtlı olarak kendine 
zarar verme girişimleri, öfke nöbetleri, ruh halinin hızla değişmesi) tedavisinde başlangıç dozu 
olarak kullanılır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer ilave sorularınız olursa lütfen, doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız. 2 
 2. ARİPA®'yı kullanmadan önce dikkat edilmesi  gerekenler  
 
ARİPA®’yı aşağıdaki durumlarda KULLANMAYINIZ  
Aripiprazole veya ARİPA®’nın içerdiklerinden herhangi birine karşı alerjiniz (aşırı duyarlılık) 
var ise kullanmayınız.  
 
ARİPA®’yı aşağıdaki durumlarda DİKKATLİ KULLANINIZ  
Aripiprazol tedavisi sırasında intihar düşünceleri ve davranışları bildirilmiştir. Kendinize zarar 
vermekle ilgili herhangi bir düşünceniz veya duygunuz var ise hemen doktorunuza söyleyiniz.  
 
Aşağıdakilerden biri sizin için geçerli ise ARİPA® tedavisinden önce doktorunuza söyleyiniz.  
Eğer,  
• Kan şekeriniz yüksekse (öncesine göre fazla sıvı alımı, sık idrara çıkma, iştah artışı ve 
yorgunluk hissi gibi yakınmalarınız mevcutsa) veya ailenizde şeker hastalığı  varsa,  
• Nöbet  geçirdiyseniz,  doktorunuz sizi yakın takip altında tutmak isteyebilir , 
• Özellikle yüzünüzde siz istemeden ortaya çıkan düzensiz hareketler varsa,  
• Sizde veya ailenizde kalp-damar  hastalığı,  felç, mini- felç, anormal  kan basıncı  hikayesi 
varsa,  
• Antipsikotik  kullanımı kan pıhtı oluşumu ile ilişkilendirildiğinden,  sizde veya  ailenizde 
kan pıhtılaşması durumu varsa,  
• Geçmiş patolojik kumar öyküsü 
• Normal gece uykusundayken kısa periyotlarda nefes durması (uyku apnesi olarak ifade 
edilir) durumu yaşıyorsanız veya yaşadıysanız ve aldığınız ilaçlar  normal beyin aktivitelerini 
yavaşlatıyorsa (depresanlar),  
 Kilo aldığınızı fark ediyorsanız , hareket bozukluğu geliştiyse, günlük aktivitenizi etkileyen 
sersemlik hissiniz varsa, yutmada herhangi bir güçlüğün ya da alerjik belirtilerin olması 
durumunda lütfen doktorunuza söyleyiniz.  
 Bunaması  (hafıza  ya da diğer  zihinsel becerilerde kayıp)  olan yaşlı  bir hasta  iseniz  siz ya da 
size bakan kişi/akrabanız geçmişte herhangi bir felç ya da mini -felç geçirip geçirmediğinizi 
doktorunuza  söylemelidir.  
 
Kendinize zarar verme düşünceleri ya da hisleriniz varsa derhal doktorunuza söyleyiniz. 
Aripiprazol tedavisi esnasında intihar düşünceleri ve davranışları bildirilmiştir. 
 
Kaslarınızda sertlik ya da yüksek ateşle birlikte katılık durumu, terleme, mental durumda 
değişiklik veya çok hızlı ya da düzensiz kalp atışı durumu varsa derhal doktorunuza söyleyiniz.  
Aileniz/size bakan kişi veya kendiniz, sizin için alışılmadık durumlarda istekli, arzulu 
davranışlarda bulunduğunuzu ve bu dürtülere, size veya çevrenize zarar verebilecek aktivitelere 
karşı direnç gösteremediğinizi fark ederseniz doktorunuza söyleyiniz. Bunlar dürtü kontrol bozuklukları olup kumar oynama bağımlılığı, aşırı yeme ve harcama, anormal cinsel istek veya artmış seksüel düşüncelerle zihin meşguliyeti bu davranışlara dahildir. Doktorunuz doz  
ayarlaması ya da tedavinizi durdurma kararı verebilir. 
 3 
 Aripiprazol uykusuzluğa, ayağa kalkarken kan basıncında düşüşe, baş dönmesine ve hareket 
ve denge yeteneğinizde değişikliklere neden olarak düşmelere neden olabilir. Özellikle yaşlı bir hastaysanız veya biraz güçsüzlüğünüz varsa dikkatli olmalısınız.  
 
Eğer geçmişte ilaç bağımlılığı ya da kötüye kullanma hikayeniz var ise doktorunuza söyleyiniz.  
 
Aripiprazol doğrudan antidepresan tedavi amaçlı kullanılmamalıdır.  
Bu uyarılar  geçmişteki  herhangi  bir dönemde  dahi olsa, sizin  için geçerliyse lütfen  doktorunuza 
danışınız. 
 ARİPA
®'nın yiyecek ve içecek ile kullanılması  
ARİPA®’yı yemeklerden bağımsız olarak alabilirsiniz. 
ARİPA® kullanırken alkol almayınız.  
 Hamilelik  
İlacı kullanmadan önce doktorunuza veya eczacınıza danışınız.  
 ARİPA
®, gerekli olmadıkça  hamilelik döneminde kullanılmamalıdır.  
Hamileyseniz ya da hamile olma ihtimaliniz olduğunu düşünüyorsanız doktorunuza derhal söylediğinizden emin olunuz. 
 
Son trimesterde (gebeliğin son üç aylık döneminde) ARİPA
® kullanan annelerin yeni 
doğanlarında aşağıdaki belirtiler gözlemlenebilir;  
• titreme,  
• kas tutulması ve/veya güçsüzlüğü,  
• uyuklama,  
• huzursuzluk,  
•  solunum problemleri,  
• beslenme zorluğu  
 
Eğer bu belirtilerden herhangi birini bebeğinizde gözlemliyorsanız, doktorunuza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
ARİPA® kullanıyorsanız emzirmeyi bırakmanız gerekir.  
Emzirmenin durdurulup durdurulmayacağına ya da ARİPA® tedavisinin durdurulup 
durdurulmayacağına ilişkin karar verilirken, emzirmenin çocuk açısından faydası ve ARİPA® 
tedavisinin emziren anne açısından faydası dikkate alınmalıdır. 
 Araç ve makine kullanımı  
ARİPA
® tedavisi sırasında sersemlik ve görme problemleri meydana gelebilir (bkz.Bölüm 4) . 4 
 Bu durum motorlu araçlar da dahil tehlikeli makinaların kullanımı gibi tam dikkat gerektiren 
olaylarda göz önünde bulundurulmalıdır. 
 ARİPA
®'nın içeriğinde bulunan bazı yardımcı maddeler hakkında önemli bilgiler 
İçeriğinde bulunan laktoz nedeniyle, eğer daha önceden doktorunuz tarafından bazı şekerlere karşı dayanıksızlığınız olduğu söylenmişse, ARİPA
®’yı almadan önce doktorunuzla temasa 
geçiniz.  
 
Diğer ilaçlar ile birlikte kullanımı  
Eğer,  
Tansiyonunuzu düşüren ilaçlar alıyorsanız: ARİPA® tansiyon düşürücü ilaçların etkisini 
artırabilir.  Tansiyonunuzun kontrol  altında  tutulması için ilaç aldığınızı doktorunuza  söyleyiniz.  
ARİPA®’nın bazı ilaçlarla birlikte kullanımı ARİPA® dozunuzun değiştirilmesine neden 
olabilir. Doktorunuza özellikle aşağıdaki ilaçları belirtmeniz oldukça önemlidir:  
• Kalp atışınızı düzenleyen  ilaçlar  (diltiazem, kinidin, amiodoron, flekainid vb.)  
• Ruhsal çökkünlük hali (depresyon) ya da endişe (anksiyete) tedavisi için depresyona 
karşı etkili ilaç ya da bitkisel tedaviler  (fluoksetin, paroksetin, venlafaksin, St John’s Wort 
(sarı kantaron) vb.)  
• Mantar  ilaçları ( ketokonazol, itrakonazol vb.)  
• HIV enfeksiyonu tedavisinde kullanılan bazı  ilaçlar  (efavirenz, nevira pin ve indinavir, 
ritonavir gibi proteaz inhibitörleri vb.)  
• Sara (epilepsi) tedavisinde kullanılan antikonvülsan ilaçlar  (karbamazepin, fenitoin, 
fenobarbital v.b.)  
• Tüberküloz tedavisinde kullanılan antibiyotikler (rifabutin, rifampisin v.b.)  
 
Bu ilaçlar yan etki riskini arttırabilir veya ARİPA®’nın etkisini azaltabilir; eğer bu ilaçlardan   
herhangi birini ARİPA® ile birlikte kullanırken olağan dışı bir belirti olursa doktorunuza  
söyleyiniz. 
 
Migren ve ağrı tedavisinde kullanıldığı gibi depresyon, yaygın anksiyete bozukluğu, obsesif 
kompulsif bozukluk ve sosyal fobi gibi hastalıklarda da kullanılan serotonin düzeyini artıran ilaçlar;  
• Migren ve ağrı tedavisinde kullanıldığı gibi depresyon, yaygın anksiyete bozukluğu, 
obsesif kompulsif bozukluk ve sosyal fobi gibi hastalıklarda da kullanılan triptanlar, tramadol ve triptofan,  
• Depresyon, obsesif kompulsif bozukluk, panik ve anksiyete için kullanılan Selektif 
Serotonin Gerialım İnhibitörleri (SSRI) (paroksetin ve fluoksetin gibi)  
• Majör depresyonda kullanılan diğer anti -depresanlar (venlafaksin ve triptofan gibi)  
• Depresif hastalıklarda kullanılan trisiklikler (klomipramin ve amitriptilin gibi)  
• Hafif depresyonun bitkisel tedavisinde kullanılan sarı kantaron (St. John’s Wort) 
(Hypericum perforatum)  
• Ağrı giderilmesinde kullanılan ağrı kesiciler (tramadol ve petidin gibi)  
• Migren tedavisinde kullanılan triptanlar (sumatriptan ve zolmitriptan gibi)  
 
Bu ilaçlar yan etki riskini arttırabilir; eğer bu ilaçlardan herhangi birini ARİPA
® ile birlikte 5 
 kullanırken olağan dışı bir semptom olursa doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. ARİPA
® nasıl  kullanılır?  
Uygun kullanım ve doz/uygulama sıklığı için talimatlar:  
ARİPA®’yı her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız.  ARİPA
®’nın yetişkinler için olan normal dozu günde bir kez 15 mg’dır. Ancak doktorunuz 
size günde en yüksek 30 mg olacak şekilde daha düşük ya da yüksek bir doz verebilir. Diğer 
duygudurum belirtileri için size ek bir tedavi reçete edilebilir. 
 
ARİPA®, 13-17 yaşları  arasındaki  ergenlerde, ilk 2 gün 2 mg doz ile başlatılmalıdır.  Doz,  
yetişkinlerdeki 10 mg/günlük olağan doza kademeli olarak artırılabilir.  
Ancak  doktorunuz  size günde  en yüksek 30 mg olacak  şekilde  daha  düşük ya da yüksek bir doz 
verebilir.  
 
ARİPA®, 6-17 yaşları arasındaki çocuklarda ve ergenlerde otistik bozukluk ile ilişkilendirilen 
irritabilite belirtilerinin tedavisinde günde 2 mg doz ile başlanılması önerilmektedir. Eğer 
doktorunuz gerekli görürse en az birer haftalık aralıklarla, kademeli olarak günde 15 miligramı aşmayacak şekilde doz artımına gidebilir.  
 Majör depresif epizodların (dönemlerin) tedavisinde bir antidepresan ile kombine olarak  size 
ARİPA
® verilmişse olağan başlangıç dozu günde 5 mg’dır. Ancak doktorunuz size günde en 
yüksek 15 mg olacak şekilde daha düşük ya da yüksek bir doz verebilir.  
 
İlacınızı her gün aynı zamanda almaya özen gösteriniz.  
 Uygulama yolu ve metodu:  
Tabletleri yeterli miktarda (örneğin bir bardak) su ile alınız.  ARİPA
® tabletleri yemeklerden 
önce veya sonra alabilirsiniz. 
Kendinizi daha iyi hissetseniz bile, öncelikle doktorunuza danışmadan ARİPA® günlük 
dozunu değiştirmeyiniz ya da kesmeyiniz.  
 
Değişik yaş grupları:  
 
Çocuklarda kullanımı:  
ARİPA®’nın 6 yaş altındaki  çocuklarda,  güvenliliği ve etkililiği belirlenmediğinden 
kullanılması önerilmemektedir. ARİPA® kullanmadan önce doktor veya eczacınıza  danışınız. 
 
Yaşlılarda kullanımı:  
ARİPA® 65 yaşın  üzerindeki  hastalarda kullanılırken  doz ayarlanması  gerekmez.  Ancak  bu yaş 
grubunda ARİPA® kullanımına yönelik kısıtlı deneyim  olması nedeniyle klinik olarak en 6 
 uygun başlangıç dozu ile tedaviniz düzenlenebilir.  
 
Özel kullanım durumları:  
Eğer böbrek yetmezliğiniz varsa herhangi bir doz ayarlaması yapılmasına gerek yoktur.  
 
Eğer hafif -orta düzeyde karaciğer yetmezliğiniz varsa ilacın dozunda herhangi bir düzenleme 
yapılmasına gerek yoktur.  Şiddetli karaciğer yetmezliği olduğu durumlarda dikkatli kullanılması önerilmektedir. 
 
Eğer ARİPA
®’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
 
Kullanmanız gerekenden daha fazla ARİPA® kullandıysanız:  
Gereğinden fazla aripiprazol verilen hastalarda görülen bazı belirtiler;  
       *kalp atım hızında artış, huzursuzluk/sinirlilik, konuşmayla ilgili sorunlar  
       *olağan dışı hareketler (özellikle yüzde ve dilde) ve bilinç düzeyinde azalma  
 Diğer bazı belirtiler; 
*akut konfüzyon (zihin bulanıklığı), nöbetler (epilepsi), koma, ateş, sık nefes alıp verme, 
terleme  
*kaslarda sertleşme, sersemlik ya da uyku hali, nefes almada yavaşlama, boğulma hissi, 
düşük ya da yüksek kan basıncı, anormal kalp ritmi  
 Yukarıdaki belirtilerden herhangi biri sizde varsa acilen doktorunuza ulaşınız veya hastaneye gidiniz.  
ARİPA
®'dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 Doktorunuza ulaşamazsanız ilacınızın kutusu ile birlikte size en yakın hastaneye gidiniz.  
 ARİPA
® kullanmayı unutursanız  
ARİPA®’yı kullanmayı unutursanız, hatırladığınız anda tabletinizi alınız.  Ancak bir günde iki 
doz almayınız.  
Unutulan dozları dengelemek için çift doz almayınız.  ARİPA
® ile tedavi sonlandırıldığındaki oluşabilecek etkiler  
Tedavi sonlandırıldığında oluşabilecek etkiler bilinmemektedir.  
Daha iyi hissettiğiniz ve iyileştiğinizi düşündüğünüz için tedavinizi kesmeyiniz. ARİPA® 
tedavisini doktorunuzun önerdiği süre boyunca kullanmanız önemlidir. 
 
4. Olası yan etkiler  nelerdir?  
Tüm ilaçlar gibi, ARİPA®’nın içeriğinde bulunan maddelere duyarlı olan kişilerde yan etkiler 
olabilir.  
 7 
 Aşağıdakilerden  biri olursa  ARİPA®’yı kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
• Alerjik reaksiyonlar (ağız, dil, yüz ve boğazın şişmesi, kaşıntı, döküntü)  
• Kalp  krizi 
• İntihar düşüncesi  
• İntihar girişimi ve  intihar  
• Ketoasidoz (kan ve idrarda keton bulunması) (ketoasidoz durumunda; bulantı, kusma, 
karın  ağrısı,  halsizlik/yorgunluk, hızlı ve derin  nefes  alma,  nefes  darlığı, iştahsızlık,  ağız 
kuruluğu, çok su içme, sık idrara çıkma gibi belirtiler görülür.) veya  koma  
• Nöbet  
• Ateş, kas sertliği, hızlı nefes alma, terleme, azalmış bilinç ve kan basıncında ve kalp  
atımında ani değişikliklerin bir arada  görülmesi  
• Yüksek kan basıncı  
• Vücudun herhangi bir yerindeki kan pıhtısının bir kan damarını tıkaması 
(toplardamarlardaki kan pıhtıları - özellikle ayaklarda şişme, ağrı ve kırmızılık belirtilerini 
içeren ayaklardaki pıhtılar  - damarlar vasıtasıyla akciğere ulaşarak, göğüs ağrısına ve nefes 
almada zorluğa neden  olabilir.)  
• Gırtlak çevresindeki kasların ağrılı kasılması 
• Zatürre riski ile birliktelik gösterebilen, kazaen yiyeceklerin solukla içeri  alınması  
• Eozinofili ve Sistemik Semptomlar (DRESS) ile İlaç Reaksiyonu gibi ciddi alerjik 
reaksiyonlar. DRESS başlangıçta yüzde döküntü ile birlikte grip benzeri belirtiler olarak ortaya çıkar ve daha sonra uzamış bir döküntü, yüksek sıcaklık, genişlemiş lenf 
düğümleri, kan testlerinde görülen karaciğer enzimlerinde artış ve bir tür beyaz kan hücresinde (eozinofili) artış ile ortaya çıkar.  
 
Bunların hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin  ARİPA
®’ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Bu çok ciddi yan etkilerin hepsi oldukça seyrek görülür. 
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
 
Yaygın  
• Diyabet (şeker hastalığı)  
• Huzursuzluk hissetmek ve hareketsiz kalamama, hareketsiz oturmakta zorluk  
• Uykusuzluk 
• Endişe  
• Ekstrapiramidal bozukluk ( kontrol edilemeyen seğirme, sarsılma veya kıvranma 8 
 hareketleri ) 
• Akatizi (öznel bir kaygının eşlik ettiği yerinde duramama hali)  
• Tremor (titreme)  
• Baş ağrısı  
• Sersemlik  
• Uykululuk hali  
• Titreme ve bulanık görme  
• Bulantı  
• Kusma  
• Kabızlık  (bağırsak hareketlerinin sayısında azalma ve zorluk)  
• Hazımsızlık  
• Aşırı tükürük salgılanması  
• Yorgunluk (uyuma güçlüğü)  
 
Yaygın olmayan  
• Kanda artmış hormon prolaktin düzeyi  
• Kan şekeri düzeylerinde yükselme  
• Depresyon  
• Diskinezi ( ağız, dil, kol ve bacaklarda kontrolsüz hareketler ) 
• Çift görme  
• Taşikardi (kalp atımının hızlanması)  
• Ortostatik hipotansiyon ( ayağa kalkıldığında kan basıncında baş dönmesine, sersemliğe 
veya bayılmaya neden olan düşme ) 
• Hıçkırık  
• Huzursuz bacak sendromu 
• Değişen veya artan cinsel ilgi  
• Işığa karşı göz hassasiyeti  
 
Seyrek  
• Normal gece uykusundayken kısa periyotlarda nefes durması (uyku apnesi)  
 
Bilinmiyor  
• Düşük seviyede beyaz kan hücresi  
• Düşük seviyede trombosit  
• Yavaş kalp hızı  
• Karaciğer yetmezliği  
• Ses telleri etrafındaki kaslarda ağrılı kasılma  
• Yüksek kan şekeri  
• Kanda düşük sodyum seviyesi  
• Anoreksi (iştah kaybı)  
• Kilo artışı ya da azalması  
• Kendini agresif (saldırgan) hissetme  
• Ajitasyon (kişinin ruhsal gerginliğini dışa vurması sonucu oluşan etrafına karşı 
saldırganlık durumu)  9 
 • Sinirlilik  
• Serotonin sendromu (aşırı mutluluk, uyuşukluk, sakarlık, huzursuzluk, sarhoşluk, 
terleme veya kas sertleşmesi hissine sebep olan sendrom)  
• Konuşma bozukluğu  
• Ani açıklanamayan ölüm  
• Hayatı tehdit eden düzensiz kalp atımı 
• Bayılma  
• Pankreas iltihabı  
• Yutma zorluğu  
• İshal  
• Karın ve mide rahatsızlığı  
• Karaciğer iltihabı 
• Gözlerin ak bölümünün ve cildin sararması  
• Sabit, donuk bakış (okulerjik kriz)  
• Anormal karaciğer test değerleri  
• Deri döküntüsü 
• Işığa karşı cilt hassasiyeti  
• Saç dökülmesi  
• Aşırı terleme  
• Böbrek rahatsızlıklarına sebep olabilecek anormal kas yıkımı  
• Kas ağrısı  
• Sertlik  
• İstem dışı idrar kaçırma (idrar tutamama)  
• İdrar yapmada zorluk  
• Hamilelikte maruziyet durumlarında yenidoğanda yoksunluk belirtileri  
• Uzamış ya da ağrılı ereksiyon (sertleşme)  
• Vücut ısısının kontrolünde zorluk ya da fazla ısınma  
• Göğüs ağrısı  
• El, bilek ya da ayakların şişmesi  
• Kan testlerinde;  yükselmiş veya inip çıkan kan şekeri düzeyleri , artmış glikozillenmiş 
hemoglobin 
• Dürtülere karşı koyamama, size veya çevrenize zarar verebilecek aşağıdaki durumların  
sürdürülmesi;  
- aşırı kumar oynama  
- değişmiş ya da artmış cinsel ilgi  
- aşırı alışveriş yapma  
- aşırı yeme  
- uzaklaşma eğilimi 
 
Eğer bunlardan biri sizde mevcut ise doktorunuza söyleyiniz. Doktorunuz bu belirtilerin 
yönetilmesi veya azaltılması için değerlendirme yapacaktır.  
 Bunaması olan yaşlı hastalarda aripiprazol kullanımı esnasında daha fazla ölümcül vaka bildirilmiştir. Ek olarak, felç ya da mini -felç vakaları da bildirilmiştir.  10 
  
Çocuklar ve ergenlerde ilave yan etkiler:  
13-17 yaşları arasındaki ergenlerde tip ve sıklık olarak yetişkinlerdekine benzer yan etkiler 
görülmüştür. Uyku hali, kontrol edilemeyen tik ve seğirme hareketleri ise çok yaygın (10 
hastanın 1’inden fazla) olarak görülmüş ve ağız kuruluğu, iştahta artış, özellikle oturur ya da 
yatar pozisyondan sonra ayağa kalkınca hissedilen baş dönmesi yaygın oranda görülmüştür.  Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. ARİPA
®'nın saklanması  
Çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında ve ambalajında saklayınız. 
 Son kullanma tarihiyle uyumlu olarak kullanınız.  
Blister ve kartondaki son kullanma tarihinden sonra ARİPA
®’yı kullanmayınız. 
“Son Kullanma Tarihi” belirtilen ayın son günüdür. Eğer üründe ve/veya ambalajında bozukluklar fark ederseniz, ARİPA
®’yı kullanmayınız. 
Orijinal ambalajında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve                                   
İklim Değişikliği Bakanlığınca belirlenen toplama sistemine veriniz. 
  Ruhsat sahibi:  
 Ali Raif İlaç San. A.Ş.  
 Kağıthane /İstanbul  
  Üretim yeri:  
 Ali Raif İlaç Sanayi A.Ş.  
 Başakşehir/İstanbul  
 
Bu kullanma talimatı ……… tarihinde onaylanmıştır.  