KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEFPOTEC 100 mg/5 ml süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Hazırlanmış süspansiyonun 5 ml’sinde (1 kaşık) 100 mg sefpodoksim’e eşdeğer 130.445 mg
sefpodoksim proksetil tuzu içerir.
Yardımcı maddeler:
Sodyum klorür 20.833 mg/ 5 ml
Sodyum benzoat 10 mg/ 5 ml
Monosodyum glutamat 2 mg/ 5 ml
Aspartam 25 mg/ 5 ml
Rafine şeker 1657.61 mg / 5 ml
Yardımcı maddeler için 6.1’e bakınız.
3. FARMASÖTİK FORM
Süspansiyon hazırlamak için kuru toz.
Açık sarı renkli, muz kokulu granüler tozdur ve sulandırıldıktan sonra sarı renkli, muz kokulu
homojen süspansiyon görünümündedir.
4. KLİNİK ÖZELLİKLER
4.1. Terapötik endikasyonlar
SEFPOTEC süspansiyon, geniş bir aralıktaki Gram-negatif ve Gram-pozitif
mikroorganizmalara bakterisit etkili sefalosporin grubu bir antibiyotiktir. Aşağıda belirtilen
enfeksiyonların tedavisinde endikedir:
 Alt solunum yolu enfeksiyonlarında (akut bronşit, toplumda kazanılmış pnömoni,
kronik bronşitin akut bakteriyel alevlenmesi): Hastalık nedeni organizmalar
Streptococcus pneumoniae, Haemophilus influenzae (beta laktamaz üreten suşlar
dahil), Moraxella (Branhamelia) catarrhalis.
 Üst solunum yolları enfeksiyonlarında (farenjit, bademcik iltihaplanması, akut orta
kulak iltihabı, akut maksillar sinüzit): Hastalık nedeni organizmalar Streptococcus
pyogenes, Haemophilus influenzae (beta laktamaz üreten suşlar dahil), Streptococcus
pneumoniae (penisilin dirençli suşlar hariç), Moraxella (Branhamella) catarrhalis
(beta laktamaz üreten suşlar dahil).
 Seksüel yolla bulaşan hastalıklarda (akut komplike olmayan üreteral ve servikal
gonore): Hastalık nedeni organizma Neisseria gonorrheae (penisilinaz ureten suşlar
dahil).
 Kadınlarda görülen akut komplike olmayan ano-rektal enfeksiyonlarda: Hastalık
nedeni organizma Neisseria gonorrheae (penisilinaz üreten suşlar dahil).
1/11 Üriner enfeksiyonlarda (sistit): Hastalık nedeni organizmalar Escherichia coli,
Klebsiella pneumoniae, Proteus mirabilis, Staphylococcus saprophyticus.
 Cilt ve yumuşak doku enfeksiyonları: Hastalık nedeni organizmalar Staphylococcus
aureus (penisilinaz üreten suşlar dahil), Streptococcus pyogenes.
4.2. Pozoloji ve uygulama şekli
Pozoloji/uygulama sıklığı ve süresi:
Enfeksiyona göre önerilen dozlar ve tedavi süreleri aşağıdaki tabloda gösterilmiştir:
Yetişkinler (12 yaş ve yukarısı)
Enfeksiyon çeşidi Toplam Günlük Doz Doz Aralığı Süre
Toplumda kazanılmış akut 400 mg 12 saatte bir 14 gün
pnömoni 200 mg
Kronik bronşitin akut 400 mg 12 saatte bir 10 gün
bakteriyel alevlenmesi 200 mg
Komplike olmayan gonore 200 mg Tek doz
(Kadın ve Erkek) ve
Rektal Gonococcal
enfeksiyonlar (Kadın)
Cilt ve yumuşak doku 800 mg 12 saatte bir 7-14 gün
400 mg
Farenjit ve/veya bademcik 200 mg 12 saatte bir 5-10 gün
iltihabı 100 mg
Akut maksillar sinüzit 400 mg 12 saatte bir 10 gün
200 mg
Komplike olmayan idrar 200 mg 12 saatte bir 7 gün
yolları enfeksiyonu 100 mg
Bebek – Pediatrik Hastalar (2 ay – 12 yaş)
Enfeksiyon çeşidi Toplam Günlük Doz Doz Aralığı Süre
Akut orta kulak 10 mg/kg/gün 12 saatte bir 5 mg/kg 5 gün
iltihabı (Maksimum (Maksimum 200 mg/doz)
400 mg/gün)
Farenjit ve/veya 10 mg/kg/gün 12 saatte bir 5 mg/kg 5-10 gün
bademcik (Maksimum (Maksimum 100 mg/doz)
iltihabı 200 mg/gün)
Akut maksillar 10 mg/kg/gün 12 saatte bir 5 mg/kg 10 gün
sinuzit (Maksimum (Maksimum 200 mg/doz)
400 mg/gün)
Uygulama şekli:
Şişeyi açmadan önce aşağıdakileri dikkatle okuyunuz.
1. Şişenin kapağını çevirerek açın.
2. Şişenin üzerindeki işaret çizgisinin yarısına kadar su koyun ve kuvvetlice çalkalayın. İşaret
çizgisine kadar su ilave edin ve tamamen dağılıncaya kadar kuvvetlice çalkalayın.
3. İlacı ambalajın içinden çıkan kaşık ile verebilirsiniz. İlacı kaşık ile verirken kaşık üzerinde
belirtilen dereceleri dikkate alınız. Kaşık 1.25, 2.5 ve 5 ml olarak derecelendirilmiştir.
4. Kullandıktan sonra sıkıca kapatın ve buzdolabında saklayın.
Süspansiyonu her bir kullanımdan önce iyice çalkalayınız.
2/11Özel popülasyonlara ilişkin ek bilgiler:
Böbrek yetmezliği:
Kreatinin klirensi 40 ml/dak/1.73m2'nın altındaysa dozaj ayarlanmalıdır. Kreatinin klirensi 10
ve 39 ml/dak/1.73m2'nın arasında olan hastalar için, normal günlük doz yarısına indirilmeli ve
tek bir doz olarak uygulanmalıdır. Kreatinin klirensi 10 ml/dak/1.73m2'nın altında olanlarda,
normal günlük doz yarıya indirilmeli ve 48 saatte bir uygulanmalıdır.
Hemodiyaliz gören hastalara her diyaliz uygulamasından sonra, normal günlük doz yarıya
indirilerek tek doz olarak uygulanmalıdır.
Karaciğer yetmezliği:
Karaciğer yetmezliğinde doz ayarlamasına gerek yoktur.
Pediyatrik popülasyon:
2 aylıktan küçük bebeklerde kullanılmamalıdır.
Geriyatrik popülasyon:
Böbrek fonksiyonları normal olan yaşlılarda, doz ayarlamasına gerek yoktur.
4.3. Kontrendikasyonlar
SEFPOTEC aşağıda bildirilen durumlarda kullanılmamalıdır:
- Sefpodoksime veya sefalosporin grubu antibiyotiklere karşı bilinen alerjide
- Aspartam içerdiğinden, fenilketonüri bulunan hastalarda
4.4. Özel kullanım uyarıları ve önlemleri
Anafilaktik reaksiyonlar:
Sefalosporinlerin kullanımından önce hastada alerjik bir diyatezin, özellikle de beta-laktam
antibiyotiklere karşı bir aşırı duyarlığın bulunup bulunmadığı araştırılmalıdır. Bir aşırı
duyarlılık reaksiyonu ortaya çıktığı takdirde tedavi kesilmelidir. Anamnezinde
sefalosporinlere karşı erken tipte bir aşırı duyarlılık reaksiyonu öyküsü olan hastalarda
sefpodoksimin kullanımı kontrendikedir. Vakaların %5-10'unda penisilinler ve sefalosporinler
arasında çapraz alerji bulunduğundan, penisiline duyarlı kişilerde sefalosporinler çok dikkatli
kullanılmalıdır; ilk uygulamada yakın bir takip gerekmektedir. Bu iki antibiyotik grubu ile
ortaya çıkan aşırı duyarlılık reaksiyonları (anafilaksi) ağır ve hatta fatal olabilir.
Clostridium difficile ile ilişkili hastalıklar:
Çeşitli antibiyotiklerle, özellikle geniş spektrumlularla tedavi sırasında veya takip eden ilk
haftalarda şiddetli ve inatçı bir diyare ortaya çıkarsa, bu durum Clostridium difficile ile ilişkili
ağır bir hastalık şekli olan psödomembranöz kolitin bir semptomu olabilir. Psödomembranöz
kolitten şüphelenilirse, sefpodoksim proksetil derhal kesilmeli ve gecikmeden uygun bir
tedaviye başlanmalıdır.
Böbrek yetmezliği olan hastalarda, günlük doz kreatinin klirensine göre ayarlanmalıdır.
Fenilalanin için bir kaynak içermektedir. Fenilketonürisi olan insanlar için zararlı olabilir.
SEFPOTEC süspansiyon rafine şeker içerdiğinden, nadir glukoz-galaktoz malabsorbsiyon
hastalığı olan hastaların bu ilacı kullanmamaları gerekir.
3/11Bu tıbbi ürün her 5 ml’sinde 20.833 mg sodyum klorür, 10 mg sodyum benzoat, 2 mg
monosodyum glutamate ihtiva eder. Bu durum, kontrollü sodyum diyetinde olan hastalar için
göz önünde bulundurulmalıdır.
4.5. Diğer tıbbi ürünler ile etkileşim ve diğer etkileşim şekilleri
Klinik olarak anlamlı ilaç etkileşimleri klinik çalışmalar sırasında bildirilmemiştir.
H antagonistleri ve antasitler biyoyararlanımını azaltır. Probenesid sefalosporinlerin atılımını
2
azaltır. Sefalosporinler, kumarinlerin antikoagülan etkisini artırabilir ve östrojenlerin
kontraseptif etkisini azaltabilirler.
Sefalosporinler ile tedavi sırasında pozitif Coombs testi bildirilmiştir.
SEFPOTEC gastrik pH'ı nötralize eden veya asit sekresyonlarını inhibe eden ilaçlarla birlikte
alındığında, biyoyararlanımın yaklaşık olarak %30 azaldığı görülmüştür. Bu sebeple gastrik
pH'ın yükselmesine sebep olan mineral tipi antiasitler ve ranitidin gibi H blokörleri
2
SEFPOTEC’in alınmasından 2 veya 3 saat sonra alınmalıdır.
Buna karşın, pentagristin gibi gastrik pH'ı düşüren ilaçlar biyoyararlanımı yükseltecektir.
Besinlerle birlikte kullanımı biyoyararlanımını arttırır.
Sefpodoksim proksetil ile tedavi edilen hastalarda spesifik olmayan redükleyici ajanlarla
yapılan idrar glukoz tayinleri yalancı-pozitif reaksiyon verebilir.
Özel popülasyonlara ilişkin ek bilgiler
Sefpodoksim için herhangi bir etkileşim çalışması bulunmamaktadır.
Pediyatrik popülasyon:
2 aylıktan küçük bebeklerde kullanılmamalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Sefpodoksim proksetilin çocuk doğurma potansiyeli olan kadınlarda kullanımına ilişkin
yeterli veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebelik dönemi
Çeşitli hayvan türleriyle yapılan çalışmalarda sefpodoksim proksetilin herhangi bir teratojenik
ve fötotoksik etkisi gösterilmemiştir. İnsanlara yönelik potansiyel risk bilinmemektedir. Gebe
kadınlara verilirken dikkatli olunmalıdır.
Laktasyon dönemi
Sefpodoksim anne sütü ile atılmaktadır. SEFPOTEC tedavisi sırasında emzirme
durdurulmalıdır ya da emziren annede SEFPOTEC tedavisinden kaçınılmalıdır.
4/11Üreme yeteneği/Fertilite
Sefpodoksimin insanlarda üreme yeteneği üzerindeki etkisine ilişkin yeterli veri mevcut
değildir. Hayvan çalışmalarında herhangi bir istenmeyen etki oluşmamıştır.
4.7. Araç ve makine kullanımı üzerindeki etkiler
Sersemlik hissi riski nedeniyle araç ya da makinelerin kullanımı konusunda dikkatli
olunmalıdır.
4.8. İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi bozuklukları
Bilinmiyor: Anjiyoödem, bronkospazm, anafilaktik şok
Deri ve deri altı doku bozuklukları
Yaygın olmayan: Raş, ürtiker
Bilinmiyor: Kızarıklık, kaşıntı, ürtiker, purpura. Diğer sefalosporinlerle olduğu gibi, izole
büllöz erüpsiyon vakaları (eritema multiforme, Stevens-Johnson sendromu, toksik epidermal
nekroliz) bildirilmiştir.
Gastrointestinal bozukluklar
Yaygın: Bulantı, diyare
Yaygın olmayan: Kusma, abdominal ağrı
Seyrek: Enterokolit
Bilinmiyor: Bütün diğer geniş spektrumlu antibiyotiklerde olduğu gibi diyare, enterokolit'in
bir semptomu olabilir ve bazen bu durumda dışkıda kan görülebilir. Antibiyotik kullanımında
görülen tipik enterokolit psödomembranöz kolittir (bkz. bölüm 4.4).
Hepato-biliyer bozukluklar
Yaygın olmayan: Aspartat aminotransferaz artışı, Alanin transferaz artışı, kan alkalin fosfataz
artışı
Seyrek: Hiperbilirubinemi
Bu anormal laboratuar bulguları enfeksiyonlar nedeni ile de oluşabilir, normal üst sınır
limitinin 2 katını nadiren aşabilir. Genellikle, kolestatik veya daha sık asemptomatik olarak
görülen karaciğer harabiyeti tablosunu sergiler.
Kan ve lenfatik sistem bozuklukları
Seyrek: Eozinofili, trombositopeni
Bilinmiyor: Nötropeni, agranülositoz, hemolitik anemi. Bu nadir olaylar tedavi kesilince
normale döner.
Böbrek ve üriner bozukluklar
Sefpodoksimin de dahil olduğu antibiyotik grubu ile, özellikle aminoglikozidler ve/veya güçlü
diüretiklerle birlikte kullanıldıklarında, böbrek fonksiyon değişiklikleri gözlenmiştir.
5/11Sinir sistemi bozuklukları
Yaygın olmayan: Baş ağrısı, sersemlik
Seyrek: Parestezi
Kulak ve labirent bozuklukları
Bilinmiyor: Tinnitus
Genel bozukluklar ve uygulama yeri bozuklukları
Yaygın olmayan: Asteni
Seyrek: Keyifsizlik
Enfeksiyonlar ve enfestasyonlar
Yaygın: Süperenfeksiyon
Bilinmiyor: Psödomembranöz kolit, duyarlı olmayan organizmaların aşırı büyümesi
Diğer antibiyotiklerle olduğu gibi, sefpodoksim proksetil kullanımı, özellikle uzun süreli ise,
duyarlı olmayan mikroorganizmaların aşırı üremesine yol açabilir. Hastanın durumunun
tekrar tekrar değerlendirilmesi gerekir. Tedavi sırasında süperenfeksiyon ortaya çıkarsa,
uygun önlemler alınmalıdır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Doz aşımı durumunda doktora başvurulmalıdır. Özel bir antidotu olmadığından semptomatik
tedavi uygulanmalıdır.
Özellikle böbrek yetmezliği olan hastalarda çoğunlukla enjektabl birkaç sefalosporin ile doz
aşımının geri dönüşümlü ensefalopati riski bulunmaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üçüncü kuşak sefalosporinler
ATC kodu: J01DD13
Sefpodoksim proksetil, yarı sentetik, geniş spektrumlu oral yoldan etkili beta-laktam
antibiyotik olup, 3. kuşak sefalosporin grubuna dahildir.
Etki mekanizması:
Sefpodoksim birçok gram (+) ve gram (-) bakteriye karşı in vitro etkilidir. Sefpodoksim hücre
duvarı sentezinin inhibisyonu yoluyla bakterisid etki gösterir; beta-laktamazlara karşı oldukça
dayanıklıdır.
6/11Antibakteriyel spektrum:
Aşağıdaki mikroorganizmalar sefpodoksime karşı genellikle duyarlıdır: Streptococcus
pneumoniae, Streptococcus spp., Propionibacterium acnes, Corynebacterium diphteriae,
Haemophilus influenzae (beta-laktamaz oluşturan ve oluşturmayan suşlar), Haemophilus
parainfluenzae (beta-laktamaz oluşturan ve oluşturmayan suşlar), Moraxella (Branhamella)
catarrhalis (beta-laktamaz oluşturan ve oluşturmayan suşlar), Neisseria meningitidis,
Neisseria gonorrhoeae (beta-laktamaz oluşturan ve oluşturmayan suşlar), Escherichia coli,
Klebsiella pneumoniae, Klebsiella oxytoca, Proteus mirabilis, Proteus vulgaris, Citrobacter
diversus, Salmonella spp., Providencia spp., Shigella spp., Pasteurella multocida,
Fusobacterium.
Aşağıdaki bakteriler sefpodoksime orta derecede duyarlıdır:
Metisiline duyarlı stafilokoklar, Yersinia enterocolitica, Aeromonas hydrophila.
Aşağıdaki bakteriler sefpodoksime dirençlidir:
Enterobacter spp., Morganella morganii, Serratia marcescens, Citrobacter freundii,
Acinetobacter spp., Peptostreptokok, Enterokoklar, metisiline dirençli stafilokoklar, JK grubu
Corynebacteria, Listeria monocytogenes, Pseudomonas spp., Acinetobacter spp., Clostridium
spp., Bacteroides fragilis.
5.2. Farmakokinetik özellikler
Emilim:
Sefpodoksim proksetil bir prodrug olup aktif metaboliti sefpodoksimdir. Oral uygulamayı
takiben, sefpodoksim proksetil gastrointestinal kanaldan emilir. Sefpodoksim proksetil 100
mg sefpodoksime eş değer tabletler halinde aç kişilere oral yoldan verildiğinde %51,5’i emilir
ve emilim eş zamanlı olarak yemek yenilmesiyle artar. Dağılım hacmi 32.3 L’dir ve
sefpodoksim doruk seviyesine dozlamadan 2-3 saat sonra ulaşır. 100 ve 200 mg dozlardan
sonra maksimum plazma konsantrasyonları sırasıyla, 1.2 mg/L ve 2.5 mg/L’dir. 14.5 gün
boyunca günde iki kez 100 mg ve 200 mg doz uygulamasının ardından sefpodoksimin plazma
farmakokinetik parametreleri değişmemektedir.
Dağılım:
Sefpodoksimin serum proteinlerine – özellikle albumine – bağlanma oranı %40’tır. Bu
bağlanma doygunluğa ulaşmayan tiptedir.
Yaygın patojenler için minimum inhibisyon seviyelerini (MIC) aşan sefpodoksim
konsantrasyonlarına; akciğer parankiması, bronşiyal mukoza, plevral sıvı, tonsiller,
interstisyel sıvı ve prostat dokularında rastlanır.
Sefpodoksim majör olarak idrardan elimine olduğu için, konsantrasyonu yüksektir (Yaygın
üriner patojenlerin MIC ’ı aşan tek bir dozu sonrası 0-4, 4-8, 8-12 saatlik fraksiyonlardaki
90
konsantrasyonlar). Yaygın üriner patojenlerin MIC ’ı üzerindeki konsantrasyonlarda, 200
90
mg’lık (1.6-3.1 μg/g) tek bir dozun verilişinden sonra, renal dokularda da sefpodoksimin, 3-
12 saatlerinde iyi bir difüzyonu görülür. Sefpodoksimin konsantrasyonları medullar ve
kortikal dokularda benzerdir.
Sağlıklı gönüllülerle yapılan çalışmalar, 200 mg’lık tek doz uygulamasından 6-12 saat sonra
total ejakülattaki sefpodoksim medyan konsantrasyonunun, N. gonorrhoeae MIC değerinin
90
üzerinde olduğunu gösterir.
7/11Biyotransformasyon:
Nonspesifik esterazlar tarafından hızla bakterisid etkili sefpodoksime hidrolize olur.
Eliminasyon:
Eliminasyon yarılanma ömrü ortalama 2.4 saattir. Sefpodoksimin %80’i değişmemiş olarak
idrarla atılır.
Hastalardaki karakteristik özellikler
Çocuklar:
4-12 yaş arası çocuklarda, 5mg/kg tek doz uygulamasını takiben, maksimum plazma
konsantrasyonu (C ) ortalama 2.6 mg/l ve bu konsantrasyona ulaşma süresi (T ) 2-4
maks maks
saattir. İki yaşın altındaki çocuklarda, her 12 saatte bir 5 mg/kg olarak tekrarlanan doz
uygulamasından ortalama 2 saat sonra elde edilen maksimum plazma konsantrasyonu 1-6
aylık bebeklerde 2.7 mg/l; 7 ay-2 yaş arasında 2 mg/l’dir. Her 12 saatte bir 5 mg/kg'lık
tekrarlanan dozları alan bir ay ve 12 yaş arasındaki hastalarda, kararlı durumdaki reziduel
sefpodoksim plazma konsantrasyonu (C h) 0.2 ve 0.3 mg/l (1 ay-2 yaş) ve 0.1 mg/l (2-12
12
yaş)’dır.
5.3. Klinik öncesi güvenlilik verileri
Sefpodoksim proksetil rölatif olarak toksisite göstermeyen bir bileşiktir. Yürütülen toksisite
çalışmalarında, insanda oral antibiyotik olarak kullanımını kısıtlayacak hiçbir bulguya
rastlanmamıştır.
Akut toksisite (oral uygulama )
LD , farelerde 8 g/kg'ın ve sıçanlarda 4 g/kg'ın üzerinde bulunmuştur. Fisher sıçanlarında, 1
50
g/kg ve daha yüksek dozlardan sonra feçes kıvamında ve vücut ağırlığında geçici istenmeyen
etkiler ortaya çıkmıştır. Köpeklerde 800 mg/kg'lık tek dozun toksik olmadığı gösterilmiştir.
Kronik toksisite (oral uygulama)
Kronik toksisite araştırmaları sıçanlarda 12 ay ve köpeklerde 6 ay süreyle gerçekleştirilmiştir.
Maksimal günlük dozlar, Wistar sıçanlarında 1000 mg/kg ve köpeklerde 400 mg/kg, yani
terapötik dozun (3 - 6 mg/kg) çok üzerinde olmuştur. Wistar sıçanlarına 12 ay boyunca oral
yolla verilen 250, 500 ve 1000 mg/kg ile mortalite görülmemiştir. Sadece 1000 mg/kg'ın
üzerindeki bir dozla istenmeyen gastrointestinal etkiler gözlenmiştir; bunlar başlıca feçesin
yumuşaklaşması ve çekumda dilatasyondur.
Fisher sıçanlarında daha belirgin olan intestinal yan etkiler, sefpodoksimin antibakteriyel
etkisinin ve bunun sonucu ortaya çıkan intestinal flora değişikliklerinin sonucunda
oluşmuştur. Köpeklerde 6 ay süreyle oral yolla günde 0, 25, 100 ve 400 mg/kg kullanılması
ile mortalite görülmemiştir. Değişime uğramamış madde sadece feçeste saptanmıştır.
Üreme toksikolojisi:
Sıçanlarda ve tavşanlarda yapılan embriyotoksisite araştırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve
peri- ve postnatal araştırmalarda istenmeyen bir etki oluşturmamıştır. Sıçanlarda plasentadan
geçtiği ve sütte aktif madde veya metabolitlerinin görüldüğü saptanmıştır. İnsanlarda
gebelikte kullanımı ile ilgili deneyim bulunmamaktadır.
8/11Mutajenite:
Çeşitli sistemlerdeki kapsamlı mutajenite araştırmaları negatif sonuçlar vermiştir.
Kanserojenite:
Kanserojenik potansiyel araştırmaları bildirilmemiştir.
Tüm Preklinik (Toksikolojik -Farmakolojik) çalışma verilerini kapsayan ve büyükler için
sunulmuş olan geniş dosya bilgileri arasından, yavrulara uygulama ile ilgili olan bölümler
aşağıda özetlenmiştir:
Akut ve tekrarlayan doz toksisitesi
Süre Türler Yaş Doz (mg/kg p.o)
akut rat 4,7,14 veya 23 gün 4000
28 gün rat 3 hafta 60, 250, 1000
28 gün köpek 3 hafta 100,200
28 gün köpek 3 hafta 400
Akut çalışmada uygulamaya karşı hiçbir reaksiyon görülmemiştir. Ratta tekrarlanan doz
çalışmalarında büyüklerdekine benzer bulgulara (üst dozda, minör hematolojik ve klinik
kimya değişikliği ile birlikte karaciğer ağırlığında azalma ve caecal genişleme) rastlanmıştır.
Köpeklerde, büyük hayvanlarla yapılan çalışmalardan elde edilen verilerde de olduğu gibi 400
mg/kg/gün doz uygulanan hayvanda görülen karaciğer değişikliğinin dışında, 1 hayvanda
hafif hipertrofi gözlenmiştir. Bu glikojen birikimine bağlı olarak ortaya çıkmaktadır ve
dejenerasyon gözlenmez. Bütün bu değişikliklerin hafif olduğu yorumuna varılmıştır.
Çoğalma çalışmaları:
500 mg/kg/gün p.o 'a kadar olan dozlar kullanılmıştır, ancak tavşanların barsak florasında
sefalosporin uygulamasından sonra oluşan değişiklikler nedeniyle bu tür için, özel protokol
uyarlanmıştır. Bu türlerde olası embriyotoksik ve teratojenik etkileri araştırmayı mümkün
kılmak için 10 ve 30 mg/kg/gün dozlar ayrı hayvan gruplarına 3 günlük periyodlarla
uygulanmıştır (6-8, 9-11, 12-14 ve 15-17. günlerde). Bu çalışmaların hiçbirinde advers etkiye
rastlanmamıştır. Bu datayı desteklemek üzere, olası embriyotoksik ve teratojenik etki için ek
bir çalışma farelerle yürütülmüştür. 40, 200 ve 1000 mg/kg/gün p.o. dozlar, hamileliğin 6-15.
günlerinde uygulanmış, hiçbir maternotoksik, embriyotoksik veya teratojenik etkiye
rastlanmamıştır.
Sonuç olarak, sefpodoksim proksetil pek çok çalışma ile küçük (yavru) rat ve köpeklerde ve
ayrıca çoğalma üzerine etkisi bakımından da incelenmiştir. Hiçbir advers etkiye
rastlanmamıştır ve sonuçlar sefpodoksimin yavrularda klinik kullanımını onaylamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz & Sodyum karboksi metil selüloz CL 611 (Avicel CL 611)
Sorbitan trioleat
Sodyum klorür
Aspartam
Monosodyum glutamat
Sitrik asit monohidrat
Sodyum benzoat
Rafine şeker
9/11Kolloidal silikon dioksit (Aerosil 200)
Talk
Ksantan zamkı
Sarı demiroksit
Muz aroması
Masking kit aroması
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
Bu ürün 25°C’nin altındaki oda sıcaklığında ve ambalajında saklanmalıdır.
Sulandırılarak hazırlanan süspansiyon 2-8°C arasında 10 gün saklanabilir.
6.5. Ambalajın niteliği ve içeriği
60 ml’lik ticari form için (24 g toz dolum);
60 ml işaretli 75 ml’lik şişe ve çocuk kilitli, slikagelli stopper kapak
1.25-2.5-5 ml işaretli plastik kaşık.
100 ml’lik ticari form için (40 g toz dolum);
100 ml işaretli 125 ml’lik şişe ve çocuk kilitli, slikagelli stopper kapak
1.25-2.5-5 ml işaretli plastik kaşık.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
İnkılap Mah. Akçakoca Sk. No:10
34768 Ümraniye / İSTANBUL
Tel: (216) 633 60 00
Faks: (216) 633 60 01
8. RUHSAT NUMARASI
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:
Ruhsat yenileme tarihi:
10/1110.KÜB’ÜN YENİLENME TARİHİ
--
11/11