1 KULLANMA TALİMATI  
 
OLECEF  200 mg efervesan tablet  
Ağızdan alınır.   
 
• Etkin madde: Her bir efervesan tablet, 200 mg sefiksime eşdeğer 223,8  mg sefiksim trihidrat 
içerir.  
• Yardımcı maddeler: Sitrik asit, sodyum  hidrojen karbonat, aspartam (E 951), povidon, polietilen 
glikol ve ahududu aroması içerir.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu il acın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. OLECEF  nedir ve ne için kullanılır?  
2. OLECEF ’i kullanmadan önce dikkat edilmesi gerekenler  
3. OLECEF  nasıl kullanılır?  
4. Olası yan etkiler nelerdir?  
5. OLECEF ’in saklanması  
 
Başlıkları yer almaktadır.  
 
 
1. OLECEF nedir ve ne için kullanılır?  
OLECEF, sefiksim adlı bir ilaç etkin maddesini içermektedir. Bu ilaç , sefalosporinler olarak 
bilinen bir antibiyotik grubuna dahildir.  
 
OLECEF hafif sarı, yuvarlak, düz yüzeyli efervesan tabletler şeklindedir. Her ambalajda 20 
efervesan tablet bulunmaktadır.  
 
OLECEF, hassas bakterilere bağlı gelişen bazı enfeksiyonların tedavisinde kullanılır. OLECEF’in 2 kullanıldığı enfeksiyonlar şunlardır:  
• Akut otitis media (Orta kulak iltihabı)  
• Akut sinüzit (Sinüslerin iltihabı)  
• Akut tonsillofarenjit veya farenjit (Boğaz ve/v eya bademcik iltihabı)  
• Kronik bronşitin akut alevlenmesi (Akciğerlere hava taşıyan bronşların iltihabı)  
• Üriner sistemde komplike olmayan enfeksiyonlar (Mesane ve idrar yollarının iltihabı)  
• Komplike olmayan gonokokkal  enfeksiyonlar (Gonokok adlı bakterilere bağlı gelişen idrar 
yollarının en dış bölümünün enfeksiyonu)  
 
2. OLECEF ’i kullanmadan önce dikkat edilmesi gerekenler  
OLECEF ’i aşağıdaki durumlarda KULLANMAYINIZ  
Eğer;  
• Sefiksime , diğer sefalosporinlere  ya da OLECEF’teki diğer maddelere alerjik (aşırı duyarlı) 
iseniz.  
 
OLECEF’i aşağıdaki durumlarda DİKKATLİ KULLANINIZ  
Eğer;  
•  Daha önce kolit (kalın bağırsak enfeksiyonu) geçirmişseniz.  
•  Böbrek yetmezliği sorununuz varsa.   
 
Ani başlayan orta kulak iltihabı tedavisinde oral süspansiyon formlarında emilim daha yüksek 
olduğundan oral süspansiyon yerine tablet formülasyonu kullanılmamalıdır.  
 
Bu uyarılar , geçmişteki herhangi bir dönemde dahi olsa sizin için geçerliys e lütfen dokt orunuza 
danışınız.  
 
OLECEF ’in yiyecek ve içecek ile kullanılması  
OLECEF besinlerle birlikte veya besinlerden kısa süre sonra alınmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
Hamilelik döneminde OLECEF  kullanımı hakkında yeterli çalışma olmadığından, ancak 
doktorunuzun uygun gördüğü durumlarda kullanınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya ecz acınıza danışınız.  
Anne sütünde sefiksim saptanmamıştır ancak, yeterli klinik araştırma sonuçları elde edilene kadar 
ya emzirmenin kesilmesi ya da OLECEF tedavisinin bırakılması yönünde bir karar verilmelidir.  3 Araç ve makine kullanımı  
Sefiksimin  araç ve makine kullanımını doğrudan etkilediğini düşündürecek bir bilgi yoktur. 
Bununla birlikte, altta yatan hastalık ya da sefiksimin bazı yan etkileri (örn mide -bağırsak sistemi 
rahatsızlığı) , araç ve makine kullanımını etkileyebilir.  
 
OLECEF ’in içeriğ inde bulunan bazı yardımcı maddeler hakkında önemli bilgiler  
OLECEF , aspartamdan dolayı fenilalanin için bir kaynak içermektedir. Fenilketoürisi olan insanlar 
için zararlı olabilir.  
OLECEF  her bir efervesan tabletinde  2,13 mmol (49 ,07 mg) sodyum ihtiva eder. Bu durum, 
kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
Eğer aşağıdaki ilaçları alıyorsanız , lütfen doktorunuza söyleyiniz:  
• Karbamazepin (Epilepsi, sara hastaların da kullanılan bir ilaç): Sefiksim bu ilacın kandaki 
miktarını arttırır.  
• Probenesid (Kronik gut hastalarında kullanılan bir ilaç): Sefiksim ilacın kandaki miktarını 
arttırır.  
• Varfarin gibi antikoagülanlar (Kanın incelmesini  sağlayan bir ilaç ). 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. OLECEF  nasıl kullanılır?  
Uygun kullanım ve doz/uygulama sıklığı için talimatlar:  
OLECEF’i her zaman doktorunuzun talimatına göre kullanınız.  
 
Yetişkinler  ve 12 yaş üstü çocuklarda doz : 
Standart doz günde 200 -400 mg’dır. Bu doz bir defada ya da 12 saat arayla iki eşit bölümde 
alınabilir.  
 
Uygulama yolu ve metodu:  
OLECEF’i bir bardak suda eritiniz. Sonra bardağı tamamıyla içiniz.  
Çocuklara OLECEF yarım çay bardağı (50 mL) suda eritilerek verilebilir.  
 
Değişik yaş grupları:  
Çocuklarda kullanımı:  
Sefiksimin 6 aylıktan küçük çocuklarda etkililiği ve güvenliliği kanıtlanmamıştır.  
 
Yaşlılarda kullanımı:  
Yaşlı hast alarda yetişkinlerle aynı doz uygulanabilir.  4 Özel kullanım durumları:  
Böbrek / Karaciğer yetmezliği:  
Önemli derecede böbrek işlev bozukluğu olan hastalarda doz azaltılmalıdır.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Eğer OLECEF ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla OLECEF  kullandıysanız : 
OLECEF ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
OLECEF ’i kullanmayı unutursanız : 
Unutulan dozları dengelemek için çift doz almayınız.  
Eğer bir OLECEF  dozunu unutursanız , bir sonraki dozu normal zamanında , her zamanki dozunda 
almalısınız.  
Bu ürünün kullanımına ilişkin ilave sorularınız varsa , doktorunuz ya da eczacınıza sorunuz.  
 
OLECEF  ile tedavi sonlandırıldığında  oluşabilecek etkiler  
OLECEF tedavisi sonrası olumsuz bi r etki beklenmemektedir.  
 
4. Olası yan etkiler nelerdir?  
Tüm ilaçlar gibi OLECEF de , içeriğindeki herhangi bir maddeye karşı aşırı duyarlı olan bireylerde 
yan etkiye yol açabilir.  
 
Aşağıdakilerden biri olursa, OLECEF ’i kullanmayı dur durunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
Çok seyrek olarak;  
• Ölümcül olabilen şoka kadar her şiddette aşırı duyarlılık reaksiyonları (örn. yüzde ödem, dilin 
şişmesi, solunum yollarının daralması ile birlikte içsel üst solunum yolları ödemi, kalp atım 
hızının artması, solunum zorluğu, kan basıncında şoka neden olabilecek kadar düşme).  
• Eritema multiforme (genelde kendiliğinden geçen, el, yüz ve ayakta dantele benzer kızarıklık 
oluşturan, aşırı duyarlılık durumu),  
• Stevens -Johnson sendromu (Ciltte ve göz çevresinde kan oturması, şişlik ve kızarıklıkla 
seyreden iltihap),  
• Toksik epidermal nekroliz (deride içi sıvı dolu kabarcıklar la seyreden ciddi bir hastalık)  
bildirilmiştir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin OLECEF’e karşı ciddi alerjiniz var demektir. Acil tıbbi 5 müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler aşağıdaki kategorilerde  gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Çok yaygın  
• Midede dolgunluk  
• Bulantı, kusma  
• Gaz 
• İştahsızlık  
 
Yaygın  
• Yumuşak dışkı veya ishal  
 
Yaygın olmayan  
• Cilt döküntüleri, kaşıntı, mukoza  (bazı organların iç yüzeylerini kaplayan ve salgı üreten doku 
tabakası)  iltihabı  
 
Seyrek  
• Bazı kan hücrelerinin sayılarında azalma (agranülositoz, pansitopeni, lökopeni, 
trombositopeni)  
• Kanda eozinofil adı verilen bir tür alerji hücresi sayısında artış (eozinofili)  
• Baş ağrısı  
• Baş dönmesi  
• Karaciğer enzimlerinde yükselme  
• Kanda kreatin,  üre konsantrasyonlarında artış  
 
Çok seyrek  
• Kan pıhtılaşma bozuklukları  
Diğer sefalosporinlerde de olduğu gibi bazen kanama - pıhtılaşma süreçleri etkilenebilir, bu 
nedenle pıhtılaşma tedavisi alan hastalarda dikkatli olunmalıdır.  
• Antibiyotiğe bağlı oluşabilen  bağırsak  iltihaplanması (örn. psödomembranöz ko lit) 
Yalancı membranlarla karakterize bağırsak iltihabı (psödomembranöz kolit) gelişmesi halinde 6 doktorunuz uygun tedavileri verecektir.  
• Süperenfeksiyon (Antibiyotiğe duyarlı olmayan mikropların çoğalması)  
• İlaç ateşi  
• Serum hastalığı benzeri reaksiyon (le nf düğümlerinde şişme belirtileri ile olan aşırı duyarlılık)   
• Kırmızı kan hücrelerinin parçalanması ile seyreden kansızlık  
• Böbrekte iltihap  
• Sarılık, tıkanma sarılığı  
• Geçici aşırı aktivite  
• Kasılma tipi nöbete eğilim  
 
Bilinmiyor  
• Genital kaşıntı, vajina iltihabı  
• Dispne (nefes darlığı, nefes almada güçlük)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması : 
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.com.tr  sitesinde yer alan “İlaç Yan Etki Bildirimi” ikonuna tıklayarak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) 
bildiriniz. Meydana gelen yan  etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. OLECEF ’in saklanması  
OLECEF ’i çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda  sıcaklığında ve kuru yerde saklayınız . 
 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra OLECEF ’i kullanmayınız.  
Eğer üründe ve/veya ambalajında bozukluklar fark ederseniz OLECEF ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 
 
 7 Ruhsat S ahibi:   Neutec İlaç San. Tic. A.Ş.  
Esenler / İSTANBUL  
Tel : 0 850 201 23 23  
    Faks  : 0 212 48 1 61 11 
    E-mail : bilgi@neutec.com.tr  
 
Üretim Yeri:   Neutec İlaç San. Tic. A.Ş.  
Adapazarı / SAKARYA  
 
Bu kullanma talimatı (  ) tarihinde onaylanmıştır.  
 