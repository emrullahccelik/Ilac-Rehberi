KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
İCATİN 30 mg/3 ml çözelti içeren kullanıma hazır enjektör
2. KALİTATİF VE KANTİTATİF BİLEŞİM
Etkin madde:
Her bir kullanıma hazır 3 ml’lik enjektör 30 mg ikatibant’a eşdeğer ikatibant asetat
içermektedir.
Her bir ml çözelti 10 mg ikatibant içermektedir.
Yardımcı madde(ler):
Sodyum klorür 22,72 mg
Sodyum hidroksit 1,95 mg (pH ayarı için)
Yardımcı maddeler için 6.1’e bakınız.
3. FARMASÖTİK FORM
Çözelti içeren kullanıma hazır enjektör
Berrak, renksiz çözelti.
4. KLİNİK ÖZELLİKLER
4.1. Terapötik endikasyonlar
İCATİN, 2 yaş ve üzeri çocuklarda ve yetişkinlerde herediter anjiyoödem (HAÖ) akut
ataklarının (C1 esteraz inhibitörü eksikliği ile birlikte seyreden) semptomatik tedavisinde
endikedir.
4.2. Pozoloji ve uygulama şekli
İCATİN, bir sağlık personeli gözetiminde kullanılmak üzere tasarlanmıştır.
1Pozoloji/uygulama sıklığı ve süresi:
Yetişkinlerde
Önerilen doz subkütan enjeksiyon yolu ile bir kez 30 mg’dır.
Olguların çoğunda atağı tedavi etmek için tek bir enjeksiyon uygulanması yeterlidir.
Semptomlarda yeterince hafifleme olmadığı ya da semptomların tekrar gözlendiği durumlarda
6 saat sonra ikinci bir enjeksiyon uygulanabilir. Eğer ikinci enjeksiyon sonrasında
semptomlarda yeterince hafifleme olmazsa ya da semptomlar tekrar gözlenirse üçüncü bir
enjeksiyon 6 saat sonra uygulanabilir. 24 saat içerisinde 3 dozdan daha fazla İCATİN
uygulanmamalıdır.
Klinik çalışmalarda, bir ay içerisinde 8 enjeksiyondan fazla ikatibant uygulanmamıştır.
Pediyatrik popülasyon
Çocuklarda ve adolesanlarda (2 ila 17 yaş arası) vücut ağırlığına göre önerilen doz aşağıdaki
tabloda yer almaktadır.
Tablo 1. Pediyatrik popülasyon için doz rejimi
Vücut Ağırlığı Doz (Enjeksiyon Hacmi)
12 kg – 25 kg 10 mg (1.0 ml)
26 kg – 40 kg 15 mg (1.5 ml)
41 kg – 50 kg 20 mg (2.0 ml)
51 kg – 65 kg 25 mg (2.5 ml)
> 65 kg 30 mg (3.0 ml)
Klinik çalışmada, HAÖ atağı başına 1 kereden fazla ikatibant enjeksiyonu uygulanmamıştır.
2 yaşından küçük ve 12 kg’dan hafif çocuklar için güvenliliği ve etkililiği kanıtlanmadığı için
hiçbir dozaj rejimi önerilmemektedir.
Uygulama şekli:
İCATİN, tercihen karın bölgesine subkütan yolla uygulanır.
İCATİN, bir sağlık personeli tarafından subkütan enjeksiyon tekniği eğitimi verildikten sonra,
kişinin kendisi ya da hasta bakıcısı tarafından uygulanabilir.
İCATİN’in hastanın kendisi tarafından uygulanmaya başlanması kararı, sadece herediter
anjiyoödem tanı ve tedavisinde deneyimli bir doktor tarafından verilmelidir (bkz. Bölüm 4.4).
2Her bir İCATİN enjektörü tek kullanım için tasarlanmıştır.
İCATİN çözeltisi uygulanacak hacim (3 ml) nedeniyle yavaş yavaş enjekte edilmelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmemektedir.
Karaciğer yetmezliği:
Karaciğer yetmezliği olan hastalarda doz ayarlaması gerekmemektedir.
Pediyatrik popülasyon:
2 yaşından küçük ve 12 kg’dan hafif çocuklar için güvenliliği ve etkililiği kanıtlanmadığı için
hiçbir dozaj rejimi önerilmemektedir.
Geriyatrik popülasyon:
65 yaşın üzerindeki hastalarda kullanımı ile ilgili sınırlı bilgi bulunmaktadır. Yaşlı hastalarda
ikatibanta karşı artmış sistemik maruziyet olduğu gösterilmiştir. Bunun ikatibantın güvenliliği
ile ilgisi bilinmemektedir (bkz. Bölüm 5.2).
4.3. Kontrendikasyonlar
İlacın bileşimindeki etkin madde veya bölüm 6.1’de listelenen yardımcı maddelere karşı aşırı
duyarlılığı olan hastalarda kontrendikedir.
4.4. Özel kullanım uyarıları ve önlemleri
Laringeal ataklar
Laringeal atak geçiren hastalar enjeksiyondan sonra doktor hastaneden taburcu olmanın
güvenli olduğunu düşünene kadar uygun bir sağlık kurumunda tedavi edilmelidir.
İskemik kalp rahatsızlığı
İskemik koşullar altında, kalp fonksiyonunda bozulma ve koroner kan akışında azalma teorik
olarak bradikinin reseptör tip 2 antagonizmasından ortaya çıkabilir. Bu nedenle, akut iskemik
kalp hastalığı veya kararsız anjina pektoris gözlenen hastalara İCATİN uygulamasında
dikkatli olunmalıdır (bkz. Bölüm 5.3).
3İnme
İnme geçirdikten hemen sonra, B2 reseptör blokajının olumlu etkisini destekleyen bulgular
olmasına rağmen, ikatibantın bradikinin pozitif geç faz nöroprotektif etkilerini
zayıflatabileceğine dair teorik bir olasılık bulunmaktadır. Buna göre, inmeyi takip eden
haftalarda hastaya ikatibant uygulanmasına dikkat edilmelidir.
Kendi kendine uygulama
Daha önceden İCATİN uygulanmamış hastalarda, ilk tedavi bir sağlık kurumunda veya bir
doktor gözetiminde gerçekleştirilmelidir.
Kendi kendine uygulama sonrası semptomlarda yeterince hafifleme olmadığı ya da
semptomların tekrar gözlendiği durumlarda hastanın doktora başvurması önerilir. Erişkinlerde
aynı atak için gerekli olabilecek takip eden dozlar, bir sağlık kurumunda uygulanmalıdır (bkz.
Bölüm 4.2). Adolesanlarda veya çocuklarda aynı atak için takip eden dozların uygulanması ile
ilgili veri yoktur.
Laringeal atak geçiren hastalar her zaman doktora başvurmalıdır ve enjeksiyonun evde
uygulanmasından sonra da sağlık kurumunda gözlem altına alınmalıdır.
Bu tıbbi ürün her bir enjektörde 1 mmol (23 mg)’den daha az sodyum ihtiva eder; yani
esasında “sodyum içermez”.
Pediyatrik popülasyon
Pediyatrik popülasyonda ikatibant ile birden fazla HAÖ atağının tedavisi konusunda sınırlı
deneyim bulunmaktadır.
4.5. Diğer tıbbi ürünler ile etkileşimler ve diğer etkileşim şekilleri
CYP450 ile ilgili farmakokinetik ilaç etkileşimleri beklenmemektedir (bkz. Bölüm 5.2).
İkatibantın anjiyotensin dönüştürücü enzim (ADE) inhibitörleri ile birlikte uygulanmasına
ilişkin çalışma yapılmamıştır. ADE inhibitörleri bradikinin düzeylerinin olası artışı nedeniyle
HAÖ hastalarında kontrendikedir.
Özel popülasyonlara ilişkin ek bilgiler
Pediyatrik Popülasyon
Pediyatrik popülasyonda ikatibant ile etkileşim konusunda veri bulunmamaktadır.
44.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
İnsanlara yönelik risk bilinmemektedir.
Gebelik dönemi
İkatibantın hamile kadınlarda kullanımı ile ilgili klinik veri mevcut değildir. Hayvanlar
üzerinde yapılan çalışmalar rahim implantasyonu ve doğum üzerinde etkileri olduğunu
göstermiştir (bkz. Bölüm 5.3), ancak insanlar için potansiyel riskler bilinmemektedir.
İCATİN, gebelik süresince sadece hastanın elde edeceği olası yararlar fetüsün maruz kalacağı
olası risklerden fazla olduğu zaman kullanılmalıdır (ör. potansiyel olarak yaşamı tehdit eden
laringeal atakların tedavisinde).
Laktasyon dönemi
İkatibant, anne kanındakine benzer konsantrasyonlarda emziren sıçanların sütüne
geçmektedir. Sıçan yavrularının postnatal gelişmesinde herhangi bir etki tespit edilmemiştir.
İkatibantın insan sütüne geçip geçmediği bilinmemektedir ancak İCATİN uygulanan emziren
kadınlara tedaviden sonra 12 saat emzirmemeleri önerilmektedir.
Üreme yeteneği/Fertilite
Hem sıçan hem köpeklerde ikatibantın tekrarlı kullanımı ile üreme organları üzerinde etkisi
olduğu görülmüştür. İkatibantın erkek fare ve sıçanların üreme yeteneği üzerine etkisi yoktur
(bkz. Bölüm 5.3). 39 sağlıklı erişkin kadın ve erkek üzerinde yapılan çalışmada bireyler gün
içerisinde her 6 saatte birer dozdan toplam 3 doz uygulanacak şekilde 3 gün boyunca toplam 9
doz 30 mg ile tedavi edilmiştir. Referans değerlere göre kadın ya da erkek üreme
hormonlarının bazal ve GnRH ile stimule edilmiş konsantrasyonlarında klinik olarak anlamlı
bir değişim gözlenmemiştir. İkatibantın kadınlarda luteal faz progesteron ve luteal fonksiyon
ya da adet döngüsü uzunluğu üzerinde ve erkeklerde de sperm sayısı, hareketliliği ve
morfolojisi üzerinde anlamlı bir etkisi yoktur. Bu çalışma için kullanılan doz rejiminin klinik
ortamda sürdürülmesi pek mümkün değildir.
54.7. Araç ve makine kullanımı üzerindeki etkiler
İCATİN’in araç ve makine kullanma üzerinde minör etkisi vardır. İkatibant kullanımı
sonrasında bitkinlik, letarji (uyuşukluk), yorgunluk, somnolans (uyku hali) ve baş dönmesi
rapor edilmiştir. Bu semptomlar, HAÖ ataklarının sonucu olarak oluşabilir. Hastaların yorgun
ve sersemlemiş hissetmesi halinde araç ve makine kullanmaması önerilmektedir.
4.8.İstenmeyen etkiler
Güvenlilik profili özeti
Başvuru için kullanılan klinik çalışmalarda, HAÖ atağı geçiren toplam 999 hasta 30 mg
ikatibantın subkütan (SK) yolla uygulanması ile sağlık personeli tarafından tedavi edilmiştir.
Sağlık personeli tarafından 129 sağlıklı birey ve 236 HAÖ hastasına 30 mg subkütan ikatibant
uygulanmıştır.
Klinik çalışmalarda subkütan ikatibant ile tedavi edilen neredeyse bütün bireylerde enjeksiyon
bölgesinde reaksiyon (ciltte iritasyon, şişme, ağrı, kaşınma, eritem (deride kızarıklık), yanma
hissi ile karakterize) gelişmiştir. Bu reaksiyonlar, genellikle hafif ila orta şiddette, geçici ve
daha fazla müdahale gerekmeden ortadan kalkmıştır.
Advers reaksiyonlar sistem organ sınıfı ve sıklığına göre aşağıda verilmiştir, sıklıklar şu
şekilde sıralanmıştır; çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000); bilinmiyor
(eldeki verilerden hareketle tahmin edilemiyor).
Sinir sistemi hastalıkları
Yaygın: Baş dönmesi, baş ağrısı
Gastrointestinal hastalıkları
Yaygın: Bulantı
Deri ve deri altı doku hastalıkları
Yaygın: Deri döküntüsü, eritem, kaşıntı
Bilinmiyor: Ürtiker
6Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesi reaksiyonları (enjeksiyon bölgesinde; morarma, hematom,
yanma, eritem, hipoestezi, iritasyon, uyuşma, ödem, ağrı, baskı hissi, kaşıntı, şişlik, ürtiker ve
sıcaklık.)
Yaygın: Pireksi (ateş)
Araştırmalar
Yaygın: Transaminaz artışı
Pediyatrik popülasyon
HAÖ bulunan toplam 32 pediyatrik hastaya (2-11 yaş arası 8 çocuk ve 12-17 yaş arası 24
adolesan) klinik çalışmalarda ikatibant tedavisi uygulanmıştır. 31 hastaya tek doz ikatibant
uygulanmış ve 1 hastaya (adolesan) iki HAÖ atağı için ikatibant (toplamda iki doz)
verilmiştir. İkatibant, maksimum doz 30 mg olacak şekilde, vücut ağırlığına göre 0.4
mg/kg’lık bir dozda, subkütan enjeksiyon olarak uygulanmıştır.
Subkütan ikatibant ile tedavi edilen çocuk hastalarda çoğunlukla eritem, şişlik, yanma hissi,
cilt ağrısı ve kaşıntı/pruritus gibi enjeksiyon bölgesi reaksiyonları gözlenmiştir; bu
reaksiyonlar hafif ve orta şiddette olup ve yetişkinlerde bildirilen reaksiyonlar ile uyumludur.
İki pediyatrik hastada, ciddi olarak değerlendirilen ve 6 saat içinde tamamen ortadan kalkan
enjeksiyon bölgesi reaksiyonları yaşanmıştır. Bu reaksiyonlar eritem, şişlik, yanma ve
sıcaklık hissidir.
Klinik çalışmalarda üreme hormonlarında klinik olarak önemli değişiklikler gözlenmemiştir.
Seçilen advers reaksiyonların açıklaması
İmmünojenisite
Kontrollü faz III çalışmalarında erişkinlerde tekrarlanan tedaviler sırasında antiikatibant
antikorlarında geçici pozitiflik nadir vakalarda gözlenmiştir. Tüm hastalarda etkinliği
korunmuştur. İkatibant ile tedavi edilen bir hastanın antiikatibant antikor test sonuçları tedavi
öncesi ve sonrasında pozitif çıkmıştır. Bu hasta 5 ay boyunca izlenmiş ve sonraki numuneler
antiikatibant antikorları için negatif çıkmıştır. İkatibanta karşı aşırı duyarlılık veya anaflaktik
reaksiyonlar bildirilmemiştir.
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı ile ilgili hiçbir klinik bilgi mevcut değildir. Sağlıklı bireylerde 3,2 mg/kg
intravenöz doz (terapötik dozun yaklaşık 8 katı) geçici eritem, kaşıntı, yüzde kızarma ya da
hipotansiyona neden olmuştur. Hiçbir terapötik müdahale gerekmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer hematolojik ajanlar, herediter anjiyoödem tedavisinde
kullanılan ilaçlar
ATC kodu: B06AC02
Etki mekanizması
HAÖ (otozomal dominant hastalık), C1 esteraz inhibitörü eksikliği veya fonksiyon bozukluğu
nedeniyle oluşur. HAÖ ataklarına bradikinin artan salıverilmesi eşlik etmektedir. Bradikinin
HAÖ’de klinik semptomların gelişiminde temel rol oynayan mediyatördür.
HAÖ üst solunum yollarını, deri ve gastrointestinal kanalı kapsayan tekrarlayan subkütan
ve/veya submukozal ödem atakları ile karakterizedir. Herhangi bir atak genellikle 2 ile 5 gün
arasında sürmektedir.
İkatibant, bradikinin tip 2 (B2) reseptörünün selektif kompetitif bir antagonistidir. Bradikinin
benzeri yapıya sahip ancak 5 adet protein özelliği göstermeyen amino aside sahip sentetik bir
dekapeptiddir. HAÖ’de bradikinin artan konsantrasyonları klinik semptomların gelişiminde
temel rol oynayan mediyatördür.
Farmakodinamik etkiler
Sağlıklı genç bireylerde, 4 saat boyunca 0,8 mg/kg doz; 3 gün boyunca 1,5 mg/kg/gün veya
0,15 mg/kg/gün doz uygulanması sonucunda bradikinin tarafından indüklenen hipotansiyon,
8vazodilatasyon ve refleks taşikardi önlenmiştir. Bradikinin test dozu 4 kat artırıldığı zaman
ikatibantın kompetitif (yarışmalı) bir antagonist olduğu gösterilmiştir.
Klinik etkililik ve güvenlilik
Etkililik verileri, başlangıç açık etiketli faz II ve üç kontrollü faz III çalışmasından elde
edilmiştir. Faz III çalışmaları (FAST-1 ve FAST-2) randomize, çift kör, kontrollü
çalışmalardır ve karşılaştırıcı dışında (bir çalışmada oral traneksamik asit karşılaştırma için
kullanılmıştır, diğeri de plasebo kontrollüdür) özdeş tasarıma sahip çalışmalardır. Toplam 130
hasta; 30 mg ikatibant (63 hasta) ya da karşılaştırıcı [traneksamik asit (38 hasta) ya da plasebo
(29 hasta)] alacak şekilde randomize edilmiştir. HAÖ’nün takip eden atakları açık etiketli
çalışma kapsamında tedavi edilmiştir. Laringeal anjiyoödem semptomları gösteren hastalara
ikatibant ile açık etiketli tedavi uygulanmıştır. Primer etkinlik sonlanım noktası, vizüel analog
skor (VAS) kullanılarak semptomların hafiflemeye başladığı zaman olarak belirlenmiştir.
Tablo 1 bu çalışmalar için etkinlik sonuçlarını göstermektedir.
FAST-3 randomize, plasebo kontrollü, yaş medyanı 36 olan 98 yetişkin bireyin paralel grup
çalışmasıdır. Hastalar; subkütan yolla 30 mg ikatibant ya da plasebo alacak şekilde randomize
edilmiştir. Bu çalışmada yer alan hastaların bir kısmı androjen, antifibrinolitik ajan veya CI
inhibitörleri alırken akut HAÖ atakları geçirmiştir. Primer sonlanım noktasının
değerlendirmesi ciltte şişme, ciltte ağrı ve karın ağrısının değerlendirilmesini içeren 3 maddeli
kompozit vizüel analog skor (VAS-3) kullanılarak yapılmıştır. Primer sonlanım noktası bu
semptomların hafiflemeye başladığı zaman olarak belirlenmiştir. Tablo 2 bu çalışmalar için
etkinlik sonuçlarını göstermektedir.
Bu çalışmalarda ikatibant kullanan hastaların semptomların hafiflemeye başladığı zamana
kadar geçen medyan süre (sırasıyla 2, 2.5, 2 saat) traneksamik asit (12 saat) ve plasebo (4.6
ve 19.8 saat) ile kıyaslandığında daha kısadır. İkatibantın tedavi etkisi sekonder etkinlik
sonlanım noktası ile doğrulanmıştır.
Bu kontrollü faz III çalışmalarının entegre analizlerinde semptomlarının hafiflemeye başladığı
süre ile birincil semptomların hafiflemeye başladığı süre yaş grubu, cinsiyet, ırk, ağırlık ya da
hastanın androjen veya antifibrinolitik ajan kullanıp kullanmamasından bağımsız olarak
benzerlik göstermiş, kontrollü faz III çalışmalarında tekrarlanan ataklara karşı gelişen yanıt da
tutarlılık göstermiştir. Toplam 237 hasta 1.278 akut HAÖ atağı için 30 mg ikatibantın 1.386
dozu ile tedavi edilmiştir. İkatibant ile tedavi edilen ilk 15 atakta (1.030 atak için 1.114 doz),
semptomların hafiflemeye başladığı zamana kadar geçen medyan süre birbirine yakındır (2 ila
2.5 saat). HAÖ atakların % 92,4’ü tek doz ikatibant ile tedavi edilmiştir.
9Tablo 1. FAST 1 ve FAST 2 etkililik sonuçları
İkatibant ile traneksamik asit veya plasebonun karşılaştırıldığı kontrollü klinik çalışma:
FAST-2 FAST-1
Traneksamik
İkatibant İkatibant Plasebo
asit
Tedavi amaçlı Tedavi amaçlı
analizde (TAA) analizde (TAA)
36 38 27 29
yer alan birey yer alan birey
sayısı sayısı
Referans GAS Referans GAS
63,7 61,5 69,3 67,7
değeri (mm) değeri (mm)
4 saat içerisinde 4 saat içerisinde
referans değere ­41,6 ­14,6 referans değere ­44,8 ­23,5
göre değişim göre değişim
Tedaviler Tedaviler
arasındaki fark ­27,8 (­39,4, ­16,2) arasındaki fark ­23,3 (­37,1, ­9,4)
(Güven aralığı % p < 0,001 (Güven aralığı p = 0,002
95, p-değeri) % 95, p-değeri)
12 saat
12 saat içerisinde
içerisinde
referans değere ­54,0 ­30,3 ­54,2 ­42,4
referans değere
göre değişim
göre değişim
Tedaviler Tedaviler
arasındaki fark arasındaki fark
­24,1 (­33,6, ­14,6) ­15,2 (­28,6, ­1,7)
(Güven aralığı (Güven aralığı
p < 0,001 p = 0,028
(GA) % 95, p- (GA) % 95, p-
değeri) değeri)
Semptomların Semptomların
hafiflemeye hafiflemeye
başladığı zamana başladığı
kadar geçen zamana kadar
medyan süre geçen medyan
(saat) süre (saat)
10Bütün epizodlar Bütün epizodlar
(ataklar) 2,0 12,0 (ataklar) 2,5 4,6
(N=74) (N=56)
Tedavinin Tedavinin
başlamasından başlamasından
sonra 4. saatte sonra 4. saatte
cevap oranı cevap oranı
(%,GA) (%,GA)
Bütün epizodlar Bütün epizodlar 66,7 46,4
80,0 30,6
(ataklar) (ataklar) (46,0, (27,5,
(63,1, 91,6) (16,3, 48,1)
(N=74) (N=56) 83,5) 66,1)
Semptomların
Semptomların
hafiflemeye
hafiflemeye
başladığı
başladığı zamana
zamana kadar
kadar geçen
geçen medyan
medyan süre:
süre: bütün
bütün semptomlar
semptomlar
(saat)
(saat)
Karın ağrısı 1,6 3,5 Karın ağrısı 2,0 3,3
Ciltte şişme 2,6 18,1 Ciltte şişme 3,1 10,2
Ciltte ağrı 1,5 12,0 Ciltte ağrı 1,6 9,0
Semptomların Semptomların
neredeyse neredeyse
tamamen tamamen
hafiflemesine hafiflemesine
kadar geçen kadar geçen
medyan süre medyan süre
(saat) (saat)
Bütün epizodlar Bütün epizodlar
(ataklar) 10,0 51,0 (ataklar) 8,5 19,4
(N=74) (N=56)
Hasta tarafından Hasta tarafından
11semptomların semptomların
geriletilmesine geriletilmesine
kadar geçen kadar geçen
medyan süre medyan süre
(saat) (saat)
Bütün epizodlar Bütün epizodlar
(ataklar) 0,8 7,9 (ataklar) 0,8 16,9
(N=74) (N=56)
Hastanın doktor Hastanın doktor
tarafından tarafından
iyileştirilmesine iyileştirilmesine
kadar geçen kadar geçen
ortalama süre ortalama süre
Bütün epizodlar Bütün epizodlar
(ataklar) 1,5 6,9 (ataklar) 1,0 5,7
(N=74) (N=56)
Tablo 2. FAST-3 etkililik sonuçları
Etkililik sonuçları: FAST-3; Kontrollü faz-TAA popülasyonu
Sonlanım noktası İstatistikler İkatibant Plasebo p-değeri
N=43 N=45
Primer sonlanım noktası
Semptomların hafiflemeye
başladığı zaman – Kompozit VAS Medyan 2,0 19,8 <0,001
(saat)
Diğer sonlanım noktaları
Primer semptomların
hafiflemesine kadar geçen süre Medyan 1,5 18,5 <0,001
(saat)
Tedaviden 2 saat sonra kompozit
Ortalama ­19,74 ­7,49 <0,001
VAS skorundaki değişim
2. saatteki kompozit öznel
Ortalama ­0,53 ­0,22 < 0,001
değerlendirilen semptom skor
12değişimi
2. saatteki kompozit araştırmacı
tarafından değerlendirilen Ortalama -0,44 -0,19 < 0,001
semptom skor değişimi
Semptomların neredeyse
tamamen hafiflemesine kadar Medyan 8,0 36,0 0,012
geçen süre (saat)
Öznel değerlendirilen semptom
düzelmesine kadar geçen süre Medyan 0,8 3,5 < 0,001
(saat)
Araştırıcı tarafından
değerlendirilen ilk görsel
Medyan 0,8 3,4 < 0,001
semptom düzelmesine kadar
geçen süre
Larinksi etkileyen HAÖ atağı geçiren toplam 66 hasta bu kontrollü faz III klinik
çalışmalarında tedavi edilmiştir. Semptomların geçmesine kadar geçen süre açısından
laringeal olmayan HAÖ atağı geçiren hastaların sonuçları benzerdir.
Pediyatrik popülasyon
Toplam 32 hasta ile açık etiketli, randomize olmayan, tek kollu bir çalışma (HGT-FIR-086)
yürütülmüştür. Tüm hastalar en az bir doz ikatibant (maksimum 30 mg doza kadar 0,4 mg/kg
vücut ağırlığı) almış ve hastaların çoğu en az 6 ay boyunca takip edilmiştir. On bir hasta
prepubertal ve 21 hasta pubertal veya postpubertal durumdaydı.
Etkinlik popülasyonu, HAÖ atağı için ikatibant ile tedavi edilen 22 hastadan (11 prepubertal
ve 11 pubertal/postpubertal) oluşmuştur.
Birincil etkililik sonlanım noktası, semptom skoru bildiren bir kompozit araştırmacı
tarafından ölçülen semptom rahatlamasının (TOSR) başlangıcının olduğu zaman olarak
belirlenmiştir. Semptom rahatlaması, %20 oranında semptom iyileşmesinin gerçekleşmesi
için geçen zaman (saat) olarak tanımlanmıştır.
Genel olarak, semptom rahatlamasının başlangıcı için medyan süre 1,0 saat olmuştur (%95
güven aralığı, 1,1-1,0 saat). Tedaviden 1 ve 2 saat sonra, sırasıyla hastaların yaklaşık %50 ve
%90’nında semptom rahatlaması başlamıştır.
13Genel olarak, minimal semptomların (tüm semptomların hafif ya da yok olduğu, tedavi
sonrası en erken zaman) medyan süresi 1,1 saat olmuştur (%95 güven aralığı, 1,0-2,0 saat).
5.2. Farmakokinetik özellikler
Genel özellikler
İkatibantın farmakokinetiği geniş ölçüde sağlıklı gönüllüler üzerinde ikatibantın intravenöz ve
subkütan yolla uygulanması yöntemi kullanılarak yapılan çalışmalar ile karakterize edilmiştir.
İkatibantın farmakokinetik profili HAÖ hastalarında ve sağlıklı gönüllülerde benzerdir.
Emilim:
Subkütan yolla uygulamayı takiben ikatibantın mutlak biyoyararlanımı % 97’dir. Maksimum
konsantrasyona ulaşana kadar geçen süre yaklaşık olarak 30 dakikadır.
Dağılım:
İkatibantın dağılım hacmi (Vss) yaklaşık 20-25 L.’dir. Plazma proteine bağlanma oranı %
44’tür.
Biyotransformasyon:
İkatibant geniş ölçüde proteolitik enzimler tarafından öncelikli olarak idrarla atılan inaktif
metabolitlere metabolize edilir.
İn vitro çalışmalar ikatibantın oksidatif metabolik yollar ile indirgenmediğini, majör sitokrom
P450 (CYP) izoenzimlerinin (CYP 1A2, 2A6, 2B6, 2C8, 2C9, 2C19, 2D6, 2E1 ve 3A4) bir
inhibitörü olmadığını ve CYP 1A2 ve 3A4’ün indükleyicisi olmadığını doğrulamıştır.
Eliminasyon:
İkatibant büyük ölçüde metabolize edilerek eliminasyonu uğrar, %10’dan daha az bir kısmı
ise idrarda değişmemiş ilaç olarak elimine edilir. Klerensi dozdan bağımsız olarak yaklaşık
15-20 L/saattir. Terminal plazma yarı ömrü yaklaşık 1-2 saattir.
Doğrusallık/Doğrusal olmayan durum:
Bilgi bulunmamaktadır.
14Özel popülasyonlar
Geriyatrik Popülasyon
Elde edilen veriler, yaşlı hastalarda (75-80 yıl) 40 yaşlarındaki hastalara göre yaklaşık %50-
60 daha fazla maruziyetle sonuçlanan yaşla birlikte azalan klerense işaret etmektedir.
Cinsiyet
Veriler cinsiyet ve ağırlığın ikatibant farmakokinetiği üzerinde önemli bir etkiye sahip
olmadığını göstermektedir.
Karaciğer ve Böbrek Yetmezliği
Sınırlı veri ikatibant maruziyetinin karaciğer ve böbrek yetmezliği ile etkilenmediğini
göstermektedir.
Irk
Irkların ikatibant farmakokinetiği üzerindeki etkisi değerlendirilmemiştir. Çocuklar için
farmakokinetik veri bulunmamaktadır.
Pediyatrik Popülasyon
İkatibantın farmakokinetiği, HGT-FIR-086 çalışmasında pediatrik HAÖ hastalarında
karakterize edildi (bkz. Bölüm 5.1). Tek bir subkütan uygulamayı takiben (maksimum 30
mg’a kadar 0,4 mg/kg vücut ağırlığı), maksimum konsantrasyon süresi yaklaşık 30 dakika ve
terminal yarı ömrü yaklaşık 2 saattir. Atak olsun ya da olmasın HAÖ hastaları arasında
ikatibant maruziyetinde herhangi bir farklılık gözlenmemiştir. Hem yetişkin hem de
pediyatrik veriler kullanılarak popülasyon farmakokinetik modellemesi, pediyatrik HAÖ
popülasyonunda düşük vücut ağırlığı için daha düşük klirens değerleri ile ikatibant klirensinin
vücut ağırlığına bağlı olduğunu göstermiştir. Ağırlık bandına göre dozlama için modellemeye
bağlı olarak, pediatrik HAÖ popülasyonunda ikatibanta tahmini maruz kalma, yetişkin HAÖ
hastalarıyla yapılan çalışmalarda gözlemlenen maruziyetten daha düşüktür (bkz. Bölüm 4.2).
5.3. Klinik öncesi güvenlilik verileri
Sıçanlarda yaklaşık 6 ay ve köpeklerde 9 ay süre ile tekrarlanan doz çalışmaları yapılmıştır.
Hem sıçanlarda hem de köpeklerde cinsiyet hormonu düzeylerinde doza bağlı bir azalma
olmuştur ve ikatibantın tekrarlanan kullanımı geri dönüşümlü olarak cinsel olgunlaşmayı
geciktirmiştir.
15Köpeklerde 9 aylık bir çalışmada, herhangi bir advers etkinin gözlenmediği düzeyde eğri
altında kalan alan (EAA) tarafından belirlenen maksimum günlük maruziyet miktarı, 30 mg
subkütan uygulamadan sonra insanlardaki EAA’nın 2,3 katı kadardı. Herhangi bir advers etki
gözlenmeyen seviye sıçanlarda tanımlanamamıştır ancak bu çalışmadaki bütün bulgular
etkilerin ya tamamen ya da kısmen geri dönüşlü olduğunu göstermiştir. Böbrek üstü bezi
hipertrofisi sıçanlarda test edilen tüm dozlarda gözlenmiştir. Böbrek üstü bezi hipertrofisinin
ikatibant tedavisi sona erdikten sonra tersine döndüğü gözlenmiştir. Böbreküstü bezi
bulgularının klinik önemi bilinmemektedir.
İkatibantın erkek fare (maksimum doz 80,8 mg/kg/gün) ve sıçanların (maksimum doz 10
mg/kg/gün) fertilitesi üzerinde etkisi yoktur.
Sıçanlarda ikatibantın karsinojenik potansiyelini değerlendirmek için yapılan 2 yıllık
çalışmada insanlarda terapötik dozun uygulanmasından sonra elde edilen maruziyet
seviyelerinin 2 katı günlük doz, tümör insidansı ya da morfolojisini etkilememektedir.
Sonuçlar ikatibant için kanserojen potansiyele işaret etmemektedir.
Standart in vitro ve in vivo genotoksisite test serisinde ikatibantın genotoksik olmadığı ortaya
konulmuştur.
Sıçan (maksimum doz 25 mg/kg/gün) ve tavşanlarda (maksimum doz 10 mg/kg/gün) erken
embriyonik dönemde ve fetal gelişim sırasında subkütan yolla uygulandığında ikatibant
teratojenik olmamıştır. İkatibant bradikininin güçlü bir antagonistidir ve bu yüzden yüksek
dozlarda tedavinin erken gebelikte rahim implantasyon süreci ve sonraki dönemde rahim
stabilitesi üzerinde etkisi olabilir. Rahim üzerindeki bu etkiler gebeliğin ileri evrelerinde de
ortaya çıkabilir. Bu evrelerde ikatibant sıçanlarda doğumda gecikme ile sonuçlanan yüksek
dozlarda (10 mg/kg/gün) artan fetal distres ve perinatal ölümler ile tokolitik etki
göstermektedir.
Jüvenil tavşanlarda 2 haftalık subkütan doz aralığı bulma çalışmasında, maksimum tolere
edilen doz olarak 25 mg/kg/gün belirlenmiştir. Jüvenil toksisite çalışmasında, cinsel
erişkinliğe ulaşmamış fareler 7 hafta boyunca günlük olarak 3 mg/kg ile tedavi edildiğinde,
testis ve epididim atrofisi gözlenmiş; gözlenen mikroskobik bulgular kısmen geri
döndürülebilir olmuştur. Üreme dokuları üzerinde ikatibantın benzer etkileri, cinsel
16erişkinliğe ulaşmış sıçan ve köpeklerde de gözlenmiştir. Doku bulguları, gonadotropinin rapor
edilen etkileri ile tutarlıdır ve takiben tedavi alınmayan süre boyunca geri dönüşlüdür.
İkatibant, in vitro olarak (hERG kanalında) veya in vivo olarak normal köpeklerde ya da
çeşitli köpek modellerinde (Ventriküler düzenleme, fiziksel efor ve koroner ligasyon), ilişkili
hemodinamik değişikliklerin gözlenmediği, kardiyak iletim değişikliği ortaya çıkarmamıştır.
Akut iskemide zararlı etkisi sürekli olarak gösterilememiş olmasına rağmen birkaç klinik
olmayan modelde ikatibantın kardiyak iskemiyi kötüleştirdiği gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Glasiyal asetik asit
Sodyum hidroksit (pH ayarı için)
Enjeksiyonluk su
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Dondurmayınız.
6.5. Ambalajın niteliği ve içeriği
3 ml kapasiteli, uzun, kullanıma hazır enjektör (1 enjektör/kutu)
Hipodermik iğne (1 iğne/kutu)
6.6. Beşeri tıbbi üründen arta kalan maddelerin imhası ve diğer özel önlemler
Pediyatrik kullanım
Uygun doz, vücut ağırlığına göre uygulanmalıdır (bkz. Bölüm 4.2).
17Gerekli dozun 30 mg’dan (3 ml) az olduğu durumlarda, uygun dozun alınması ve
uygulanması için aşağıdaki ekipmanlar gereklidir:
 Sıvı aktarım konektörü (bağlantı parçası)
 3 ml dereceli şırınga
Kullanıma hazır ikatibant enjektörü ve diğer tüm bileşenler sadece tek kullanım içindir.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
Tüm iğneler ve şırıngalar, keskin ve delici alet atık kutusuna atılmalıdır.
7. RUHSAT SAHİBİ
VEM İlaç San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2018/11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.01.2018
Ruhsat yenileme tarihi:
10. KÜB’ÜN YENİLENME TARİHİ
18