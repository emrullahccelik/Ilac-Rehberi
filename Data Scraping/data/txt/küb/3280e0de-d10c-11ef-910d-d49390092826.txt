KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOLİT PLUS 500 mg/10 mg Tablet
2. KALİTATİF VE KANTİTATİF BİLEŞİM
Etkin madde:
Hiyosin-N-butilbromür 10 mg
Parasetamol 500 mg
Yardımcı madde(ler):
Yardımcı maddeler için 6. 1’e bakınız.
3. FARMASÖTİK FORM
Tablet
Beyaz, yuvarlak, bir yüzü çentikli, diğer yüzü "mp" baskılıdır.
4. KLİNİK ÖZELLİKLER
4.1 Terapötik endikasyonlar
Mide ve barsak hastalıklarındaki paroksismal ağrılar, safra ve üriner sistem kanalları ve kadın
genital organlarındaki işlev bozuklukları (örn. dismenore) ve spastik ağrıda endikedir.
4.2 Pozoloji ve uygulama şekli
Pozoloji:
Erişkinlerde ve ergenlerde (12 yaşında ve daha büyük olanlarda): Günde 3 kez 1-2 tablet
uygulanır.
Uygulama sıklığı ve süresi:
Günlük toplam doz 6 tableti geçmemelidir. Dozlar arasında en az 8 saat olmalıdır.
MOLİT PLUS’ın 3-4 günden daha uzun süre kullanılması halinde doktor tarafından dikkatli bir
yarar/risk değerlendirmesi yapılmalıdır.
Uygulama şekli:
Ağızdan kullanım içindir. Tabletler bütün olarak, bir bardak su ile birlikte yutulmalıdır.
Alkol alan kişilerde hepatotoksisite riski nedeniyle günlük alınan parasetamol dozunun 2 gramı
aşmaması gerekir. Bu nedenle MOLİT PLUS alkol kullanımı varlığında günlük en fazla 4 tablet
kullanılmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
1kullanılmalıdır.
Pediyatrik popülasyon:
Tabletler, 12 yaşın altındaki çocuklarda kullanılmaya uygun değildir.
Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Bu yaş grubuna özel herhangi
bir istenmeyen etki rapor edilmemiştir.
4.3 Kontrendikasyonlar
- Bileşiminde bulunan hiyosin-N-butilbromür, parasetamol veya diğer yardımcı maddelere karşı
aşırı duyarlılık reaksiyonu gösteren kişiler,
- Sindirim sistemindeki mekanik stenozlar
- Paralitik veya obstrüktif ileus
- Megakolon,
- Mesane altı tıkanma ile idrar retansiyonu (örn. benin prostat hipertrofisi),
- Dar açılı glokom,
- Taşikardi ve taşiaritmi
- Myasthenia gravis,
- Ciddi hepatoselüler yetmezlik (Child-Pugh sınıf C)
4.4 Özel kullanım uyarıları ve önlemleri
Şiddetli karın ağrısı devamlı ise ya da kötüleşiyorsa veya ateş, bulantı, kusma, bağırsak
hareketlerinde değişiklikler, karında hassasiyet, kan basıncı düşüşü, bayılma veya kanlı dışkı gibi
semptomlar ile beraber şiddetli karın ağrısı ortaya çıkarsa acilen doktora başvurulmalıdır.
Aşırı doz riskinden sakınmak için hastaların eşzamanlı olarak parasetamol içeren diğer tıbbi
ürünleri kullanmadıklarından emin olunmalıdır.
MOLİT PLUS aşağıdaki özel durumları olan hastalarda dikkatle kullanılmalıdır:
• Hafif ile orta şiddette hepatoselüler yetmezlik (child-pugh sınıf A/B)
• Hepatik fonksiyon bozukluğu (örneğin alkol kullanımının yakın zamanda bırakılmış olması
dahil kronik alkol bağımlılığı, hepatit nedeniyle)
• Ciddi böbrek yetmezliği (kreatinin klerensi < 10 mL/dk; bakınız bölüm 5.2)
• Gilbert sendromu
• Glukoz-6-fosfat-dehidrogenaz eksikliği
• Düşük glutatyon rezervleri
Flukloksasilin ile parasetamolün birlikte uygulanması, özellikle ciddi böbrek yetmezliği, sepsis,
malnütrisyon ve diğer glutatyon deplesyon tetikleyici durumları (örn. alkolizm) olan ve
maksimum günlük parasetamol dozunu kullanan hastalarda yüksek anyon açıklı metabolik asidoz
riskinin artması nedeniyle özel dikkat gerektirir . İdrarda 5-Oksoprolin ölçümünü de içeren yakın
izleme tavsiye edilir.
Bu gibi durumlarda MOLİT PLUS yalnızca tıbbi gözetim altında kullanılmalı ve eğer gerekirse
doz azaltılmalı veya her bir uygulama arasındaki süre uzatılmalıdır.
Uzun süreli kullanımda kan sayımı, karaciğer fonksiyonu ve böbrek fonksiyonu izlenmelidir.
2Analjeziklerin yüksek dozları, reçeteleme talimatlarından farklı olarak uzun süre alınırsa baş
ağrılarında artışa neden olabilir, bu durum analjezik dozu arttırılarak tedavi edilmemelidir.
Reçeteleme talimatlarının dışında yüksek dozlarda uzun süreli kullanımından sonra analjeziklerin
aniden kesilmesi, baş ağrısı, yorgunluk, miyalji, sinirlilik ve otonomik semptomlara yol açabilir.
Bu semptomlar ilacın kesilmesinden birkaç gün sonra kaybolur. Semptomlar kaybolana dek
analjeziklerin tekrar alınmasından sakınılmalıdır ve yeniden analjezik kullanımına hekim
tavsiyesi olmadan başlanılmamalıdır.
Anaflaktik şok gibi ciddi akut aşırı duyarlılık reaksiyonları çok nadir vakalarda gözlenmiştir.
MOLİT PLUS’ın uygulanmasını takiben aşırı duyarlılık reaksiyonunun ilk belirtilerinde tedavi
kesilmelidir.
Anemisi olanlarda, akciğer hastalarında, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır.
Akut yüksek dozda ciddi karaciğer toksisitesine neden olur. Erişkinlerde kronik günlük dozlarda
karaciğer hasarına neden olabilir. Alkolik karaciğer hastalarında dikkatli kullanılmalıdır.
Alkol alan kişilerde hepatotoksisite riski nedeniyle günlük alınan parasetamol dozunun 2000 mg’ı
aşmaması gerekir.
Parasetamolü ilk kullananlarda veya daha önce kullanım hikayesi olanlarda, kullanımın ilk
dozunda veya tekrarlayan dozlarında, deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması ve
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve
ölümle sonuçlanabilen Stevens-Johnson sendromu (SJS), toksik epidermalnekroliz (TEN) ve
akut generalize ekzantematöz püstülozis (AGEP) dahil, cilt reaksiyonlarına neden
olabilmektedir.
Asetil salisilik asit ve/veya non-steroidal anti-inflamatuvar ilaçlara (NSAİİ) karşı önceden
mevcut bir hassasiyeti olan hastalarda dikkatli olunması tavsiye edilir
Parasetamol ile, terapötik dozlarda bile, kısa süreli tedavi periyodundan sonra ve öncesinde
karaciğer disfonksiyonu bulunmayan hastalarda hepatoksisite gelişebilir.
Hastalar ağrının devam etmesi veya kötüleşmesi, yeni belirtilerin ortaya çıkması veya kızarıklık
ya da şişme oluşması halinde doktora başvurması gerektiği konusunda bilgilendirilmelidir.
Bunların tümü ciddi istenmeyen etkilerin belirtileri olabilir.
Hastalar, yüksek ateş veya sekonder bir enfeksiyon belirtileri oluşursa ya da semptomları 3
günden daha fazla devam ederse doktora başvurmalıdır.
Kural olarak parasetamol içeren ürünler (MOLİT PLUS gibi) hekim ya da diş hekiminin tavsiyesi
olmaksızın birkaç günden fazla veya yüksek dozlarda alınmamalıdır.
MOLİT PLUS’ın doz aşımı içeriğindeki parasetamol nedeniyle ağır karaciğer ve böbrek hasarı
riski ile ilişkilidir
34.5 Diğer tıbbi ürünler ile etkileşimler ve diğer etkileşim şekilleri
MOLİT PLUS amantidin, trisiklik ve tetrasiklik antidepresanlar, antipsikotikler, kinidin,
antihistaminikler, dizopramid ve diğer antikolinerjik ilaçların (örn. tiotropium, ipratropium ve
atropin benzeri bileşikler) antikolinerjik etkilerini ve β-adrenerjik ilaçların taşikardik etkilerini
artırabilir.
Metoklopramid gibi dopamin antagonistleriyle MOLİT PLUS birlikte kullanıldığında her iki
ilacın gastrointestinal hareketlilik üzerindeki etkileri azalabilir.
Parasetamolün normalde güvenilir olan dozları aşağıdaki durumlarda karaciğer hasarına neden
olabilir:
- Bazı hipnotikler, antiepileptikler (glutetimid, fenobarbital, fenitoin ve karbamazepin dahil) ve
rifampisin gibi enzim indüksiyonuna yol açan ilaçlarla birlikte kullanan hastalarda
- Diğer potansiyel olarak hepatotoksik maddeleri eş zamanlı olarak alan hastalarda
- Alkol bağımlısı olan hastalarda.
Varfarin ve başka K antivitamini kullanan hastalarda parasetamol kanama riskini arttırabilir.
Parasetamol ve K antivitamini kullanan hastalar uygun koagülasyon varlığı ve kanama
komplikasyonları açısından izlem altında olmalıdır.
Flukloksasilinin parasetamol ile birlikte alınması durumunda dikkatli olunmalıdır çünkü
birlikte kullanım özellikle risk faktörleri olan hastalarda, yüksek anyon açıklı metabolik asidoza
neden olabilir.
Propantelin gibi mide boşalmasını yavaşlatan ilaçlarla birlikte uygulanması, parasetamolün
emilimini ve etki başlangıcını geciktirir.
Metoklopramid veya domperidon gibi mide boşalmasını hızlandıran ilaçlarla birlikte
uygulanması, parasetamolün emilimini ve etki başlangıcını hızlandırır.
Probenesid parasetamolün glukuronik aside bağlanmasını inhibe eder; bu yüzden parasetamol
klerensi yaklaşık %50 azalır. Eşzamanlı probenesid veriliyorsa parasetamol dozu azaltılmalıdır.
Kloramfenikol ile parasetamol birlikte kullanıldığında kloramfenikolün atılımı oldukça
uzar ve toksisitesi artar.
Parasetamol ve zidovudinin (AZT/Retrovir) birlikte kullanımı nötropeni eğiliminde artışla
sonuçlanır. Bu nedenle, MOLİT PLUS ve zidovudin birlikte sadece doktor tavsiyesi ile
kullanılmalıdır.
Kolestiramin parasetamol emilimini azaltır.
Laboratuvar bulguları üzerine etkileri:
MOLİT PLUS’ın içeriğindeki parasetamol fosfotunstik asit metodu kullanılarak yapılan ürik asit
tayinlerini ve glukoz oksidaz-peroksidaz metodu kullanılarak yapılan kan şekeri tayinlerini
etkileyebilir.
Terapötik dozlarda parasetamol uygulaması ile serum alanin aminotransferaz (ALT)
seviyelerinde bir yükselme meydana gelebilir.
4Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
MOLİT PLUS tabletin çocuk doğurma potansiyeli bulunan kadınlarda kullanımına ilişkin
yeterli veri mevcut değildir.
Gebelik dönemi
MOLİT PLUS’ın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik /ve-veya/ embriyonal/fetal gelişim ve/veya/ doğum /ve-
veya/ doğum sonrası gelişim üzerindeki etkiler bakımından yetersizdir (bkz. kısım 5.3).
İnsanlara yönelik potansiyel risk bilinmemektedir.
Sadece tekil olarak etkin maddelerle edinilen uzun deneyim insanlarda gebelik esnasında advers
etkilerin kanıtının yeterli olmadığını göstermektedir. Hiyosin N-butilbromürün hayvan
çalışmalarında ne embriyotoksik ne de teratojenik etkisi yoktur (bkz. bölüm 5.3). Hiyosin N-
butilbromürün plasentaya geçip geçmediği bilinmemektedir, bu yüzden embriyo ve fetüs
üzerinde farmakolojik etkilerinin görülmesi mümkündür.
Bu yüzden MOLİT PLUS’ın gebelik boyunca kullanımı önerilmez.
Laktasyon dönemi
Hiyosin-N-butilbromürün anne sütüne geçip geçmediği bilinmemektedir. Diğer
antimuskariniklerin süt üretimini durdurduğu bilinmektedir.
Parasetamol anne sütü ile atılmaktadır, ancak terapötik dozlarda kullanıldığında bebek üzerinde
bir etkisi öngörülmemektedir.
Beklenen yarar, emen çocuk üzerindeki riskten daha fazla olmadığı sürece MOLİT PLUS
emzirme esnasında kullanılmamalıdır.
Üreme yeteneği/Fertilite
İnsan fertilitesi üzerine herhangi bir çalışma gerçekleştirilmemiştir (bkz. Bölüm 5.3)
4.7 Araç ve makine kullanımı üzerindeki etkiler
Araç ve makine kullanımına etkisiyle ilişkili bilgi bulunmamaktadır. Bazı hastalarda yakını ve
uzağı görmeye uyum sağlama bozukluğu meydana gelebilir. Görme yeteneğinde bozulma
belirtisi olan hastaların araç ve makine kullanmaması gerekir.
54.8 İstenmeyen etkiler
Bilinen istenmeyen etkilerin çoğu Hiyosin-N-butilbromürün antikolinerjik etkilerinden
kaynaklanmaktadır. Bu antikolinerjik etkiler genellikle hafif ve kendiliğinden geçen etkilerdir.
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (>1/10); yaygın (>1/100 ilâ <1/10); yaygın olmayan (> 1/1,000 ilâ <1/100); seyrek
(>1/10,000 ilâ <1/1,000); çok seyrek (<1/10,000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Pansitopeni, trombositopeni, agranülositoz, nötropeni, lökopeni, özellikle önceden
mevcut glukoz-6-fosfat dehidrogenaz eksikliği bulunan hastalarda hemolitik anemi
Bağışıklık sistemi hastalıkları
Yaygın olmayan: Deri reaksiyonları, anormal terleme
Seyrek: Kan basıncında düşme
Bilinmiyor: Anafilaktik şok, anafilaktik reaksiyon, aşırı duyarlılık, şok, anjiyoödem, dispne
Metabolizma ve beslenme hastalıkları
Bilinmiyor: Glutatyon deplesyonu için predispozan faktörleri olan hastalarda piroglutamik
asidoz
Göz hastalıkları
Çok seyrek: Özellikle hipermetrop hastalarda kusur düzeltilmemişse uyum bozuklukları, akut
glokom atağı
Kardiyak hastalıklar
Yaygın olmayan: Baş dönmesi, yorgunluk
Seyrek: Taşikardi
Solunum, göğüs bozuklukları ve mediyastinal hastalıklar
Bilinmiyor: Bronkospazm (özellikle analjezikle tetiklenen astım öyküsü olan hastalarda)
Gastro-intestinal hastalıklar
Yaygın olmayan: Ağız kuruluğu (tükrük salgısında azalma), ishal, bulantı, kusma, gastrik
rahatsızlık
Hepato-biliyer hastalıklar
Bilinmiyor: Karaciğer transaminazlarında artış, akut hepatik yetmezliğe neden olabilecek
sitolitik hepatit
Deri ve derialtı dokusu hastalıkları:
Yaygın olmayan: Kaşıntı, deride kuruma (terlemede azalma)
Seyrek: Eritem
Çok seyrek: Parasetamol için akut generalize ekzantematöz püstülozis (AGEP), Stevens-Johnson
sendromu (SJS) ve toksik epidermal nekroliz (TEN) gibi ciddi deri reaksiyonları bildirilmiştir
(fatal sonuçlar dahil)
Bilinmiyor: Ürtiker, döküntü, kütanöz eritem, fiks ilaç erüpsiyonu
6Böbrek ve idrar yolu hastalıkları
Seyrek: İdrar yapmada zorluk (disüri gibi)
Bilinmiyor: İdrar retansiyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 2183599).
4.9 Doz aşımı ve tedavisi
Semptomlar
Yaşlı hastalar, küçük çocuklar, karaciğer hastalığı olan hastalar, eş zamanlı enzim indükleyici
ilaç kullanan hastalar ve kronik alkol bağımlısı olan hastalar ya da kronik beslenme yetersizliği
olanlarda toksisite riski artar. Doz aşımı bu vakalarda öldürücü olabilir
Hiyosin-N-butilbromür
Bugüne dek insanlarda akut doz aşımına bağlı zehirlenme belirtileri gözlenmemiştir. Aşırı doz
alımı durumunda görme bozuklukları, taşikardi, ağız kuruluğu ve kütanöz eritem gibi
antikolinerjik semptomların oluşması muhtemeldir.
Hayvan çalışmalarında aşırı yüksek dozlarda ataksi, tremor, dispne ve antikolinerjik etkiler
(midriyazis, mukozal kuruluk ve taşikardi) görülmüştür. Solunum felci nedeniyle ölüm görülür.
Parasetamol
Semptomlar normal olarak ilk 24 saat içinde ortaya çıkar ve solukluk, bulantı, kusma, anoreksi
ve abdominal ağrıyı içerir. Hastalarda geçici bir subjektif iyileşme görülebilir, ama karaciğer
harabiyetinin göstergesi olabilecek hafif abdominal ağrı kalıcı olabilir.
Parasetamolün doz aşımı hepatoselüler yetersizlik, gastrointestinal kanama, metabolik asidoz,
ensefalopati, dissemine intravasküler koagülasyon, koma ve ölümle sonuçlanabilecek hepatik
sitolize neden olabilir. Akut doz aşımından 12-48 saat sonra ortaya çıkmak üzere, karaciğer
transaminaz seviyeleri, laktat dehidrogenaz ve bilirubinde yükselme ve protrombin zamanında
artışlar olabilir. Karaciğer harabiyetinin klinik semptomları olağan halde 2 gün sonra
belirginleşir ve 4-6 gün sonra maksimuma ulaşır.Aynı zamanda miyokardiyal anormallikler,
pankreatit, akut renal yetmezlik ve pansitopeniye neden olabilir
Tedavi
Hiyosin-N-butilbromür
Doz aşımı durumunda belirgin antikolinerjik etkiler ortaya çıkarsa parasempatomimetik ilaçlar
(neostigmin 0,5- 2,5 mg İ.M. veya İ.V.) verilmelidir.
Glokomu olan hastalara topikal pilokarpin uygulanmalı ve acilen bir göz hastalıkları uzmanına
danışılmalıdır. İdrar retansiyonu olan hastalara kateter uygulanmalıdır. Kardiyovasküler
komplikasyonlar klasik tedavi prensiplerine uygun olarak tedavi edilmelidir. Solunum felci
durumunda entübasyon ve yapay solunum uygulaması düşünülmelidir.
Parasetamol
Parasetamol intoksikasyonundan kuşkulanıldığında, ilaç alımından sonraki ilk 10 saat içerisinde,
7N-asetilsistein gibi sülfidril verici ajanların intravenöz yoldan uygulanmasının yararı olur. N-
asetilsistein bu süre içinde başlatıldığında en etkili olmakla birlikte, ilaç alımından 48 saat sonra
gibi geç bir zamanda verildiğinde de, bir dereceye kadar koruma sağlayabilir; böyle bir durumda
daha uzun süreli bir tedavi protokolü uygulanmalıdır. Plazmadaki parasetamol konsantrasyonu
diyaliz ile azaltılabilir. Plazma parasetamol konsantrasyonlarının belirlenmesi ve karaciğer
fonksiyon testlerinin yapılması tavsiye edilmektedir.
Daha ileri önlemler parasetamol intoksikasyonunun klinik semptomlarının şiddeti, niteliği ve
seyrine bağlı olacaktır ve standart yoğun bakım protokolleri izlenmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antispazmodik -analjezik kombinasyonları
ATC kodu: A03DB04
Hiyosin-N-butilbromür:
MOLİT PLUS'un içerdiği spazmolitik bir ilaç olan hiyosin-N-butilbromür, bitkilerde doğal
olarak bulunan skopolaminin yarı sentetik bir türevidir. Antispazmodik etkisini gastrointestinal,
safra ve alt idrar yolu ve kadın genital organlarının düz kasları üzerinde gösterir. Kuaterner
amonyum bileşiği olduğu için santral sinir sistemine girmez. Periferik antikolinerjik etkisi,
antimuskarinik aktivitesinin yanı sıra iç organların duvarında gangliyon iletiminin
durdurulmasının sonucudur.
Parasetamol analjezik ve antipiretik etkilere ve yanı sıra çok zayıf bir antienflamatuar etkiye
sahiptir. Analjezik ve antipiretik etkilerinin mekanizması tam olarak anlaşılmamış olsa da hem
merkezi hem de periferik etkisinin olduğu görülmektedir. Merkezi prostaglandin sentezini
kuvvetli bir şekilde inhibe eder; ancak periferik prostaglandin sentezini yalnızca zayıf bir şekilde
inhibe etmektedir. Aynı zamanda endojen pirojenlerin hipotalamustaki ısı regülasyon merkezi
üzerindeki etkisini de inhibe eder.
MOLİT PLUS antispazmodik ve analjezik etkinin ikisine de sahip olduğundan özellikle
karındaki lümenli organların spazmlarına eşlik eden ağrılarının tedavisi için uygundur.
5.2 Farmakokinetik özellikler
Hiyosin-N-butilbromür:
Emilim:
Hiyosin-N-butilbromür oldukça polardır ve yağdaki çözünürlüğü zayıftır. Bu yüzden oral ve
rektal kullanımdan sonra kısmen emilir. Oral uygulamayı takiben dozun yaklaşık %8’i ve rektal
uygulamayı takiben yaklaşık %3’ü emilir. Oral olarak uygulanan 20 ve 400 mg arasındaki tek
dozları takiben ortalama pik plasma konsantrasyonları 2 saat sonra 0,11 ve 2,04 ng/mL olarak
elde edilir. Ortalama EAA0-t değerleri 20-400 mg’lık tek dozlardan sonra 0,37 ila 10,7 ng.s/mL
aralığındadır. Örneğin film kaplı tablet, suppozituvar veya damla formlarının 100 mg hiyosin-
N-butilbromür içerecek şekilde uygulanmasını takiben medyan mutlak biyoyarlanım %1’den
daha azdır. Hayvan çalışmalarının bulguları oral veya rektal olarak uygulanan hiyosin-N-
butilbromürün etkilerinin spesifik lokal etki olduğunu düşündürmektedir.
Dağılım:
Tüm vücut otoradyografi çalışmaları, yapısından beklendiği üzere, hiyosin-N-butilbromürün
8kan-beyin bariyerini geçmediğini göstermiştir. Oral ve intravenöz uygulamayı takiben,
gastrointestinal kanal eliminasyon organları karaciğer ve böbreklerin dokularında konsantre
olur. Hiyosin-N-butilbromür’ün yüksek doku afinitesi intravenöz uygulamadan sonra çok kısa
bir dağılım fazı olduğunu gösterir. Plasma proteinlerine bağlanma %4,4’dür.
Biyotransformasyon:
Oral olarak uygulanan 100 ve 400 mg’lık tekli dozları takiben, terminal eliminasyon yarılanma
ömrü 6,2 ila 10,6 saat arasındadır. Hiyosin-N-butilbromür için ana metabolik yolak ester bağının
hidrolitik parçalanmasıdır.
Eliminasyon:
Oral olarak uygulanan Hiyosin-N-butilbromür feçes ve idrarla atılır. Oral uygulamayı takiben
feçeste yaklaşık %90 radyoaktivite tespit edilmiştir; idrarda bulunan radyoaktivite uygulama
yoluna bağlı olarak değişir; ama %5’i geçmez. Oral olarak uygulanan 100-400 mg dozlardan
sonra, dağılım hacmi 6,13 ve 11,3 x 105 L (düşük sistemik yararlanım olduğu varsayımı ile)
iken ortalama klerens değerleri 881 ila 1420 L/dk aralığındadır. Muskarinik reseptörlere düşük
afiniteleri olması nedeniyle, idrarla atılan metabolitler muhtemelen ilacın etkisine katkıda
bulunmamaktadır.
Parasetamol:
Emilim:
Oral uygulandıktan sonra parasetamol'ün tamamına yakın bir bölümü ince bağırsaktan hızla
emilir ve yaklaşık 0,5 ile 2 saat içinde en yüksek plazma konsantrasyonuna ulaşır.
Dağılım:
Parasetamol tüm dokulara hızla dağılır. Kan, plasma ve tükrükteki konsantrasyonları benzerdir.
Plazma proteinlerine bağlanması düşüktür (%5-20).
Biyotransformasyon:
Parasetamol esas olarak glukuronik asit ve sülfürik asitle konjugasyon yoluyla başlıca karaciğerde
metabolize olur. Terapötik dozların üzerinde ikincil yolak hızla doymuş hale gelir. Küçük bir
miktar Sitokrom P450 izoenzimleri ile (başlıca CYP2E1) metabolize edilir. Bunu toksik metabolit
N-asetil-p-benzokinonimin (NABQI) oluşumu izler ki normalde glutatyon tarafından süratle
detoksifiye edilir ve merkaptopürin ve sistein konjugatı olarakvücuttan atılır. Ancak, çok büyük
doz aşımlarını takiben NABQI düzeyleri artar.
Eliminasyon;
Parasetamol başlıca idrarla atılır; absorbe olan dozun %90’ı 24 saat içinde başlıca glukuronid
(%60-80) ve sülfat (%20-30) konjugatları olarak idrarla atılır. Alınan dozun %5’den azı
değişmeden atılır. Normalde eliminasyon yarılanma ömrü yaklaşık 2 saattir, ama bu karaciğer veya
böbrek yetmezliği olan hastalarda, doz aşımında ve yenidoğanlarda artar. Maksimum tesir ve
ortalama etki süresi (4-6 s) plazma konsantrasyonu ile yaklaşık olarak uyumludur.
Doğrusallık/ Doğrusal olmayan durum:
Bulunmamaktadır.
Hastalardaki karakteristik özellikler
Pediyatrik popülasyon:
Parasetamol: Çocuklarda yarılanma süresi uzar ve sülfat konjugasyonu ile metabolize olur.
9Böbrek/Karaciğer yetmezliği:
Parasetamol: Parasetamol ve metabolitlerinin atılımı şiddetli böbrek yetmezliği olan hastalarda
gecikir (kreatinin klerensi <10 ml/dk).
Geriyatrik popülasyon:
Yaşlılarda konjugasyon kapasitesi değişmez.
5.3 Klinik öncesi güvenlilik verileri
Oral üreme toksisitesi çalışmalarında hiyosin-N-butilbromürün sıçanlarda embriyotoksik ya da
teratojenik etkileri olduğuna dair bir kanıt görülmemiştir. Ayrıca tavşanlara oral veya subkütan
olarak uygulandığında herhangi bir malformasyon gözlenmedi.
Hiyosin-N-butilbromür Ames testinde, in-vitro V79 hücrelerinde gen mutasyon tayininde veya
in vitro insan lenfositlerinde kromozom aberasyon testinde herhangi bir mutajenik veya
klastojenik özellik göstermedi. In vivo olarak ilaç sıçanlarda kemik iliği mikronükleus tayininde
genotoksik değildi. Tümorojenik potansiyeli araştıran uzun süreli hayvan çalışmaları
yapılmadı. Sıçanlarda 1000 mg/kg’a dek olan dozlarda 26 hafta süren iki kronik toksisite
çalışmasında herhangi bir tümorojenik potansiyel varlığının kanıtı görülmedi.
Parasetamolün sıçanlar ve farelerde akut, subkronik ve kronik toksisitesini inceleyen
çalışmalarda gastrointestinal lezyonlar, hematolojik değerlerde değişiklikler, karaciğer ve
böbrek parankimasında dejeneratif değişiklikler ve nekroz görüldü. Bu değişiklikler kısmen
ilacın etki mekanizması kısmen de metabolizasyon yolu sebebiyledir. Toksik etkili
metabolitlerin ve oluşan organ değişikliklerinin insanlarda da olduğu düşünülmektedir. Çok
nadir vakada geri dönüşümlü kronik aktif hepatit maksimum terapötik aralıkta uzun süre (12
ay) uygulanan dozlarla görülmüştür. Zehirlenme belirtileri subtoksik dozlarda üç hafta sonra
görülebilir. Bu yüzden parasetamol yüksek dozlarda uzun süreli olarak alınmamalıdır.
Parasetamolün terapötik (yani toksik olmayan) doz aralığında herhangi bir genotoksik
potansiyel ile ilişkili olduğunu gösteren geniş kapsamlı çalışmalardan elde edilmiş herhangi bir
delil yoktur.
Sıçanlar ve farelerde yapılan genotoksisite ve karsinojenite çalışmalarının sonuçları
değişkendir.
Sıçanlar ve farelerde NTP biyotayinlerinden elde edilen verilere dayanarak Uluslararası Kanser
Araştırma Kurumu (IARC) parasetamolü genotoksik olmayan ve karsinojenik olmayan olarak
sınıflandırmıştır.
Parasetamol plasentaya geçer.
Şu ana dek hayvan çalışmaları ve insanlardaki klinik deneyim parasetamolün fetüs üzerine
zararlı etkileri olduğuna dair bir kanıt sunmamaktadır. Fertilite veya prenatal ya da postnatal
gelişim üzerine olası advers etkileri değerlendiren çalışmalar yoktur.
6. FARMASÖTİK ÖZELLİKLER
6.1 Yardımcı maddelerin listesi
600 mg direk basıma elverişli özel granüle içerisinde 500 mg parasetamol etkin maddesi ihtiva
10etmektedir.
6.2 Geçimsizlikler
Geçerli değildir.
6.3 Raf ömrü
60 aydır.
6.4 Saklamaya yönelik özel tedbirler
25°C'nin altındaki oda sıcaklığında saklayınız.
6.5 Ambalajın niteliği ve içeriği
20 ve 30 tablet içeren PVC/Alüminyum folyo blister ambalajlarda, karton kutuda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıklarının Kontrolü Yönetmeliği'"ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım / SAMSUN
8. RUHSAT NUMARASI
177/71
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.05.1996
Ruhsat yenileme tarihi : 28.07.2011
10. KÜB'ÜN YENİLENME TARİHÎ
-
11