 
1/18  KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
Biofleks İzoleks Dengeli Elektrolit Çözeltisi  
Steril  
 
2. KALİTATİF VE KANTİTATİF  BİLEŞİM  
 
Etkin maddeler:   
Her 100 ml çözeltide:  
Sodyum asetat trihidrat  0,64 g 
Sodyum klorür  0,50 g 
Potasyum klorür  0,075 g  
Sodyum sitrat dihidrat  0,075 g  
Kalsiyum klorür dihidrat  0,035 g  
Magnezyum klorür hekzahidrat  0,031 g  
 
Yardımcı maddeler:  
Yardımcı maddeler için 6.1’e bakınız.  
 
3. FARMASÖTİK  FORM  
İntravenöz infüzyon için steril çözelti.  
 
4. KLİNİK ÖZELLİKLER  
4.1 Terapötik  endikasyonlar  
BİOFLEKS İZOLEKS  DENGELİ ELEKTROLİT  su ve elektrolit kayıplarının tedavisinde 
endikedir.  
 
Özellikle ameliyatlı hastalarda, akut diyareli çocuklarda ve diyabet asidozunda görülen 
dehidratasyon, elektrolit dengesizli ği (özellikle hipopotasemi) ve asidoz şeklindeki 
komplikasyonların önlenme ve tedavisinde tercih edilir.  
 
4.2 Pozoloji ve uygulama şekli  
Pozoloji / uygulama sıklığı ve  süresi:  
Uygulanacak doz her hasta için hekimi tarafından; hastanın yaşı, vücut ağırlığı, klinik durumu 
ve özellikle hastanın hidrasyon durumuna dayanılarak belirlenmelidir. Tedavi sırasında serum 
elektrolit konsantrasyonları dikkatle izlenmelidir.  
 
Genel olarak am eliyatlı hastalarda her 2 -3 saatte bir litre hesabıyla 24 saatte 3 litre kadar 
kullanılır. Akut diyareli çocuklarda, diyabetik veya renal asidoz durumunda ve akut  
2/18  enfeksiyonlara bağlı dehidratasyonda günlük doz 50 -150 mL/kg'dır.  
 
Uygulama hızı:  
Vücut alanı nın her metrekaresi için saatte 120 -240 mL şeklinde verilir.  
 
Uygulama şekli:  
Bu çözelti yalnızca intravenöz yoldan kullanılır.  
 
Uygulama steril setlerle periferik ya da santral venlerden intravenöz yoldan yapılır.  
 
Hipertonik bir çözeltinin periferik yold an uygulanması sırasında, venöz iritasyon olasılığını en 
aza indirmek için mümkün olan en geniş vene, mümkün olan en küçük lümenli iğne 
yerleştirilmeli; infüzyon mümkün olan en yavaş şekilde yapılmalıdır. Uygulanan sıvının damar 
dışına kaçmamasına dikkat  edilmelidir.  
 
Uygulamayla ilgili ayrıntılar için ayrıca bölüm 6.6’ya bakınız.  
 
Özel popülasyonlara ilişkin ek bilgiler:  
Böbrek / Karaciğer yetmezliği:  
Bu popülasyona özel gerçekleştirilen bir çalışma bulunmadığından, bu hasta grubu için özel bir 
dozaj önerisi bulunmamaktadır. Ancak bu ilaç büyük oranda böbrekler yoluyla atıldığından, 
böbrek işlevlerinin bozuk olduğu durumlarda ilacın toksik etkilerinin g örülme riski artar. Bu 
nedenle böbrek yetmezliği durumunda doz seçiminde dikkatli olunmalıdır (Bkz. Bölüm  4.3). 
 
Pediyatrik popülasyon:  
Uygulanacak doz ve infüzyon hızı, erişkinlerdeki gibi hastanın ağırlığına, klinik ve biyolojik 
durumuna ve birlikte uygu lanan tedaviye göre hekim tarafından ayarlanır.  
 
Bu popülasyonda genel olarak 24 saatte 20 -100 mL/kg dozunda önerilir.    
3/18  Geriyatrik popülasyon:  
Karaciğer, böbrek ya da kardiyak işlevlerde azalma daha sık görüldüğünden ve birlikte başka 
hastalık görülme ya d a başka ilaç kullanma olasılığı daha fazla olduğundan genel olarak 
yaşlılarda doz seçimi dikkatle ve doz aralığının mümkün olan en alttaki sınırı alınarak  
yapılmalıdır . 
 
Bu ilaç büyük oranda böbrekler yoluyla atıldığından, böbrek işlevlerinin bozuk olduğu 
durumlarda ilacın toksik etkilerinin görülme riski artar. Yaşlılarda böbrek işlevlerinin azalması 
daha fazla olduğundan, bu popülasyonda doz seçiminde dikkatli olunmalıdır. Bu popülasyonda 
renal işlevlerin monitorizasyonu yararlı  olabilir.  
 
Ameliyatlı hast alar:  
Ameliyatlı hastalarda kullanılırken, hastaların sıvı -elektrolit gereksinimleri güncel sıvı - 
elektrolit tedavi prensiplerine uygun olarak hesaplanmalıdır. Bu gereksinim hesaplanırken 
aşağıdaki bilgiler yol gösterici olabilir:  
− Sıvı kayıpları karşılanırken, kaybedilen sıvının içeriği göz önünde bulundurularak 
(mide, gastrointestinal fistül, safra, ince bağırsak vb.) uygun standart çözelti seçimi 
veya standart çözeltiye ek elektrolit, vitamin ve mineral katkısı  düşünülmelidir.  
− Hastanın gereksinimi her 24 saat içi n hesaplanır.  
− Hesaplamada "bazal gereksinim + ilave kayıp" formülü kullanılır. Bu formüle göre 
bulunan sıvı miktarı 3 eşit parçaya bölünerek, her bölüm 8 saatlik bir sürede intravenöz 
yoldan  uygulanır.  
− Bazal sıvı gereksinim i; sağlıklı bir kişinin normal şartlarda 24 saatte gereksinimi olan 
sıvı ve elektrolit miktarıdır. Şu şekilde  hesaplanabilir:  
Erişkinlerde : 35mL/kg (70 kg’lık bir erişkinde yaklaşık 2500 mL)  
Bebek ve çocuklarda : 
• Vücut ağırlığının ilk 10 kg’ı için 100  mL/kg 
• Vücut ağırlığının ikinci 10 kg’ı için 75  mL/kg  
• Vücut ağırlığının üçüncü 10 kg’ı için 50  mL/kg  
− Bazal elektrolit gereksinimi ise sodyum ve klorür için 1 mEq/kg/gün (erişkinlerde 60 - 
80 mEq), potasyum içinse 0.5 mEq/kg/gün'dür (erişkinlerde 30 -40 mEq).  
− İlave kayıpların hesaplanmasında ise aşağıdaki bilgiler  kullanılabilir:  
• Hastanın aldığı ve çıkardığı toplam sıvı miktarları titizlikle  hesaplanmalıdır.  
• Erişkinlerde uzun sürmüş ameliyatlarda, ameliyathanede geçen her saat için 
hastaya 10 mL/kg (ortalama 500 -700 mL) dengeli sıvı transfüzyonu  gerekir.  
• Şiltesine geçecek kadar terlemiş bir erişkinin en az 1 litre sıvı kaybettiği düşünülür.  
• Nazogastrik aspiras yon veya fistül sıvıları ve idrar 24 saatlik  biriktirilmelidir.  
• Bebeklerde kanı emmiş tamponlar, ishal petleri, fistül bölgesine konan kompresler 
tartılmalı ve muhtemel sıvı içerikleri  hesaplanmalıdır.  
• Ayrıca daha önceki klinik deneyim ve izlenimler dikkat e alınmalıdır.  
  
4/18  Yanıklı hastalar:  
Yanıklar için özel formüller kullanılmalıdır.  
 
4.3 Kontrendikasyonlar  
Anüri, ağır oligüri, böbrek yetmezliği, Crush sendromu, ağır hemoliz  durumlarında, böbrek 
üstü bezi yetmezliğinde, hipoparatiroidizmde, kalp blokunda ve plazmadaki potasyumun 
yüksek olduğu durumlarda kontrendikedir.  
 
Çözelti ayrıca plazmadakinin iki katı kadar bikarbonat içerdiğinden, alkalozda kontrendikedir. 
Bu çözeltini n uygulandığı hastalarda plazma karbondioksit düzeyleri belirlenmelidir.  
 
4.4 Özel kullanım uyarıları ve  önlemleri  
İntravenöz çözeltilerin uygulanması, serum elektrolit konsantrasyonunda dilüsyon, aşırı 
hidrasyon, konjestif durumlar veya pulmoner ödem oluştura cak şekilde sıvı ve/veya solüt 
yüklenmesine yol açabilir. Dilüsyon riski elektrolit konsantrasyonuyla ters orantılıdır.  
 
Periferik ve pulmoner ödeme yol açabilen konjestif durumların gelişme riski ise çözeltideki 
elektrolit konsantrasyonuyla doğru  orantılı dır. 
 
Çözeltinin ve normal insan plazmasının iyon konsantrasyonları mEq/litre (mmol/litre) 
cinsinden aşağıdaki gibidir:  
 İZOLEKS  PLAZMA  
Sodyum (Na+) 140 (140)  140 (140)  
Klorür (Cl-) 103 (103)  103 (103)  
Potasyum (K+) 10 (10)  5 (5)  
Kalsiyum (Ca++) 4.8 (2,4) 5 (2,5) 
Magnezyum (Mg++) 3 (1,5) 3 (1,5) 
Bikarbonat   27 (27)  
Asetat*  7.65 (7.65)   
Sitrat*  47 (47)   
* Bikarbonat prekürsörleri  
 
Tüm intravenöz infüzyonların  başlangıcında dikkatli bir klinik izlem gerekir.  
 
Uygulamalar düzenli ve dikkatli bir gözlem altında yürütülmelidir. Klinik ve biyolojik 
parametreler, özellikle de serum elektrolit düzeyleri izlenmelidir.  
 
Çözeltideki potasyum düzeyi normal plazmadakinin iki katı olduğundan yavaş olarak 
uygulanmalıdır. Plazmadaki karbondioksit ve potasyum düzeyleri saptanmalı, 
elektrokardiyografik incelemeler yapılmalıdır. Bu uyarılara dikkat edilirse, potasyum 
entoksikasyon u oluşmaz. Ağır hipopotasemi ve asidozda hastaya ayrıca potasyum ve laktat 
verilmelidir.    
5/18  Kalsiyum klorür  irritan  olduğundan intramusküler olarak uygulamadan  kaçınılmalı ve 
intravenöz uygulamada da damar dışına kaçmamasına özen gösterilmelidir. Kalsiyum tu zu 
içeren çözeltiler böbrek işlevleri bozuk ya da sarkoidoz gibi D vitamini düzeylerinin yüksek 
olduğu hastalarda dikkatli kullanılmalıdır. Ayrıca böbreklerinde kalsiyum taşı olan ya da 
böbrek taşı hikayesi olan hastalarda kullanımından kaçınılmalıdır. Eş zamanlı olarak kan 
transfüzyonu da yapılacaksa, içeriğindeki kalsiyumun koagülasyona yol açabilme riski 
nedeniyle BİOFLEKS İZOLEKS  DENGELİ ELEKTROLİT ’in kanla birlikte aynı infüzyon 
sisteminden uygulanması önerilmez.  
 
Sodyum içeren çözeltiler hipertansiyon , kalp yetmezliği, periferik ya da pulmoner ödem veya 
böbrek fonksiyonlarının bozuk olduğu durumlarda, preeklampsi durumunda, aldosteronizm 
durumunda ya da sodyum birikimiyle seyreden diğer durum ve tedavilerde (örn kortikosteroid 
tedavisi) dikkatle kullan ılmalıdır.  
 
Potasyum tuzları içeren çözeltiler kalp hastalarında ve renal veya adrenokortikal yetmezlik, 
akut dehidratasyon ve ciddi yanık durumlarındaki aşırı doku yıkımı gibi hiperkalemiye 
yatkınlık yaratan durumlarda dikkatli kullanılmalıdır.  
 
Çözeltiye  eklenecek herhangi bir başka ilaçla olabilecek bir geçimsizlik riskini en aza indirmek 
için, karıştırma işleminden hemen sonra, uygulamadan önce ve uygulama sırasında belirli 
aralarla infüzyonu yapılacak son karışımda herhangi bir bulanıklık veya çökelme olup olmadığı 
kontrol edilmelidir.  
 
Uygulama kontrollü bir infüzyon pompasıyla yapılacaksa, torbanın tümüyle boşalmadan önce 
pompanın çalışmasının durmuş olduğuna dikkat edilmelidir; aksi halde hava embolisi 
oluşabilir.  
 
Çözelti, steril setler aracılığıyla  intravenöz yoldan uygulanır. İntravenöz uygulamada kullanılan 
setlerin 24 saatte bir değiştirilmesi önerilir.  
 
Yalnızca çözelti berraksa, torba sağlam ve sızdırmıyorsa  kullanınız.  
 
Pediyatrik kullanımla ilgili uyarı ve önlemler:  
• Yenidoğanlarda ya da çok k üçük bebeklerde sıvı ve elektrolit dengesi çok az 
miktarlarda sıvı uygulanmasıyla bile etkilenebilmektedir. Yenidoğanların, özellikle de 
böbrek işlevleri henüz tam gelişmemiş ve sıvılarla solütleri atma yeteneği kısıtlı olan 
miadından önce doğmuş yenidoğan ların tedavisinde dikkatli olunmalıdır. Sıvı alımı, 
idrar miktarı ve serum elektrolit düzeyleri yakından  izlenmelidir.  
 
Yaşlılarda kullanımla ilgili uyarı ve önlemler:  
• Genel olarak yaşlı hastalarda doz dikkatle seçilmelidir. Yaşlılarda karaciğer, böbrek veya 
kardiyak işlevlerin azalmış olabileceği, birlikte başka ilaçların da kullanılabileceği ya da tedavi  
6/18  edilmeye çalışılan durumdan başka hastalıkların da bulunabileceği  düşünülerek genelde tedaviye 
doz aralığının en altındaki dozlarla başlanması  önerilir.  
 
Laboratuvar testleri:  
• Uzun süreli parenteral uygulamalarda ya da hastanın durumunun gerektirdiği 
durumlarda hastadaki sıvı dengesi, elektrolit konsantrasyonları ve asi t-baz dengesindeki 
değişiklikleri izlemek amacıyla klinik değerlendirme ve periyodik laboratuvar testleri 
yapılmalıdır. Normal değerlerden önemli derecede sapmalar görüldüğünde bu çözelti ya 
da alternatif çözeltilerle bu değerlerin normale döndürülmesi  gerekir.  
 
4.5 Diğer tıbbi ürünler ile etkileşimler ve diğer etkileşim  şekilleri  
Çözeltiye eklenen bazı ilaç veya çözeltiler geçimsiz olabilir. Tüm parenteral çözeltilerde 
olduğu gibi kullanım öncesi ek ilaçlarla geçimliliği hekim tarafından değerlendirilmelidi r. 
 
Çözeltiye başka maddeler eklenecekse aseptik teknik kullanılmalı ve karışana kadar 
çalkalanmalıdır. İlaçların çözelti içine eklenmesi sonrasında renk değişimi, çözünmeyen 
partiküller ve kristalleşme olmadığından emin olunmalıdır.  
 
Çözelti, içerdiği sod yumla ilişkili olarak kortikoidler/steroidler ve karbenoksolon ile birlikte 
kullanılırken sodyum ve su retansiyonu riski nedeniyle dikkatli olunmalıdır.  
 
Potasyum içeren çözeltiler, kan potasyum düzeyini arttıran ilaçlarla (potasyum koruyucu 
diüretikler, A CE inhibitörleri, siklosporin ve potasyum tuzları içeren penisilin gibi ilaçlar) 
birlikte kullanıldığında dikkatli olmalıdır. BİOFLEKS İZOLEKS  DENGELİ ELEKTROLİT ’in 
içerdiği potasyumla ilişkili olarak aşağıdaki ilaçlarla etkileşim olasılığı bulunmaktadır. : 
• Potasyum tutucu diüretikler (tek başına ya da kombine olarak amilorid, spironolakton, 
triamteren).  
• Anjiyotensin dönüştürücü enzim inhibitörleri ve muhtemelen anjiotensin II reseptör 
antagonistleri.  
• Takrolimus, siklosporin  (plazmadaki potasyum konsantrasyonunu arttırırlar ve 
hiperkalemik etkilerin artacağı böbrek yetmezliği durumlarında potansiyel olarak fatal 
hiperkalemiye neden  olabilirler).  
 
Kalsiyum, dijitalin kalp üzerine etkisini arttırıp dijital entoksikasyonuna nede n olabilir. 
Kalsiyum tuzlarının, tiazid veya vitamin D ile birlikte verilmesiyle hipokalsemi ortaya 
çıkabilir. Kalsiyum tuzları, bifosfonat, florür, bazı florokinolonlar ve tetrasiklinlerin 
emilimlerini azaltırlar. BİOFLEKS İZOLEKS  DENGELİ ELEKTROLİT ’in iç erdiği 
kalsiyumla ilişkili olarak aşağıdaki ilaçlarla etkileşim olasılığı bulunmaktadır:  
• Etkileri kalsiyum varlığında artan ve ciddi ya da fatal kardiyak aritmilere neden olabilen 
dijitalis grubundan  ilaçlar.  
• Kalsiyumla birlikte uygulandıklarında hiperkals emiye yol açabilecek tiazid grubu 
diüretikler ya da D  vitamini.    
7/18  Sodyum sitrat ve sodyum asetat metabolizması sonucu, idrarın bikarbonatlar ile 
alkalinizasyonu, salisilik asit ve barbitürat gibi asidik ilaçların renal klirensini arttırır.  Bununla 
beraber s empatomimetik ve stimülanların yarılanma ömrünü arttırarak, toksisiteye neden  
olabilir.  
 
4.6. Gebelik ve laktasyon  
Genel  tavsiye  
Gebelik kategorisi: C  
 
Çocuk doğurma potansiyeli bulunan kadınlar /  Doğum kontrolü ( Kontrasepsiyon ) 
Veri bulunmamaktad ır. 
 
Gebelik dönemi  
Multipl elektrolit çözeltilerinin gebe kadınlarda kullanımına ilişkin yeterli veri mevcut değildir.  
 
Hayvanlar üzerinde yapılan çalışmalar, gebelik / ve -veya / embriyonal / fetal gelişim / ve - veya 
/ doğum / ve -veya / doğum  sonrası gelişim üzerindeki etkiler bakımından yetersizdir (bkz. 
Kısım 5.3). İnsanlara yönelik potansiyel risk  bilinmemektedir.  
 
BİOFLEKS İZOLEKS  DENGELİ ELEKTROLİT  yaşamsal önemi olan durumlar için gerekli 
olmadıkça gebelik döneminde kullanılmamalıdır.  
 
Sodyum klorür içeren çözeltilerle hayvan üreme çalışmaları gerçekleştirilmemiştir.  
BİOFLEKS İZOLEKS  DENGELİ ELEKTROLİT ’in gebe kadınlara uygulandığında fetüste 
hasar a ya da üreme yeteneğinde bozulmaya yol açıp açmayacağı da bilinmemektedir. 
BİOFLEKS İZOLEKS  DENGELİ ELEKTROLİT  gebe kadınlarda ancak çok gerekliyse 
kullanılmalıdır.  
 
Doğum  
Literatürde travay  ve doğum eyleminde dekstroz ve sodyum klorür içeren çözeltilerin 
kullanıldığı bildirilmiştir. Anne ve fetüsün sıvı dengesi, glukoz ve elektrolit konsantrasyonları 
ile asit -baz dengesi düzenli olarak veya hasta ya da fetüsün durumu gerektirdiği zaman 
değer lendirilmelidir.  
 
Laktasyon dönemi  
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği 
bilindiğinden emzirmekte olan annelerde BİOFLEKS İZOLEKS  DENGELİ ELEKTROLİT  
dikkatle kullanılmalıdır.  
 
Üreme yeteneği (Fertilite)  
Veri bulunmamaktadır. Üreme yeteneği/fertilite üzerindeki etkisi bilinmemektedir.    
8/18  4.7 Araç ve makine kullanımı üzerindeki  etkiler  
İnfüzyon yoluyla uygulanan çözeltilerin kullanımı sırasında araç kullanımı pratik yönden 
mümkün değildir. Kullanıldıktan sonra araç ve makine kullanma üzerinde bilinen bir etkisi 
yoktur.  
 
4.8 İstenmeyen  etkiler  
İstenmeyen etkiler çözeltideki iyonların eksikliği ya da fazlalığından kaynaklanabilir; bu 
nedenle elektrolit düzeylerinin yakından izlenmesi gereklidir. Ayrıca seyreltilerek uygula nan 
ek ilaçların da advers etkilere yol açabileceği konusunda uyanık olunmalıdır. Böyle bir 
durumda, uygulanan ek ilacın ürün bilgisine bakılmalıdır.  
 
Uygulama sırasında yan etki görüldüğünde infüzyon durdurulmalı hastanın durumu 
değerlendirilmeli ve uygun  tedavi önlemleri alınmalıdır.  
 
Klinik çalışmalarda ve pazarlama sonrası yapılan araştırmalarda rapor edilen advers etkiler 
aşağıdaki sıklık derecelerine göre listelenmiştir.  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000); bilinmiyor (eldeki veriler ile hareket 
edilemiyor).  
 
Kan ve lenf sistemi hastalıkları  
Bilinmiyor  : Akut hemolitik anemi (fosfor eksikliğine  bağlı).  
 
Metabolizma ve beslenme hastalıkları  
Bilinmiyor  : Su tutulması ve ödem (hipernatremiye  bağlı);  
Konjestif kalp yetmezliğinde ağırlaşma (hipernatremiye bağlı); Asidoz 
(hiperkloremiye bağlı);  
Doku oksijenizasyonunda bozulmalar (fosfor eksikliğine bağlı).  
 
Psikiyatrik hastalıklar  
Bilinmiyor  : Hiperiritabilite, psikotik davranış (hipomagnezemiye  bağlı).  
 
Sinir sistemi hastalıkları  
Bilinmiyor  : Mental konfüzyon (hiperpotasemiye  bağlı);  
Merkezi sinir sistemi işlevlerinin azalması (hipermagnezemiye bağlı).  
 
Kardiyak hastalıklar  
Bilinmiyor  : Aritmiler, kalp bloku, elektrokardiyografide anormallikler, kalp durması 
(hiperpotasemiye  bağlı);  Kalp işlevlerinin azalması (hipermagnezemiye bağlı); 
Taşikardi (hipomagnezemiye bağlı).  
  
9/18  Vasküler hastalıklar  
Bilinmiyor  : Hipotansiyon (hiperpotasemiye ya da  hipermagnezemiye bağlı); Dolaşım 
kollapsı (hipermagnezemiye  bağlı);  Hipertansiyon (hipomagnezemiye bağlı).  
 
Solunum, göğüs bozuklukları ve mediastinal hastalıklar  
Bilinmiyor  : Solunum felci (hiperpotasemiye bağlı); Solunum depresyonu 
(hipermagnezemiye  baglı). 
 
Gastrointestinal hastalıklar  
Bilinmiyor  : Bulantı, kusma, karın ağrısı, diyare (çözelti içindeki potasyuma bağlı); Barsak 
dilatasyonu, ileus (hipopotasemiye  bağlı).  
 
Deri ve deri altı doku hastalıkları  
Bilinmiyor  : Sıcak basması, terleme ( hipermagnezemiye  bağlı).  
 
Kas-iskelet bozuklukları, bağ doku ve kemik hastalıkları  
Bilinmiyor  : Ekstremitelerde paresteziler, refleks kaybı, kas felci (hiperpotasemiye bağlı); 
Nöromüsküler işlevin bozulması (hipopotasemiye  bağlı);  
Kramplar, tetani, kaslard a hipereksitabilite (kalsiyuma oranla fazla miktarda 
alınan fosfora bağlı).  
 
Genel bozukluklar ve uygulama bölgesine ili şkin hastalıklar  
Bilinmiyor:  Halsizlik (hiperpotasemiye  bağlı).  
 
Cerrahi ve tıbbi prosedürler  
Bilinmiyor:  Febril reaksiyonlar,  enjeksiyo n yerinde enfeksiyon,  enjeksiyon  yerinde 
başlayarak yayılan venöz tromboz ya da flebit, ekstravazasyon ve  hipervolemi.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers  reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirilmeleri gerekmektedir. ( www.titck.gov.tr ; e- 
posta: tufam@titck.gov.tr; tel: 0 800 314 00 08; faks: 0 312 218 35 99).  
 
4.9 Doz aşımı ve  tedavisi  
Parenteral tedavi sırasında hastada sıvı ya da solütlere bağlı aş ırı bir yüklenme görüldüğünde, 
hastanın durumu değerlendirilerek düzeltici tedavi önlemleri uygulanır.  
 
Vücutta sodyum fazlalığına bağlı görülen advers reaksiyonlar arasında bulantı, kusma, diyare, 
karında kramplar, susama hissi, tükürük, gözyaşı ve ter mi ktarında azalma, ateş, taşikardi,  
hipertansiyon, böbrek yetmezliği, periferik ve pulmoner ödem, solunum arresti, baş ağrısı, baş  
10/18  dönmesi, huzursuzluk hali, iritasyon, halsizlik, kaslarda seyirme ve sertleşme, konvülsiyonlar, 
koma ve ölüm bulunmaktadır.  
 
Vücutta aşırı klorür birikimi bikarbonat kaybı ve vücut sıvılarında asidik tarafa doğru kaymaya 
neden  olabilir.  
 
Magnezyumun  plazmada  anormal  yükselmesi  durumunda  sıcak  basması,  terleme, hipotansiyon, 
dolaşım kollapsı ve kalp ile merkezi sinir sistemi işle vlerinin azalması görülür. Solunum 
depresyonu yaşamsal tehlike  oluşturur.  
 
Potasyum entoksikasyonuna bağlı belirti ve bulgular arasında ekstremitelerde paresteziler, 
refleks kaybı, kas ya da solunum felci, mental konfüzyon, halsizlik, hipotansiyon, aritmil er, 
kalp bloku, elektrokardiyografide anormallikler ve kalp durması görülebilir.  
 
Potasyumlu çözeltilerin doz aşımı durumunda infüzyona son verilerek serumdaki potasyumu 
azaltacak şu önlemler alınır:  
• Her 20 gram dekstroza 10 ünite kristalize insülin katılm ış %10 ya da %25 oranındaki 
dekstrozun sudaki solüsyonundan saatte 300 -500 mL  uygulanır.  
• Oral ya da retansiyon eneması şeklinde sodyum ya da amonyum katyon değiştirme 
reçineleri kullanılarak potasyum absorbsiyonu ve değiştirmesi  uygulanabilir.  
• Gerekirse hemodiyaliz ya da periton diyalizi yapılır. Potasyum içeren besin ve ilaçlar 
bırakılmalıdır. Ancak dijitalize hastalarda plazmadaki potasyum düzeyinin hızla 
düşürülmesinin dijital toksisitesine yol açabileceği  unutulmamalıdır.  
 
Aşırı miktarda fos for replasmanı uygulanması hipokalsemik tetaniye yol açabilir.  
 
Hipokalsemiyi önlemek için fosfor uygulamasına her zaman kalsiyum desteği eşlik etmelidir.  
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu eklenen 
ilacın özelliklerine bağlıdır. Tedavi sırasında yanlışlıkla doz aşılırsa, uygulamaya son verilmeli 
ve hasta uygulanan ilaçla ilişkili belirti ve semptomlar açısından izlenmelidir. Gerektiğinde 
semptomatik ve destek tedavileri  uygulanmalıdır.  
 
5. FARMAKOLOJİK  ÖZELLİKLER  
5.1. Farmakodinamik özellikler  
Farmakoterapötik grup : İntravenöz çözeltiler / Elektrolit dengesini etkileyen çözeltiler  
ATC kodu : B05BB02  
 
BİOFLEKS İZOLEKS  DENGELİ ELEKTROLİT  intravenöz kullanıma yönelik steril, stabil ve 
pirojensiz bir çözeltidir. Bakteriyostatik madde içermez.  
 
Çözeltinin farmakolojik özellikleri, bileşenlerinin (sodyum, potasyum, klorür, kalsiyum, 
magnezyum, sitrat ve asetat) farmakolojik özelliklerinden ol uşur.   
11/18  BİOFLEKS İZOLEKS  DENGELİ ELEKTROLİT ’in sodyum, klorür, kalsiyum ve magnezyum 
içeriği normal plazma ile aynı, potasyum ve bikarbonat ekivalanları (sitrat ve asetat) ise iki 
katıdır.  
 
BİOFLEKS İZOLEKS  DENGELİ ELEKTROLİT ’in temel etkisi  hem interstisiye l, hem de 
intravasküler sıvı olmak üzere ekstraselüler sıvı kompartmanının  ekspansiyonudur.  
 
Potasyum intraselüler sıvıların ana katyonudur ve hücrenin asit -baz dengesinin, izotonisitesinin  
ve elektrodinamik özelliklerinin sağlanması için esastır. Potasyum enzimatik reaksiyonların 
gerçekleşmesinde önemli bir aktivatör olarak görev alır. Potasyum karbonhidrat dağılımı ve 
protein sentezinde, gastrik salgılarda, böbrek fonksiyonlarında, sinir i letimi ve (özellikle kalp 
kasında olmak üzere) kas kasılmasında rol  oynar.  
 
Sodyum, ekstraselüler sıvının başlıca katyonudur. Organizmadaki sıvıların dağılım ve 
dengesinde yer alır. Vücut sıvı hacminde görülen değişiklikler, genellikle vücuttan sodyum 
kayb edilmesi ya da vücutta sodyum tutulmasıyla ilişkilidir.  
 
Organizma, hipofizin antidiüretik hormonu aracılığıyla sodyumun idrarla dışarı atılmasını 
düzenleyerek plazmadaki sıvı hacmini ve tonusu korumaya çalışır. Sodyum buna ek olarak 
klorür ve bikarbonat i yonlarıyla birlikte organizmadaki asit -baz dengesini korumada da rolü 
olan bir iyondur.  
 
Sodyum gibi iyonlar, sodyum pompası (Na -K-ATPaz) gibi çeşitli transport mekanizmalarını 
kullanarak hücre zarından geçerler. Sodyum, nörotransmisyon, kardiyak elektrofi zyoloji ve 
renal metabolizmada önemli rol oynar.  
 
Klorür, ekstraselüler sıvının başlıca anyonudur ve plazma düzeyleri, sodyum konsantrasyonu 
ile yakından ilişkilidir. Sodyum metabolizmasındaki anormalliklerde genellikle klorür 
konsantrasyonunda da değişikl ikler görülmektedir. Vücut sıvılarından sodyumla birlikte klorür 
kaybı da  olur. 
 
Yumuşak dokuların ana intraselüler katyonu olan magnezyum, başlıca, karbonhidrat ve protein 
metabolizmasıyla ilgili enzimatik reaksiyonlarda bir kofaktör olarak görev alır. Ma gnezyum 
ayrıca nörokimyasal iletide ve nöromüsküler eksitabilitede rol alır. Magnezyum azlığında 
taşikardi, hipertansiyon, aşırı sinirsel duyarlılık ve psikotik davranışlar  görülebilir.  
 
Asetat, kan pH'ını ve kandaki total karbondioksiti etkili bir şekilde  yükselttiğinden belirli klinik 
durumlarda tercih edilen bir bikarbonat prekürsörüdür; kaslarda ve diğer periferik dokularda 
hızla metabolize edilerek vücutta kullanıma hazır bir alkali kaynağı işlevi görür. Metabolik 
siklusa laktattan farklı bir noktadan katılan asetat, karbondioksit ve suya kadar olan 
metabolizması sırasında ve bikarbonat oluşumu sırasında daha az oksijene gereksinim duyar. 
Doku hipoksisinin varlığında bu özellik önem kazanır.    
12/18  Ameliyatlı hastalardaki dehidratasyonun önlenme ve tedavisind e BİOFLEKS İZOLEKS  
DENGELİ ELEKTROLİT ’in elektrolit bileşimi izotonik sodyum klorür çözeltilerinden daha 
uygundur. Çünkü daha az sodyum ve klorür içerir ve bu nedenle patolojik su ve tuz 
retansiyonuna yol açmaz. İçindeki sodyum, klorür, kalsiyum ve magnezy um fizyolojik 
miktarlarda olduğundan, plazmadaki elektrolit denge bozukluğu önlenir. İçindeki potasyum 
miktarı normal plazmadakinin iki katıdır; hastalık, dışarıdan yeterli miktarlarda alınmama 
durumları ve ameliyatlar sonucu oluşmuş negatif potasyum denge sini ortadan kaldırır. 
Çözeltideki potasyum düzeyi yüksek olarak düşünülmemelidir.  Bunun bir kısmı biyokimyasal 
olarak çözeltideki sodyum ve kalsiyum tarafından antagonize edildiği gibi, potasyum eksikliği 
durumunda dışarıdan ayrıca potasyum vermek gerekir . Çözeltideki sitrat ve asetat miktarı 
normal plazmadaki bikarbonatın iki katına eşdeğerdir. İzotonik sodyum klorür çözeltilerinde 
bikarbonat etkisi yoktur, ayrıca klorür içermesi nedeniyle asidoza yol açar. BİOFLEKS 
İZOLEKS  DENGELİ ELEKTROLİT  ise orta der ecedeki asidozu düzeltir ve alkaloza sebep 
olmaz.  
 
İzotonik sodyum klorür çözeltisi su ve tuz retansiyonu yaptığı halde, BİOFLEKS İZOLEKS  
DENGELİ ELEKTROLİT  su ve tuz diürezine yol  açar.  
 
Ameliyatlı hastalarda gerekli önlemler alınmazsa, dehidratasyon, elektrolit dengesizliği 
(özellikle hipopotasemi) ve asidoz sık görülür. Ameliyatlı hastalarda, akut diyareli çocuklarda 
ve diyabet asidozunda görülen bu komplikasyonların önlenme ve tedavisin de BİOFLEKS 
İZOLEKS  DENGELİ ELEKTROLİT , izotonik sodyum klorür çözeltilerine üstündür.  
 
Dengeli elektrolit çözeltisinin  geliştirilmesi:  
Latta'nın 1831 yılında "Damarlara bol miktarda tuzlu su uygulanımı ile" koleradaki 
dehidratasyon ve şoku tedavi ettiğine  ilişkin yayınından sonra (Latta; T.: Malignant Cholera. 
Lancet  2: 274, 1831:  Scudder,  J.: Shock;  Blood  Studies  as a Guide  to Therapy,  Philadelphia,  
J. B. Lippincott,  Company  1940)  parenteral  sıvı tedavisi  üstüne  çok şeyler  yazılmış,  sıvı ve 
elektrolit kaybının tedavisinde intravenöz sodyum klorür tedavisinin değeri böylece 
belirtilmiştir.  
Bundan yaklaşık elli yıl sonra (1883) Ringer, az miktarda potasyum ve kalsiyum iyonu 
eklemekle sodyum klorürün izotonik çözeltilerinin geliştirilebileceğini  fizyolojik deneylerle 
göstermiştir. Starling, "İnsan fizyolojisi" isimli kitabında Ringer çözeltisinden bahsederken 
şöyle demektedir: "Normal vücut sıvılarına yaklaştırmak ve aktivite halindeki dokularda 
biriken az miktarda asit iyonları nötralize etmek ü zere bu çözeltiye bir miktar sodyum 
bikarbonat ve bazen sodyum fosfat eklenmesi doğru olur" (Evans, C.L.ve Hartridge, 
E.:Starling's Principles of Human Physiology; Philadelphia, Lea and Febiger, 1936, sayfa 72). 
Daha sonra az çok farklı düzeylerde sodyum k lorür, potasyum klorür ve kalsiyum klorür içeren 
Ringer (Frog), Ringer -Locke, Ringer Tyrode, Ringer -Dale ve Tampone Ringer çözeltileri tıp 
kullanımına sunulmuştur.  
Hartmann 1924 yılında asidozda sodyum laktatın değerini ortaya koyarak (Hartmann. 
A.F.:Theor y and Practice of Parenteral Fluid Administration, JAMA 103, 1349, 1934) Ringer  
13/18  çözeltisinin başka bir modifikasyonunu geliştirmiştir. Laktatlı Ringer çözeltisi, o tarihten beri 
geniş çapta kullanılmaktadır. Sonraki yıllarda parenteral sıvı tedavisinde yen i düşünüş ve 
teknikler ortaya çıktıktan sonra, çeşitli araştırıcılar birçok multipl elektrolit çözeltisi 
bileşimlerini ortaya koydular. Örnegin Butler ve Talbot, ne fizyolojik serumun ne de Ringer 
çözeltisinin plazmanın elektrolit içeriğine yaklaşmadığını belirttiler (Butler, A.M. and Tablot, 
N.B.: Parenteral Fluid Therapy: The Estimation of Losses Incident to Starvation and 
Dehydration with Acidosis or Alcalosis and the Provision of Repair Therapy, New England 
J.Med.231: 621, 1944). Moore, "multipl elektro lit çözeltilerinin" faydasını araştırdı (Moore, 
F.D.: Some Observations on the Metabolic Requirement in Surgical Patients, Bull. New 
England Med. Center 11:193, 1949). Guest "multi elektrolit tedavisi" üstüne yayınlar yaparak 
potasyum ve fosfat üzerinde du rdu (Guest, G.M.: Diabetic Coma Am. J.Med. 7. 630. 1949). 
Daha sonra Fox ve arkadaşları tarafından ortaya konan, birçok endikasyonda yararlı sonuçlar 
veren ve izotonik sodyum klorür çözeltisine karşı belirgin üstünlükleri olan, dengeli bir 
elektrolit çözel tisinin bileşimi tıp kullanımına sunuldu. (Fox, C.L. Jr. Winfield, J.M., Slobody  
L.B. Swindler, CM. ve Lattimer, J.K.: Electrolyte Solution Approximating Plasma 
Concentrations, JAMA 148: 827, 1952; VVinfield. J.M., Fox, C.L., and Mersheimer, VV.L: 
Etiologi c Factors in Postoperative Salt Retention and its Prevention. Ann. Surg. 134:626, 
1951).  
 
5.2 Farmakokinetik  özellikler  
Genel özellikler  
BİOFLEKS İZOLEKS  DENGELİ ELEKTROLİT ’in farmakokinetik özellikleri,  bileşenlerinin 
(sodyum, potasyum, klorür, kalsiyum, magnezyum, asetat ve sitrat) özelliklerinden oluşur.  
 
Emilim:  
İntravenöz yoldan uygulanan ilaçlar içindeki etkin maddeler uygulamadan hemen sonra 
maksimum plazma konsantrasyonlarına ulaşır.  
 
Dağılım:  
Sody um dağılımı dokulara göre değişir: kas, karaciğer, böbrek, kıkırdak ve deride hızlı, 
eritrosit ve nöronlarda yavaş, kemikte ise çok yavaştır.  
 
Klorür esas olarak hücre dışı sıvılarda dağılır.  
 
Ekstrasellüller sıvıdaki potasyum hücre içine, hücre dışındaki konsantrasyonunun 40 katına 
ulaşana kadar aktif transport ile girer. Glukoz, insülin ve oksijen potasyumun hücre içine 
girişini kolaylaştırır. Sağlıklı erişkinlerde plazma potasyum konsantrasyonu 3.5 -5 mEq/L 
aralığındadır. Yeni doğanlarda plazma düzeyi 7.7  mEq/L'ye kadar çıkabilir. Bununla beraber 
potasyumun plazma düzeyleri, hücre içi potasyum düzeylerini tam olarak yansıtmadığından 
plazma düzeyleri normal olduğu halde hücresel hipokalemi olabilir.  
Magnezyum esas olarak hücre içi sıvılarda dağılır (özellik le yumuşak dokuların hücrelerinin 
içinde)    
14/18  Biyotransformasyon:  
Radyoaktif olarak işaretlenmiş  sodyum (24Na) enjeksiyonu sonrası yarılanma ömrü, enjekte 
edilen sodyumun %99'u için 11 -13 gün ve kalan %1'i için bir yıldır.  
 
Klorür, sodyum metabolizmasını yakı ndan izler ve vücudun asit -baz dengesinde olan 
değişiklikler klorür konsantrasyonunda olan değişiklikler ile yansıtılır.  
 
Potasyum glomerüllerde filtre edilir, proksimal tüblerden geri emilir ve distal tübüllerde Na -K 
değişimi ile sekrete edilir. Potasyumu n tübüler sekresyonu, hidrojen iyon değişimi, asit -baz 
dengesi ve adrenal hormonlardan da etkilenir.  
 
Asetat, yağ asidi sentezinin nihai karbon kaynağı olan asetil -koenzim A'ya çevrildikten sonra, 
Krebs siklusunda tam oksidasyona  uğrayarak metabolize edilir. Asetat iyonu esas olarak  
kaslarda ve diğer periferik dokularda metabolize edildiğinden, karaciğer metabolizmasının 
bozuk olduğu durumlarda bile etkili bir alkalileştirici olarak etki etmektedir.  
 
Organizmaya sodyum tuzu şeklinde infüzyon yoluyla verilen asetat, bir hidrojen iyonu alarak, 
tüketilen her asetat iyonu yerine bir bikarbonat iyonu sağlar ve hızla karbondioksit ve suya 
metabolize olur. Asetat iyonu, primer olarak kaslarda ve diğer perifer ik dokularda metabolize 
edilir.  
 
Ekstraselüler sıvıdaki pH değişiklikleri plazma potasyum konsantrasyonunun değişmesine 
neden olur. Plazma pH'ındaki 0.1 ünitelik değişiklik ters orantılı olarak plazma potasyum 
konsantrasyonunda 0.6 mEq/L değişikliğe neden olur. 
 
Eliminasyon:  
Sodyum esas olarak renal yolla atılır fakat aynı zamanda büyük çoğunluğu renal yolla geri 
emilir. Az miktarda sodyum ise feçes ve ter ile atılır.  
 
Klorür metabolik olarak sodyumu izlediğinden esas olarak renal yolla az miktarda ise feçe s ve 
ter ile atılır.  
 
Potasyumun %80 -90'ı esas olarak böbrekler ile atılır. Geri kalan dışkı ile ve çok az bir kısmı da 
terleme ile atılır. Potasyum glomerüllerde filtre edilir, proksimal tüblerden geri emilir ve distal 
tübüllerde Na -K değişimi ile sekrete  edilir. Potasyumun tübüler sekresyonu, hidrojen iyon 
değişimi, asit -baz dengesi ve adrenal hormonlardan da etkilenir.  
 
Doğrusallık / doğrusal olmayan durum:  
BİOFLEKS İZOLEKS  DENGELİ ELEKTROLİT  bileşimindeki elektrolitler vücutta 
eksikliklerini tamamlayaca k oranda yani terapötik dozlarda verildiklerinde doğrusal bir 
farmakokinetik davranış gösterir.  
   
15/18  BİOFLEKS İZOLEKS  DENGELİ ELEKTROLİT ’e ilaç eklendiğinde, bu ilaçların 
farmakokinetiği kullanılan ilaca bağlıdır.  
 
5.3 Klinik öncesi güvenlilik  verileri  
Çözeltinin  bileşenleri insan ve hayvan plazmasının fizyolojik bileşenleri olduğundan ve klinik 
uygulama durumunda toksik etkilerin görülmesi beklenmediğinden karsinojen, mutajen 
potansiyeli ile fertilite üzerindeki etkilerini değerlendirmek amacıyla BİOFLEKS İZOLEKS  
DENGELİ ELEKTROLİT  ile çalışmalar yapılmamıştır.  
 
Çözelti içine katılan ilaçların emniyeti ayrı olarak dikkate alınmalıdır.  
 
6. FARMASÖTİK  ÖZELLİKLER  
6.1 Yardımcı maddelerin  listesi  
Enjeksiyonluk su  
 
6.2 Geçimsizlikler  
Çözeltiye eklenecek ilacın geçimliliği önceden değerlendirilmelidir. Geçimlilik verilerinin 
bulunamaması durumlarında çözeltiye herhangi bir ilaç eklenmemelidir.  
 
İlaç eklenmesi sonrası renk değişikliği ve/veya çökelme, çözünmeyen bileşiklerin ya da 
krista lleşmenin olup olmadığını kontrol ederek eklenen ilacın geçimli olup olmadığına karar 
vermek, uygulamayı yapan hekimin sorumluluğundadır. BİOFLEKS İZOLEKS  DENGELİ 
ELEKTROLİT ’e eklenecek ilacın geçimli olup olmadığına eklenecek ilacın ürün bilgilerinden 
faydalanarak karar verilmelidir.  
 
Çözeltiye ilaç eklemeden önce BİOFLEKS İZOLEKS  DENGELİ ELEKTROLİT ’in pH’sında 
çözünür ve stabil olduğu doğrulanmalıdır.  
 
BİOFLEKS İZOLEKS  DENGELİ ELEKTROLİT , içine geçimli bir ilaç eklendikten  hemen 
sonra kullanılmalıdır. Geçimsiz olduğu bilinen ilaçlar eklenmemelidir.  
 
6.3 Raf ömrü  
24 ay  
 
İçine ilaç eklendikten sonraki raf ömrü:  
Mikrobiyolojik açıdan, uygulamaya hazırlandıktan hemen sonra kullanılmalıdır. Hemen 
kullanılmadığı durumlarda saklama koşulunun ve sü resinin belirlenmesi ilaç eklemesini veya 
seyreltmeyi yapanın sorumluluğundadır ve süre; bu işlemin valide edilmiş aseptik koşullarda 
yapılmadığı durumlarda normalde 2 -8 °C arasında 24 saatten uzun değildir.  
 
6.4 Saklamaya yönelik özel  tedbirler  
Özel bir muhafaza şartı yoktur. 25 °C'nin altındaki oda sıcaklığında saklanmalıdır.    
16/18  6.5 Ambalajın niteliği ve  içeriği  
500 ve 1000 ml'lik  PP torbalarda  
Ürünün setli ve setsiz olmak üzere iki formu bulunmaktadır.  
 
6.6 Beşeri tıbbi üründen arta kalan maddelerin imhası ve diğ er özel  önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve 
“Ambalaj ve Ambalaj Atıklarının Kontrolü Yönetmeliği” ne uygun olarak imha  edilmelidir.  
 
Uygulamaya hazırlanması:  
Kullanım öncesi çözelti kontrol edilmelidir.  
 
Uygulama steril setlerle intravenöz yoldan yapılır.  
 
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır . 
 
Uygulama seti ürüne iliştirildikten sonra uygulamaya en kısa sürede başlanmalıdır.  
 
Torbadaki artık havaya bağlı olarak meydana gelebilecek bir hava embolisini önlemek için, 
başka infüzyon sıvılarıyla seri bağlantı  yapılmamalıdır.  
 
Çözelti steril uygulama seti aracılığıyla aseptik teknik kullanılarak uygulanmalıdır. Sisteme 
hava girmemesi için uygulama setinden, kullanım öncesi sıvı geçirilmelidir.  
 
Ek ilaçlar, aseptik koşullarda enjeksiyon ucundan bir iğne yardımı ile infüzyon öncesi ve 
sırasında katılabilir. Oluşan son ürünün izotonisitesi parenteral uygulama yapılmadan önce 
belirlenmiş olmalı dır. 
 
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek 
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak 
üzere saklanmamalıdır.  
 
Çözeltiye ek ilaç katılması ya da yanlış  uygulama tekniği, ürüne pirojen kontaminasyonuna 
bağlı ateş reaksiyonuna neden olabilir. Advers reaksiyon görülmesi durumunda infüzyona 
hemen son verilmelidir.  
 
Tek kullanımlıktır.  
Kısmen kullanılmı ş çözeltiler saklanmamalıdır.  
Kısmen kullanılmış torbalar  yeniden hastaya uygulanan sistemlere bağlanmamalıdır.  
 
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj hasar 
gördüyse  kullanmayınız.   
17/18  2. Koruyucu dış ambalajı yırtarak  açınız.  
3. Koruyucu ambalaj içindeki torbanın sağlam olup olmadığını sıkarak kontrol ediniz. 
Torba içindeki çözeltinin berraklığını ve içinde yabancı madde içermediğini kontrol 
ediniz.  
 
Uygulama hazırlıkları:  
1. Torbayı  asınız.  
2. Uygulama ucundaki koruyucu kapağı çıkarınız . 
3. Uygulama setinin spaykını, uygulama ucuna sıkıca  batırınız.  
4. Çözeltinin set içinden geçirilerek hastaya uygulanması için setin kullanım talimatına 
uyulmalıdır.  
 
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ür ünle geçimli 
olmalıdır. Ürüne ekleme yapılacaksa, hastaya uygulamadan önce son karışımında geçimlilik 
kontrol  edilmelidir.  
 
Uygulama öncesi ilaç  ekleme  
1. İlaç uygulama ucu dezenfekte  edilir.  
2. Eklenecek ilaç 19 -22 gauge kalınlığındaki bir iğnesi olan enjektörl e torba içine  eklenir.  
3. Çözelti ve içine eklenen ilaç iyice karıştırılır. Potasyum klorür gibi yoğun ilaçlarda 
torbanın uygulama çıkışına, yukarı pozisyondayken hafifçe vurularak karışması sağlanır.  
 
Dikkat: İçine ek ilaç uygulanmış torbalar saklanmamalıdır . 
 
Uygulama sırasında ilaç ekleme  
1. Setin klempi kapatılır.  
2. İlaç uygulama ucu dezenfekte  edilir.  
3. Eklenecek ilaç 19 -22 gauge kalınlığındaki bir iğnesi olan enjektörle ilaç uygulama 
ucundan  uygulanır.  
4. Çözelti askısından çıkarılır ve ters  çevrilir.  
5. Bu pozisyondayken torbanın uygulama çıkışı ve enjeksiyon girişine hafifçe vurularak 
çözelti ve ek ilacın karışması  sağlanır.  
6. Torbayı eski konumuna getirerek klemp açılır ve uygulamaya devam  edilir.  
 
7. RUHSAT  SAHİBİ  
Osel İlaç Sanayi ve Ticaret A.Ş.  
Akbaba Mah. M araş Cad. No: 52  
Beykoz/İstanbul  
Tel: 0 (216) 320 45 50  
Faks: 0 (216) 320 41 45  
  
18/18  8. RUHSAT  NUMARASI(LARI)  
204/3  
 
9. İLK RUHSAT TARİHİ / RUHSAT YENİLEME  TARİHİ  
İlk ruhsat tarihi: 05.03.2004  
Ruhsat yenileme tarihi:  30.06.2010  
 
10. KÜB’ÜN YENİLENME  TARİHİ  