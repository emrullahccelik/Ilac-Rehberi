KISA ÜRÜN BİLGİSİ
1. BEŞERİ TIBBİ ÜRÜNÜN ADI
NATPLUS 180 mg – 850 mg tedavi paketi
2. KALİTATİF VE KANTİTATİF BİLEŞİM
Etkin madde:
180 mg Nateglinid film tablet: Her bir film tablet 180 mg nateglinid içerir.
850 mg Metformin efervesan tablet: Her bir efervesan tablet 850 mg metformin HCl içerir.
Yardımcı maddeler:
180 mg Nateglinid film tablet
Laktoz monohidrat 308.00 mg
Kroskarmelloz Sodyum 12.00 mg
850 mg Metformin efervesan tablet
Potasyum Hidrojen Karbonat 820.00 mg
Yardımcı maddeler için 6.1‟e bakınız.
3. FARMASÖTİK FORM
180 mg Nateglinid film tablet
Pembe renkli, oblong, bikonveks film tabletler şeklindedir.
850 mg Metformin efervesan tablet
Beyaz renkte, düz yüzeyli, yuvarlak efervesan tabletler şeklindedir.
4. KLİNİK ÖZELLİKLER
4.1. Terapötik endikasyonlar
NATPLUS hiperglisemisi diyet, kilo kaybı ve egzersizle yeterince kontrol edilemeyen tip 2
diyabet olan (insüline bağımlı olmayan diabetes mellitus (NIDDM)) hastalarda kan glukoz
düzeyini azaltmak amacıyla endikedir. Metformin ile yeterli kontrolün sağlanamadığı tip 2
diyabetli hastalarda kullanılır. NATPLUS tedavisine, yemeklere bağlı kan glukozunu düşürmek
için diyet ve egzersiz ile birlikte başlanmalıdır.
14.2. Pozoloji ve uygulama şekli
Pozoloji/uygulama sıklığı ve süresi
180 mg Nateglinid film tablet
Nateglinidin dozu doktor tarafından hastanın durumuna göre ayarlanmalıdır.
Doktor tarafından başka şekilde tavsiye edilmediği takdirde;
Önerilen doz günde 3 defa her ana öğünden önce bir film tablettir.
850 mg Metformin efervesan tablet
Genellikle kullanılan başlangıç dozu yemeklerle birlikte veya yemeklerden sonra günde 2 veya 3
kez 500 mg veya 850 mg‟dır. Tedavi başlangıcından 10-15 gün sonra kan glukoz ölçümlerine
göre doz ayarlanmalıdır. Eğer glisemik kontrol sağlanamaza bölünmüş dozlar halinde günde
3000 mg‟a (3x1000 mg) kadar verilebilir.
Adolesanlar ve 10 yaş ve üstü çocuklar;
Önerilen başlangıç dozu günde bir 500 mg veya 850 mg‟dır. Tedavi başladıktan 10-15 gün sonra
doz arttırılabilir ve günlük normal dozuna çıkartılabilir. Önerilen maksimum günlük doz
2000 mg‟dır.
Uygulama şekli:
180 mg Nateglinid film tablet oral yolla, ana öğünlerden (sabah, öğlen, akşam) hemen önce
(yemeklerden önceki 30 dakika içerisinde) alınabilir. Yeterli miktarda sıvı ile (bir bardak su)
birlikte alınmalıdır.
850 mg Metformin efervesan tablet oral yolla, yemekler ile birlikte alınmalıdır. Bir bardak suda
(150 ml) eritilerek alınır. Suda çözülerek kullanıma hazırlanan ilaç bekletilmeden içilmelidir.
Efervesan tabletler çiğnenmemeli ve yutulmamalıdır.
Özel popülasyonlara ilişkin ek bilgiler:
Böbrek yetmezliği:
180 mg Nateglinid film tablet
Hafif ve orta şiddete böbrek yetmezliği olan hastalarda doz ayarlamasına gerek yoktur.
Diyaliz hastalarında nateglinidin C %49 oranında azalmasına rağmen, orta ve şiddetli böbrek
maks‟ı
yetmezliği (kreatinin klerensi 15-50 ml/ dakika) olan diyabetik hastaların sistemik
2biyoyararlanımı ve eliminasyon yarı-ömrü diyalize ihtiyaç gösteren ve sağlıklı bireyler arasında
bulunan değerlerlerle benzer bulunmuştur.
850 mg Metformin efervesan tablet
Böbrek yetmezliği veya bozukluğu (serum kreatinin düzeyi erkeklerde > 1.5 mg/dL ve
kadınlarda > 1.4 mg/dL) olan hastalarda kullanılmamalıdır.
Karaciğer yetmezliği:
180 mg Nateglinid film tablet:
Hafif ve orta şiddette karaciğer yetmezliği olan hastalarda doz ayarlamasına gerek yoktur. Ağır
karaciğer yetmezliği olan hastalarda incelenmemiştir. 180 mg Nateglinid film tabletin kullanımı
bu hastalarda önerilmemektedir.
850 mg Metformin efervesan tablet
Metformin alındığında laktik asidoz riski söz konusu olduğundan, fonksiyonel karaciğer
yetmezliği olan hastalarda kullanımı tavsiye edilmemektedir (Bkz. Bölüm 5.2 Farmakokinetik
özellikler, Karaciğer yetmezliği).
Pediyatrik popülasyon:
180 mg Nateglinid film tablet
18 yaşın altındaki çocuklarda kullanımına dair bilgi bulunmadığından bu gruptaki hastalarda
kullanımı önerilmemektedir.
850 mg Metformin efervesan tablet
10 yaşın altındaki çocuklarda kullanımına dair bilgi bulunmadığından, bu gruptaki hastalarda
kullanımı önerilmemektedir.
Geriyatrik popülasyon:
180 mg Nateglinid film tablet
75 yaşın üzerindeki hastalarda nateglinid ile klinik deneyim sınırlıdır.
850 mg Metformin efervesan tablet
Yaşlı kişilerde, böbrek fonksiyonlarının azalma potansiyeli nedeniyle metformin dozu, böbrek
fonksiyonları temel alınarak ayarlanmalıdır. Gerekli olduğu sürece, düzenli olarak böbrek
fonksiyon değerlendirmeleri yapılmalıdır.
4.3. Kontrendikasyonlar
180 mg Nateglinid film tablet
3Nateglinid veya 180 mg Nateglinid film tablet içerisindeki yardımcı maddelerden herhangi birine
karşı aşırı hassasiyeti olanlarda, tip 1 diyabette (insüline bağımlı diabetes mellitus, C peptid
negatif), diyabetik ketoasidoz, komalı veya komasız, diyabetik prekomada, hamilelik veya
emzirme döneminde, karaciğer yetmezliğinde kontrendikedir.
850 mg Metformin efervesan tablet
Metformin veya 850 mg Metformin efervesan tablet içerisindeki yardımcı maddelerden herhangi
birine karşı aşırı hassasiyeti olanlarda, böbrek yetmezliği veya bozukluğunda (serum kreatinin
düzeyi erkeklerde > 1.5 mg/dL ve kadınlarda > 1.4 mg/dL), diyabetik ketoasidoz, komalı veya
komasız, diyabetik prekomada, akut alkol intoksikasyonunda, alkolizmde, tip 1 diyabette
(insüline bağımlı diabetes mellitus, C peptid negatif), hamilelerde ve emziren annelerde (Bkz.
bölüm Gebelik ve laktasyon), karaciğer yetmezliğinde,
Böbrek fonksiyonlarını değiştirme potansiyeli olan akut durumlar
Dehidratasyon durumunda, şiddetli infeksiyonda, şokta, İyotlu kontrast maddelerin intravasküler
uygulanmasında,
Doku hipoksisine yol açabilecek akut veya kronik hastalıklar
Kardiyak veya respiratuar yetmezlikte, yakın geçmişte miyokard enfarktüsü geçiren hastalarda,
şokta kontrendikedir.
4.4. Özel kullanım uyarıları ve önlemleri
Nateglinid
Diğer insülin salgılatıcılar gibi, nateglinid de hipoglisemiye neden olabilir.
Diyet ve egzersiz tedavisi altında olan tip 2 diyabet hastalarında ve oral antidiyabetik
kullananlarda hipoglisemi gelişebildiği gözlenmiştir (Bkz bölüm: 4.8 İstenmeyen Etkiler). İyi
beslenmemiş, ileri yaşlı hastalar ve adrenal ya da hipofiz yetmezliği olanlar veya ciddi böbrek
yetemezliği olan hastalar bu tedavilerin hipoglisemik etkilerine karşı daha duyarlıdır. Tip 2
diyabet hastalarında ağır fiziksel egzersiz veya alkol alınması hipoglisemi riskini arttırabilir.
Başlangıç HbA seviyeleri terapötik hedefe (HbA < %7.5) yakın olan hastalarda hipoglisemi
1c 1c
semptomları (kan glukoz seviyeleri tarafından doğrulanmamış) gözlenmiştir.
Nateglinidin diğer oral antidiyabetiklerle birlikte kullanılması, hipoglisemi riskini arttırabilir.
Beta-blokör kullanan hastalarda hipoglisemi geliştiğinin fark edilmesi, zor olabilir.
4Hasta herhangi bir oral hipoglisemik ilaç kullanımına stabilize edildiğinde ateş, travma,
enfeksiyon, cerrahi, glisemik kontrolün kaybolması gibi durumlarla karşılaşabilir.
Nateglinid orta şiddette karaciğer yetmezliği olan hastalarda dikkatli kullanılmalıdır.
Ağır karaciğer yetmezliği olan hastalar veya çocuklarda ve adolesanlarda nateglinidin
kullanımıyla ilgili klinik çalışmalar yürütülmediğinden bu hasta gruplarında nateglinid kullanımı
önerilmemektedir.
Diğer insülin salgılatıcılar ile hiperglisemisi yeterince kontrol edilmemiş hastalarda nateglinid
tedavisine geçilmesi ve/veya bu hastaların tedavisine nateglinid eklenmesi önerilmez.
Metformin
Laktik asidoz
Metformin birikmesine bağlı olarak meydana gelebilen laktik asidoz nadir ancak ciddi bir
metabolik komplikasyondur. Laktik asidozun bildirildiği hastalar özellikle böbrek yetmezliği
olan diyabet hastalarıdır. Laktik asidozun insidansı; kontrolünü kötü yapılmış diyabet, ketosiz,
uzun süreli açlık, aşırı alkol alımı, karaciğer yetmezliği ve hipoksi ile giden risk arttırıcı
durumların iyi kontrol edilmesi ile azaltılabilir.
Tanısı
Laktik asidoz, takiben koma gelişimine yol açan asidoza bağlı dispne, karın ağrısı ve hipotermi
ile karakterizedir. Kan pH‟sında azalma, 5 mmol/L‟nin altında plazma laktat seviyesi, artmış
anyon açığı ve laktat/piruvat oranı diagnostik laboratuvar bulgularıdır. Metabolik asidozdan
şüpheleniliyorsa tıbbi ürünle yapılan tedavi hemen kesilmeli ve hasta derhal hastaneye
yatırılmalıdır (Bkz. Bölüm 4.9 Doz aşımı ve tedavisi).
Böbrek fonksiyonlarının izlenmesi
Metformin böbrek yolu ile atıldığından, tedaviye başlamadan önce ve daha sonra serum kreatinin
düzeyleri belirlenmelidir.
Yaşlı kişilerde böbrek fonksiyonlarının azalması sık görülür ve asemptomatiktir. Böbrek
fonksiyonlarının azalabileceği durumlarda, örneğin NSAİİ tedavisine başlanacağı zaman ve
diüretik veya antihipertansif tedavi başlanırken özellikle dikkat edilmelidir.
İyotlu kontrast maddelerinin uygulanması
Radyolojik görüntülemede intravasküler iyotlu kontrast maddelerin uygulanması böbrek
yetersizliğine neden olabileceğinden, metformin uygulamadan önce veya uygulama sırasında
5kesilmeli ve uygulamadan sonraki 48 saat içinde verilmemelidir. Sadece böbrek fonksiyonu
tekrar değerlendirildikten ve normal bulunduktan sonra tekrar başlatılmalıdır.
Cerrahi uygulamalar
Metformin hidroklorür, genel anestezi uygulanan cerrahi girişimden 48 saat önce kesilmeli ve
girişimin 48 saat sonrasına kadar tekrar başlanmamalıdır.
Ayrıca, metformin, tek başına hipoglisemiye neden olmasa da, insülin veya sülfonilürelerle
birlikte kullanılacaksa dikkat edilmesi gerekir.
Pediyatrik popülasyon
Metfromin ile tedaviye başlamadan önce, tip 2 diabetes mellitus tanısı doğrulanmış olması
gerekir.
Bir yıl süren kontrol edilmiş klinik çalışmalarda gelişme çağında çocuklarda ve ergenlik
döneminde metforminin etkisinin olmadığı belirlenmiştir. Fakat uzun dönem verilere dayanarak,
spesifik noktalar mevcuttur. Bundan dolayı, çocuklarda, özellikle ergenlik öncesi çocuklarda
metformin ile tedavi esansında parametreler üzerinde metforminin etkisinin takip edilmesi
önerilmelidir.
B vitamini düzeyleri:
12
29 hafta süreyle metformin ile yapılan klinik çalışmalarda, hastaların yaklaşık %7‟sinde önceden
normal olan serum B vitamini düzeylerinde normalin altında bir azalma gözlenmiştir.
12
Metforminin kesilmesiyle veya B vitamini ilavesiyle bu azalmanın hızla geri dönüşümlü olduğu
12
görülmektedir. Metformin ile tedavi edilen hastalarda hematolojik parametrelerin bir yıllık esasa
göre ölçülmesi tavsiye edilir. Görünen herhangi bir anormallik uygun şekilde araştırılmalı ve
tedavi edilmelidir.
Diğer önlemler
Tüm hastalar günlük doz kullanımında, düzenli olarak karbonhidrat dağılımı içeren diyetlerine
devam etmelidirler. Kilo fazlası olan hastalarda enerji kısıtlamalı diyetlerine devam etmeleri
gerekir.
Tip 2 diyabet hastalığı için düzenli olarak olağan laboratuar testleri takip edilmelidir.
6180 mg Nateglinid film tablet
Her bir film tablette 0.85 mmol laktoz ihtiva eder. Nadir kalıtımsal galaktoz intoleransı, Lapp
laktoz yetmezliği ya da glukoz-galaktoz malabsorbsiyon problemi olan hastaların bu ilacı
kullanmamaları gerekir.
Her bir film tablette 1 mmol (23 mg)‟den daha az sodyum ihtiva eder, yani esasında “sodyum
içermez.”
850 mg Metformin efervesan tablet
Bu tıbbi ürün her dozunda 8.2 mmol (319.5 mg) potasyum ihtiva eder. Bu durum böbrek
fonksiyonlarında azalma olan hastalarda ya da kontrollü potasyum diyetinde olan hastalar için
göz önünde bulundurulmalıdır.
4.5. Diğer tıbbi ürünlerle etkileşimler ve diğer etkileşim şekilleri
Nateglinid
Çok sayıda tıbbi ürün glukoz metabolizmasını etkileyebilir ve olası etkileşime girebilir. Bu
durum doktor tarafından göz önünde bulundurulmalıdır.
In vitro çalışmalar nateglinidin öncelikle, bir sitokrom P450 enzimi olan CYP 2C9 (%70) ve daha
az olarak da CYP 3A4 (%30) tarafından metabolize edildiğini göstermiştir. Nateglinid
tolbutamidin in vitro metabolizmasını inhibe etme yeteneğine sahiptir. In vitro deney sonuçlarına
bakıldığında, CYP 3A4'ün aracılık ettiği metabolik reaksiyonların inhibisyonu beklenmez. Bir
bütün olarak bütün bu bulgular, klinikte önem taşıyan farmakokinetik ilaç etkileşim
potansiyelinin düşük olduğu izlenimini vermektedir.
Nateglinid; bir CYP 3A4 ve CYP 2C9 subtratı olan varfarinin, bir CYP 2C9 subtratı olan
diklofenakın, bir CYP 3A4 indükleyici olan troglitazonun veya digoksinin farmakokinetik
özellikleri üzerinde, klinik önemi olan hiçbir etkiye sahip değildir. Bu nedenle de digoksin,
varfarin veya diklofenak nateglinid ile birlikte kullanıldığı zaman, ne nateglinidin ne de diğer
ilaçların dozlarında ayarlama yapılması gerekir. Benzer şekilde nateglinid, metformin ya da
glibenklamid gibi diğer oral antidiyabetik ilaçlarla klinik önemi olan herhangi bir ilaç-ilaç
etkileşimine girmez.
Nateglinid, öncelikle albümin olmak üzere plazma proteinlerine yüksek oranda (%98) bağlıdır.
Plazma proteinlerine yüksek oranda bağlandıkları bilinen furosemid, propranolol, kaptopril,
nikardipin, pravastatin, glibenklamid, varfarin, fenitoin, asetilsalisilik asit, tolbutamid ve
7metformin gibi ilaçların kullanıldığı in vitro deplasman çalışmaları, bu ilaçların, nateglinidin
proteinlere bağlanma oranı üzerinde etkili olmadığını göstermiştir. Benzer olarak, nateglinidin
propranolol, glibenklamid, nikardipin, varfarin, fenitoin, asetilsalisilik asit ve tolbutamidin serum
protein bağlanması üzerine hiçbir etkisi bulunmamaktadır.
Oral antidiyabetik ilaçların hipoglisemik etkisi, aralarında NSAİİ grubunun, salisilatların,
monoamin oksidaz (MAO) inhibitörlerinin ve non-selektif beta-adrenerjik blokörlerin etkisiyle
artabilir.
Artmış hipoglisemi riskinden dolayı nateglinid ile alkol kullanımından sakınılmalıdır.
Oral antidiyabetik ilaçların hipoglisemik etkisi, aralarında tiyazidlerin, kortikosteroidlerin, tiroid
ürünlerinin ve sempatomimetiklerin etkisiyle azalabilir.
Bu ilaçlardan herhangi biri, nateglinid kullanmakta olan bir hastaya verileceği veya nateglinid ile
birlikte bu ilaçlardan herhangi birini kullanan bir hasta, söz konusu ilacı bırakacağı zaman;
glisemi kontrolünde meydana gelebilecek değişiklikler nedeniyle yakın gözlem altında
bulundurulmalıdır.
Metformin
Furosemid
Sağlıklı gönüllüler üzerinde yürütülen tez dozluk bir metformin-furosemid ilaç etkileşim
çalışması, her iki bileşenin farmakokinetik parametrelerinin birlikte uygulamadan etkilendiğini
göstermiştir. Furosemid, metforminin renal klerensinde önemli bir değişiklik meydana
getirmeden, metforminin plazma ve kan Cmaks‟ını % 22, kan EAA‟sını ise % 15 oranında
yükseltmiştir. Metforminle birlikte uygulandığında, furosemidin Cmaks‟ı ve EAA‟sı tek başına
uygulamaya göre sırasıyla % 31 ve % 12 oranında düşüş göstermiştir. Furosemidin terminal
yarılanma ömrü % 32 oranında azalmış renal klerensinde önemli bir değişiklik meydana
gelmemiştir. Kronik olarak birlikte uygulandıklarında metformin ve furosemid arasında meydana
gelecek etkileşim hakkında herhangi bir bilgi bulunmamaktadır.
Nifedipin
Sağlıklı gönüllüler üzerinde yapılan tek dozluk bir metformin-nifedipin ilaç etkileşim çalışması,
nifedipinin metforminle birlikte uygulanmasının plazma metformin Cmaks ve EAA değerlerini
sırasıyla % 20 ve % 9 oranında artırdığını göstermiştir ayrıca idrarla atılan metformin miktarını
8artırmıştır. Tmaks değeri ve yarılanma ömrü etkilenmemiştir. Nifedipinin, metforminin emilimini
artırdığı gözlenmiştir. Metforminin nifedipin üzerindeki etkisi minimal düzeydedir
Alkol
Akut alkol intoksikasyonunda, özellikle açlık veya malnütrisyon ve karaciğer yetersizliği
durumlarında laktik asidoz riski artar.
İyotlu kontrast maddeler
İyotlu kontrast maddelerin intravasküler yoldan uygulanması, metformin birikimi ve laktik asidoz
riski ile sonuçlanan böbrek yetmezliğine neden olabilir. Metformin kullanımı uygulamadan önce
veya uygulama sırasında kesilmeli ve ancak 48 saat sonra böbrek fonksiyonlarının tekrar
değerlendirilip, normal bulunmasını takiben başlanmalıdır.
Birlikte kullanımda dikkat edilmesi gereken ilaçlar
Glukokortikoidler (sistemik veya lokal uygulama), beta-2 agonistleri ve diüretiklerin intrensek
hiperglisemik aktiviteleri vardır. Bu konuda hasta uyarılmalı ve özellikle tedavinin başlangıcında
daha sık kan glukoz ölçümleri yapılmalıdır. Eğer gerekliyse diğer ilaç ile tedavi sırasında ve diğer
ilacın kesilmesinden sonra antidiyabetik ilacın dozu ayarlanmalıdır.
ACE-inhibitörleri kan glukoz düzeylerini düşürebilir. Eğer gerekliyse diğer ilaç ile tedavi
sırasında ve diğer ilacın kesilmesinden sonra antidiyabetik ilacın dozu ayarlanmalıdır.
Katyonik İlaçlar: Renal tübüler sekresyon yoluyla elimine edilen katyonik ilaçlar (örneğin,
amilorid, digoksin, prokainamid, morfin, kinidin, kinin, ranitidin, triamteren, trimetoprim ve
vankomisin), ortak renal tübüler taşıma sistemleri için rekabet halinde oldukları için, teorik
olarak etkileşime girme potansiyeline sahiptirler. Sağlıklı yedi gönüllü üzerinde yapılan
çalışmada günde iki kez uygulanan 400 mg simetidinin metforminin sistemik maruziyetini (EAA)
% 50 ve Cmaks‟ını da % 81 oranında artırdığını göstermiştir. Bu nedenle, metformin renal
tübüler sekresyonla elimine edilen katyonik ilaçlarla birlikte uygulandığında, glisemik kontrolün
yakından takip edilmesi ve diyabet tedavisinde değişiklik yapılması düşünülmelidir (bkz. Bölüm
4.4 Özel kullanım uyarıları ve önlemleri).
Diğer ilaçlar
Bazı ilaçlar hiperglisemiye yol açma eğiliminde olduklarından, glisemik kontrolün bozulmasına
neden olabilirler. Bu ilaçlar arasında tiazidler ve diğer diüretikler, kortikosteroidler, fenotiazinler,
tiroid ürünleri, östrojenler, oral kontraseptifler, fenitoin, nikotinik asit, sempatomimetikler,
kalsiyum kanal blokörleri ve izoniazid yer almaktadır. Benzer ilaçlar metformin alan hastalara
9verildiğinde, yeterli seviyede glisemik kontrol sağlamak için hastalar yakından izlenmelidir.
Sağlıklı gönüllülerde yapılan tek dozlu etkileşim çalışmalarında metformin ve propranolol ile
metformin ve ibuprofen birlikte verildiklerinde birbirinden etkilenmemiştir.
Metforminin plazma proteinlerine bağlanması ihmal edilebilir düzeyde olduğundan, salisilatlar,
sülfonamidler, kloramfenikol ve probenesid gibi yüksek derecede proteine bağlanan ilaçlarla
etkileşme olasılığı düşüktür.
Beta blokörler ve MAO inhibitörleri metforminin etkisini potansiyelize ederler.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyonda kullanım
180 mg Nateglinid film tablet
Genel tavsiye
Gebelik kategorisi: C‟dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Klinik veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. 180 mg Nateglinid film tablet hayvanlardaki üreme
çalışmaları her zaman insanlardaki cevabın bir göstergesi olmadığından gerekli olmadıkça
gebelik döneminde kullanılmamalıdır.
Laktasyon dönemi
Sıçanlarda yapılan çalışmalarda preoral doz kullanımı ile nateglinidin süte geçtiği belirtilmiştir.
İnsanlarda nateglinidin anne sütüne geçip geçmediği bilinmediğinden, anne sütüyle beslenen
bebeklerde hipoglisemi gelişmesi mümkündür. Bu nedenle de, bebeğini emziren anneler,
nateglinid kullanmamalıdır.
10Üreme yeteneği/Fertilite
Hayvan çalışmaları nateglinidin üreme yeteneği üzerine olumsuz etkisinin olmadığını
göstermiştir. İnsanlar üzerinde üreyebilirlik üzerine veri mevcut değildir.
850 mg Metformin efervesan tablet
Genel tavsiye
Gebelik kategorisi: B‟dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Bu güne kadar geçerli epidemiyolojik veri mevcut değildir. Hayvanlar üzerinde yapılan
çalışmalar, gebelik / embriyonal / fetal gelişim / doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir. Hasta gebe kalmayı
planlamışsa veya hamile ise diyabet tedavisinde metformin kullanılmamalıdır. Buna karşılık
bozulmuş kan glukoz düzeylerine eşlik eden fötal malformasyon riskini düşünmek amacıyla, kan
glukoz düzeylerini mümkün olduğunca normale yakın tutmak için insülin kullanılmalıdır.
Laktasyon dönemi
Metforminin insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, metforminin sütle atıldığını göstermektedir. Emzirmenin durdurulup
durdurulmayacağına ya da metformin tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
metformin tedavisinin emziren anne açısından faydası dikkate alınmalıdır.
Üreme yeteneği/Fertilite
Üreme yeteneği üzerindeki etkileri ile ilgili bilgi bulunmamaktadır.
4.7. Araç ve makine kullanımı üzerindeki etkiler
Nateglinid
Nateglinid hipoglisemiye neden olabilir, hastalar araç veya makine kullanırken oluşabilecek
hipoglisemi riskine karşı önlem almaları konusunda uyarılmalıdır. Hasta hipoglisemi
semptomlarını bilmiyorsa veya hipoglisemi sık aralıklarla gelişiyorsa, hasta araç ve makine
11kullanmada oluşabilecek risklere karşı özellikle uyarılmalıdır. Araç kullanma uygunluğu bu
koşullar altında değerlendirilmelidir.
Metformin
Metformin tek başına kullanıldığında hipoglisemiye neden olmadığından araç ve makine
kullanımı üzerine etkisi yoktur. Ancak, metformin diğer antidiyabetik ajanlarla (sülfonilüreler,
insülin, repaglinid) birlikte kullanıldığında hastalar hipoglisemi oluşma riskine karşı
uyarılmalıdır.
4.8. İstenmeyen etkiler
Nateglinid
Hipoglisemi
Diğer oral antidiyabetik ilaçlarda olduğu gibi nateglinid verilmesinden sonra hipoglisemiyi akla
getiren semptomlar gözlenmiştir. Terleme, titreme, göz kararması, iştah artması, palpitasyon,
bulantı; yorgunluk ve dermansızlık şeklinde gelişebilen bu semptomlar, genellikle hafiftir ve
gerektiğinde karbonhidrat alınarak giderilebilir. Tamamlanan klinik çalışmalarda hipoglisemi,
semptomları nateglinid monoterapisinde % 10.4, nateglinid+metformin kombinasyonu ile %14.5,
metforminin ile % 6.9, glibenklamidin ile % 19.8 ve plasebo ile % 4.1 oranında görüldüğü rapor
edilmiştir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerde hareketle tahmin
edilemiyor).
Bağışıklık sistemi hastalıkları
Seyrek: Deri döküntüsü, kaşıntı ve ürtiker gibi aşırı duyarlılık reaksiyonları
Metabolizma ve beslenme hastalıkları
Yaygın: Hipoglisemiyi düşündüren semptomlar
Hepato- bilier hastalıklar
Seyrek: Karaciğer enzimlerinde artış
Diğer istenmeyen etkiler
Klinik çalışmalarda gözlenen diğer istenmeyen etkiler sıklık bakımından nateglinid ile tedavi
edilen hastalar ile plasebo verilen hastalar arasında benzer bulunmuştur. Bu istenmeyen etkiler
karın ağrısı, hazımsızlık, ishal gibi gastrointestinal şikayetler, baş ağrısı, baş dönmesi ve solunum
12yolu enfeksiyonları, kilo alımı gibi bu hasta popülasyonlarında bulunma olasılığı olan diğer
sağlık sorunlarıdır.
Metformin HCl
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerde hareketle tahmin
edilemiyor).
Sinir sistemi hastalıkları
Yaygın: Ağız kuruluğu
Gastrointestinal hastalıklar
Çok yaygın: Kusma, mide bulantısı, diyare, karın ağrısı ve iştahsızlık
Gastrointestinal belirtiler arasında bulantı, kusma, ishal, karın ağrısı ve iştah kaybı yer alır. Bu
belirtiler sıklıkla daha yüksek dozlarda ve tedavinin başlangıcında meydana gelmekte ve çoğu
vakada kendiliğinden iyileşmektedir.
Deri ve deri altı doku hastalıkları
Çok seyrek: Ürtiker, eritem, pruritus
Metabolizma ve beslenme hastalıkları
Çok seyrek: Laktik asidoz, Vitamin B eksikliği
12
Metformin ile yapılan uzun süreli tedavi, B vitamini emiliminde azalmayla ilişkilendirilmiştir;
12
bu durum çok seyrek olarak klinik açıdan B vitamini eksikliğiyle sonuçlanabilir (örneğin,
12
megaloblastik anemi)
Hepato-biliyer hastalıkları
Çok seyrek: Karaciğer fonksiyon bozuklukları, hepatit
4.9. Doz aşımı ve tedavisi
Nateglinid
Yapılan bir klinik çalışmada, nateglinidin 7 gün boyunca günde 720 mg‟a kadar artan dozlarda
uygulanmış ve iyi tolere edilmiştir. Klinik çalışmalarda, nateglinidin doz aşımıyla ilgili hiçbir
deneyim yoktur. Ancak olası bir aşırı doz, glukoz düzeyini düşürücü etkinin abartılmasıyla ve
bununla birlikte hipoglisemi semptomlarının gelişmesiyle sonuçlanabilir. Bilinç kaybının veya
nörolojik bulguların eşlik etmediği hipoglisemi semptomları, oral glukoz kullanılarak ve
pozolojide ve/veya yemek saatlerinde gerekli değişiklikler yapılarak tedavi edilmelidir. Koma,
13kriz veya diğer nörolojik semptomlarla birlikte gelişen ciddi hipoglisemi reaksiyonları,
intravenöz glukoz verilerek tedavi edilmelidir. Nateglinid, plazma proteinlerine yüksek oranda
bağlı bulunduğundan diyaliz, ilacın kandan uzaklaştırılması amacıyla kullanılabilecek, etkili bir
yöntem değildir.
Metformin
İleri derecedeki metformin doz aşımı tıbbi aciliyeti olan ve hastanede tedavi edilmeyi gerektiren
laktik asidoza yol açabilir. Doz aşımı oluştuğunda, hastanın klinik durumuna göre belirlenecek
uygun destekleyici tedaviye başlanmalıdır. Laktat ve metformini uzaklaştırmanın en etkili
yöntemi hemodiyalizdir.
85 grama kadar çıkan miktarlarda alınan metformin ile hipoglisemi görülmezken, aynı koşullarda
laktik asidoz meydana gelmiştir. Metformin, iyi hemodinamik koşullar altında 170 ml/dakika‟ya
kadar çıkan bir klerensle diyaliz yoluyla uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Kan Şekerini Düşüren İlaçlar, İnsülinler Hariç
ATC kodu: A10BX03 ve A10BA02
Nateglinid
Nateglinid, kimyasal ve farmakolojik bakımdan diğer antidiyabetiklerden farklı olan bir
aminoasit (fenilalanin) türevidir. Erken faz insülin salgılanmasını sağlayarak, yemekten sonraki
kan şekeri ve HbA yükselmesini azaltır.
1c
Erken faz insülin salgılanması, normal glisemi kontrolünün devam ettirilmesi açısından temel bir
mekanizmadır. Nateglinid, yemekten önce alındığında, tip 2 diyabet hastalarında ortadan kalkmış
olan, erken veya ilk faz insülin salgılanmasını yeniden sağlar. Bu etki, pankreastaki beta-
hücrelerinde bulunan K+ATP kanalıyla hızla gerçekleşen, geçici bir etkileşim sayesinde meydana
gelir. Elektrofizyoloji çalışmaları nateglinidin pankreas beta hücrelerindeki K+ATP
kanallarındaki selektivitesinin, kardiyovasküler hücrelerdeki K+ATP kanallarındaki
selektivitesinin 300 katından daha fazla olduğunu göstermiştir.
Nateglinid, diğer oral antidiyabetiklerin aksine yemeği izleyen ilk 15 dakika içerisinde önemli bir
insülin salgısı meydana gelmesini sağlamaktadır. Bu gelişme, yemek sonrasındaki kan glukoz
14düzeyi yükselmelerini engeller. İnsülin düzeyleri, 3-4 saat içerisinde başlangıç değerine dönerek,
gecikmiş hipoglisemiye eşlik ettiği gösterilmiş olan yemek sonrası hiperinsülinemiyi azaltır.
Nateglinid, vücuttan hızla atılır.
Pankreastaki beta-hücrelerinde nateglinid etkisiyle gerçekleşen insülin salgılanması, kandaki
glukoz düzeylerine göre ayarlanır ve glukoz düzeyleri düştükçe, salgılanan insülin miktarı da
azalır. Aksine yemeklerle birlikte glukoz infüzyonu uygulanması, insülin salgısının açıkça
artmasıyla sonuçlanır. Nateglinid plazma glukoz düzeyleri düşük olduğunda
insülin salgılanmasını daha az uyarması, örneğin bir öğün atlandığı zamanlarda görülebilecek
hipoglisemiye karşı ilave bir korunma sağlar.
Klinik çalışmalarda nateglinidin tek başına kullanılması, HbA ve yemek sonrası kan şekeri
1c
düzeyi ölçümleriyle de gösterildiği gibi, gliseminin daha iyi kontrol altına alınmasıyla
sonuçlanmıştır. Öncelikle açlık kan şekeri üzerinde etkili bir ilaç olan metforminle birlikte
kullanıldığında HbA üzerindeki etkinin, etki mekanizmalarının birbirini tamamlayıcı nitelikte
1c
olması nedeniyle, her iki ilacın tek başına kullanılmasına kıyasla daha fazla olduğu (sinerjik etki)
gözlemlenmiştir.
Nateglinidin, insülin duyarlılığını artıran bir ilaç olan troglitazon ile birlikte kullanılması, her 2
ilacın tek başlarına kullanılmasına kıyasla HbA düzeylerinin istatistik anlam taşıyacak şekilde
1c
daha fazla düzelmesiyle sonuçlanmıştır.
En az 3 ay boyunca yüksek doz sülfonilürelerle stabilize olmuş durumdaki hastaların doğrudan
doğruya nateglinid monoterapisine başlayarak bu ilacı 24 hafta süreyle kullandığı bir çalışmada,
FPG ve HbA1c düzeylerinin artmasından da anlaşıldığı gibi, glisemi kontrolünde azalma
meydana gelmiştir.
Metformin
Metformin hem bazal, hem de postprandial plazma glukoz düzeylerini düşüren antihiperglisemik
etkilere sahip bir biguaniddir. İnsülin salgısını stimüle etmemekte ve böylece hipoglisemiye
neden olmamaktadır.
Metformin üç mekanizma ile etki edebilmektedir:
- Glukoneogenez ve glikojenolizin inhibisyonuyla hepatik glukoz üretimini azaltarak
- Kaslarda insülin duyarlılığını hafif derecede artırarak, periferik glukoz alımı ve kullanımını
iyileştirerek
15- İntestinal glukoz emilimini geciktirerek.
Metformin glikojen sentaza etki ederek intrasellüler glikojen sentezini stimüle etmektedir.
Metformin spesifik membran glukoz taşıyıcısı tiplerinin taşıma kapasitesini artırmaktadır
(GLUT-1 ve GLUT-4).
İnsanlarda glisemi üzerindeki etkisinden bağımsız olarak metforminin lipid metabolizması
üzerinde de olumlu etkileri vardır. Bu kontrollü, orta veya uzun süreli klinik çalışmalarda
terapötik dozlarda gösterilmiştir: Metformin toplam kolesterol, LDL kolesterol ve trigliserid
düzeylerini düşürmektedir.
Klinik etkinlik
Prospektif, randomize çalışmada (UKPDS) tip 2 diyabetli hastalarda yoğun kan glukoz
kontrolünün uzun vadeli yararı gösterilmiştir. Tek başına diyetle tedavinin başarısız olmasının
ardından metforminle tedavi edilen aşırı kilolu hastalarda elde edilen bulguların analizi:
- Metformin grubunda sadece diyete karşı (43.3 olay/1.000 hasta-yılı), p=0.0023; ve kombine
sulfonilüre ve insülin monoterapi gruplarına karşı (40.1 olay/1,000 hasta-yılı), p=0.0034
diyabetle ilişkili komplikasyona yönelik mutlak riskte anlamlı azalma meydana gelmiştir.
- Diyabetle ilişkili mortaliteye yönelik mutlak riskte anlamlı azalma gözlenmiştir: metformin 7.5
olay/1000 hasta-yılı, sadece diyet 12.7 olay/1.000 hasta-yılı, p=0.017
- Genel mortaliteye yönelik mutlak riskte anlamlı azalma gözlenmiştir: Sadece diyete karşı [(20.6
olay/1.000 hasta-yılı) (p=0.011)] ve kombine sulfonilüre ve insülin monoterapi gruplarına karşı
[18.9 olay/1.000 hasta-yılı (p=0.021)m] metformin 13.5 olay/1.000 hasta-yılı.
Miyokart enfarktüsüne yönelik mutlak riskte anlamlı azalma gözlenmiştir: metformin 11
olay/1.000 hasta-yılı, sadece diyet 18 olay/1.000 hasta-yılı, (p=0.01).
5.2. Farmakokinetik özellikler
Genel özellikleri
Nateglinid
Emilim:
Nateglinid tabletlerinin yemekten önce alınmasından sonra nateglinid, hızla emilerek 1 saatten
daha kısa bir süre içerisinde plazmadaki ortalama maksimal düzeylere (Cmaks) ulaşır. Oral
solüsyon içerisindeki nateglinid, hızla ve neredeyse tamamen (≥%90) emilir.
16Biyoyararlanım:
Mutlak oral oranının %72 olduğu hesaplanmıştır. 1 hafta boyunca her yemekten önce 60-240 mg
arasında nateglinid kullanan tip 2 diyabet vakalarındaki nateglinid farmakokinetiğinin, hem EAA
hem Cmaks değerleri bakımından lineer karakter taşıdığı ve maksimal plazma
konsantrasyonlarına ulaşılması için geçen sürenin (tmaks), doza bağlı olarak değişmediği
görülmüştür.
Dağılım:
Nateglinidin, intravenöz veriler göz önünde tutularak hesaplanan, kararlı plazma düzeylerindeki
dağılım hacminin, yaklaşık 10 litre olduğu bulunmuştur. In vitro çalışmalar nateglinidin,
öncelikle albümin ve daha az olarak alfa-1 asit glikoprotein olmak üzere serum proteinlerine
yüksek oranda (%97-99) bağlandığını göstermiştir. Bu bağlanmanın derecesi, 0.1-10µg
nateglinid/ml arasında değişen test sınırları içerisinde, ilacın plazma konsantrasyonuna bağlı
olarak şekillenmemiştir.
Metabolizma:
Nateglinid, vücuttan uzaklaştırılmadan önce, karma fonksiyonlu oksidaz sistemi tarafından geniş
kapsamlı olarak metabolize edilir. İnsanlardaki başlıca nateglinid metabolitleri; izopropil yan-
zincirinin metil karbonu ya da metil gruplarından birinde hidroksilasyonu sonucu ortaya
çıkmaktadır. Bu ana metabolitlerin aktivitesi, asıl molekülün aktivitesinin sırasıyla 5-6' da biri ve
üçte biri kadardır. Minör metabolitler ise bir diol, bir izopropen ve nateglinidin açil
glukuronid(ler)i şeklindedir; bunlardan yalnızca izopropen, aktiviteye sahiptir ve bu aktivite,
neredeyse nateglinidin aktivitesi kadar güçlüdür. İnsan karaciğer mikrozomları ve tek başına
insan CYP izoenzimleri içeren mikrozomlar üzerinde yapılan in vitro çalışmaların sonuçlarına
göre sitokrom P450 2C9 ve daha az olmak üzere CYP 3A4, nateglinid metabolizmasında rol
oynayan başlıca karaciğer enzimleridir.
Eliminasyon:
Nateglinid ve metabolitleri, vücuttan hızla ve tamamen atılır. 14C ile işaretlenmiş nateglinidin
dozunun yaklaşık %75'i, dozu izleyen 6 saat içerisinde idrara çıkmış durumdadır. Karbon-14 ile
işaretlenmiş nateglinid dozunun büyük bölümü (%83'ü) idrarla, bir diğer %10'u dışkıyla vücuttan
atılır. Dozun %6-16'sı, hiç değişmeden idrara çıkar.
17Gönüllülerin ve tip 2 diyabet hastalarının katıldığı bütün çalışmalarda nateglinidin plazma
konsantrasyonları hızla azalmış ve eliminasyon yarı-ömrü ortalama 1.5 saat olmuştur.
Günde 3 defa 240 miligrama kadar çıkan dozlar kullanıldığında, eliminasyon yarı-ömrünün kısa
olmasına uygun bir şekilde, nateglinid birikmemektedir.
Doğrusal/doğrusallık olmayan durum:
Nateglinid terapötik doz aralığı (60-240 mg) boyunca doğrusal farmakokinetik gösterir.
Besinlerin etkisi:
Yemeklerden sonra verilmesi, nateglinidin emilme derecesini (EAA değerini) etkilemez. Ancak
Cmaks değerinde azalma ve doruk plazma konsantrasyon süresinde (tmaks) gecikme ile
karakterize olan emilim hızında gecikme meydana gelir. Bu nedenle nateglinidin yemekten önce
alınması önerilmektedir. İlaç genellikle, yemekten önceki 1 dakika içerisinde alınır ama
yemekten önceki 30 dakika içerisinde de alınabilir.
Cinsiyet:
Erkeklerdeki ve kadınlardaki nateglinid farmakokinetiği arasında, klinik önemi olan hiçbir fark
yoktur.
Metformin
Emilim:
Oral metformin uygulamasının ardından, 2.5 saat içinde tmaks değerine erişilmektedir. 500 mg
metformin tabletin mutlak biyoyararlanımı sağlıklı deneklerde yaklaşık %50 ila %60‟tır. Oral
dozun ardından dışkıyla atılan emilmemiş fraksiyon %20 ila %30 oranındadır.
Oral uygulamanın ardından, metformin emilimi doyurulabilirdir ve tamamlanmamıştır.
Metformin emilim farmakokinetiğinin doğrusal olmadığı düşünülmektedir. Mutat metformin
dozlarında ve dozlam programlarında, kararlı durum plazma konsantrasyonlarına genellikle 24-
48 saat içinde erişilmekte ve bunlar genellikle 1 μg/ml‟den düşük olmaktadır. Kontrollü klinik
çalışmalarda maksimum metformin plazma düzeyleri (Cmaks) maksimum dozlarda dahi
4 μg/ml‟i geçmemiştir. Gıda alımı metformin emilimini miktarını azaltmakta ve geciktirmektedir.
850 mg‟lık bir dozun uygulamasının ardından, %40 daha düşük plazma doruk konsantrasyonu,
%25 daha düşük EAA değeri ve doruk plazma konsantrasyonuna kadar geçen sürede 35 dakikalık
bir gecikme gözlenmiştir. Bu bulgunun klinik anlamlılığı bilinmemektedir.
18Dağılım:
Plazma proteinine bağlanma önemsiz düzeydedir. Metformin eritrositlere bağlanmaktadır. Doruk
kan düzeyleri, doruk plazma düzeylerinden düşüktür ve hemen hemen aynı zamanda
görülmektedir. Kırmızı kan hücreleri büyük ihtimalle dağılımın ikinci kompartmanını temsil
etmektedir. Ortalama dağılım hacmi (Vd) 63 - 276 litredir.
Metabolizma:
Metformin değişmemiş halde idrarla atılmaktadır. İnsanlarda herhangi bir metabolite
rastlanmamıştır.
Eliminasyon:
Metforminin renal klerensi > 400 ml/dak‟dır; bu da metforminin glomerüler filtrasyon ve tübüler
sekresyonla elimine edildiğini göstermektedir. Oral uygulamayı takiben, belirgin terminal
eliminasyon yarı ömrü yaklaşık 6.5 saattir. Böbrek fonksiyonlarında bozukluk varsa, renal
klerens kreatininle orantılı olarak azalmakta ve dolayısıyla eliminasyon yarı ömrü de uzayarak
plazma metformin düzeylerinin artmasına neden olmaktadır.
Doğrusallık/Doğrusal Olmayan Durum:
Oral uygulamanın ardından, metformin emilimi doyurulabilirdir ve tamamlanmamıştır.
Metformin tabletin, 500 mg - 1550 mg ile 850 mg - 2550 mg‟a kadar olan dozları kullanılarak
yapılan çalışmalar, doz arttıkça doz orantısallığında azalma göstermektedir. Metformin emilim
farmakokinetiğinin doğrusal olmadığı düşünülmektedir.
Hastalardaki karakteristik özellikler
Nateglinid
Böbrek yetmezliği olan hastalar:
Tip 2 diyabetli ve orta ila şiddetli derecede böbrek yetmezliği olan ve diyaliz uygulanmayan
hastalarda (CrCl 15-50 mL/dk) görünür klerens, EAA ve Cmaks değerlerinin eşleştirilmiş sağlıklı
deneklerdekine yakın olduğu görülmüştür. Tip 2 diyabetli ve böbrek yetmezliği olan ve diyaliz
uygulanan hastalarda ilaca genel maruziyetin azaldığı gözlenmiştir. Bununla birlikte hemodiyaliz
hastalarında plazma proteinlerine bağlanma düzeylerinde de eşleştirilmiş sağlıklı deneklerdekine
göre azalmaların ortaya çıktığı gözlenmiştir.
19Karaciğer yetmezliği olan hastalar:
Hafif derecede karaciğer yetmezliği bulunan diyabetik olmayan hastalarda nateglinide doruk ve
toplam maruziyetin eşleştirilmiş sağlıklı deneklerdekine göre % 30 artış gösterdiği gözlenmiştir.
Nateglinid kronik karaciğer hastalığı olan hastalarda dikkatle kullanılmalıdır.
Yaşlılar:
Yaş nateglinidin farmakokinetik özelliklerini etkileyen bir faktör olmadığından yaşlı hastalarda
herhangi bir doz ayarlaması gerekli değildir.
Cinsiyet:
Erkeklerdeki ve kadınlardaki nateglinid farmakokinetiği arasında klinik önemi olan hiçbir fark
yoktur.
Irk:
Beyaz ırk, siyah ırk ve diğer etnik kökenler arasında gerçekleştirilen popülasyon farmakokinetik
analizinde elde edilen bulgular ırkın nateglinidin farmakokinetik özellikleri üzerinde küçük bir
etkisinin olduğunu düşündürmektedir.
Metformin
Pediyatrik popülasyon:
Tek doz çalışma: Çocuklarda 500 mg‟lık tek dozu takiben farmakokinetik profil, sağlıklı
erişkinlerde gözlenenle benzer bulunmuştur.
Çoklu doz çalışma: Tüm veriler sadece tek bir çalışmadan elde edilmiştir. Çocuklarda ve
ergenlerde, 7 gün boyunca günde iki kez 500 mg dozlarında tekrarlanan uygulamanın
neticesinde, maksimum plazma konsantrasyonu (C ) ve sistemik maruziyet (EAA ), 14 gün
maks 0-t
boyunca günde iki kez 500 mg dozunda ilaç alan erişkin diyabetiklerle kıyaslandığında %33-%40
daha düşüktür. Dozlar, kan glukoz düzeyleri kontrollerine göre bireysel olarak ayarlandığı için,
bu sonuçların klinik uygunluğu kısıtlıdır.
Böbrek yetmezliği olan hastalar:
Böbrek fonksiyonlarında azalma (ölçülen kreatinin klerensi esas alınarak) olan hastalarda,
metforminin plazma ve kan yarı ömrü uzamakta, renal klerensi ise kreatinin klerensindeki
düşüşle orantılı olarak azalmaktadır. Böbrek yetmezliği veya böbrek fonksiyon bozukluğu olan
hastalarda (serum kreatinin düzeyi erkeklerde > 1,5 mg/dL ve kadınlarda > 1,4 mg/dL )
kullanılmamalıdır.
20Karaciğer yetmezliği olan hastalar:
Karaciğer yetmezliği olan hastalar üzerinde gerçekleştirilmiş herhangi bir metformin
farmakokinetik çalışması bulunmamaktadır.
Yaşlılarda:
Sağlıklı yaşlılar üzerinde metformin ile yapılmış kontrollü farmakokinetik çalışmalarından elde
edilen sınırlı veriler, sağlıklı genç deneklerle karşılaştırıldığında toplam plazma klerensinin
azaldığını, yarı ömrün uzadığını ve Cmaks „ın arttığını göstermektedir. Elde edilen bu verilere
dayanarak, yaşlılıkla birlikte metformin farmakokinetiğnde meydana gelen değişikliğin büyük
ölçüde renal fonksiyonlardaki değişiklikten kaynaklandığı gözlenmektedir. Kreatinin klerensi
ölçümü renal fonksiyonların azalmadığını gösterdiği durumların dışında, metformin tedavisine 80
yaş üstü hastalarda başlatılmamalıdır.
Cinsiyet:
Metforminin farmakokinetik parametreleri, normal denekler ve tip 2 hastaları arasında önemli
derecede fark göstermemiştir (erkek=19, kadın=16). Benzer şekilde, tip 2 diyabet hastaları
üzerinde yapılan kontrollü klinik deneylerde, metformin hidroklorürün antihiperglisemik etkisi
erkek ve kadında karşılaştırılabilir çıkmıştır.
Irk:
Metforminin ırka göre farmakokinetik parametreleri üzerine yapılmış herhangi bir çalışma
bulunmamaktadır.
5.3. Klinik öncesi güvenlilik verileri
Nateglinid
Tekrarlı doz toksisitesi, genotoksite, karsinojenik potansiyel ve doğurganlık üzerine toksisite ve
post-natal gelişim üzerine yapılan güvenlik farmakoloji çalışmalarından alınan klinik öncesi
veriler insanlar için özel bir risk oluşturmamaktadır. Sıçanlarda yapılan çalışmalarda nateglinidin
teratojenik etkisine rastlanmamıştır. Maternal toksik dozda tavşanlarda safra kesesiz fetüsün
yüksek insidansı gözlenmiştir.
21Metformin
Klinik öncesi güvenlik verileri bilinen güvenirlik, farmakoloji, tekrarlanan doz toksisite,
genotoksisite, karsinojenik potansiyel ve üreme toksisite çalışmalarına dayanarak herhangi bir
tehlike olmadığı ispat edilmiştir.
6. FARMASÖTİK ÖZELLİKLER
6.1. Yardımcı maddelerin listesi
180 mg Nateglinid film tablet
Laktoz monohidrat
Mikrokristalin selüloz (Avicel pH 102)
Polivinilpirolidon
Kroskarmeloz Sodyum (Ac-di-sol)
Magnezyum Stearat
Kırmızı demir oksit (E 172ii)
Titanyum Dioksit (E 171)
FD&C blue # 2 / Indigo Carmine Aluminum Lake (E 132)
850 mg Metformin efervesan tablet
Sitrik Asit Anhidr
Potasyum hidrojen karbonat
Polietilenglikol
Polivinilpirolidon
Sukraloz (E 955)
Limon aroması
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay
226.4. Saklamaya yönelik özel tedbirler
25 ºC‟nin altındaki oda sıcaklığında ve kuru yerde saklayınız.
Kullandıktan sonra tüpün kapağını kapatmayı unutmayınız.
6.5. Ambalajın niteliği ve içeriği
NATPLUS 180mg - 850mg Tedavi Paketi; Metformin Hidroklorür 850 mg efervesan tablet
(90 efervesan tablet, plastik tüp silikajelli plastik kapak) ve Nateglinid 180 mg Film Tablet
(90 film tablet, PVC/Alüminyum blister) ile birlikte karton kutuda kullanma talimatı ile beraber
ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği“„ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Tozkoparan Mahallesi General Ali Rıza Gürcan Cad.
Merter İş Merkezi Bağımsız Bölüm No:2/6
Güngören/İSTANBUL
Telefon: 0 212 481 40 98
Faks: 0 212 481 40 98
e-mail: info@celtisilac.com.tr
8. RUHSAT NUMARASI(LARI)
232/63
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 10.06.2011
Ruhsat yenileme tarihi:
10. KÜB’ün YENİLENME TARİHİ
23