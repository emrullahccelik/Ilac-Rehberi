KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOREVİT-D3 300.000 I.U./mL IM çözelti içeren ampul
2. KALİTATİF VE KANTİTATİF BİLEŞİM
Etkin madde
Her 1 mL’lik ampul 7,5 mg (300.000 I.U.) D vitamini içerir. D vitamini, hayvansal kaynaklı
3 3
lanolin (koyun yünü yağı) içermektedir.
Yardımcı maddeler
Yardımcı maddeler için, bakınız 6.1.
3. FARMASÖTİK FORM
1 mL’lik amber renkli ampul (Tip I) içinde, açık sarı renkte, berrak, yağlı çözelti.
4. KLİNİK ÖZELLİKLER
4.1. Terapötik endikasyonlar
DOREVİT-D3; D vitamini eksikliğinde sadece gastrointestinal emilim bozukluğu olan
hastalarda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İlacın nasıl kullanılacağına doktorunuz karar verecektir. Doktorunuzun tavsiyesine göre
kullanınız.
Yaş Grubu Profilaksi/İdame D Vitamini Eksikliği Tedavi Dozu İdame Tedavide Ve
Önerilen Doz Günlük tedavi ** Haftalık Riskli Grupların
uygulama Profilaksisi İçin
Tolere Edilebilen En
Yüksek Doz
Yeni doğan 400 IU/gün 1000 IU/gün YOK 1000 IU/gün
(10 μg/gün) (25 μg/gün) (25 μg/gün)
1 ay-1 yaş 400 IU/gün 2000-3000 IU/gün YOK 1500 IU/gün
(10 μg/gün) (50-75 μg/gün)
1-10 yaş 400-800* IU/gün 3000-5000 IU/gün YOK 2000 IU/gün
(10-20 μg/gün) (75-125 μg/gün) (50 μg/gün)
11-18 yaş 400-800* IU/gün 3000-5000 IU/gün YOK 4000 IU/gün (100
(10-20 μg/gün) (75-125 μg/gün) μg/gün)
18 yaş üstü 600-1500 IU/gün 7000-10.000 50.000 IU/hafta 4000 IU/gün (100
erişkinler (15-37,5 μg/gün) IU/gün (175-250 (1250 μg/gün)
μg/gün) μg/hafta)***
* Gerektiğinde 1000 IU ‘ye kadar çıkılabilir
** 6-8 haftaya kadar kullanılabilir.
1/7*** Günlük yerine haftalık doz uygulanmak istenirse 50.000 IU tek seferde haftalık doz olarak
6-8 haftaya kadar kullanılabilir. Tek seferde 50.000 IU’den fazla D vitamini kullanılması
önerilmez.
Uygulama şekli:
DOREVİT-D3 intramüsküler olarak kullanılır. Kalsiyum absorpsiyonu bozukluklarında
adaleye enjekte edilmelidir.
Özel popülasyonlara ilişkin ek bilgiler:
Karaciğer yetmezliği:
Veri yoktur.
Böbrek yetmezliği:
Ağır derecede böbrek yetmezliği olan hastalarda kalsiyum ile birlikte kullanılmamalıdır.
Pediyatrik popülasyon:
Pozoloji/uygulama sıklığı ve süresi bölümünde belirtildiği şekilde uygulanır.
Geriyatrik popülasyon:
Veri yoktur.
4.3. Kontrendikasyonlar
DOREVİT-D3, D vitaminine ya da bileşimindeki herhangi bir maddeye karşı aşırı duyarlılığı
olan hastalarda kontrendikedir.
Ağır hipertansiyon, ileri derecede arteriyoskleroz ve aktif akciğer tüberkülozunda uzun
müddet yüksek dozlarda kullanılması kontrendikedir.
D vitamini hipervitaminozu, hiperkalsemi, hiperkalsiüri durumlarında, kalsiyum içeren
böbrek taşı olan hastalarda ve kalsiyum hipersensivitesinde de kontrendikedir.
4.4. Özel kullanım uyarıları ve önlemleri
D vitaminin devamlı kullanılması gerektiren durumlarda böbrek fonksiyonları kontrol
3
edilmelidir.
 Hareketliliği kısıtlanmış
 Benzotiyadiazin türevleri ile tedavi edilen
 Böbrek taşı geçmişi olan
 Sarkoidozlu
 Pseudohipoparatiroidizmli
hastalar için özel bir uyarı yapılmalıdır.
Uzun süreli tedavilerde serum ve idrar kalsiyum seviyeleri ve serum kreatinin ölçümü ile
böbrek fonksiyonları her 3 ila 6 ayda bir mutlaka kontrol edilmelidir. Bu kontroller özellikle
yaşlı hastalarda ve kardiyak glikozidleri veya diüretikler ile eş zamanlı tedavide önemlidir.
Hiperkalsemi veya azalmış böbrek fonksiyonu semptomlarında doz mutlaka azaltılmalıdır
veya tedavi ertelenmelidir. İdrardaki kalsiyum düzeyi 7,5 mmol/24 saat (300 mg/24 saat)
sınırını aşarsa dozun azaltılması veya tedavi kesilmesi önerilir.
2/7Eğer DOREVİT-D3, vitamin D içeren diğer ürünler ile birlikte verilecekse, toplam vitamin D
3
dozuna dikkat edilmelidir. İlave D vitamini veya kalsiyum ancak tıbbi gözlem altında
verilebilir. Bu tip durumlarda serum ve idrardaki kalsiyum içeriği takip edilmelidir.
Renal fonksiyon yetersizliği olan hastalarda vitamin D dikkatli kullanılmalıdır ve kalsiyum
3
ile fosfat seviyelerine etkisi mutlaka izlenmelidir. D vitamini düzeyleri ölçülmelidir.
Vitamin D , sarkoidoz ve diğer granülomatöz bozuklukları bulunan hastalarda, vitamin D'nin
3
aktif formuna metabolizasyonunda artış riski nedeniyle dikkatle verilmelidir. Bu hastalar
serum ve idrardaki kalsiyum içeriği hususunda izlenmelidirler.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1000
IU/gün’ü geçmemelidir.
Hiperkalsemisi olduğu bilinen çocuklarda serum kalsiyum seviyeleri takip edilmelidir.
D vitamininin terapötik indeksi bebek ve çocuklarda oldukça düşüktür. Hiperkalsemi uzun
sürerse bebeklerde mental ve fiziksel gelişmede gerilemenin yanı sıra konjenital kalp ve göz
hastalıkları yapar. Farmakolojik dozda D vitamini alan emziren annelerin bebeklerinde
hiperkalsemi riski vardır.
4.5. Diğer tıbbi ürünler ile etkileşimler ve diğer etkileşim şekilleri
Mineral yağlar D vitamininin emilimini azaltarak, DOREVİT-D3’ün etkisini azaltırlar.
Fenitoin, barbitüratlar ve rifampisin, hepatik mikrozomal enzim indüksiyonu yaptığından D
3
vitamininin etkililiğini azaltabilir.
İzoniazid, D vitamininin metabolik aktivasyonunu kısıtlaması nedeniyle D vitamininin
3
etkililiğini azaltabilir.
Kardiyak glikozidleri ile tedavi edilen hastalar, yüksek kalsiyum seviyelerine karşı duyarlı
olabilir ve bu nedenle bu hastaların EKG parametreleri ve kalsiyum seviyeleri mutlaka
izlenmelidir.
Benzotiyadiazin türevleri (tiyazid diüretikleri) ile birlikte kullanılması hiperkalsemi riskini
arttırır. İdrarda kalsiyum kaybını azalttıkları için uzun bir tedavi süresince plazma ve idrar
kalsiyum düzeyleri kontrol altında tutulmalıdır.
D vitamini, aluminyumun bağırsaktan emilimini azaltabilir.
3
D Vitamin ile D vitamini metabolitleri veya analogları birlikte kullanılırsa serum kalsiyum
3
düzeyleri dikkatlice izlenmelidir.
Yağ malabsorpsiyonuna neden olabilen, orlistat ve kolestiramin gibi ilaçlar D vitamini
absorpsiyonunu azaltabilir.
Glukokortikoidler ile birlikte kullanılması, D vitamininin etkisini azaltabilir.
3
3/7Özel popülasyonlara ilişkin ek bilgiler:
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü ile ilgili veri yoktur.
Gebelik dönemi
Kolekalsiferol’ün gebelikte kullanımına ilişkin klinik bilgi mevcut değildir. Hayvanlar
üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum
/ve-veya/ doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1000
IU/gün’ü geçmemelidir.
Laktasyon dönemi
İnsan sütünde vitamin D metabolitlerinin küçük bir miktarı görülür. Yalnızca anne sütü ile
beslenen ve güneş ışınları ile çok az temas eden bebeklere vitamin D desteği yapmak
gerekebilir.
D vitamininin terapötik indeksi bebek ve çocuklarda oldukça düşüktür. Hiperkalsemi uzun
sürerse bebeklerde mental ve fiziksel gelişmede gerilemenin yanı sıra konjenital kalp ve göz
hastalıkları yapar. Farmakolojik dozda D vitamini alan emziren annelerin bebeklerinde
hiperkalsemi riski vardır.
Üreme yeteneği / Fertilite
Bilinen bir etkisi yoktur.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
İstenmeyen etkiler sistem-organ sınıfına şu esaslar kullanılarak sıralandırılmaktadır: Çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
4/7Metabolizma ve beslenme hastalıları
Bilinmiyor: Hiperkalsüri, hiperkalsemi
Sinir sistemi hastalıkları
Bilinmiyor: Psişik semptomlar, bulanık şuur
Kardiyak hastalıklar
Bilinmiyor: Aritmiler
Gastrointestinal hastalıklar
Bilinmiyor: Bulantı, iştahsızlık, kilo kaybı
Böbrek ve idrar yolu hastalıkları
Bilinmiyor: Poliüri, anüri, polidipsi, böbrek tası oluşumu, nefrokalsinozis
Deri ve deri altı doku hastalıkları
Bilinmiyor: Kasıntı, döküntü, ürtiker gibi aşırı duyarlılık reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler
D vitamininin akut ve kronik doz asımı hiperkalsemiye neden olur. Hiperkalsemi belirtileri
yorgunluk, psikiyatrik belirtiler (öfori, sersemlik, bilinç bulanıklığı gibi), bulantı, kusma,
iştah kaybı, kilo kaybı, susama, poliüri, böbrek tası oluşumu, nefrokalsinozis, kemiklerde aşırı
kireçlenme ve böbrek yetmezliği, EKG değişiklikleri, aritmi ve pankreatittir.
İzole vakalarda bu yan etkilerin seyri fatal olarak tanımlanmıştır.
Hamilelikte doz aşımı:
Hamilelik boyunca masif dozlar, yeni doğanlarda aortik stenoz sendromu ve idiopatik
hiperkalsemi oluşumu ile ilişkili bulunmuştur. Ayrıca yüzde anomaliler, fiziksel ve mental
gerilik, şaşılık, dişte enamel bozukluklar, kraniyosinostoz, süper valvular aortik stenoz,
pulmoner stenoz, kasık fıtığı, erkeklerde kriptorsidizm, kızlarda ikincil cinsiyet
karakteristiklerinin erken gelişimi rapor edilmiştir.
Ancak oldukça yüksek dozlar alan hipoparatiroitli annelerden normal çocukların doğmuş
olduğunu gösteren bazı vaka raporları da mevcuttur.
Tedavi
Eğer masif doz alındıysa, karbon uygulaması ile birlikte mide bağırsak sisteminin
boşaltılması göz önünde bulundurulmalıdır. Güneş ışığından ve D vitamini uygulamasına
devam etmekten kaçınılmalıdır. Yeterli idrar söktürümünü sağlamak için rehidrasyon ve
furosemid gibi diüretiklerle tedavi uygulanmalıdır. Hiperkalsemi durumunda bifosfonatlar
veya kalsitonin ve kortikosteroidler verilebilir. Tedavi semptomlara yöneliktir.
5/75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Vitamin D ve analogları
ATC kodu: A11CC05
Kolekalsiferol (Vitamin D ) insanlarda serum fosfat ve kalsiyum konsantrasyonlarını, esas
3
olarak emilimlerini arttırarak yükseltir. Kalsiyumun kemiklerde depolanmasını sağlar.
Kalsiyumun ve fosfatın böbrek tübülüs hücreleri tarafından reabsorpsiyonunu arttırır böylece
kalsiyum ve fosfat itrahmı azaltır. Paratiroid hormonla birlikte kalsiyum ve fosforun normal
seviyelerde kalmasını sağlar. Kolekalsiferol ayrıca kemik rezorpsiyonunu uyarır ve kemiğin
normal mineralizasyonu için gereklidir. İndirekt olarak barsaktan artan kalsiyum
absorpsiyonu aracılığıyla, paratiroid hormon (PTH) sekresyonunu inhibe eder. Vücudun
normaldeki günlük gereksinimi 400 - 800 I.U. arasındadır.
5.2. Farmakokinetik özellikler
Genel özellikler
Emilim: Kolekalsiferol gastrointestinal kanaldan iyi absorbe olur.
Dağılım: Kana geçen D vitamini ve metabolitleri spesifik bir α-globuline bağlanır. D vitamini
yağ ve kas dokularında uzun bir süre için depo edilebilir ve bu depolama yerlerinden yavaş
olarak salınır. Kolekalsiferol yavaş başlangıçlı fakat uzun süreli etkiye sahiptir. Yarılanma
ömrü 19-25 saattir.
Biyotransformasyon: Kolekalsiferol karaciğerde mitokondride 25-hidroksilaz enzimi vasıtası
ile 25-hidroksi türevine çevrilir. Bu metabolit böbreklerde 1-α hidroksilaz enzimi vasıtası ile
bir kez daha hidroksillenir ve aktif hale gelir. 1-25 hidroksilli metabolit böbreklerde 24, 25
hidroksilli biyolojik aktivitesi minimal düzeydeki metabolitine dönüştürülür.
Eliminasyon: D vitamini bileşikleri ve metabolitleri esas olarak safra ve dışkı ile atılırlar.
Küçük miktarda idrarla atılırlar. İdrarla atılan ana metabolit kalsitroik asittir.
5.3. Klinik öncesi güvenlilik verileri
Hayvanlarda kronik güvenlilik değerlendirme çalışmaları Vitamin D’nin genellikle iyi tolere
edilir olduğunu göstermektedir. Ancak hamilelik boyunca vitamin D doz asımı farelerde,
3
sıçanlarda ve tavşanlarda malformasyona sebep olur (iskelet ile ilgili bozukluklar,
mikrosefali, kardiyak malformasyonu).
6. FARMASÖTİK ÖZELLİKLER
6.1. Yardımcı maddelerin listesi
Butilhidroksitoluen (E321)
Ayçiçek yağı
6/76.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 °C’nin altındaki oda sıcaklığında ve ışıktan uzakta saklayınız.
6.5. Ambalajın niteliği ve içeriği
Tip I camdan yapılmış, üzeri baskılı amber renkli 1 mL’lik ampul.
Her bir karton kutu, 1 adet 1 mL’lik ampul içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü" yönetmeliklerine uygun olarak imha edilmelidir.
7. RUHSAT SAHİBİ
Pharma Dor İlaç Sanayi ve Ticaret Ltd. Şti.
Cevizli Mah. Zuhal Cad. Ritim İstanbul
60 Parsel No:44 K:2 D:7 Maltepe / İstanbul
Tel: 0216 451 51 36
Faks: 0216 451 51 37
8. RUHSAT NUMARASI
2018/276
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.05.2018
Ruhsat yenileme tarihi: -
10. KÜB'ÜN YENİLENME TARİHİ
-
7/7