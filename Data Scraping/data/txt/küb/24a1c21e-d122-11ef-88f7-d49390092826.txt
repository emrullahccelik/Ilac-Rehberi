KISA ÜRÜN BİLGİSİ
1. BEŞERİ TIBBİ ÜRÜNÜN ADI
PURİDAT 24 mg/5 mL oral süspansiyon hazırlamak için granül
2. KALİTATİF VE KANTİTATİF BİLEŞİM
Etkin madde:
Her 5 mL süspansiyon 24 mg trimebutin içerir.
Yardımcı maddeler:
Sukroz 2.94 g/5 mL
Sunset yellow FCF (E110) 0.034 mg/5 mL
Yardımcı maddeler için 6.1.’e bakınız.
3. FARMASÖTİK FORM
Oral süspansiyon hazırlamak için granül.
Turuncu-açık turuncu renkli granül
4. KLİNİK ÖZELLİKLER
4.1 Terapötik endikasyonlar
• İrritabl barsak sendromunun (spastik kolon) semptomatik tedavisinde,
• Fonksiyonel sindirim bozukluklarının semptomatik tedavisinde,
• Gastrointestinal polimorf semptomların ve ağrının semptomatik tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Şişe üzerindeki işarete kadar su doldurulup karıştırılarak oral süspansiyon hazırlanır. Ürün
sulandırıldıktan sonra turuncu-açık turuncu renkli viskoz bir sıvı haline gelir.
Yetişkinler:
Günde 3 kez 15 mL’lik birer ölçek.
İstisnai vakalarda, günde 6 kez 15 mL’lik birer ölçeğe kadar doz yükseltilebilir.
Çocuklar:
Çocuklar için önerilen doz, yaklaşık olarak günlük vücut ağırlığının her 5 kg’ı için 5 mL’lik
bir ölçektir:
• 2 ile 5 yaş arasındaki çocuklarda: Günde 3 kez 5 mL’lik birer ölçek
• 5 yaş üzerindeki çocuklarda: Günde 3 kez 10 mL’lik birer ölçek
Uygulama şekli:
Süspansiyon doğrudan ya da bir miktar sıvı ile birlikte içilebilir.
1/6Her kullanımdan sonra ölçek iyice temizlenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
2 yaş altındaki çocuklarda kullanılmamalıdır.
Geriyatrik popülasyon:
Veri yoktur.
4.3. Kontrendikasyonlar
Etkin madde ya da Bölüm 6.1’de belirtilen yardımcı maddelerden herhangi birine karşı
duyarlılık, 2 yaş altındaki çocuklarda kontrendikedir.
4.4. Özel kullanım uyarıları ve önlemleri
Bu ürün bir azot bileşeni olan “sunset yellow FCF (gün batımı sarısı)” içerdiğinden alerjik
reaksiyonlara neden olabilir.
Bu ürün her 5 mL’lik ölçekte 2.94 g sukroz içermektedir. Nadir kalıtımsal fruktoz intoleransı,
glikoz-galaktoz malabsorpsiyon veya sukraz-izomaltaz yetmezliği problemi olan hastaların bu
ilacı kullanmamaları gerekir.
Pediyatrik popülasyon:
10 mL’lik süspansiyon 5.88 g sukroz içerdiğinden bu durum diabetes mellitus hastalarında
göz önünde bulundurulmalıdır. 2 yaş altındaki çocuklarda kullanılmamalıdır.
Yetişkinlerde:
15 mL’lik süspansiyon 8.82 g sukroz içerdiğinden bu durum diabetes mellitus hastalarında
göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim bildirilmemiştir.
Özel popülasyonlara ilişkin ek bilgiler
Pediyatrik Popülasyon:
Etkileşim çalışması yapılmamıştır.
2/64.6 Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Hayvanlar üzerinde yapılan çalışmalarda, herhangi bir teratojenik etkiye rastlanmamıştır. Bu
çalışmalar, gebelik / embriyonal / fetal gelişim / doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir (bkz. Bölüm 5.3).
PURİDAT gebelik sırasında kullanıldığında malformasyona veya fetotoksik etkilere yol açıp
açmadığına dair klinik deneyimler yetersizdir.
Bir önlem olarak, PURİDAT’ın gebeliğin ilk trimesteri içinde kullanılması önerilmez. 2. ve 3.
trimesterlerde bebeğe ya da anneye zararlı olacağı düşünülmemekle birlikte, sadece gerekli
durumlarda kullanılmalıdır.
Laktasyon dönemi
Trimebutinin süte geçip geçmediği bilinmemektedir. Önlem olarak PURİDAT emzirme
döneminde kullanılmamalıdır.
Üreme yeteneği/Fertilite
İnsanlarda fertilite üzerine herhangi bir etkisi bilinmemektedir. Trimebutinin erkek ve dişi
sıçanların gelişimi ve doğurganlığı üzerinde hiçbir etkisi yoktur.
4.7 Araç ve makine kullanımı üzerindeki etkiler
Araç ve makine kullanımı üzerine etkisi bilinmemektedir.
4.8 İstenmeyen etkiler
Aşağıdaki advers etkilerin listesi, yetişkinlerde ve pazarlama sonrası deneyimdeki klinik
araştırmalardan edinilen deneyime dayanmaktadır.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Bilinmiyor: Aşırı duyarlılık (pruritus, ürtiker, Quincke ödemi ve nadiren anafilaktik şok)
Deri ve deri altı doku hastalıkları
Yaygın olmayan: Döküntü
3/6Bilinmiyor: Yaygın makülopapüler deri döküntüsü, eritem, egzamatöz reaksiyonlar ve akut
jeneralize ekzantematöz püstülozis, eritema multiforme, ateşli toksik deri
döküntüsü gibi şiddetli cilt reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı durumunda, bradikardi, QTc aralığı uzaması veya taşikardi gibi kardiyak
bozukluklar ve uyuklama hali, konvülsiyonlar ve koma gibi nörolojik bozukluklar
gözlemlenmiştir. Yanlışlıkla veya kasıtlı olarak aşırı doz alındığında, semptomatik tedavi
yöntemleri uygulanır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Fonksiyonel Gastrointestinal Hastalıklarda Kullanılan İlaçlar
(Muskulotropik antispazmotik)
ATC kodu: A03AA05
PURİDAT’ın etkin maddesi olan trimebutin sindirim sisteminde anormal bağırsak
motilitesini düzenler. Trimebutinin enkefalinerjik agonist özelliği bulunmaktadır. Migrating
motor kompleksinin yayılmış faz III dalgalarını tetikleyerek bağırsak motilitesini uyarır ve
ayrıca stimülasyondan sonra motiliteyi (hayvanlarda) inhibe eder, İn vitro, sodyum
kanallarını bloke eder. (IC50 = 8.4 μM) ve bir nosisepsiyon medyatörünün (glutamat)
salınmasını inhibe eder. Sıçanlarda, rektal ve bağırsak distansiyonuna karşı reaksiyonun
farklı deney modellerinde inhibe edildiği gözlenmiştir.
PURİDAT’ın etkin maddesi olan trimebutin; sindirim motilitesini düzenleyen bir ajandır.
Eksitatör ve inhibitör reseptörler üzerine, enkefalinerjik agonist etki yaparak hipokinetik
sindirim kaslarını stimüle eder, hiperkinetik sindirim kaslarına ise spazmolitik olarak etkir. Bu
düzenleyici aktivite bütün sindirim kanalında görülür. Motilite bozukluklarına bağlı olan
fonksiyonel sindirim hastalıklarında; fizyolojik motiliteyi yeniden düzenler.
In vitro olarak, sodyum kanallarını (IC50=8,4 µM) bloke ederek çalışır ve bir nosiseptif
mediyatörün (glutamat) salınımını inhibe eder.
Sıçanlarda, hayvanların rektum ve bağırsak distansiyon reaksiyonunu inhibe ettiği farklı
deneysel modeller ile gösterilmiştir.
4/65.2 Farmakokinetik özellikler
Genel özellikler
Emilim:
Gıdalar ile birlikte alınması, biyoyararlanımını belirgin ölçüde etkilemez.
Dağılım:
Trimebutin, enteral uygulamadan 1-2 saat sonra kandaki en yüksek seviyesine ulaşır.
Biyotransformasyon:
Karaciğerdeki ilk geçiş metabolizmasının sonucu olarak %4-6’sı değişmeden kalır.
Eliminasyon:
İdrar yolu ile ve hızla atılır, 24 saat içinde yaklaşık %70’i elimine olur.
5.3 Klinik öncesi güvenlilik verileri
Trimebutin ile oral yoldan 6 aya kadar tekrarlanan doz toksisitesi, sıçan ve köpek üzerinde
ters toksikolojik advers etki göstermemiştir. Genotoksisite deneyleri (in vitro Ames,
kromozomal aberasyon ve in vivo mikronükleus testi), trimebutinin mutajenik veya
klastojenik etkisinin olmadığını göstermiştir. Trimebutinin erkek ve dişi sıçanların gelişimi ve
doğurganlığı üzerinde hiçbir etkisi bulunmamaktadır. Trimebutine ilişkin üreme ve gelişme
çalışmaları, sıçan ve tavşan üzerinde teratojenik etki göstermez. Trimebutin üzerinde
karsinojenite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Doğal portakal aroması
Arap zamkı
Sunset yellow FCF (E110)
Polisorbat 80
Sukroz
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Süspansiyon hazırlandıktan sonra 25°C’nin altındaki oda sıcaklığında 28 gün saklanabilir.
5/66.5 Ambalajın niteliği ve içeriği
Karton kutuda, polietilen, opak, beyaz renkli kapak ile kapatılmış 250 mL işaretli amber
renkli Tip III cam şişede, 2,5–5 mL işaretli polietilen kaşık ve kullanma talimatı ile
ambalajlanarak sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
34440 Beyoğlu – İSTANBUL
8. RUHSAT NUMARASI
255/87
9. RUHSAT TARİHİ/RUHSAT YENİLEME TARİHİ
İlk ruhsat tarihi: 30.12.2013
Ruhsat yenileme tarihi:
10. KÜB’ÜN YENİLENME TARİHİ
6/6