KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bkz Bölüm 4.8. Advers Reaksiyonlar Nasıl Raporlanır?
1. BEŞERİ TIBBİ ÜRÜNÜN ADI
Cablivi 10 mg/1 mL Enjeksiyonluk Çözelti Hazırlamak İçin Toz ve Çözücü
Steril
2. KALİTATİF VE KANTİTATİF BİLEŞİM
Etkin madde:
Her bir toz flakonu 10 mg caplacizumab* içerir.
Her kullanıma hazır çözücü enjektörü, 1 mL enjeksiyonluk su içerir.
*Caplacizumab, rekombinant DNA teknolojisi ile Escherichia coli'de üretilen bir hümanize
bivalent Nanokor'dur.
Yardımcı maddeler:
Sükroz 56 mg
Trisodyum sitrat dihidrat 4.46 mg
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Beyaz liyofilize toz.
Çözücü berrak, renksiz bir sıvıdır.
4. KLİNİK ÖZELLİKLER
4.1 Terapötik endikasyonlar
CABLIVI, plazma değişimi ve immünosupresyon ile birlikte edinilmiş trombotik
trombositopenik purpura (aTTP) epizodu yaşayan 12 yaş ve üzeri, en az 40 kg ağırlığındaki
adolesan ve yetişkinlerin tedavisinde endikedir.
4.2 Pozoloji ve uygulama şekli
CABLIVI tedavisini, trombotik mikroanjiyopatili hastaların tedavisinde deneyimli doktorlar
başlatmalı ve izlemelidir.
1Pozoloji/uygulama sıklığı ve süresi:
İlk doz
Plazma değişiminden önce 10 mg caplacizumabın intravenöz enjeksiyonudur.
Sonraki dozlar
Günlük plazma değişimi tedavisi sırasında her plazma değişiminin tamamlanmasından sonra
günlük subkutan 10 mg caplacizumabın uygulaması ve ardından günlük plazma değişimi
tedavisini durdurduktan sonra 30 gün boyunca günlük subkutan 10 mg caplacizumab
enjeksiyonudur.
Bu döneminin sonunda immünolojik hastalığın düzelmediğine dair kanıt olduğunda,
immünosupresyon rejiminin optimize edilmesi ve altta yatan immünolojik hastalığın belirtileri
düzelinceye kadar (örneğin, ADAMTS13 aktivite seviyesinin sürekli normalizasyonu) günlük
subkutan 10 mg caplacizumab uygulanmasına devam edilmesi önerilir.
Klinik gelişim programında caplacizumab 65 güne kadar günlük olarak uygulanmıştır.
caplacizumab ile tekrar tedaviye ilişkin veri mevcut değildir.
Unutulan doz
CABLIVI’nin bir dozu atlanırsa, 12 saat içinde uygulanabilir. Dozun verilişinden bu yana 12
saatten fazla zaman geçmişse, unutulan doz UYGULANMAMALIDIR ve bir sonraki doz
normal doz planına göre uygulanmalıdır.
Uygulama şekli:
CABLIVI'nin ilk dozu intravenöz enjeksiyon olarak uygulanmalıdır. Sonraki dozlar karın içine
subkutan enjeksiyon yoluyla uygulanmalıdır.
Göbek deliği çevresine enjeksiyonlardan kaçınılmalı ve aynı karın kadranına art arda
enjeksiyon yapılmamalıdır.
Hastalar veya hasta bakıcıları, subkutan enjeksiyon tekniği konusunda uygun eğitimden sonra
tıbbi ürünü enjekte edebilir.
Uygulamadan önce CABLIVI'nin sulandırılmasına ilişkin talimatlar için, bkz. Bölüm 6.6.
Özel popülasyonlara ilişkin ek bilgiler:
Böbrek yetmezliği
Böbrek yetmezliği olan hastalarda doz ayarlaması gerekli değildir (bkz. Bölüm 5.2).
Karaciğer yetmezliği
Karaciğer yetmezliği olan hastalarda doz ayarlaması gerekli değildir (bkz. Bölüm 5.2). Şiddetli
karaciğer yetmezliği olan hastalarda özel hususlar için, bkz. Bölüm 4.4.
Pediyatrik popülasyon
Pediyatrik popülasyonda caplacizumabın güvenliliği ve etkililiği klinik çalışmalarda
belirlenmemiştir. En az 40 kg ağırlığındaki 12 yaş ve üzeri adolesanlarda CABLIVI pozolojisi
yetişkinlerdeki ile aynıdır (bkz. Bölüm 5.2). 40 kg vücut ağırlığının altındaki pediyatrik hastalar
için CABLIVI'nin pozolojisi hakkında herhangi bir öneri yapılamamaktadır.
2Geriyatrik popülasyon
Caplacizumabın yaşlılarda kullanımına ilişkin deneyimler sınırlı olmakla birlikte, yaşlı
hastalarda doz ayarlaması veya özel önlemlerin gerekli olduğunu gösteren kanıt
bulunmamaktadır (bkz. Bölüm 5.2).
4.3 Kontrendikasyonlar
Etkin maddeye veya bölüm 6.1'de listelenen yardımcı maddelerden herhangi birine karşı aşırı
duyarlılık.
4.4 Özel kullanım uyarıları ve önlemleri
Kanama
CABLIVI kanama riskini artırır. Caplacizumab alan hastalarda, özellikle eşzamanlı anti-
trombosit ajanları veya antikoagülanları kullananlarda, yaşamı tehdit eden ve ölümcül kanama
gibi majör kanama vakaları bildirilmiştir. Caplacizumab, daha yüksek kanama riskine yatkınlık
yaratabilecek altta yatan hastalıkları olan hastalarda dikkatli kullanılmalıdır.
Klinik olarak anlamlı kanama olması durumunda CABLIVI ile tedavi kesilmelidir. Gerekirse,
hemostazın düzeltilmesi için von Willebrand Faktör konsantresinin kullanılması düşünülebilir.
CABLIVI, yalnızca trombotik mikroanjiyopatilerin tedavisinde deneyimli bir hekimin tavsiyesi
üzerine yeniden başlatılmalıdır. CABLIVI yeniden başlatılırsa, kanama belirtileri için yakından
izlenmelidir.
Oral antikoagülanların, anti-trombosit ajanların veya heparinin eşzamanlı kullanıldığı
durumunda
CABLIVI'nin hemostaz ve pıhtılaşmayı etkileyen ilaçlarla eş zamanlı kullanılması kanama
riskini artırır. Oral antikoagülanlar (örneğin, K vitamini antagonistleri veya trombin
inhibitörleri veya faktör Xa inhibitörleri gibi direkt oral antikoagülanlar [DOAC]), anti-
trombosit ajanlar veya heparin ile tedavinin başlatılması veya sürdürülmesi dikkatli bir
değerlendirme ve yakın klinik izlem gerektirir.
Koagülopatisi olan hastalarda
Altta yatan hastalık olarak koagülopatileri (örn. hemofili, diğer pıhtılaşma faktörü eksiklikleri)
olan hastalarda kanama riski olasılığının artması nedeniyle CABLIVI kullanımı sırasında yakın
klinik izlem gerekmektedir.
Ameliyat olan hastalarda
Bir hasta elektif cerrahi, invazif diş işlemi veya diğer invazif müdahaleler geçirecekse, hastaya
caplacizumab kullandıklarını hekim veya diş hekimine bildirmesi ve planlanan müdahaleden
en az 7 gün önce tedaviye ara verilmesi tavsiye edilmelidir. Hasta ayrıca planlanan işlem
hakkında caplacizumab tedavisini izleyen hekime de bildirmelidir. Cerrahi kanama riski
ortadan kalktıktan ve caplacizumab tedavisine kaldığı yerden devam edildikten sonra hasta
kanama belirtileri açısından yakından izlenmelidir.
Acil cerrahi gerekiyorsa, hemostazın düzeltilmesi için von Willebrand Faktör konsantresinin
kullanılması önerilir.
Şiddetli karaciğer yetmezliği
Şiddetli akut veya kronik karaciğer yetmezliği olan hastalarda caplacizumab ile resmi bir
çalışma yapılmamıştır ve bu popülasyonlarda caplacizumab kullanımına ilişkin veri
bulunmamaktadır. CABLIVI'nin bu popülasyonda kullanımı, bir fayda/risk değerlendirmesi ve
yakın klinik izlem gerektirir.
3İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün adı ve seri
numarası açıkça kaydedilmelidir.
CABLIVI’nin içeriğinde bulunan bazı yardımcı maddeler hakkında önemli bilgiler
Bu ilaç, doz başına 1 mmol'den (23 mg) daha az sodyum içerir, yani aslında "sodyum içermez".
4.5 Diğer tıbbi ürünler ile etkileşimler ve diğer etkileşim şekilleri
Caplacizumabın oral antikoagülanlar (örn., K vitamini antagonistleri, trombin inhibitörleri veya
faktör Xa inhibitörleri gibi direkt oral antikoagülanlar [DOAC]) veya yüksek doz heparin ile
kullanımını değerlendiren hiçbir etkileşim çalışması yapılmamıştır (bkz. Bölüm 4.4, Oral
antikoagülanların, anti-trombosit ajanların veya heparinin eşzamanlı kullanımı durumunda).
Özel popülasyona ilişkin ek bilgiler:
Herhangi bir etkileşim çalışması yapılmamıştır.
Geriatrik popülasyon:
Herhangi bir etkileşim çalışması yapılmamıştır.
Pediatrik popülasyon:
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
Çocuk doğurma potansiyeline sahip kadınlar/doğum kontrolüne (kontrasepsiyon) ilişkin veri
mevcut değildir.
Gebelik dönemi
Caplacizumabın gebe kadınlarda kullanımına ilişkin veri mevcut değildir. Kobaylarda yapılan
çalışmalar, caplacizumabın anneler veya fetüslerde hiçbir etkisi olmadığını göstermiştir (bkz.
Bölüm 5.3).
Önlem olarak, gebelik sırasında CABLIVI kullanımından kaçınılması tercih edilebilir.
Laktasyon dönemi
Emziren kadınlarda caplacizumab kullanımına ilişkin veri bulunmamaktadır. Caplacizumabın
insan sütüne geçip geçmediği bilinmemektedir. Çocuğa yönelik bir risk göz ardı edilemez.
Emzirmenin çocuk için yararı ve tedavinin kadın için yararı göz önünde bulundurularak,
emzirmenin kesilmesine veya tedaviden kaçınılmasına/tedaviye son verilmesine karar
verilmelidir.
Üreme yeteneği / Fertilite
Caplacizumabın insanlardaki fertiliteye etkileri bilinmemektedir. Hayvan toksikolojisi
çalışmalarında, caplacizumabın erkek ve dişi fertilitesi parametrelerinde hiçbir etkisi
gözlemlenmemiştir (bkz. Bölüm 5.3).
44.7 Araç ve makine kullanma yeteneği üzerindeki etkiler
CABLIVI'nin araç ve makine kullanımında bir etkisi bulunmamaktadır veya ihmal edilebilir
düzeydedir.
4.8 İstenmeyen etkiler
Güvenlilik profilinin özeti
Klinik çalışmalarda en sık görülen advers reaksiyonlar burun kanaması, baş ağrısı ve dişeti
kanamasıdır. En yaygın ciddi advers reaksiyon burun kanaması olmuştur.
Advers reaksiyonların tablo halinde listesi
Advers reaksiyonlar MedDRA sistem organ sınıfına ve sıklığa göre aşağıda listelenmiştir.
Sıklıklar şu şekilde tanımlanmıştır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Sistem organ sınıfı Çok yaygın Yaygın
Sinir sistemi hastalıkları Baş ağrısı Serebral enfarktüs
Göz hastalıkları Gözde kanama*
Vasküler hastalıkları Hematom*
Solunum, göğüs bozuklukları ve mediastinal Burun Dispne, Hemoptizi*
hastalıkları kanaması*
Gastrointestinal hastalıkları Dişeti Hematemez*,
kanaması* hematokezya*, melena*,
üst gastrointestinal
kanama*, hemoroidal
kanama*, rektal kanama *,
karın duvarı hematomu*
Deri ve deri altı doku hastalıkları Ürtiker
Kas-iskelet bozukluklar, bağ doku ve kemik Miyalji
hastalıkları
Böbrek ve idrar hastalıkları Hematüri*
Üreme sistemi ve meme hastalıkları Menoraji*, vajinal
kanama*
Genel bozukluklar ve uygulama bölgesine Ateş, Enjeksiyon yerinde
ilişkin hastalıkları Yorgunluk hemoraji*,
enjeksiyon yerinde kaşıntı,
enjeksiyon yerinde eritem,
enjeksiyon yerinde
reaksiyon
Yaralanma ve zehirlenme ile cerrahi ve tıbbi Subaraknoid kanama*
prosedürler
* Kanama olayları: aşağıya bakınız.
5Seçilmiş advers reaksiyonlarla ilgili açıklamalar
Kanama
Klinik çalışmalarda, tedavi süresinden bağımsız olarak farklı vücut sistemlerinde kanama
olayları meydana gelmiştir. Pazarlama sonrası ortamda, caplacizumab alan hastalarda, özellikle
eşzamanlı anti-trombosit ajanları veya antikoagülanları kullananlarda, hayatı tehdit edici ve
ölümcül kanama gibi majör kanama vakaları bildirilmiştir. Klinik olarak anlamlı kanama olması
durumunda, bölüm 4.4 ve 4.9'da özetlenen aksiyonları göz önünde bulundurunuz.
Şüpheli Advers Reaksiyonların Raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı durumunda, caplacizumabın farmakolojik etkisine bağlı olarak, kanama riskinde
artış potansiyeli vardır. Kanama belirtileri ve semptomları için yakın izlem önerilir (bkz. Bölüm
4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer antitrombotik ajanlar
ATC kodu: B01AX07.
Etki mekanizması
Caplacizumab, von Willebrand faktörünün A1 domainini hedefleyen ve von Willebrand faktörü
ile trombositler arasındaki etkileşimi inhibe eden, üç alanin bağlayıcı ile genetik olarak
bağlanan iki aynı hümanize yapı taşından (PMP12A2hum1) oluşan bir hümanize bivalent
Nanokor'dur. Bu şekilde caplacizumab, aTTP'nin özelliği olan aşırı büyük von Willebrand
faktör aracılı trombosit yapışmasını önlemektedir. Aynı zamanda, tedavi sırasında toplam von
Willebrand faktör antijeni seviyelerinde geçici düşüşlere ve faktör VIII:C seviyelerinde eş
zamanlı düşüşe yol açan von Willebrand faktörünün eğilimini de etkiler.
Farmakodinamik etkiler
Hedef inhibisyonu
Caplacizumabın hedef inhibisyona farmakolojik etkisi, von Willebrand faktör aktivitesi için
ristosetin ile indüklenmiş trombosit agregasyonu (RIPA) ve ristosetin kofaktörü (RICO) olan
iki biyobelirteç kullanılarak değerlendirilmiştir. Caplacizumab ile von Willebrand faktör aracılı
trombosit agregasyonunun tam inhibisyonu, RIPA ve RICO seviyelerinin sırasıyla %10 ve
%20'nin altına düşmesiyle gösterilmiştir. Caplacizumab ile yapılan tüm klinik çalışmalar,
tedavinin başlamasından sonra RIPA ve/veya RICO seviyelerinde hızlı düşüşler olduğunu ve
tedavi kesildikten sonraki 7 günde başlangıç seviyelerine geri döndüğünü göstermiştir. aTTP'li
hastalarda 10 mg subkutan doz, tedavi süresi boyunca <%20 RICO seviyeleri ile kanıtlandığı
gibi, von Willebrand faktör aracılı trombosit agregasyonunun tam inhibisyonunu ortaya
çıkarmıştır.
6Hedef eğilim
Caplacizumabın hedef eğilimdeki farmakolojik etkisi, biyolojik belirteçler olarak von
Willebrand faktör antijeni ve faktör VIII pıhtılaşma aktivitesi (faktör VIII:C) kullanılarak
ölçülmüştür. Tekrarlanan caplacizumab uygulanması üzerine, klinik çalışmalarda von
Willebrand faktör antijen seviyelerinde %30-50'lik bir düşüş gözlemlenmiştir ve tedaviden
sonraki 1-2 günde maksimuma ulaşmıştır. Von Willebrand faktörü, faktör VIII için bir taşıyıcı
görevi gördüğünden, von Willebrand faktör antijen seviyelerinin düşmesi, faktör VIII:C
seviyelerinde benzer bir düşüşe neden olmuştur. von Willebrand faktör antijeni ve FVIII:C
seviyelerindeki düşüş geçici olmuştur ve tedavinin kesilmesinden sonra başlangıçtaki
seviyelere geri dönmüştür.
Klinik etkililik ve güvenlilik
Bir aTTP atağı yaşayan yetişkinlerde caplacizumabın etkililiği ve güvenliliği, Faz III çalışması
ALX0681-C301 “HERCULES” ve Faz II çalışması ALX-0681-2.1/10 “TITAN” olmak üzere
2 randomize, kontrollü çalışmada belirlenmiştir.
Etkililik
Çalışma ALX0681-C301
Bu çift kör, plasebo kontrollü çalışmada, bir aTTP atağı olan hastalar, günlük plazma değişimi
ve immünosupresyona ek olarak caplacizumab veya plasebo almak üzere 1:1 oranında
randomize edilmiştir. Çalışmadaki ilk plazma değişiminden önce hastalara tek bir intravenöz
bolus 10 mg caplacizumab enjeksiyonu veya plasebo verilmiştir. Bunu, günlük plazma değişim
dönemi sırasında ve sonrasında 30 gün boyunca her plazma değişiminin tamamlanmasından
sonra günlük 10 mg caplacizumab veya plasebo subkutan enjeksiyonları izlemiştir. Bu tedavi
döneminin sonunda, altta yatan kalıcı hastalık aktivitesine dair kanıt (olması yakın bir nüks
riskine dair gösterge) olduğunda, immünosupresyonun optimizasyonu ile birlikte tedavi haftalık
olarak maksimum 4 hafta boyunca uzatılabilmiştir. Çalışma ilacı tedavisi sırasında bir nüks
meydana geldiğinde, hastalar açık etiketli caplacizumaba geçirilmiştir. Günlük plazma değişimi
sırasında ve sonrasında 30 gün boyunca tekrar tedavi edilmişlerdir. Bu tedavi döneminin
sonunda altta yatan hastalığın devam ettiğine dair bir kanıt olduğunda, caplacizumab ile açık
etiketli tedavi, immünosupresyonun optimizasyonu ile birlikte haftalık olarak maksimum 4
hafta boyunca uzatılabilmiştir. Tedavi kesildikten sonra hastalar 1 ay süreyle takip edilmiştir.
Takip süresi boyunca (yani tüm çalışma ilacı tedavisi durdurulduktan sonra) nüks durumunda,
çalışma ilacı yeniden başlatılmamıştır ve nüks standart tedaviye göre tedavi edilecekti.
Bu çalışmada, bir aTTP atağı yaşayan 145 hasta (72’si caplacizumaba ve 73’ü plaseboya)
randomize edilmiştir. Hasta yaşı 18 ile 79 arasında değişmekte olup, ortalama yaş 46’dır.
Hastaların yarısı ilk aTTP atağını yaşıyordu. Başlangıç hastalık özellikleri tipik aTTP olmuştur.
Çift kör dönemde caplacizumab ile medyan tedavi süresi 35 gündür.
Caplacizumab tedavisi, trombosit sayısı yanıtı süresinde istatistiksel olarak anlamlı bir
azalmaya neden olmuştur (p<0,01). Caplacizumab ile tedavi edilen hastalarda, plasebo ile
tedavi edilen hastalara kıyasla, verilen herhangi bir zaman noktasında trombosit sayısı yanıtı
elde etme olasılığının 1,55 kat daha fazla olduğu bulunmuştur.
Caplacizumab tedavisi, çalışma ilacı tedavisi sırasında aTTP ile ilişkili ölüm (0/72; plasebo
3/73), aTTP alevlenmesi (3/72; plasebo 28/73) veya en az bir majör tromboembolik olay (6/72;
plasebo 6/73) (p<0,0001) yaşayan hasta yüzdesi olan birleşik sonlanım noktasında %74
azalmaya neden olmuştur. Çalışma ilacı tedavisi süresince caplacizumab grubunda ölüm
olmamış ve plasebo grubunda 3 ölüm gerçekleşmiştir.
7Genel çalışma döneminde (çalışma ilacı tedavisinin kesilmesinden sonraki 28 günlük takip
dahil) bir aTTP nüksü (alevlenme veya relaps) olan hastaların oranı plasebo grubuyla
karşılaştırıldığında (28/73; relaps 0/73) caplacizumab grubunda %67 daha düşük (9/72; relaps:
6 /72) olmuştur (p<0,001).
Plasebo ile tedavi edilen üç hastaya (3/73) kıyasla, caplacizumab ile tedavi edilen hiçbir hastada
(0/72) tedaviye direnç (4 günlük standart tedaviden sonra iki katına çıkan trombosit sayısının
ve yüksek LDH'nin olmaması olarak tanımlanmıştır) olmamıştır.
Caplacizumab tedavisi, çalışma ilacı tedavisi süresince ortalama plazma değişim gün sayısını,
kullanılan plazma hacmini, Yoğun Bakım Ünitesinde ortalama kalış süresini ve ortalama
hastanede kalış süresini azaltmıştır.
Plasebo Caplacizumab
Plazma Değişimi gün sayısı (gün) N 73 71
Ortalama (SH) 9,4 (0,81) 5,8 (0,51)
Kullanılan toplam plazma hacmi (litre) N 73 71
Ortalama (SH) 35,93 (4,17) 21,33 (1,62)
Hastanede kalış süresi (gün) N 73 71
Ortalama (SH) 14,4 (1,22) 9,9 (0,7)
YBÜ’deki gün sayısı N 27 28
Ortalama (SH) 9,7 (2,12) 3,4 (0,4)
N: değerlendirilen hasta sayısı; SH: Standart Hata; YBÜ: Yoğun Bakım Ünitesi
İmmünojenisite
Klinik çalışmalarda, hastaların en fazla %9’unda tedaviyle ortaya çıkan anti-ilaç antikorları
(ADA) gelişmiştir. Klinik etkililikte herhangi bir etki gözlemlenmiştir ve bu ADA yanıtlarıyla
ilişkili hiçbir ciddi advers olay bulunmamıştır.
Pediyatrik popülasyon
Pediyatrik kullanım hakkında bilgilendirme için bölüm 4.2'ye ve pediyatrik hastalara yönelik
modelleme ve simülasyon çalışmalarının sonuçları için bölüm 5.2'ye bakınız. Pediyatrik
hastalar için klinik veri bulunmamaktadır.
5.2 Farmakokinetik özellikler
Genel Özellikler
Caplacizumabın farmakokinetiği sağlıklı gönüllülerde tek intravenöz infüzyonlardan sonra ve
tek ve tekrarlanan subkutan enjeksiyonlardan sonra araştırılmıştır. aTTP'li hastalarda
farmakokinetik, tek intravenöz ve tekrarlanan subkutan enjeksiyonlarda araştırılmıştır.
Caplacizumabın farmakokinetiği, hedef aracılı eğilim ile karakterize edildiği gibi dozla orantılı
değildir. Günde bir kez subkutan olarak 10 mg caplacizumab alan sağlıklı gönüllülerde,
maksimum konsantrasyon dozdan 6-7 saat sonra gözlemlenmiştir ve ilk uygulamadan sonra
minimum birikimle kararlı duruma ulaşılmıştır.
Emilim
Subkutan uygulamadan sonra, caplacizumab sistemik dolaşımda hızla ve neredeyse tamamen
emilmektedir (tahmini F> 0,901).
8Dağılım
Emilimden sonra caplacizumab hedefe bağlanır ve iyi perfüze olmuş organlara dağılır. aTTP'li
hastalarda merkezi dağılım hacmi 6,33 L olarak hesaplanmıştır.
Biyotransformasyon/ Eliminasyon
Caplacizumabın farmakokinetiği, hedef von Willebrand faktörünün ekspresyonuna bağlıdır.
aTTP'li hastalarda olduğu gibi daha yüksek von Willebrand faktör antijen seviyeleri, dolaşımda
tutulan ilaç hedef kompleksinin fraksiyonunu arttırmaktadır. Caplacizumabın t 'si bu nedenle
1/2
konsantrasyona ve hedef seviyesine bağlıdır. Hedefe bağlanan caplacizumabın karaciğerde
katabolize olduğu varsayılırken, bağlanmamış caplacizumabın böbreklerden atıldığı kabul
edilmektedir.
Özel gruplardaki karakteristik özellikler
Caplacizumabın farmakokinetiği, havuzlanmış farmakokinetik verilerde yapılan bir popülasyon
farmakokinetik analizi kullanılarak belirlenmiştir. Vücut ağırlığı allometrik olarak modele dahil
edilmiştir. Farklı alt popülasyonlardaki farklılıklar araştırılmıştır. İncelenen popülasyonlarda;
cinsiyet, yaş, kan grubu ve ırk caplacizumabın farmakokinetiğini etkilememiştir.
Böbrek veya karaciğer yetmezliği:
Karaciğer veya böbrek yetmezliğinin caplacizumabın farmakokinetiği üzerindeki etkisine
ilişkin resmi bir çalışma yapılmamıştır. Popülasyon FK/FD modelinde, böbrek fonksiyonunun
(CRCL), ciddi böbrek yetmezliğinde öngörülen maruziyette (EAAss) sınırlı artışla sonuçlanan
istatistiksel olarak anlamlı bir etkisi olmuştur. TTP'li hastalarda yapılan klinik çalışmalarda,
böbrek yetmezliği olanlarda ilave advers olay riski görülmemiştir.
Pediyatrik popülasyon:
Yetişkinlerde yapılan klinik çalışmalardan havuzlanan verilere dayanarak, caplacizumabın
çeşitli doz seviyelerinde intravenöz ve subkutan uygulamasını takiben farklı yetişkin
popülasyonlarında caplacizumab ile von Willebrand faktör antijeni (vWF:Ag) arasındaki
etkileşimi tanımlayan bir farmakokinetik-farmakodinamik (FK/FD) popülasyon modeli
geliştirilmiştir. vWF:Ag maruziyetinin ve baskılanmasının, vücut ağırlığı 40 kg ve üzerinde
olan çocuklarda 10 mg/gün kullanıldığında ve vücut ağırlığı 40 kg’dan az olan çocuklarda 5
mg/gün kullanıldığında, yetişkinlerdekine benzer olmasının beklendiği bu FK/FD modeline
dayanarak 2 ila 18 yaş arasındaki çocuklar için simülasyonlar gerçekleştirilmiştir.
5.3 Klinik öncesi güvenlilik verileri
Etki şekliyle tutarlı olarak, caplacizumabın toksikoloji çalışmaları, kobaylarda (enjeksiyon
bölgelerinde hemorajik deri altı doku) ve sinomolgus maymunlarında (enjeksiyon bölgelerinde
hemorajik deri altı doku, burun kanaması, aşırı menstrual kanama, hayvanın tutulduğu veya
deneysel işlemin yapıldığı bölgelerde hematom, enjeksiyon bölgelerinde uzun süreli kanama)
kanama eğiliminin arttığını göstermiştir. Ayrıca, von Willebrand faktör antijeninde ve
dolayısıyla faktör VIII:C'de farmakolojiye bağlı düşüşler, sinomolgus maymunlarında ve faktör
VIII:C için daha az ölçüde olmak üzere kobaylarda kaydedilmiştir.
Kobaylarda bir embriyo-fetal gelişim çalışması yürütülmüştür ve hiçbir toksisite belirtisi rapor
edilmemiştir. Gebe kobaylarda yapılan bir takip toksikokinetik çalışmasında, annelerde ve
fetüslerde caplacizumab maruziyeti değerlendirilmiştir. Sonuçlar, annelerde ve çok daha az
ölçüde fetüslerde caplacizumaba maruz kalındığını ve fetal gelişiminde rapor edilmiş bir etki
olmadığını göstermiştir. Fc kısmından yoksun proteinlerin plasenta bariyerini serbestçe geçtiği
düşünülmediğinden, primatlarda ve insanlarda fetal caplacizumab maruziyeti belirsizliğini
korumaktadır.
9Caplacizumabın mutajenik potansiyelini değerlendirmek için hiçbir çalışma yapılmamıştır,
çünkü bu tür testler biyolojikler için uygun değildir. Bir kanserojenisite risk değerlendirmesine
dayanarak, özel çalışmalar gerekli görülmemiştir.
Caplacizumabın erkek ve kadın fertilitesine etkilerini değerlendiren özel hayvan çalışmaları
yapılmamıştır. Sinomolgus maymunlarında tekrarlanan doz toksisite testlerinde, erkek (testis
boyutu, sperm fonksiyonu, testis ve epididimin histopatolojik analizi) ve dişi (üreme
organlarının histopatolojik analizi, periyodik vajinal sitoloji) hayvanlarda caplacizumabın
fertilite parametrelerinde hiçbir etkisi gözlemlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Toz
Sükroz
Sitrik asit anhidrit
Trisodyum sitrat dihidrat
Polisorbat 80
Çözücü
Enjeksiyonluk su
6.2 Geçimsizlikler
Geçimlilik çalışmaları bulunmadığından, CABLIVI diğer tıbbi ürünlerle karıştırılmamalıdır.
6.3 Raf Ömrü
Açılmamış flakon
60 ay.
Sulandırılmış çözelti
25°C'de 4 saat boyunca kimyasal ve fiziksel kullanımda stabilite gösterilmiştir.
Mikrobiyolojik açıdan, sulandırma yöntemi mikrobiyal kontaminasyon riskini ortadan
kaldırmıyorsa ürün hemen kullanılmalıdır.
Hemen kullanılmazsa, kullanımda saklama süreleri ve koşulları kullanıcının
sorumluluğundadır.
6.4 Saklamaya yönelik özel tedbirler
Buzdolabında (2 °C - 8 °C) saklayınız.
Dondurmayınız.
Işıktan korumak için orijinal ambalajında saklayınız.
CABLIVI, 25 °C'nin altındaki bir sıcaklıkta 2 aya kadarlık tek bir süre boyunca saklanabilir,
ancak bu süre son kullanma tarihini geçmemelidir. Oda sıcaklığında sakladıktan sonra
CABLIVI'yi tekrar buzdolabına koymayınız.
Sulandırılmış tıbbi ürünün saklama koşulları için, bkz. Bölüm 6.3.
106.5 Ambalajın niteliği ve içeriği
Toz
10 mg caplacizumab içeren, tıpa (bütil kauçuk), mühür (alüminyum) ve kapağa (polipropilen)
sahip 2 mL'lik flakon (tip I cam).
Çözücü
1 mL enjeksiyonluk su içeren kullanıma hazır enjektör (bromobütil kauçuk tıpa ile kapatılmış
tip I cam kartuş).
Ambalaj boyutu
• Toz içeren 1 adet flakon, çözücü içeren 1 adet kullanıma hazır enjektör, 1 adet flakon
adaptörü, 1 adet hipodermik iğne (30 ayar) ve 2 adet alkollü mendil bulunan tekli ambalaj.
• Toz içeren 7 adet flakon, çözücü içeren 7 adet kullanıma hazır enjektör, 7 adet flakon
adaptörü, 7 adet hipodermik iğne (30 ayar) ve 14 adet alkollü mendil içeren çok dozlu
ambalaj
6.6 Beşeri tıbbi üründen arta kalan maddelerin imhası ve diğer özel önlemler
Hem intravenöz hem de subkutan uygulama için, flakon adaptörünü ve kullanıma hazır
enjektördeki tüm çözücüyü kullanarak flakonda bulunan tozu sulandırınız. Çözücü yavaş bir
şekilde eklenmeli ve çözeltinin köpürmesini önlemek için hafifçe karıştırılmalıdır. Enjektör
bağlı flakonu oda sıcaklığında 5 dakika bir yüzeyde bekletiniz.
Sulandırılmış çözelti berrak, renksiz veya hafif sarımsıdır. Partikül madde açısından görsel
olarak kontrol edilmelidir. Partikül içeren çözeltiyi kullanmayınız.
Sulandırılmış çözeltinin tüm hacmini cam enjektöre geri aktarınız ve enjektörün tüm hacmini
hemen uygulayınız (bkz. Bölüm 6.3).
CABLIVI sadece tek kullanımlıktır. Kullanılmayan herhangi bir tıbbi ürün veya atık materyal,
yerel gerekliliklere uygun olarak atılmalıdır.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI(LARI)
2024/252
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.08.2024
Ruhsat yenileme tarihi: -
10. KÜB’ÜN YENİLENME TARİHİ
-
11