KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUSİDAS % 2 krem
2. KALİTATİF VE KANTİTATİF BİLEŞİM
Her 1 gram krem;
Etkin madde:
Fusidik asit 20 mg
Yardımcı maddeler:
Butil hidroksitoluen (E321) 1 mg
Setil alkol 111 mg
içerir.
Yardımcı maddeler için 6.1’e bakınız.
3. FARMASÖTİK FORM
Krem
Topikal uygulama için, beyaz veya hemen hemen beyaz, homojen görünüşlü krem
4. KLİNİK ÖZELLİKLER
4.1. Terapötik endikasyonlar
FUSİDAS; Staphylococcus aureus, Streptococcus türleri ve Corynebacterium minutissimum'un
duyarlı suşlarının neden olduğu birincil ve ikincil cilt enfeksiyonlarının tedavisinde tek başına
veya sistemik tedavi ile kombinasyon halinde endikedir.
Topikal olarak uygulanan fusidik asit ile tedaviye yanıt vermesi beklenebilecek birincil cilt
enfeksiyonları; impetigo contagiosa, yüzeyel folikülit, sikozis barbae, paronişya ve eritrazmadır.
Ayrıca enfekte ekzematoid dermatit, enfekte kontakt dermatit ve enfekte kesikler/sıyrıklar gibi
ikincil cilt enfeksiyonlarında da endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve Pediyatrik Popülasyon:
Açık lezyonlarda, günde 3-4 kez nazikçe uygulayın. Lezyonun üstü kapatılmışsa daha az sıklıkta
uygulamalar yeterli olabilir.
Uygulama şekli:
Cilt yüzeyine haricen uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde topikal kullanılan FUSİDAS ile yapılmış bir çalışma yoktur.
Pediyatrik popülasyon:
Pediyatrik hastalarda kullanım kısıtlaması yoktur.
1 / 5Geriyatrik popülasyon:
Geriyatrik hastalarda kullanım kısıtlaması yoktur.
4.3. Kontrendikasyonlar
Fusidik asit ve tuzlarına veya bölüm 6.1’de listelenen yardımcı maddelerden herhangi birine aşırı
duyarlılık durumunda kontrendikedir.
4.4. Özel kullanım uyarıları ve önlemleri
Staphylococcus aereus bakterisinde FUSİDAS‘ın topikal kullanımına bağlı bakteri direnci
oluştuğu bildirilmiştir. Tüm antibiyotiklerde olduğu gibi, uzun süreli veya tekrarlayan fusidik asit
kullanımı, antibiyotik direnci geliştirme riskini artırabilir.
Uzun süreli veya tekrarlayan kullanım, temas duyarlılığı geliştirme riskini artırabilir.
FUSİDAS, bütilhidroksitoluen, setil alkol içerir. Bu yardımcı maddeler lokal cilt reaksiyonlarına
(örneğin, kontakt dermatit) neden olabilir. Bütilhidroksitoluen ayrıca gözlerde ve mukoza
membranlarında tahrişe neden olabilir. FUSİDAS bu nedenle gözlerin yakınına uygulandığında
dikkatli kullanılmalıdır.
Hastalara sigara içmemelerini veya kontrolsüz alevlere yaklaşmamalarını söyleyiniz – ciddi yanık
riski. Bu ürünle temas eden kumaşlar (kıyafetler, yatak takımları, örtüler vb.) daha kolay yanar ve
ciddi yangın tehlikesi oluşturur. Giysileri ve yatak takımlarını yıkamak, ürün birikimini azaltabilir
ancak tamamen ortadan kaldıramaz.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır. FUSİDAS’ın sistemik absorpsiyonu ihmal
edilebilir düzeyde olduğundan, sistemik olarak uygulanan tıbbi ürünlerle etkileşimler minimal
olarak düşünülür.
4.6. Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
FUSİDAS’ın doğum kontrol yöntemlerinin etkisine ilişkin veri yoktur.
Gebelik dönemi
Topikal olarak uygulanan fusidik asit/sodyum fusidata sistemik maruziyet ihmal edilebilir
düzeyde olduğundan gebelik sırasında herhangi bir etki beklenmemektedir. Topikal FUSİDAS
gebelik döneminde kullanılabilir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. Bölüm 5.3).
Gebe kadınlara verilirken tedbirli olunmalıdır.
2 / 5Laktasyon dönemi
Topikal olarak uygulanan fusidik asit/sodyum fusidatın emziren kadına sistemik maruziyeti ihmal
edilebilir düzeyde olduğundan, emzirilen yenidoğan/bebek üzerinde herhangi bir etki
beklenmemektedir. Topikal FUSİDAS emzirme döneminde kullanılabilir ancak meme başı ve
çevresine uygulanmasından kaçınılması önerilir.
Üreme yeteneği/Fertilite
Topikal FUSİDAS’ın üreme yeteneğine ilişkin klinik çalışması bulunmamaktadır. Topikal olarak
uygulanan fusidik asit/sodyum fusidat sonrası sistemik maruziyet ihmal edilebilir düzeyde
olduğundan, çocuk doğurma potansiyeli olan kadınlarda herhangi bir etki beklenmemektedir.
4.7. Araç ve makine kullanımı üzerindeki etkiler
FUSİDAS'ın araç ve makine kullanma yeteneği üzerinde hiçbir etkisi yoktur veya ihmal edilebilir
düzeydedir.
4.8. İstenmeyen etkiler
İstenmeyen etkilerin sıklığının tahmini, klinik çalışmalardan ve spontan raporlamadan elde edilen
verilerin havuzlanmış analizine dayanır.
Fusidik asit krem veya fusidik asit merhem alan 4.724 hastayı içeren klinik çalışmalardan elde
edilen havuzlanmış verilere göre, istenmeyen etkilerin sıklığı %2,3'tür.
Tedavi sırasında en sık bildirilen advers reaksiyonlar, kaşıntı ve kızarıklık gibi çeşitli cilt
reaksiyonları ve ardından hastaların %1'inden daha azında meydana gelen ağrı ve iritasyon gibi
çeşitli uygulama bölgesine bağlı etkilerdir.
Hipersensitivite ve anjiyoödem bildirilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Hipersensitivite
Göz hastalıkları
Seyrek: Konjonktivit
Deri ve deri altı doku hastalıkları
Yaygın olmayan: Kaşıntı, eritem, dermatit (kontakt dermatiti ve egzama dahil), kızarıklık
(eritematöz, püstüler, veziküler, makülopapüler, papüler gibi çeşitli döküntü reaksiyonları ve genel
döküntü bildirilmiştir.)
Seyrek: Anjiyoödem, ürtiker, blister
Genel bozukluklar ve uygulama bölgesine ilişkin hastalıklar
Yaygın olmayan: Uygulama yerinde ağrı (ciltte yanma hissi dahil) ve irritasyon
3 / 5Özel popülasyonlara ilişkin ek bilgiler:
Pediyatrik popülasyon:
Çocuklarda advers reaksiyonların sıklığı, türü ve ciddiyetinin yetişkinlerdeki ile aynı olması
beklenir.
4.9. Doz aşımı ve tedavisi
Doz aşımı olası değildir.
Fusidik aside veya yardımcı maddelerden herhangi birine karşı aşırı duyarlılık olmadıkça,
FUSİDAS’ın kazara yutulmasının herhangi bir zarara yol açması olası değildir. Fusidik asidin
toplam miktarı (30 gr FUSİDAS 600 mg fusidik asit içerir), 1 yaşından küçük ve ≤ 10 kg
ağırlığındaki çocuklar hariç, fusidik asit içeren ürünlerin onaylanmış toplam günlük oral dozunu
genellikle geçmeyecektir. Yine de bu belirli yaş grubundaki bir çocuğun bir tüp FUSİDAS’ı
yutması pek olası değildir. Yardımcı maddelerin konsantrasyonu bir güvenlik riski
oluşturamayacak kadar düşüktür.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan diğer antibiyotikler
ATC Kodu: D06AX01
Fusidik asit güçlü bir antibakteriyel ajandır. Fusidik asit ve tuzları; yağda ve suda yüksek
çözünürlük gösterir. Yüzey aktivitesi güçlüdür. Sağlam cilde penetrasyonu alışılmadık ölçüdedir.
0,03 – 0,12 mcg/ml fusidik asit konsantrasyonları, neredeyse tüm Staphylococcus aureus suşlarını
inhibe eder. Fusidik asidin topikal uygulaması aynı zamanda streptokoklar, corinebakteriler,
neisseria ve bazı klostridyalara karşı da etkilidir.
5.2. Farmakokinetik özellikler
İn-vitro çalışmalar fusidik asidin bozulmamış insan derisine penetre olabildiğini göstermektedir.
Penetrasyonun derecesi, fusidik aside maruz kalma süresi ve derinin durumu gibi faktörlere
bağlıdır.
Eliminasyon:
Fusidik asit başlıca safrayla ve az olarak da idrarla atılır.
5.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Butil hidroksitoluen (E321)
Setil alkol
Gliserin
Likit parafin
Potasyum sorbat
Polisorbat 60
Beyaz yumuşak parafin
Saf su
6.2. Geçimsizlikler
Bildirilmemiştir.
4 / 56.3. Raf ömrü
36 ay
6.4. Saklamaya yönelik özel tedbirler
25ºC altındaki oda sıcaklığında, direkt gün ışığından ve sıcaktan koruyarak saklayınız.
6.5. Ambalajın niteliği ve içeriği
Kutuda, yüksek dansiteli polietilen kapak ile kapatılmış, alüminyum tüpte, 20 gram.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Lilyum İlaç ve Kimya Sanayi Ticaret Limited Şirketi
Fatih Sultan Mehmet Mah. Poligon Cad. No: 8C/1 Ümraniye/İstanbul
0 850 885 21 99 (Pbx)
0 850 885 21 99 (Faks)
info@lilyumilac.com.tr
8. RUHSAT NUMARASI
2019/421
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.08.2019
Ruhsat yenileme tarihi:
10. KÜB’ÜN YENİLENME TARİHİ
5 / 5