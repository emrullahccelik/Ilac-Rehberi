1  KISA  ÜRÜN  BİLGİSİ  
 
1. BEŞERİ  TIBBİ  ÜRÜNÜN  ADI 
 
SALOFALK® granü -stix 500 mg granül  içeren  saşe 
 
2. KALİTATİF  VE KANTİTATİF  BİLEŞİM  
 
Etkin  madde:  
Mesalazin…  ................................  500 mg 
 
Yardımcı  madde(ler):  
Aspartam  ................................ ........  1 mg 
Sukroz  ................................ ............   0,04 mg 
Sodyum  karboksimetil  selüloz……15  mg 
Yardımcı maddeler için 6.1’e bakınız.  
3. FARMASÖTİK  FORM  
 
Enterik  uzatılmış  salınımlı  granül  
 
Çubuk  biçiminde  ya da yuvarlak,  grimsi  beyaz  granüller.  
 
4. KLİNİK  ÖZELLİKLER  
 
4.1. Terapötik  endikasyonlar  
 
Hafif  ila orta dereceli  ülseratif  kolitin  akut ataklarının  tedavisi  ve remisyonunun  idame  tedavisi.  
 
4.2. Pozoloji ve uygulama şekli 
Pozoloji/uygulama  sıklığı  ve süresi: 
Yetişkinler ve yaşlılar:  
Ülseratif  kolitin  akut ataklarının  tedavisi:  
 
Hastanın  klinik  durumuna  bağlı  olarak,  tercihen  sabahları,  günde  1 kez 3 ile 6 saşe 
SALOFALK® (günde 1,5 g – 3 g mesalazine eşdeğer) kullanılır.  
Hastalar  için daha  uygun  olduğu  takdirde,  reçete  edilen  günlük  doz üçe bölünerek  de (günde  3 kez 
1 ile 2 saşe SALOFALK®) kullanılabilir.  
 
Ülseratif  kolitin  remisyonunun  idame  tedavisinde : 
Günde  3 kez (sabah,  öğle ve akşam)  1 saşe SALOFALK® (günde  1,5 g mesalazine  eşdeğer) 
kullanılır.  2  Nüksetme riski yüksek olduğu bilinen hastalar için, bazı tıbbi gerekçeler veya günde 3 dozluk 
tedaviye uyum sağlama zorlukları nedeniyle ilaç, tercihen sabahları, günlük tek seferde 3 g 
mesalazin olarak alınabilir.  
 
Uygulama  şekli:  
 
SALOFALK® granül şaselerinin içeriği çiğnenmemelidir. Granüller dil üzerine konmalı ve 
çiğnenmeden bol sıvı ile yutulmalıdır.  
 
Akut inflamasyonlu ataklarda ve uzun süreli tedavide, SALOFALK® granülleri istenen tedavi 
edici  etkinin sağlanması için düzenli ve tutarlı olarak kullanılmalıdır.  
 
Ülseratif kolitin akut ataklarının tedavisi genellikle 8 hafta sürer. Kullanım süresi doktor 
tarafından belirlenir.  
 
Özel  popülasyonlara  ilişkin  ek bilgiler:  
 
Böbrek/Karaciğer  yetmezliği:  
 
Karaciğer  fonksiyon bozukluğu olan  hastalarda  dikkatli  kullanılmalıdır.  
 
Böbrek fonksiyonları bozuk olan hastalarda kullanılması önerilmez. Tedavi sırasında böbrek 
fonksiyonları bozulursa, mesalazinin yol açtığı renal toksisite düşünülmelidir.  
 
Şiddetli  böbrek  ve karaciğer  yetmezliği  olan hastalarda  kontrendikedir.  
 
Pediyatrik  popülasyon:  
 
SALOFALK®’ın çocuklarda (6 -18 yaş) etkili olduğuna  dair sadece sınırlı sayıda doküman  
vardır.  
 
6 yaş ve üzerindeki  çocuklar:  
 
Aktif  hastalık:  
Bireysel olarak belirlenmek üzere,  30-50 mg /kg vücut ağırlığı/gün dozu günde bir kez, tercihen  
sabahları,  ya da bölünerek  verilmelidir.  Maksimum  doz 75 mg/kg vücut  ağırlığı/gün’dür. Toplam 
doz, maksimum yetişkin dozunu aşmamalıdır.  
 
İdame  tedavisi:  
Bireysel olarak belirlenmek üzere, başlangıç olarak 15 -30 mg/kg vücut ağırlığı/gün olacak 
şekilde verilmelidir. Toplam doz, tavsiye edilen yetişkin dozunu aşmamalıdır.  
 
Genel  olarak  40 kg vücut  ağırlığına  kadar  olan çocuklara  yetişkin  dozunun  yarısı,  40 kg 
vücut ağırlığı  üzerindeki çocuklara ise yetişkin dozu verilebilir.  3  Geriyatrik  popülasyon:  
Yetişkinler  için verilen  pozoloji  ve uygulama  şekli  geriyatrik  popülasyon  için de geçerlidir.  
 
4.3. Kontrendikasyonlar  
 
SALOFALK®, 
 
- Etkin maddeye, salisilatlara ya da 6.1 bölümünde listelenen diğer bileşenlere karşı bilinen 
duyarlılığı olanlarda,  
- Şiddetli  böbrek  veya  karaciğer  fonksiyonu  bozukluklarında  kontrendikedir.  
 
4.4. Özel  kullanım  uyarıları  ve önlemleri  
 
Tedaviye başlamadan önce ve tedavi sırasında hekimin isteğine göre kan testleri (diferansiyel  
kan sayımı, karaciğer fonksiyon parametreleri; ALT, AST ve serum kreatinin) ve idrar  
muayenesi (dipstick test) yapılmalıdır. Kontroller tedaviye başlandıktan 14 gün sonra yapılmalı 
ve 4 haftalık aralarla 2 -3 kez tekrarlanmalıdır.  
 
Bulgular normal ise, takip testleri 3 aylık aralarla yapılabilir. Ek semptomlar ortaya çıkarsa, bu 
testler hemen yapılmalıdır.  
 
Karaciğer fonksiyon bozukluğu olan hastalarda dikkatli kullanılmalıdır. Böbrek fonksiyonları 
bozuk olan hastalarda kullanılması önerilmez.  
Tedavi sırasında böbrek fonksiyonları bozulursa, mesalazinin yol açtığı renal toksisite 
düşünülmelidir. Bu durumda, SALOFALK® derhal kesilmelidir.  
 
Mesalazin kullanımı ile % 100 mesalazin içerikli taşlar içeren nefrolitiazis vakaları rapor 
edilmiştir. Tedavi sırasında yeterli sıvı alımının sağlanması önerilir.  
 
Mesalazin, sodyum hipoklorit ağartıcı ile temas ettikten sonra kırmızı -kahverengi idrar rengine 
neden olabilir (örneğin, bazı ağartıcılarda bulunan sodyum hipoklorit ile temizlenen  
tuvaletlerde).  
 
Mesalazin ile çok nadir olarak ciddi kan diskrazileri bildirilmiştir. Hastalarda açıklanamayan 
kanamalar, morarmalar, purpura, anemi, ateş veya faringolaringeal ağrı varsa hematolojik 
incelemeler yapılmalıdır. SALOFALK® şüpheli veya doğrulanmış kan diskrazisi durumunda 
kesilmelidir.  
 
Mesalazin  tarafından  indüklenen  kardiyak  aşırı duyarlılık  reaksiyonları  (miyokardit  ve perikardit) 
nadiren bildirilmiştir. Bu durumda SALOFALK® derhal kesilmelidir.  
 
Özellikle astım olmak üzere akciğer hastalığı olan hastalar mesalazin tedavisi sırasında çok 
dikkatli bir şekilde izlenmelidir.  4  Şiddetli  kutanöz  advers reaksiyonlar  
Mesalazin tedavisi ile ilişkili olarak, eozinofili ve sistematik semptomların eşlik ettiği ilaç 
reaksiyonu dahil (DRESS), Stevens -Johnson sendromu (SJS) ve toksik epidermal nekroliz (TEN) 
dahil olmak üzere şiddetli kutanöz advers reaksiyonlar (SCAR'lar) bildirilmiştir.  
Deri döküntüsü, mukozal lezyonlar veya diğer herhangi bir aşırı duyarlılık belirtisi gibi ciddi cilt 
reaksiyonlarının belirti ve semptomları görüldüğü anda mesalazin tedavisi kesilmelidir.  
 
Sülfasalazin içeren ilaçlarla yan etki görülme öyküsü olan hastalarda, mesalazin tedavisine 
başlanıldığında yakın tıbbi gözetim altında tutulmalıdır. SALOFALK® abdominal kramplar, akut 
karın ağrısı, ateş, şiddetli baş ağrısı ve deride döküntü gibi akut intolerans reaksiyonlarına neden 
olursa tedavi hemen kesilmelidir.  
 
SALOFALK® her saşede 1  mg aspartam  içerir.  
Aspartam bir fenilalanin kaynağıdır. Fenilalaninin vücuttan düzgün şekilde dışarı atılamaması 
nedeniyle vücutta birikmesi ile oluşan nadir bir genetik hastalık olan fenilketonüri hastalığı olan 
insanlar için zararlı olabilir . 
 
12 haftadan küçük bebeklerde aspartam kullanımı değerlendirecek klinik ve klinik dışı veri 
bulunmamaktadır.  
SALOFALK® her saşede 0,04 mg sukroz ihtiva eder. Nadir kalıtımsal fruktoz intoleransı,  
glukoz -galaktoz malabsorpsiyon veya sukraz -izomaltaz yetmezliği problemi olan hastaların  bu 
ilacı kullanmamaları gerekir.  
Bu ilaç her bir dozunda doz başına 1 mmol’den (23 mg’dan) daha az sodyum içerir yani aslında 
“sodyum içermez”.  
 
4.5. Diğer  tıbbi  ürünler  ile etkileşimler  ve diğer  etkileşim  şekilleri  
 
Karşılıklı  etkileşime  ilişkin  özel araştırmalar  yapılmamıştır.  
 
- Dışkı pH’ını düşüren laktuloz veya benzeri preparatlar: laktuloz’un bakteriyel 
metabolizmasından kaynaklanan düşük pH dolayısıyla, granüllerden olası mesalazin salımı 
azalması  
Mesalazin beraberinde azatiyoprin, 6 -merkaptopürin ya da tioguanin ile tedavi görmekte olan 
hastalarda, azatiyoprinin, 6 -merkaptopürinin ya da tioguaninin miyelosüpresif etkilerinde  olası 
artış dikkate alınmalıdır.  
 
Mesalazinin,  varfarinin  antikoagülan  etkisini  azaltmasına  dair zayıf  kanıtlar  vardır.  
 
 
Özel  popülasyonlara  ilişkin  ek bilgiler 
Pediyatrik popülasyon:  
SALOFALK®’ın çocuklarda  (6-18 yaş) etkili  olduğuna  dair sınırlı  sayıda  dokümantasyon 
bulunmaktadır.  5  4.6. Gebelik  ve laktasyon 
Genel tavsiye  
Gebelik kategorisi  B 
 
Çocuk  doğurma  potansiyeli  bulunan  kadınlar/  Doğum  kontrolü  (Kontrasepsiyon)  
 
SALOFALK®’ın çocuk doğurma potansiyeli bulunan kadınlara herhangi bir etkisi veya  doğum 
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.  
 
Gebelik  dönemi  
SALOFALK®’ın gebe kadınlardaki kullanımına ilişkin yeterli veri yoktur. Sınırlı sayıda  
gebelikte maruz kalma olgularına ilişkin veriler, mesalazinin gebelik üzerinde ya da fetüsün/yeni 
doğan çocuğun sağlığı üzerinde advers etkileri olduğunu göstermemektedir. Bugüne kadar 
herhangi önemli bir epidemiyolojik veri elde edilmemiştir.  
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum 
sonrası gelişim ile  ilgili olarak doğrudan ya  da dolaylı zararlı etkiler  olduğunu göstermemektedir.  
 
İzole tek bir vakada gebelik sırasında yüksek mesalazin dozunun uzun süreli uygulanması 
neticesinde (2 – 4 g/gün, oral) yeni doğanda  böbrek yetmezliği bildirilmiştir.  
 
SALOFALK®, gebelik sırasında ancak beklenen faydanın potansiyel riskten fazla olması halinde 
uygulanmalıdır.  
 
Laktasyon  dönemi  
Mesalazinin  kadınlarda  emzirme  dönemine  etkisi  ile ilgili  sınırlı  deneyim  mevcuttur.  
 
N-asetil -5 amino salisilik  asit ve az miktarda mesalazin  anne sütüne geçmektedir. Diyare gibi 
aşırı duyarlılık reaksiyonları emzirilen bebeklerde göz ardı edilemez. Bu nedenle SALOFALK®, 
emzirme döneminde potansiyel yararın olası riskten fazla olması halinde kullanılmalıdır.  
Emzirilen  bebekte  diyare  gelişirse  emzirmeye  son verilmelidir.  
 
Üreme  yeteneği/Fertilite  
 
İnsanlarda üreme yeteneği/fertilite üzerine etkisi bilinmemektedir. Oligospermi çok seyrek 
görülen istenmeyen etki olarak bildirilmiştir.  
 
4.7. Araç  ve makine  kullanımı  üzerindeki  etkiler  
 
Araç ve makine kullanma yeteneği üzerinde hiçbir etki görülmemiş ya da ihmal edilebilir 
derecede görülmüştür.  6  4.8. İstenmeyen  etkiler  
Aşağıdaki  sıklık  verilerine  göre yan etkiler  değerlendirilmiştir:  
 
Çok yaygın (≥1/10); yaygın (≥1/100  ila <1/10); yaygın  olmayan  (≥1/1.000  ila <1/100); seyrek: ( > 
1/10.000 ila <1/1.000); çok  seyrek  (< 1/10.000),  bilinmiyor (eldeki  verilerden  hareketle  tahmin 
edilemiyor).  
 
Kan ve lenf sistemi  hastalıkları  
Çok seyrek:  Bozulan  kan sayımı  (aplastik  anemi,  agranülositoz,  pansitopeni,  nötropeni, 
lökopeni, trombositopeni)  
 
Bağışıklık  sistemi  hastalıkları  
Çok seyrek:  Alerjik  egzantem,  ilaç ateşi, lupus eritomatozus  sendromu,  pankolit  gibi 
hipersensitivite reaksiyonları  
 
Sinir  sistemi  hastalıkları 
Yaygın: Baş ağrısı 
Seyrek: Sersemlik  
Çok seyrek:  Periferal  nöropati  
 
Kardiyak  hastalıklar  
Seyrek:  Miyokardit,  perikardit  
 
Solunum,  göğüs  bozuklukları  ve mediastinal  hastalıklar  
Çok seyrek:  Alerjik  ve fibrotik  akciğer  reaksiyonları  (dispne,  öksürük,  bronkospazm, 
alveolit, pulmoner eozinofili, akciğer infiltrasyonu, pnömoni)  
 
Gastrointestinal  hastalıklar  
Yaygın  olmayan:  Karın  ağrısı,  diyare,  dispepsi , gaz, bulantı,  kusma,  akut pankreatit  
 
Hepato -biliyer  hastalıklar 
Seyrek: Kolestatik hepatit 
Çok seyrek: Hepatit  
 
Deri  ve deri altı doku hastalıkları  
Yayın: Döküntü, kaşıntı 
Seyrek:  Işığa  duyarlılık* 
Çok seyrek: Alopesi  
Bilinmiyor: Eozinofili ve sistematik semptomların eşlik ettiği ilaç reaksiyonu (DRESS) Stevens - 
Johnson sendromu (SJS), toksik epidermal  nekroliz (TEN)  
 
*Işığa  duyarlılık  
Atopik  dermatit  ve atopik  egzama  gibi önceden  var olan cilt rahatsızlığı  olan hastalarda daha 
şiddetli reaksiyonlar bildirilmiştir.  
 7  Kas-iskelet  bozuklukları,  bağ doku  ve kemik  hastalıkları  
Seyrek: Artralji 
Çok seyrek:  Miyalji  
 
Böbrek  ve idrar  yolu hastalıkları  
Çok seyrek:  Akut ve kronik  interstisyel  nefrit ve böbrek  yetmezliğini  içeren  böbrek 
fonksiyon bozuklukları  
Bilinmiyor:  Nefrolitiazis  (ilave  bilgi için bkz. Bölüm  4.4) 
 
Üreme  sistemi  hastalıkları  
Çok seyrek:  Oligospermi  (geri  dönebilen ) 
 
Genel  bozukluklar ve  uygulama  bölgesine  ilişkin  hastalıklar  
Seyrek:  Asteni,  yorgunluk  
 
Araştırmalar  
Yaygın olmayan: Karaciğer fonksiyon parametrelerinde değişiklikler (transaminazlarda ve 
kolestaz parametrelerinde artış), pankreatik enzimlerde değişiklikler (artmış lipaz ve amilaz), 
yükselmiş eozinofil sayımı  
 
Mesalazin tedavisi ile ilişkili olarak eozinofili ve sistematik semptomların eşlik ettiği ilaç 
reaksiyonu (DRESS), Stevens -Johnson sendromu (SJS) ve toksik epidermal  nekroliz (TEN)  
dahil olmak üzere şiddetli kutanöz advers reaksiyonlar (SCAR'lar) bildirilmiştir (bkz. Bölüm  
4.4). 
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır.  Raporlama yapılması,  ilacın  yarar/risk  dengesinin  sürekli  olarak  izlenmesine  olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99)  
 
4.9. Doz aşımı  ve tedavisi  
Aşırı doz üzerine (örneğin oral olarak aşırı dozda mesalazin ile intihar teşebbüsü) renal veya 
hepatik toksisite göstermeyen seyrek veriler vardır. Özel bir antidotu yoktur, tedavi semptomatik 
ve destekleyicidir.  
 
5. FARMAKOLOJİK  ÖZELLİKLER  
 
5.1. Farmakodinamik  özellikler  
 
Farmakoterapötik  grup:  Sindirim sistemi ve metabolizma; antidiyareik, intestinal 
antiinflamatuvar/antiinfektif ajanlar;  intestinal  antiinflamatuvar  ajanlar;  aminosalisilik  asit ve 
benzeri  ajanlar  8  ATC kodu: A07EC02  
 
Etki mekan izması  
Antienflamatuvar etki mekanizması bilinmemektedir. İn vitro çalışmaların sonuçları lipoksijenaz 
inhibisyonunun etkili olabileceğini göstermektedir.  
 
Bağırsak mukozasındaki prostaglandin konsantrasyonları üzerine etkisi de gösterilmiştir. 
Mesalazin (5 -aminosalisilik asit/5 -ASA) reaktif oksijen bileşenlerin radikal tutucusu olarak da 
etki göstermektedir.  
 
Farmakodinamik  etkiler  
Ağız yoluyla uygulanan mesalazin, genelde bağırsakta lokal olarak etkilidir ve bağırsağın  
luminal bölümünün mukoza ve submukozasında etki gösterir. Bu nedenle mesalazinin 
enflamasyon bölgesinde bulunması önemlidir. Böylece mesalazinin sistemik 
biyoyararlanım/plazma konsantrasyonları terapötik etkililikle değil, güvenlilik ile ilişkilidir.  
 
SALOFALK® granüller, Eudragit L kaplama nedeniyle mide asidine dirençlidir ve mesalazin 
salınımı pH’a bağlıdır. Matriks granül yapısı nedeniyle de uzun salınımlıdır.  
 
5.2. Farmakokinetik  özellikler 
Genel özellikler  
Emilim:  
Mesalazinin  emilimi  en yüksek  oranda  bağırsağın  proksimal  bölgelerinde,  en düşük  oranda  da 
bağırsağın distal bölgelerinde gerçekleşir.  
 
Mesalazin, SALOFALK® granüllerden yaklaşık 2 -3 saatlik bir gecikme süresinin ardından 
salınmaya başlar, pik plazma konsantrasyonuna yaklaşık 4 -5 saat sonra ulaşır. Mesalazinin 
sistemik biyoyararlanımı oral uygulama sonrasında yaklaşık % 15 - % 25 ’tir.  
 
Yiyecekler  emilimi  1-2 saat geciktirmekle  birlikte,  emilimin  miktarını  ve oranını  etkilemez. 
Dağılım:  
Granüllerin  boyutları yaklaşık  1 mm olduğundan  mideden  ince bağırsağa  hızla  geçer.  
 
Kombine bir farmakosintigrafik/farmakokinetik araştırma test preparatının ileoçekal bölgeye 
yaklaşık 3 saatte ve asendan kolon bölgesine yaklaşık 4 saatte ulaştığını göstermektedir.  Kolon 
içerisindeki toplam geçiş süresi yaklaşık 20 saattir.  
 
Oral yolla  alınan  mesalazin  dozunun  yaklaşık  % 80’i kolon,  sigmoid  kolon  ve rektumda  
mevcuttur. 
Biyotransformasyon:  
Mesalazin presistemik olarak bağırsak mukozasında ve karaciğerde farmakolojik açıdan  inaktif 
metaboliti olan N -asetil -5-aminosalisilik asite (N -Ac-5-ASA) dönüşür. Asetilasyon, hastanın 9  asetilatör fenotipinden bağımsız olarak gerçekleşmektedir. Bazı asetilasyon işlemi kalın bağırsak 
bakterileri tarafından oluşmaktadır. Mesalazin ve N -asetil -5-aminosalisilik asidin proteine 
bağlanma oranları sırasıyla % 43 ve % 78’dir.  
 
Eliminasyon:  
 
Mesalazin ve metaboliti olan N -Ac-5-ASA feçes (büyük kısmı) ile birlikte renal (miktarı 
uygulama şekline, farmasötik formuna ve mesalazinin salınma yoluna bağlı olarak % 20 - % 50 
arasında değişir) ve biliyer (küçük bir kısmı) yollarla atılmaktadır. Renal atılım temelde N -Ac- 5-
ASA şeklinde gerçekleşir. Mesalazin dozunun yaklaşık % 1’i temelde N -Ac-5-ASA şeklinde 
anne sütüne geçer.  
 
Günde 3 kez 500 mg mesalazin dozundan itibaren mesalazin ve N -Ac-5-ASA’nın toplam renal 
eliminasyon oranı yaklaşık % 25 olarak hesaplanmıştır. Metabolize olmadan atılan mesalazin 
oranı, oral olarak uygulanan dozun % 1’inden azdır. Salofalk granüllerinin 3 x 500 mg veya 3 x 
1000 mg yerine tek doz uygulamasından sonra gözlenen terminal eliminasyon yarı ömrü 10,5  
saat olmuştur.  
 
Doğrusallık/Doğrusal  olmayan  durum:  
Veri yoktur.  
 
5.3. Klinik  öncesi  güvenlilik  verileri  
Güvenlilik farmakolojisi, genotoksisite, karsinojenite (sıçanlarda) veya üreme toksisitesi 
çalışmalarından elde edilen preklinik veriler, insanlar için özellikli bir tehlike göstermemiştir. 
Tekrarlayan doz toksisite çalışmalarında yüksek doz mesalazin ile böbrek toksisitesi (renal 
papiller nekroz ve proksimal kıvrımlı tüplerde ya da tüm nefronda epitelyal hasar) görülmüştür. 
Bu bulgunun klinik önemi bilinmemektedir.  
 
6. FARMASÖTİK  ÖZELLİKLER  
 
6.1. Yardımcı  maddelerin  listesi  
Aspartam  (E 951) 
Sodyum  karboksimetilselüloz 
Sitrik asit, anhidröz  
Silika  kolloidal  anhidröz 
Hipromelloz 
Magnezyum  stearat  
Metakrilik  asit-metil  metakrilat  kopolimer  (1:1)  (Eudragit  L 100) 
Metilselüloz 
Mikrokristalin  selüloz  
Poliakrilat  dispersiyonu  %40 (% 2 Nonoksinol  100 içeren  Eudragit  NE 40 D) 
Povidon  K 25 
Simetikon 
Sorbik asit 10  Talk 
Titanyum  dioksit 
Trietil sitrat  
Vanilya  kreması  esansı  (sukroz  içeren)  
 
6.2. Geçimsizlikler  
 
Geçerli  değil.  
 
6.3. Raf ömrü  
 
48 ay 
 
6.4. Saklamaya  yönelik  özel tedbirler  
 
30oC altında  oda sıcaklığında  saklayınız.  
 
6.5. Ambalajın  niteliği  ve içeriği  
 
100 adet Poliester/Alüminyum/Polietilen  folyo  saşelik  karton  kutularda  bulunmaktadır.  
 
6.6. Beşeri  tıbbi  üründen  arta kalan  maddelerin  imhası  ve diğer  özel önlemler  
 
Kullanılmamış  olan ürünler  ya da atık materyaller  ‘Tıbbi  Atıkların  Kontrolü  Yönetmeliği’  ve 
‘Ambalaj Atıklarının Kontrolü Yönetmelikleri’ne uygun olarak imha edilmelidir.  
 
7. RUHSAT  SAHİBİ  
 
ALİ RAİF  İLAÇ  SAN.  AŞ. 
Kağıthane  / İSTANBUL  
 
8. RUHSAT  NUMARASI:  
124/46  
 
9. İLK RUHSAT  TARİHİ  / RUHSAT  YENİLEME  TARİHİ  
 
İlk ruhsat  tarihi:  03.04.2008  
Ruhsat  yenileme  tarihi: 30.01.2014  
 
10. KÜB’ÜN  YENİLENME  TARİHİ  