 
1 
 KULLANMA TALİMATI  
 
DESCASE 5  mg/10 mg Film Kaplı Tablet  
Ağızd an yutularak  alınır.  
 
Etkin madde : Her bir Film Kaplı Tablet  etkin madde olarak 10 mg Montelukast’a eşdeğer 10,40 
mg Montelukast sodyum ve 5 mg Desloratadin içerir.  
 
Yardımcı madde: Mikrokristalin selüloz (Tip -112), laktoz monohidrat  (sığır sütü) , hidroksipropil 
selüloz  (LH-11), kroskarmel loz sodyum, magnezyum stearat, kalsiyum hidrojen fosfat susuz , 
prejelatinize nişasta , kırmızı demir oksit (E -172), h idrok sipropil selüloz  (LF Powder), 
krospovidon XL, Sheffco at yellow PVA 1264Y9 [polivinil alkol, talk , titanyum dioksit, 
polietilen glikol  (3350) , polietilen glikol (8000), FD&C Yellow #5/Tartrazine Aluminum Lake, 
FD&C Yellow #6/Sunset Yellow FCF Alüminyum Lake, FD&C Blue#2/Indigotine Aluminum 
Lake]  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
Bu Kullanma Talimatında:  
 
1. DESCASE nedir ve ne için kullanılır?  
2. DESCASE 'i kullanmadan önce dikkat edilmesi gerekenler  
3. DESCASE  nasıl kullanılır?  
4. Olası yan etkiler nelerdir?  
5. DESCASE 'in saklanması  
 
Başlıkları yer almaktadır.  
1. DESCASE nedir ve ne için kullanılır?  
 
DESCASE 5 mg desloratadin 10 mg montelukast a eşdeğer 10,40 mg montelukast sodyum  olarak 
iki farklı etken madde içeren sarı renkli yuvarlak, bikonveks, film kaplı tabletlerdir . 
 
DESCASE 30 ve 90 tablet içeren Alu/Alu  blister ambalajlarda piyasaya sunulmaktadır.  
 
DESCASE alerjik rinit (nezle) ve alerjik rinitle birlikte olan astım tedavisinde ve semptomlarının 
giderilmesi ve uzun süren sebebi bilinmeyen ürtiker (kurdeşen) (kronik idiyopatik ürtiker) 
belirtilerinin giderilmesi için reçetelenir  
 
İçeriğinde bulunan laktoz monohidrat inek sütü kaynaklıdır.  
  
2 
 2.  DESCASE ’i kullanmadan önce dikkat edilmesi gerekenler  
İlaç kullanımı ile ortaya çıkan veya daha önceden olan problemler veya alerjiler hakkında 
doktorunuza danışınız.  
DESCASE ’i aşağıdaki durumlarda KULLANMAYINIZ  
 
Eğer:  
• İlacın içerdiği maddelerden herhangi birine karşı alerjiniz var ise (etkin madde veya 
yardımcı maddeler),  
 
DESCASE’ i aşağıdaki durumlarda DİKKATLİ KULLANINIZ  
 
Eğer,  
• Astımınız veya solunumunuz kötüleşirse, derhal doktorunuza söyleyiniz.  
•DESCASE  akut astım ataklarının tedavisinde kullan ılmak üzere tasarlanmamıştır. Bir atak 
yaşarsanız doktorunuzun size verdiği talimatlara uyunuz. Astım atakları için aldığınız kurtarıcı 
inhale ilacınızı her zaman yanınızda bulundurunuz.  
• Eğer kalp ve damar sistemi rahatsızlığınız var ise  DESCASE ’i almadan önce mutlaka 
doktorunuzu bilgilendiriniz.  
• Tüm astım ilaçlarınızı doktorunuz tarafından belirtilen şekilde almanız önemlidir. DESCASE  
doktorunuzun size reçetelediği diğer astım ilaçlarının yerine kullanılmamalıdır.  
• Astım karşıtı ilaçlar alan tüm hastalar gribal hastalık, kollarda veya bacaklarda uyuşukluk veya 
karıncalanma, akciğer semptomlarında kötüleşme ve/veya döküntü olaylarının kombinasyonunu 
yaşadıklarında doktorlarına başvurmaları gerektiği konusunda uyarıl malıdır. Astımınız varsa ve 
astımınız asetilsalisilik asit (aspirin) alınca kötüleşiyorsa, DESCASE alırken aspirin veya steroid 
olmayan antiinflamatuvar ilaçlar adı verilen ağrı kesici diğer ilaçları kullanmamaya çalışın.  
•DESCASE ’in etkin maddelerinden biri olan montelukastın kullanımı sırasında duygu durum 
değişiklikleri [saldırgan davranışlar veya düşmanlık hissetmeyi içeren ajitasyon, endişe hissetme, 
depresyon, disoryantasyon, kabusları içeren rüya anormallikleri, halüsinasyon lar, uyumada 
zorlanma, huzursuzluk, hareketlilik, uyurgezerlik, intihar düşüncesi ve davranışı (intihar girişimi 
dahil) ve tremor] bildirilmiştir. Hastalar bu tür değişiklikler ile karşılaşmaları halinde mutlaka 
doktorlarını bilgilendirmeleri gerek tiği konusunda uyarılmalıdır.  
• Eğer böbrek fonksiyonlarınız zayıf ise  DESCASE ’i almadan önce doktorunuz veya eczacınız 
ile konuşunuz.  
 
 
“Bu uyarılar, geçmişteki herhangi bir dönemde dahi olsa sizin için ge çerliyse lütfen doktorunuza 
danışınız. ” 
 
DESCASE ’ in yiyecek ve içecek ile kullanılması  
 
DESCASE  tek başına veya yiyecekler ile birlikte alınabilir. Film Kaplı Tablet , bütün olarak 
yeterli miktarda su ile yutularak alınır.  
 
Hamilelik  
İlacı kullanmadan önce doktorunuza veya eczacınıza danışınız .  
 
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, 
bu ilacı almadan önce doktorunuza veya eczacınıza danışınız.  
   
3 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Eğer hamileyseniz  DESCASE ’i kullanmanız önerilmemektedir.  
 
Emzirme  
İlacı kullanmadan önce doktorunuza veya eczacınıza danışınız .  
 
Bebeğinizi emziriyorsanız DESCASE kullanmanız önerilmemektedir.  
 
Araç ve makine kullanımı  
Önerilen dozlarda bu ilacın araç veya makine kullanma becerinizi etkilemesi beklenmemektedir. 
Ancak kişilerin ilaçlara verdiği yanıtlar farklı olabilir. DESCASE  içeriğindeki montelukast ile 
çok ender bildirilen belirli yan etkiler (baş dönmesi ve sersemlik) bazı hastaların araç veya 
makine kullanma becerisini etkileyebilir. Tıbbi ürüne verdiğiniz cevabı anlayıncaya kadar araç 
veya makine kullanma gibi zihinsel uyanıklık gerektiren faaliyetlerde bulunmamanız tavsiye 
edilir.   
 
DESCASE ’in içeriğinde bulunan bazı yardımcı maddeler hakkında önemli bilgiler  
 
Yardımcı maddelere karşı aşırı duyarlılığınız yoksa, bu maddelere bağlı olumsuz bir etki 
beklenmez.  
 
Laktoz uyarısı  
Eğer daha önceden doktorunuz tarafından bazı şekerlere karşı intoleransınız (duyarlılığınız) 
olduğu söylenmişse bu tıbbi ürünü almadan önce doktorunuzla temasa geçiniz.  
 
Tartrazin  uyarısı  
Alerjik reaksiyonlara sebep olabilir.  
 
Sodyum uyarısı  
Bu tıbbi ürün her dozunda 1 mmol (23 mg)'dan daha az sodyum ihtiva eder; yani esasında  
sodyum içermez.  
 
DESCASE  ’in kaplamasında bulunan sunset yellow alerjik reaksiyonlara sebep olabilir.   
 
Diğer ilaçlar ile birlikte kullanımı  
 
Desloratadin  ile bağlantılı etkileşimler  
Desloratadinin diğer ilaçlarla bilinen bir etkileşimi yoktur.  
 
Montelukast ile bağlantılı etkileşimler  
Bazı ilaçlar DESCASE ’in etki mekanizmasını değiştirebilir  veya DESCASE diğer ilaçlarınızın 
etki mekanizmasını değiştirebilir.  Eğer aşağıdaki ilaçları alıyorsanız, DESCASE ’e başlamadan 
önce bunları doktorunuza söyleyiniz.  
• Fenobarbital (epilepsi tedavisi için kullanılır)  
• Fenitoin (epilepsi tedavisi için kullanılır)  
• Rifampisin (tüberküloz ve bazı diğer enfeksiyonların tedavisi için kullanılır)  
• Gemfibrozil (kanın hücreler haricindeki sıvı kısmında yer alan yüksek yağ düzeyinin tedavisi 
için kullanılır)   
4 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hak kında bilgi veriniz.  
 
3. DESCASE nasıl kullanılır?  
 
Uygun kullanım ve doz/uygulama sıklığı için talimatlar :  
Önerilen doz 15 yaş ve üzeri erişkinler için günde bir tablettir (5 mg desloratadin ve 10 mg 
montelukast).  
 
• DESCASE  ile tedavinizin ne kadar süreceğini şikayetlerinizin tipi, süresi ve cinsine göre 
doktorunuz size bildirecektir.  
• Eğer  DESCASE  size alerjik rinit ve astım nedeniyle reçetelendiyse,  
• Astım belirtileri yaşamasanız bile, doktorunuz size reçetelediği sürece her gün almalısınız.  
• Astım belirtileri kötüleşirse veya astım atakları için alınan kurtarıcı inhale ilacı daha fazla 
kullanmanız gerekirse derhal doktorunuzu arayınız.  
• DESCASE ’in bir astım atağında kısa süreli iyileşme sağlamak için kullanmayın. Astım atağı 
yaşadığınızda doktorunuzun astım ataklarının tedavisi için size söylediklerini yapmanız gerekir.  
• Astım atakları için kurtarıcı inhale ilacınızı her zaman yanınızda bulundurunuz.  
• Doktorunuz size söylemedikçe diğer astım ilaçlarını almayı bırakmayınız veya dozunuzu 
azaltmayınız.  
Kronik idiyopatik ürtiker tedavi süresi hastadan hastaya farklılık gösterebilir, bu nedenle 
doktorunuzun talimatlarına uymalısınız.  
 
Uygulama yolu ve metodu:  
 
• DESCASE , ağız yoluyla alınır. Belirli bir miktar suyla beraber alınır.  
• DESCASE ’in aç veya tok karnına alınmasında herhangi bir sakınca yoktur.  
 
Eğer hasta DESCASE  kullanıyor ise, aynı etken madde olan Montelukastı veya desloratadini 
içeren başka bir ilaç almamalıdır.   
 
Değişik yaş grupları:  
 
Çocuklarda kullanımı:   
Dozu nedeniyle DESCASE ’in 15 yaşın altındaki hastalarda kullanılması önerilmez.  
 
Yaşlılarda kullanımı:  
DES CASE  bileşenlerinden montelukastın  yaşa bağlı olarak özel doz ayarlaması 
gerekmemektedir; ancak desloratadinin geriyatrik popülasyonda etkililik ve güvenliliği  henüz 
belirlenmemiştir.  
 
Özel kullanım durumları:  
Böbrek/karaciğer yetmezliği:  
 
Karaciğer yetmezliği kullanımı ile ilgili veri yoktur.  
Şiddetli böbrek yetmezliğinde  DESCASE dikkatle kullanılmalıdır.  
 
Eğer DES CASE ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
  
5 
 Kullanmanız gerekenden daha fazla DESCASE kullandıysanız : 
DESCASE  ile henüz doz aşımı deneyimi yoktur.  
 
DESCASE  in etkin maddelerinden biri olan desloratadinin kazara alınan aşırı doz ile ilişkili ciddi 
sorunlar beklenmemektedir.  DESCASE ’in diğer etkin maddesi montelukast için doz aşımı 
raporlarının çoğunda hiçbir yan etki bildirilmemiştir. Yetişkinlerde ve çocuklarda doz aşımıyla 
birlikte en sık bildirilen karında ağrı, uyku hali, susama, baş ağrısı, kusma ve aşırı hareketliliktir.  
 
DESCASE ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
DESCASE ’i kullanmayı unutursanız  
 
Unutulan dozları dengelemek için çift doz almayınız.  
 
DESCASE ile tedavi sonlandırıldığında ki oluşabilecek etkiler  
 
Eğer DES CASE kullanımı konusunda herhangi bir sorun ile karşılaşırsanız doktorunuza veya 
eczacınıza danışınız.  
Doktorunuza danışarak DESCASE  kullanımını sonlandırabilirsiniz.  
 
4. Olası yan etkiler  nelerdir ?  
 
Tüm ilaçlar gibi, DESCASE ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, DESCASE ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz:  
 
Alerjik reaksiyonlar [yüz, dudaklar, dil ve/veya boğazda şişme (soluma veya yutma zorluğu 
yaratabilir), hırıltılı solunum, kaşıntı, kurdeşen ve şişlik]  
Bunların hepsi çok ciddi yan etkilerdir. Eğer bunlardan biri sizde mevcut ise, DESCASE ’e karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek  olabilir.  
 
İstenmeyen olaylar aşağıda belirtilen sıklıklara göre sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az fakat 1.000  hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. Çok seyrek: 
10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın  
 
• Üst solunum yolu enfeksiyonu  
 
Yaygın  
 
• Yorgunluk  
• Ağız kuruluğu   
6 
 • Baş ağrısı  
• Döküntü  
• Ateş  
• Karaciğer enzimlerinde yükselme  
• Diyare (ishal), bulantı, kusma  
 
Yaygın olmayan  
 
• Alerjik reaksiyonlar [yüz, dudaklar, dil ve/veya boğazda şişme (soluma veya yutma zorluğu 
yaratabilir)]  
• Davranış ve ruh hali değişiklikleri (kabuslar dahil rüya anormallikleri, uykuya dalmada güçlük, 
uyurgezerlik, sinirlilik veya uyarıya aşırı tepki gösterme, endişeli hissetme, huzursuzluk, sinirli 
davranış veya düşmanlık içeren huzursuzluk hali (ajitasyon ), depresyon)  
• Baş dönmesi, sersemlik, karıncalanma/uyuşma, nöbetler [konvülsiyonlar (kasların istem dışı 
kasılması) veya krizler]  
• Burun kanaması  
• Ağız kuruluğu, hazımsızlık, morluklar, kaşıntı, ürtiker  
• Eklem ya da kas ağrısı, kas krampları  
• Bitkinlik/halsizlik, kendini iyi hissetmeme, şişlik  
 
Seyrek  
 
• Kanama eğiliminde artış  
• Çarpıntı  
• Dikkat eksikliği  
• Unutkanlık  
 
Çok seyrek  
 
• Şiddetli alerjik reaksiyonlar  
• Artan vücut hareketiyle huzursuzluk  
• Kalp atışının hızlanması  
• Karaciğer fonksiyon testlerinde anormalllik,  
• Karaciğerde iltihap  
• Mide ağrısı  
• Uykusuzluk  
• Uyku hali  
• Kas ağrısı  
• Mide rahatsızlığı  
• Nöbetler  
• Halüsinasyonlar (gerçekte var olmayan şeyler görmek  
• Disoryantasyon (zaman -mekan bilincini yitirme)  
• İntihar düşüncesi ve davranışı (intihar dahil)  
• Hepatit (karaciğer iltihabı)  
• Akciğerlerde şişme (iltihaplanma)  
• Cildin altında ve en sık olarak incik kemiğinizin üzerindeki bölgede kırmızı, dokununca ağrıyan 
kırmızı şişlikler (eritema nodozum), hiçbir belirti vermeden aniden ortaya çıkan şiddetli deri 
reaksiyonları (eritema multiforme)  
 
  
7 
 Bilinmiyor  
 
• Cildin güneşe (hava bulutlu olsa bile) ve UV ışınlarına karşı duyarlılığında artış (örneğin, 
solaryumdaki UV ışınları)  
• Kalp atım ritminde değişiklik  
• Deri ve/veya gözlerde sararma  
• Sıradışı yorgunluk  
 
Ayrıca, montelukast  ile tedavi edilen hastalarda gribal hastalık, kollarda veya bacaklarda 
uyuşukluk veya karıncalanma, akciğer semptomlarında kötüleşme ve/veya döküntü (Churg - 
Strauss Sendromu) olaylarının kombinasyonunu içeren çok nadir olgular bildirilmiştir. Bu 
semptomla rdan birini veya daha fazlasını yaşarsanız doktorunuza söylemelisiniz . 
 
Eğer bu kullanma talimat ında bahsi geçmeyen herhangi bir yan etki ile karşılaşırsanız 
doktorunuzu veya eczac ınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr . sitesinde yer alan “ İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında dah a fazla bilgi edinilmesine katkı sağlamış olacaksınız.  
 
 
5. DESCASE’ in Saklanması   
 
DESCASE ’i çocukların göremeyeceği, erişemeyeceği yerlerde ve ambalajında saklayınız.   
 
DESCASE’ i 25°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DESCASE ’i kullanmayınız.  
 
Eğer üründe ve/veya ambalajında bozukluklar fark ederseniz  DESCASE’ i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İSTANBUL  
 
Üretim yeri:   
Abdi İbrahim İlaç San. ve Tic. A.Ş.  
Esenyurt / İstanbul   
 
Bu kullanma talimatı …/.../….  tarihinde onaylanmıştır.  