1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel olarak  sizin için  reçete edilmiştir,  başkalarına vermeyiniz.  
• Bu ilacın  kullanımı  sırasında  doktora veya hastaneye gittiğinizde,  doktorunuza bu 
ilacı kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  KULLANMA TALİMATI  
 
 MİGTERA 2,5 mg f ilm kaplı tablet  
Ağız yoluyla alınır.  
• Etkin  madde: 2,5 mg  zolmitriptan  
• Yardımcı  maddeler: Laktoz anhidrat  (sığır  sütü kaynaklı) , mikrokristalin selüloz PH 102, 
sodyum nişasta glikolat (Explotab), magnezyum stearat, film kaplama materyali Opadry yellow OY-C- 22902 (titanyum dioksit (E171), kinolin sarısı Al lak (E104), sunset sarısı FCF 
Al lak (E110), ponceau 4R Al lak (E124))  
   
Bu Kullanma Talimatında : 
1. MİGTERA  nedir  ve ne için kullanılır?  
2. MİGTERA’yı  kullanmadan önce dikkat edilmesi gerekenler  
3. MİGTERA  nasıl kullanılır?  
4. Olası  yan etkiler  nelerdir?  
5. MİGTERA’nın  saklanması  
 Başlıkları yer almaktadır.  
 1. MİGTERA  nedir ve ne  için kullanılır?  
 MİGTERA  sarı renkli film kaplı oval, bikonveks tablettir.  MİGTERA  film kaplı tablet 2 veya 
3 tabletlik ambalajda sunulmaktadır.  
MİGTERA, 5HT
1 agonistleri olarak adlandırılan ilaç sınıfına ait bir ilaçtır. Migren ataklarının 
tedavisinde kullanılır. Bu grup ilaçlar migren atağı sırasında beynin migrenle ilgili bölgesi üzerinde etkilidir.  
MİGTERA,  migren  atağı  görüldüğü zaman  kullanılan  bir ilaçtır.  Migren  atağının  oluşmasını 
önlemek için kullanılmaz.  2. MİGTERA’yı kullanmadan önce dikkat edilmesi gerekenler  
 MİGTERA’yı  aşağıdaki  durumlarda  KULLANMAYINIZ  
Eğer,  
• Etkin  madde zolmitriptan  veya  MİGTERA ’nın içeriğinde  bulunan yardımcı maddelerinden 
herhangi birine karşı alerjiniz varsa,  
• Kontrol altına  alınması zor olan yüksek tansiyonunuz varsa,  2  • İskemik  veya  koroner  kalp  hastalığınız  (kalp  arterlerinde  zayıf  kan akımı)  varsa,  
• Prinzmetal  angina  denen  belirli bir  tip göğüs  ağrınız varsa,  
• Bir, iki gün içinde  düzelen  felç geçirdiyseniz  veya  felce benzer  belirtileriniz olduysa (geçici 
iskemik atak),  
• Migren  tedavisi  için 5HT 1 grubu ilaçlardan  herhangi  başka  bir ilaç veya  ergotamin veya 
ergotamin türevi  bir ilaç kullanıyorsanız,  
• Hemiplejik,  baziller  veya  oftalmoplejik  migren  tanısı konmuşsa  
• Wolff-Parkinson- White  Sendromu (özel  bir tip anormal  kalp ritmi)  denen  bir hastalığınız 
varsa.  
 
MİGTERA’yı  aşağıdaki  durumlarda  DİKKATLİ  KULLANINIZ  
İlacınızı almadan önce, aşağıdaki durumlardan herhangi birisi söz konusu ise doktorunuza bildiriniz:  
• Eğer  karaciğerinizle ilgili  problemleriniz  varsa,  
• Eğer migren tedavisi için başka ilaç kullanıyorsanız veya depresyon tedavisi için ilaç 
kullanıyorsanız (Diğer ilaçlarla kullanım bölümüne bakınız),  
• Eğer fluoksetin, paroksetin, sertralin, fluvoksamin gibi SSRI (selektif serotonin geri  alım 
inhibitörleri) veya venlafaksin, duloksetin gibi SNRI (serotonin norepinefrin geri alım inhibitörleri) olarak isimlendirilen ilaçlardan kullanıyorsanız.  
• Yaşlı hastalarda tedaviye başlamadan önce kardiyovasküler risk değerlendirmesi yapılması 
önerilir.  
• Eğer kalp hastalığı riskiniz yüksekse (sigara içiyorsanız, yüksek kan basıncı, yüksek 
kolesterol, şeker hastalığı ve ailenizde kalp hastalığı olması gibi),  
• Eğer migren ağrısına benzemeyen baş ağırınız varsa, 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  
doktorunuza danışınız.  
 MİGTERA’nın  yiyecek  ve içecek  ile kullanılması 
MİGTERA  yiyeceklerden etkilenmez.  
 
Hamilelik  
İlacı kullanmadan önce  doktorunuza veya eczacınıza  danışınız. 
 Hamilelikte  MİGTERA  kullanımının  zararlı  olup olmadığı  bilinmemektedir.  Bu 
sebeple hamileyseniz ya da hamile kalmayı planlıyorsanız doktorunuza söyleyiniz. 
 Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 Emzirme İlacı kullanmadan önce  doktorunuza veya eczacınıza  danışınız. 
İlacın  anne  sütüne  geçişi  konusunda  herhangi  bir bilgi olmadığından, emziren  kadınlarda 
kullanılması durumunda dikkatli olmak gerekir.  
 Araç ve  makine  kullanımı  
MİGTERA’nın  araç ve makine  kullanma  yeteneğini  etkilemesi beklenmez.  Buna  rağmen  
uyku hali görülebileceğinden dikkatli olmak gerekir. 
 
MİGTERA’ nın içeriğinde bulunan  bazı yardımcı  maddeler hakkında  önemli  bilgiler  3  Bu ilaç laktoz  (sığır  sütü kaynaklı)  içerir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
  Bu tıbbi ürün 2,50 mg sodyum nişasta glikolat içerir. Bu ilaç her bir tablet başına 1 mmol (23 
mg)’dan az sodyum içerir yani aslında “sodyum içermez”.  
 Kaplama maddesinde bulunan, sunset sarısı FCF Al Lak (E110) ve ponceau 4R Al Lak (E124) alerjik reaksiyonlara sebep olabilir.  
 Diğer ilaçlar  ile birlikte  kullanımı  
Aşağıdaki  ilaçlarla  birlikte  MİGTERA  kullanmayınız:  
 Migren  tedavisi  için kullanılan diğer  ilaçlar : 
• MİGTERA  ile aynı tür ilaçlar  (5HT
1 agonistleri/serotonin  agonistleri  /triptanlar)  
• Ergotamin veya ergotamin türevi içeren ilaçlar (dihidroergotamin veya metiserjid  gibi). 
Eğer bu ilaçları kullandıysanız, MİGTERA  kullanmak için aradan 24 saat  geçmesini 
beklemeniz gerekir. Aynı şekilde MİGTERA  kullandıysanız da ergotamin veya ergotamin 
türevi ilaçlar kullanmak için aradan 6 saat geçmesi gerekir.  
Depresyon tedavisinde  kullanılan  ilaçlar : 
• Moklobemid gibi MAO- A inhibitörleri olarak  isimlendirilen  ilaçlar,  
• Fluoksetin, paroksetin, sertralin, fluvoksamin gibi SSRI (selektif serotonin geri alım 
inhibitörleri) olarak isimlendirilen ilaçlar,  
• Venlafaksin,  duloksetin gibi SNRI  (serotonin norepinefrin  geri alım inhibitörleri)  olarak 
isimlendirilen ilaçlar,  
Diğer  İlaçlar:  
• Simetidin  (mide  ülseri  tedavisi  için)  
• Kinolon grubu antibiyotik (siprofloksasin gibi)  
• St John bitkisi (Hypericum  perforatum ) gibi bitkisel ilaçlar  
• Serotonin ön-maddesi  olan triptofan  ile birlikte  kullanılması önerilmez.  
 Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi verini z. 
 3. MİGTERA  nasıl  kullanılır ? 
 Uygun  kullanım  ve doz/uygulama sıklığı için talimatlar : 
MİGTERA’yı  kullanırken her zaman  doktorunuzun talimatlarına  kesin  olarak  uyunuz.  
Emin  olmadığınızda doktorunuza veya eczacınıza sorunuz.  
Migren  atağının  başladığını  hisset tiğiniz  zaman  alacağınız normal  doz 1 tablettir.  
İlacınız,  migren  atağınız sırasında  ne zaman  alınırsa  alınsın  aynı derecede etkilidir; ancak 
yine de MİGTERA ’yı migren atağınız başladıktan sonra mümkün olduğunca erken alınız.  
İki saat sonra  migreniniz geçmediyse  1 tablet  daha alabilirsiniz.  
24 saat içinde  alacağınız  MİGTERA  miktarı 10 mg’ı  (4 tablet)  geçmemelidir.  
 Uygulama yolu  ve metodu:  
• MİGTERA  tablet  sadece ağızdan  kullanım içindir.  
• Tabletlerinizi bütün olarak, bir  miktar suyla yutunuz.  
 Değişik  yaş grupları:  4  12 yaşın  altındaki  çocuklarda  kullanımı  
MİGTERA  12 yaşın  altındaki  çocuklarda  kullanılmaz.  
 
12-17 yaş  arasındaki  ergenlerde kullanımı  
12-17 yaş arasındaki  hastalarda kullanım  ile ilgili yeterli  deneyim yoktur.  
  65 yaş üzerindeki  hastalarda kullanımı  
65 yaş üzeri  hastalarda MİGTERA ’nın güvenlilik ve etkililiği değerlendirilmemiştir.  
 Özel  kullanım  durumları:  
Böbrek/Karaciğer yetmezliği : 
Böbrek yetmezliği olanlarda doz ayarlamasına gerek  yoktur.  
Eğer  orta şiddetli veya  ciddi  karaciğer  yetmezliğiniz  varsa 24 saatte en fazla 5 mg (2 tablet) 
MİGTERA  kullanınız. 
 Eğer  MİGTERA’ nın etkisinin  çok güçlü veya zayıf  olduğuna dair bir izleniminiz  var 
ise doktorunuz veya eczacınız ile konuşunuz.  Kullanmanız  gerekenden  daha  fazla  MİGTERA  kullandıysanız:  
 MİGTERA’dan  kullanmanız gerekenden fazlasını kullanmışsanız derhal bir doktor veya 
eczacı  ile konuşunuz.  
 MİGTERA’yı  kullanmayı  unutursanız  
Unutulan dozları dengelemek  için çift doz  almayınız. 
 4. Olası yan  etkiler nelerdir?  
Tüm  ilaçlar  gibi, MİGTERA ’nın içeriğinde  bulunan maddelere duyarlı  olan kişilerde  yan 
etkile  olabilir.  
 Yan etkiler  aşağıdaki gibi sıralanmıştır;  
Çok yaygın  : 10 hastanın  en az birinde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir. Yaygın 
olmayan  : 100 hastanın  birinden az, fakat  1000 hastanın  birinden fazla görülebilir. Seyrek   : 
1000 hastanın birinden az görülebilir.  
Çok seyrek  : 10.000 hastanın  birinden az görülebilir.  
Sıklığı  bilinemeyen  : Eldeki  veriler  ile belirlenemeyecek  kadar  az hastada görülebilir.  
 A
şağıdakilerden biri olursa MİGTERA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  (bunlar  
aşağıda da tanımlanmıştır):  
 Seyrek  (<1/1000)  
• Ağız,  dudaklar, dil ve  boğaz  şişmesi,  anafilaksi  gibi ciddi  alerjik reaksiyonlar,  
 Çok seyrek  (<1/10000)  
• Anjina  (şiddetli göğüs  ağrısı)  
• Kalp spazmı,  
• Kalp  krizi,  5  • Kanlı  ishal,  
• Mide  bağırsak sistemi ve dalak  damarlarında spazm  ile birlikte  enfarktüs olasılığı (şiddetli 
karın ağrısı)  
Eğer  bunlardan biri sizde mevcut  ise, acil tıbbi müdahaleye veya  hastaneye yatırılmanıza 
gerek olabilir.  
 
Bu çok ciddi  yan etkilerin hepsi oldukça  seyrek  görülür.  
Aşağıdakilerden  herhangi  birini fark ederseniz,  doktorunuza  söyleyiniz:  
Yaygın ( <1/10)  
• Baş dönmesi,  
• Baş ağrısı,  
• Ciltte  hassasiyetin  artması,  
• El ve ayak  parmaklarında  karıncalanma,  
• Uyuklama,  
• Sıcaklık  hissi 
• Çarpıntı  (düzensiz kalp atışı)  
• Karın  ağrısı,  
• Ağız  kuruluğu,  
• Bulantı,  
• Kusma,  
• Kas zayıflığı,  
• Kaslarda  ağrı veya sızı 
• Halsizlik,  güçsüzlük,  
• Boğazda,  boyunda, göğüste, kollarda veya  bacaklarda ağırlık,  sıkışma,  ağrı veya  baskı 
hissetme  
• Y utkunma  zorluğu  
 Yaygın  olmayan ( <1/100)  
• Taşikardi  (kalp  hızında  artış),  
• Tansiyonun geçici  olarak  artması,  
• İdrar  miktarı ve sıklığında  artış,  
 Seyrek  (<1/1000)  
• Ciltte  döküntülü kızarıklıklar,  
• Ürtiker  (kurdeşen),  
 Çok seyrek  (<1/10000)  
• Acil idrar  yapma hissi  
 Bunlar  MİGTERA ’nın hafif  yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  6   
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. MİGTERA  ’nın saklanması  
 MİGTERA’ yı çocukların  göremeyeceği,  erişemeyeceği  yerlerde ve ambalajında saklayınız.  
 25 ºC’nin altındaki oda sıcaklığında saklayınız.  
 Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra  MİGTERA ’yı kullanmayınız.  
  Ruhsat  Sahibi  : 
NOBEL İLAÇ SANAYİİ ve TİCARET A.Ş.  
34768 Ümraniye / İSTANBUL  
 Üretim Yeri :  
NOBEL İLAÇ  SAN. ve TİC. A.Ş.  
81100 Merkez / DÜZCE  
  Bu kullanma talimatı ../../…. tarihinde  onaylanmıştır. 