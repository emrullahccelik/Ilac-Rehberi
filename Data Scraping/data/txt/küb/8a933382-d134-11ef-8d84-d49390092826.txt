KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEODEX PLUS 25 mg/4 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir tablet 25 mg deksketoprofene eşdeğer 36.90 mg deksketoprofen trometamol ve 4 mg
tiyokolşikosid içerir.
Yardımcı madde:
Sodyum nişasta glikolat 5.00 mg
Propilen glikol 0.50 mg
Yardımcı maddeler için 6.1.’e bakınız.
3. FARMASÖTİK FORM
Film kaplı tablet.
Sarı renkli, iki tarafı çentikli yuvarlak tablet.
4. KLİNİK ÖZELLİKLER
4.1. Terapötik endikasyonlar
LEODEX PLUS osteoartrit, vertebral kolonun ağrılı sendromları, eklem dışı romatizma, ağrılı
kas spazmlarının semptomatik tedavisinde, travma sonrası ve postoperatif ağrıda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmedikçe;
Tedavi dozu günde 3 defa bir LEODEX PLUS 25 mg/4 mg film kaplı tablettir.
LEODEX PLUS uzun süreli kullanım için düşünülmemeli ve tedavi semptomatik dönem ile
sınıflandırılmalıdır. Tedavi süresi 5-7 gündür.
Uygulama şekli:
Sadece ağızdan kullanım içindir.
Tabletler tok karnına bir bardak su ile alınmalıdır.
Ağız yolu ile uygulamayı takiben diyare gerçekleşirse, doz uygun bir şekilde azaltılmalıdır.
1/22Özel popülasyonlara ilişkin ek bilgiler:
Böbrek/karaciğer yetmezliği:
Deksketoprofen
Hafif derecede böbrek fonksiyon bozukluğu olan hastalarda (kreatinin klerensi 50-80 mL/dk)
başlangıç dozu 50 mg günlük toplam doza indirilmelidir. Deksketoprofen orta ve şiddetli
böbrek fonksiyon bozukluğu olan hastalarda (kreatinin klerensi <50 mL/dk)
kullanılmamalıdır.
Hafif veya orta derecede karaciğer fonksiyon bozukluğu bulunan hastalar tedaviye düşük
dozlarda (50 mg günlük toplam doz) başlamalı ve yakından izlenmelidir. Deksketoprofen
şiddetli karaciğer fonksiyon bozukluğu olan hastalarda kullanılmamalıdır.
Tiyokolşikosid
Tiyokolşikosidin böbrek/karaciğer yetmezliği olan hastalardaki güvenilirlik ve etkinliği
incelenmemiştir.
Pediyatrik popülasyon:
Deksketoprofen
Çocuklarda ve adolesanlarda deksketoprofenin güvenliliği ve etkinliğini belirlemeye yönelik
çalışma yapılmadığından, 18 yaşından küçüklerde kullanımı önerilmemektedir.
Tiyokolşikosid
Tiyokolşikosidin 15 yaşın altındaki çocuklarda kullanımı önerilmemektedir.
LEODEX PLUS, 18 yaşın altındaki çocuklarda kullanılmamalıdır.
Geriyatrik popülasyon:
Deksketoprofen
Yaşlı hastalarda deksketoprofen tedavisine doz aralığının en düşüğünden (50 mg toplam
günlük doz) başlanması önerilir. İyi tolerans gösterdikleri doğrulandıktan sonra dozaj genel
popülasyon için önerilen miktarlara yükseltilebilir.
Tiyokolşikosid
Tiyokolşikosidin yaşlı hastalardaki güvenilirlik ve etkinliği incelenmemiştir.
Non-steroidal antiinflamatuvar ilaç (NSAİİ) içeren ilaçlar ile tedavi sırasında gastrointestinal
sistemde (GİS) oluşabilecek kanamalar açısından hastaların düzenli olarak izlenmesi gerekir.
4.3. Kontrendikasyonlar
LEODEX PLUS aşağıdaki durumlarda kontrendikedir:
 Deksketoprofen, tiyokolşikosid, diğer nonsteroid antiinflamatuvar ilaçlar (NSAİİ) veya
üründeki herhangi bir maddeye karşı aşırı duyarlılığı olan hastalar,
 Gevşek paralizi, adale hipotonisi olan hastalar,
 Kanama problemleri olan ve antikoagülan ilaç kullanan hastalar,
 Aktif veya şüpheli peptik ülseri/kanaması olan veya tekrarlayan peptik ülser/kanama veya
kronik dispepsi öyküsü olan hastalar,
 Geçmişteki NSAİİ tedavisi ile ilişkili olarak aktif gastrointestinal kanama veya perforasyon
(delinme) öyküsü olan hastalar,
2/22 Crohn hastalığı veya ülseratif koliti olan hastalar,
 Şiddetli kalp yetmezliği olan hastalar,
 Bronşiyal astım öyküsü olan hastalar,
 Orta veya şiddetli böbrek fonksiyon bozukluğu olan hastalar,
 Şiddetli karaciğer fonksiyon bozukluğu olan hastalar,
 Hemorajik diatezi veya diğer pıhtılaşma bozuklukları olan hastalar,
 Koroner arter by-pass greft operasyonu durumunda ameliyat öncesi ağrı kesici olarak
kullanımı,
 Gebelik ve laktasyonda kullanımı kontrendikedir (bkz. bölüm 4.6.).
 Aspirin veya diğer NSAİİ’lerin alımı sonucunda astım, ürtiker veya alerjik tipte reaksiyon
görülen hastalar tarafından kullanılmamalıdır. Bu tür hastalıklarda NSAİİ’ye bağlı şiddetli,
nadiren ölümcül olan, anfilaksi benzeri reaksiyonlar bildirilmiştir (bkz. bölüm 4.4.).
4.4. Özel kullanım uyarıları ve önlemleri
Kardiyovasküler (KV) risk
-NSAİİ’ler ölümcül olabilecek KV trombotik olaylar, miyokard infarktüsü ve inme riskinde
artışa neden olabilir. Bu risk kullanım süresine bağlı olarak artabilir. KV hastalığı olan veya
KV hastalık risk faktörlerini taşıyan hastalarda risk daha yüksek olabilir.
LEODEX PLUS koroner arter by-pass cerrahisi öncesi ağrı tedavisinde kontrendikedir.
Gastrointestinal (GI) riskler
NSAİİ’ler kanama, ülserasyon, mide veya bağırsak perforasyonu gibi ölümcül olabilecek
ciddi GI advers etkilere yol açarlar. Bu advers olaylar herhangi bir zamanda, önceden uyarıcı
bir semptom vererek veya vermeksizin ortaya çıkabilirler.
Yaşlı hastalar ciddi GI etkiler bakımından daha yüksek risk taşımaktadırlar.
Deksketoprofen
Uyarılar
Çocuklarda ve adolesanlarda deksketoprofenin güvenilirliği tespit edilmemiştir.
Alerjik durum hikayesi olan hastalarda kullanılırken dikkatli olunmalıdır.
Yaşlılarda NSAİİ’ler ile istenmeyen etkilerin insidansı yüksektir. Bu hastalarda tedaviye
düşük dozlarda başlanmalıdır.
Selektif siklooksijenaz-2 (COX-2) inhibitörleri dahil olmak üzere diğer NSAİİ’lerle birlikte
kullanımından kaçınılmalıdır.
Semptomları kontrol etmekte gerekli olan en kısa süre için etkili olan en düşük doz
kullanılarak istenmeyen etkiler en aza indirilebilir.
Kardiyovasküler trombotik olaylar:
Birçok COX-2 selektif ve non-selektif NSAİİ ile 3 yıla varan süreler ile yapılan kinik
çalışmalarda fatal olabilen ciddi kardiyovasküler trombotik olaylar, miyokard infarktüsü ve
felç riskinin yüksek olduğu görülmüştür. COX-2 selektif olan ve olmayan tüm NSAİİ’lerde
benzer bir risk bulunabilir. Kardiyovasküler hastalığı olduğu bilinen ya da kardiyovasküler
hastalık bakımından risk faktörü bulunan hastalarda, risk daha yüksek olabilir. NSAİİ tedavisi
3/22uygulanan hastalarda, potansiyel kardiyovasküler advers etki riskini minimuma indirmek için
etkili en düşük doz, mümkün olan en kısa süreyle kullanılmalıdır. Daha önce kardiyovasküler
semptomlar görülmediyse bile, hastalar ve doktorlar bu tür olayların meydana gelmesi
konusunda dikkatli olmalıdır. Hastalara ciddi kardiyovasküler olayların belirti ve/veya
semptomları ile bunların meydana gelmesi durumunda ne yapmaları gerektiği konularında
bilgi verilmelidir.
NSAİİ’lerin kullanımıyla artan ciddi kardiyovasküler trombotik olaylar meydana gelme
riskini, eşzamanlı kullanılan aspirinin azalttığı konusunda tutarlı kanıtlar yoktur. Aspirin ile
bir NSAİİ’nin eşzamanlı kullanılması ciddi gastrointestinal etki riskini arttırır (bkz. bölüm
4.4.).
Koroner arter by-pass greft ameliyatından sonraki ilk 10-14 gün içinde ağrı tedavisi için
COX-2 selektif NSAİİ’lerin kullanıldığı iki büyük, kontrollü klinik çalışmada miyokard
infarktüsü ve feçl insidansının arttığı görülmüştür (bkz. bölüm 4.3.).
Kontrol edilemeyen hipertansiyon, konjestif kalp yetmezliği, iskemik kalp hastalığı tanısı
konan, periferal arter hatalığı ve/veya serebrovasküler hastalığı olan hastalarda dikkatli bir
şekilde düşünüldükten sonra deksketoprofen trometamol ile tedavi edilmelidir.
Hipertansiyon:
Diğer NSAİİ’ler gibi deksketoprofen de, hipertansiyon oluşmasına ya da önceden var olan
hipertansiyonun kötüleşmesine yol açabilir ve bu durum kardiyovasküler olay insidansının
artmasına sebep olabilir. Tiyazid ya da kıvrım diüretiği kullanan hastalar NSAİİ’ler aldığı
zaman, diüretik tedavi yanıtları bozulabilir. Deksketoprofen dahil, tüm NSAİİ’ler
hipertansiyonlu hastalarda dikkatli bir şekilde kullanılmalıdır. Kan basıncı, NSAİİ tedavisinin
başlangıcında ve tedavi boyunca yakından izlenmelidir.
Konjestif kalp yetmezliği ve ödem:
Deksketoprofen trometamol dahil NSAİİ kullanan bazı hastalarda sıvı retansiyonu ve ödem
görülmüştür. Deksketoprofen sıvı retansiyonu ya da kalp yetmezliği bulunan hastalarda
dikkatli kullanılmalıdır.
Gastrointestinal etkiler- Ülserasyon, kanama ve perforasyon riski:
NSAİİ’ler ile tedavi olan hastalarda, tedavinin herhangi bir döneminde ve herhangi bir uyarıcı
semptom görülmeksizin; mide, ince bağırsak veya kalın bağırsakta inflamasyon, kanama,
ülserasyon ya da perforasyon şeklinde, ölümle sonuçlanabilecek ciddi gastrointestinal advers
etkilere sebep olabilir. NSAİİ kullanımı ile ciddi üst gastrointestinal şikayetleri olan beş
hastadan sadece biri semptomatiktir. NSAİİ kullanımı ile ilişkili ciddi üst gastrointestinal
sistem ülserleri, büyük kanamalar ya da perforasyonların 3-6 ay tedavi gören hastalarda
yaklaşık % 1, bir yıl tedavi görenlerde ise % 2-4 oranında oluştuğu gösterilmiştir. Bu
eğilimler kullanım süresinin uzaması ile devam eder ve tedavi kürü sırasında, ciddi
gastrointestinal advers etki oluşma ihtimali artar. Bununla beraber, kısa süreli tedavide bile
risk vardır.
NSAİİ tedavisi uygulanan hastalarda gastrointestinal advers etki potansiyeli riskini minimuma
indirmek için, etkili en düşük doz mümkün olan en kısa süreyle uygulanmalıdır. NSAİİ
tedavisi sırasında hastalar ve doktorlar gastrointestinal ülserasyon ve kanama belirti ve
semptomları için dikkatli olmalı ve ciddi gastrointestinal advers etki şüphesi varsa, hemen
ilave değerlendirme yapılmalı ve tedaviye başlanmalıdır. Bu, ciddi bir gastrointestinal advers
4/22etki ortadan kalkıncaya kadar, NSAİİ tedavisinin durdurulmasını içermektedir. Yüksek riskli
hastalar için NSAİİ’leri içermeyen alternatif tedaviler düşünülmelidir.
NSAİİ’ler ülser hastalığı ya da gastrointestinal kanama hikayesi bulunan hastalarda çok
dikkatli kullanılmalıdır. Peptik ülser hastalığı ve/veya gastrointestinal kanama hikayesi
bulunan ve NSAİİ’leri kullanan hastalarda gastrointestinal kanama oluşma riski, bu risk
faktörlerinden hiçbiri bulunmayan hastalara oranla 10 kattan fazladır. NSAİİ’lerin
uygulandığı hastalarda; eşzamanlı oral kortikosteroidler, seçici serotonin geri alım
inhibitörleri, varfarin gibi antikoagülanlar, aspirin gibi anti-trombosit ajan kullanımı ya da,
NSAİİ tedavisinin uzun süreli olması, sigara alışkanlığı, alkol kullanma, ileri yaşta olma ve
genel sağlık durumunun kötü olması, gastrointestinal kanama riskini artıran diğer faktörlerdir.
Spontan fatal gastrointestinal olayların büyük bir bölümü, yaşlı ya da genel sağlık durumu
bozuk hastalarda görülmektedir; bu nedenle bu popülasyonun tedavisinde özellikle dikkatli
olmak gerekir.
Uyarıcı semptomlar veya ciddi gastrointestinal olay öyküsü olsun veya olmasın, tedavinin
herhangi bir aşamasında, ölümcül olabilen gastrointestinal kanama, ülserasyon veya
perforasyon, tüm NSAİİ’ler ile bildirilmiştir. LEODEX PLUS alan hastalarda gastrointestinal
kanama ya da ülserasyon ortaya çıktığında tedavi kesilmelidir.
Özellikle kanama ya da delinme ile komplike olmuş (bkz. bölüm 4.3.) ülser geçmişi olan
hastalarda ve yaşlılarda, NSAİİ dozu arttıkça gastrointestinal kanama, ülserasyon ya da
perforasyon riski de artar.
Yaşlılar: Yaşlılarda, NSAİİ’lerin, özellikle ölümcül olabilen gastrointestinal kanama ve
perforasyon gibi advers reaksiyonlarının sıklığında bir artış görülmektedir (bkz. bölüm 4.2.).
Bu hastalar mümkün olan en düşük dozda tedaviye başlamalıdır.
Bütün NSAİİ’lerde olduğu gibi, deksketoprofen trometamol tedavisine başlamadan önce
tamamen iyileşme olduğundan emin olmak için herhangi bir özofajit, gastrit ve/veya peptik
ülser geçmişi araştırılmalıdır. Gastrointestinal semptomlar veya gastrointestinal hastalık
öyküsü olan hastalar sindirim bozuklukları, özellikle de gastrointestinal kanama açısından
izlenmelidir.
NSAİİ’ler, gastrointestinal hastalık öyküsü (ülseratif kolit, Crohn hastalığı) olan hastalara,
hastalıklarının şiddetini arttırabileceğinden; dikkatli bir şekilde verilmelidir (bkz. bölüm 4.8.).
Koruyucu ajanlar ile birlikte (örn., misoprostol veya proton pompası inhibitörü) kombinasyon
terapisi düşünülmelidir ve ayrıca bu hastalarda deksketoprofenin düşük doz aspirin ile birlikte
kullanılması gerekir. Diğer ilaçlar gastrointestinal riski arttırabilir (bkz. bölüm 4.5.).
Gastrointestinal toksiste hikayesi olan hastalarda, özellikle yaşlılarda, tedavinin başlangıç
aşamasında görülen alışık olmadık abdominal semptomlar (özellikle gastrointestinal kanama)
rapor edilmiştir.
Ülserasyon veya kanama riskini arttırabilecek oral kortikosteroidler, varfarin gibi
antikoagülanlar, seçici serotonin geri alım inhibitörleri veya asetilsalisilik asit gibi
antitrombositleri eşzamanlı alan hastalarda dikkatli olunması tavsiye edilmiştir (bkz. bölüm
4.5.).
5/22Tüm non-selektif NSAİİ’ler trombosit agregasyonunu inhibe edebilir ve prostaglandin
sentezinin inhibisyonu yoluyla kanama zamanını uzatabilir. Bu nedenle, hemostazı etkileyen
varfarin ya da diğer kumarinler veya heparinler ile tedavi uygulanan hastaların
deksketoprofen trometamol kullanması önerilmez.
Renal etkiler:
NSAİİ’lerin uzun süreli kullanımı, renal papiller nekroz ya da diğer renal patolojilere yol
açmaktadır. Renal prostaglandinlerin, böbreğin perfüzyonunu sağlamada kompansatuvar rol
oynadıkları hastalarda da renal toksisite gözlenir. Bu hastalara NSAİİ uygulanması,
prostaglandin üretiminde ve renal kan akımında belirgin renal dekompansasyona yol açacak
derecede doza bağlı azalmaya neden olabilir. Bu tür bir risk altındaki hastalar; böbrek
fonksiyon bozukluğu, kalp yetmezliği, karaciğer fonksiyon bozukluğu olanlar, diüretik ve
anjiyotensin dönüştürücü enzim (ADE) inhibitörü kullananlar ve yaşlı hastalardır. NSAİİ
tedavisinin sonlandırılması ile genelde tedavi öncesi duruma geri dönülür.
Bütün NSAİİ’ler gibi, deksketoprofen plazma üre azotunu ve kreatinini artırabilir. Diğer
prostaglandin sentez inhibitörleri gibi glomerüler nefrit, intersitisyel nefrit, renal papiller
nekroz, nefrotik sendrom ve akut renal yetmezliğe yol açabilen renal sistem üzerinde
istenmeyen etkilerle ilişkili olabilir.
İlerlemiş böbrek hastalıkları:
Kontrollü klinik çalışmalarda, deksketoprofenin ilerlemiş böbrek hastalığı bulunan hastalarda
kullanımına konusunda hiçbir bilgi yoktur. Bu sebeple, ilerlemiş böbrek hastalığı bulunan
hastalarda deksketoprofen ile tedavi önerilmez. Eğer deksketoprofen tedavisine başlanması
gerekiyorsa, hastanın böbrek fonksiyonunun yakından izlenmesi önerilir.
Anafilaktoid reaksiyonlar:
Diğer NSAİİ’ler ile olduğu gibi, daha önce deksketoprofen kullanmamış hastalarda da
anafilaktoid reaksiyonlar görülebilir. Deksketoprofen; aspirin triadı (aspirin veya diğer
NSAİİ’ler ile astım, ürtiker ya da benzeri şekilde alerjik reaksiyonlar) görülmüş hastalara
verilmemelidir.
Bunun yanı sıra, bronşiyal astım, vazomotor rinit ve burun polipozisi bulunan hastalarda
aspirin veya diğer NSAİİ’lerin alınması ile ciddi, fatal olabilecek bronkospazm ortaya
çıkabilir. Bu gibi hastalarda fatal reaksiyonlar bildirilmiştir (bkz. bölüm 4.3.). Anafilaktoid
reaksiyon görüldüğünde acil yardım yapılmalıdır.
Deri reaksiyonları:
Deksketoprofen de dahil olmak üzere tüm NSAİİ’ler eksfolyatif dermatit, Stevens-Johnson
sendromu (SJS) ve toksik epidermal nekroliz (TEN) gibi fatal olabilen ciddi deri advers
olaylarına neden olabilir. Bu ciddi olaylar hiçbir belirti vermeden meydana gelebilir. Tedavi
sürecinin erken döneminde hastalar bu reaksiyonlar için yüksek risk taşırlar. Tedavinin ilk ayı
içinde reaksiyonların başladığı görülmektedir. Hastalara ciddi deri reaksiyonlarının belirti ve
semptomları bildirilmeli ve deri döküntüsü ya da aşırı duyarlılığın herhangi başka bir
belirtisinde ilacın durdurulması gerektiği söylenmelidir.
Fertilite:
Diğer NSAİİ’ler gibi deksketoprofen trometamol dişi feritilitesine zarar verebilir.
Deksketoprofenin hamile kalmayı düşünen bayanlarda kullanımı önerilmemektedir. Hamile
6/22kalmada sorun yaşayan veya kısırlık tedavisi alanlarda deksketoprofen tedavisine ara
verilmelidir.
Gebelik:
Duktus arteriozusun erken kapanmasına yol açacağından, diğer NSAİİ gibi deksketoprofenin
de gebeliğin geç dönemlerinde kullanılması önerilmez.
Önlemler
Genel:
Deksketoprofen, kortikosteroid yerine ya da kortikosteriod tedavisinin yetersizliğinde
kullanılmaz. Kortikosteroidlerin aniden durdurulması hastalığın alevlenmesine yol açabilir.
Uzun süreli kortikositeroid tedavisi uygulanmakta olan hastalarda, kortikosteroid tedavisinin
durdurulmasına karar verilmişse, tedavinin idameli olarak azaltılması gerekir.
Deksketoprofen (ateş ve) inflamasyon azaltılmasındaki farmakolojik aktivitesi, bu
diyagnostik belirtilerin varsayılan non-infeksiyöz, ağrılı durumların komplikasyonlarının
izlenmesindeki faydasını azaltabilir.
Deksketoprofen hematopoetik bozukluklar, sistemik lupus eritematozus veya mikst bağ
dokusu hastalığı olan hastalarda dikkatli kullanılmalıdır.
Hepatik etkiler:
NSAİİ kullanan hastaların % 15’e yakın bir bölümünde bir veya daha fazla karaciğer
fonksiyon testi değerinde sınırda artışlar olabilir ve klinik çalışmalarda NSAİİ uygulanan
hastaların yaklaşık % 1’inde dikkate değer ALT ve AST artışları (normalin üst sınırının
yaklaşık üç katı veya daha fazla) bildirilmiştir. Laboratuvar bulgularındaki bu değişmeler
ilerleyebilir, değişmeden kalabilir, ya da tedavinin devam etmesine rağmen geçici olabilir.
NSAİİ’lerin kullanımı ile nadiren sarılık ve fatal fulminan hepatit, karaciğer nekrozu ve
karaciğer yetmezliği (bazıları ölümle sonuçlanan) gibi ciddi karaciğer reaksiyonları
bildirilmiştir.
Deksketoprofen tedavisi uygulanırken karaciğer fonksiyon bozukluğu semptom ve/veya
belirtileri görülen ya da karaciğer testleri anormal olan hastalar daha şiddetli hepatik
reaksiyon oluşma kanıtı için değerlendirilmelidir. Eğer karaciğer hastalığı ile uyumlu klinik
belirti ve bulgular meydana gelirse ya da sistemik belirtiler görülürse (döküntü, eozinofili
gibi), deksketoprofen tedavisi durdurulmalıdır.
Hematolojik etkiler:
Deksketoprofen veya diğer NSAİİ’leri kullanan hastalarda bazen anemi görülmektedir. Bunun
nedeni; sıvı retansiyonu, gizli ya da geniş gastrointestinal kan kaybı veya eritropoiez üzerinde
tam olarak tanımlanmamış bir etki olabilir. Deksketoprofenin dahil olduğu NSAİİ’leri uzun
süreli olarak kullanan hastalarda aneminin herhangi bir belirti veya bulgusu görülmese bile,
hemoglobin ya da hematokrik değerleri düzenli olarak ölçülerek kontrol edilmelidir.
NSAİİ’ler trombosit agregasyonunu inhibe eder ve bu ajanların bazı hastalarda kanama
süresini uzattığı görülmüştür. Aspirinin aksine, trombosit fonksiyonu üzerindeki etkileri
kalitatif olarak daha az, daha kısa süreli ve reversibldir. Deksketoprofen tedavisi uygulanan ve
7/22trombosit fonksiyonundaki değişikliklerin olumsuz etkileri bulunan hastalar (koagülasyon
bozukluğu bulunan ya da antikoagülan uygulanan hastalar gibi) dikkatle izlenmelidir.
Önceden mevcut astım:
Astımlı hastalarda aspirine-duyarlı astım bulunabilir. Aspirine duyarlı astımı olan hastalarda
aspirin kullanımı, fatal olabilen ciddi bronkospazma yol açmaktadır. Bu tür hastalarda aspirin
ve diğer NSAİİ’ler arasında bronkospazmın da dahil olduğu çapraz reaktivite bildirildiğinden,
deksketoprofen kullanılmamalı ve önceden astımı olduğu bilinen hastalarda da dikkatli
olunmalıdır.
Hastalar için bilgi
Deksketoprofen, diğer NSAİİ’ler gibi, miyokard infarktüsü ya da felç gibi ciddi
kardiyovasküler yan etkilere neden olabilir ve bunlar hastanede yatma ve hatta ölüm ile
sonuçlanabilir. Ciddi kardiyovasküler olaylar uyarıcı semptomlar olmadan meydana
gelebilirse de, hastalar göğüs ağrısı, nefes darlığı, halsizlik, konuşmada pelteklik gibi
belirtileri ve semptomlara dikkat etmeli ve bunlara benzer herhangi bir belirti ya da semptom
görürlerse tıbbi yardım almalıdır. Hastalara bu izlemin önemi vurgulanmalıdır (bkz. bölüm
4.4.).
Bu sınıftaki diğer ilaçlar gibi deksketoprofen de rahatsızlığa ve nadiren, hastanede yatmayı
gerektirebilen ve hatta öldürücü olabilen gastrointestinal ülser ve kanama gibi ciddi yan
etkilere neden olabilir.
Ciddi gastrointestinal sistem ülserasyon ve kanaması, uyarıcı semptomlar bulunmadan da
meydana gelebildiği için, doktorlar kronik tedavi uygulanan hastaları ülserasyon ve
kanamanın belirti ve bulgularına dikkat etmeleri konusunda uyarmalı ve epigastrik ağrı,
dispepsi, melena ve hematemezi içeren herhangi bir belirti ya da semptom bakımından
izlemeli ve onlara da bu izlemenin önemini bildirmelidirler (bkz. bölüm 4.4.).
Deksketoprofen, diğer NSAİİ’ler gibi, eksfolyatif dermatit, Stevens Johnson sendromu ve
toksik epidermal nekroliz gibi hastanede yatmayı gerektiren ve hatta ölümcül olabilen, deride
ciddi yan etkilere neden olabilir. Ciddi deri reaksiyonları uyarı olmadan meydana gelebilirse
de, hastalar deride döküntü ve vezikül, ateş ya da kaşınma gibi diğer aşırı duyarlılık belirti ve
semptomlarına dikkat etmeli ve herhangi bir belirti ya da semptom görürlerse tıbbi yardım
almalıdır. Hastalarda herhangi tip bir döküntü meydana gelirse ilacı hemen durdurmaları ve
mümkün olduğunca çabuk doktorlarına danışmaları söylenmelidir.
Hastalara, açıklanamayan kilo artışı ya da ödem belirti ve semptomlarını hemen doktorlarına
bildirmeleri söylenmelidir.
Hastalara hepatotoksisitenin uyarıcı belirti ve semptomları konusunda bilgi verilmelidir
(örneğin; bulantı, yorgunluk hali, letarji, prurit, sarılık, sağ üst kadranda duyarlılık ve grip
benzeri sendrom). Eğer bunlar meydana gelirse, hastalara tedaviyi durdurup hemen tıbbi
yardım almaları söylenmelidir.
Hastalara, bir anafilaktoid reaksiyon meydana gelirse (örneğin; solunum güçlüğü, yüz ya da
boğazda şişme) acil tıbbi yardım almaları da söylenmelidir (bkz. bölüm 4.4.).
Deksketoprofen, diğer NSAİİ’ler gibi, hamileliğin son evrelerinde alınmamalıdır; çünkü
duktus arteriozusun erken kapanmasına neden olacaktır.
8/22Laboratuvar testleri
Ciddi gastrointestinal sistem ülserasyonları ve kanaması uyarı semptomları olmadan meydana
gelebileceğinden, doktorlar gastrointestinal kanama belirti ve semptomlarını izlemelidir.
Diğer NSAİİ’lerde olduğu gibi, anemi belirti ve bulguları bakımından uzun süreli
deksketoprofen tedavisi uygulanan hastaların tam kan sayımı ve kimyasal profili periyodik
olarak kontrol edilmelidir.
Eğer karaciğer hastalığını gösteren klinik belirti ve bulgular ortaya çıkar veya sistemik
belirtiler (eozinofili, döküntü gibi) görülürse ve eğer anormal karaciğer testleri saptanır,
bunlar devam eder ya da kötüleşirse, deksketoprofen durdurulmalıdır.
Tiyokolşikosid
Tiyokolşikosidin çocuklarda kullanımı önerilmemektedir.
Tiyokolşikosid epilepsisi olan hastalarda ya da nöbet riski olan hastalarda nöbetleri
hızlandırabilir.
Hipotoni durumunda kullanılırken dikkatli olunmalıdır.
Oral uygulamayı takiben diyare görülmesi halinde doz uygun bir şekilde azaltılmalıdır.
LEODEX PLUS her bir tablette 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
Bu tıbbi ürün propilen glikol içermektedir, ancak dozu nedeniyle herhangi bir uyarı
gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Deksketoprofen
Önerilmeyen kombinasyonlar:
Yüksek doz salisilatlar (≥ 3 g/gün) dahil diğer NSAİİ’ler:
Bazı NSAİİ’ler ile birlikte uygulanması sinerjik etkiyle gastrointestinal ülser ve kanama
riskini arttırabilir.
Deksketoprofen aspirin ile birlikte uygulandığında proteine bağlanması azalır, ancak serbest
deksketoprofen klerensi değişmez. Bu etkileşmenin klinik anlamı bilinmemektedir. Yine de,
diğer NSAİİ ile olduğu gibi, deksketoprofen ile aspirinin eşzamanlı uygulanması, yan
etkilerdeki artış potansiyeli nedeniyle, genelde önerilmemektedir.
Antikoagülanlar:
NSAİİ’ler varfarin gibi antikoagülanların etkilerini arttırabilir. Varfarin ile NSAİİ’lerin
gastrointestinal kanama üzerindeki etkileri sinerjiktir; şöyle ki, bu her iki ilacı birlikte
kullananlarda ciddi gastrointestinal kanama riski, her iki ilacı ayrı ayrı kullananlara oranla
daha yüksektir.
Deksketoprofenin yüksek oranda plazma proteinine bağlanması ve trombosit fonksiyonunun
inhibisyonu gastroduodenal mukozaya zarar verebilir. Antikoagülanlar ile kombinasyon
9/22tedavisinden kaçınılamadığı durumlarda yakın klinik gözlemler yapılmalı ve laboratuvar
değerleri izlenmelidir.
Heparinler:
Hemoraji riskini arttırır (trombosit fonksiyon inhibisyonu ve gastroduodenal mukozaya zarar
verir).
Kortikosteroidler:
Gastrointestinal ülserasyon veya kanama riski artışı vardır (bkz. bölüm 4.4.).
Lityum:
NSAİİ’ler, plazma lityum düzeylerinde artış ve renal lityum klerensinde düşüş meydana
getirmiştir. Ortalama minimum lityum konsantrasyonu % 15 artmış ve renal klerens yaklaşık
% 20 düşmüştür. Bu etkiye, renal prostaglandin sentezinin NSAİİ’ler tarafından
inhibisyonunun neden olduğu düşünülmektedir. Bu nedenle, NSAİİ’ler ile lityum eşzamanlı
uygulanınca bireyler lityum toksisitesi belirtileri için dikkatle izlenmelidir.
Metotreksat (haftada 15 mg veya daha fazla kullanımı):
Antiinflamatuvar ajanların renal klerensi azaltmasıyla metotreksatın hematolojik toksisitesi
artmıştır. NSAİİ’lerin, tavşan böbrek dilimlerinde metotreksat birikimini kompetitif şekilde
inhibe ettikleri kaydedilmiştir. Bu da metotreksat toksisitesini artırabileceklerini düşündürür.
NSAİİ’lerin metotreksat ile eşzamanlı kullanımında dikkatli olmak gerekir.
Hidantoinler ve sülfonamidler:
Bu maddelerin toksik etkilerini arttırılabilir.
Dikkat gereken kombinasyonlar;
Diüretikler, ADE inhibitörleri, antibakteriyel aminoglikozidler ve anjiyotensin II reseptör
antagonistleri:
Deksketoprofen diüretiklerin ve antihipertansif ajanların etkisini azaltabilir. Böbrek
fonksiyonları zayıf olan (örn., susuz kalan veya karaciğer fonksiyonları zayıf olan yaşlı
hastalarda) bazı hastalarda, siklooksijenaz ve ADE inhibitörleri, antibakteriyel
aminoglikozidler veya anjiyotensin II reseptör antagonistlerini inhibe eden ajanlarla birlikte
kullanımı renal fonksiyonların daha çok bozulmasına neden olabilir, bu durum genelde geri
dönüşümlüdür. Bir diüretiğin ve deksketoprofenin birlikte reçetelendirildiği durumda,
hastanın yeterli miktarda su aldığından emin olunması ve tedavinin başlangıcında renal
fonksiyon testinin izlenmesi önemlidir (bkz. bölüm 4.4.).
Furosemid:
Klinik çalışmalarda ve pazarlama sonrası gözlemlerde deksketoprofenin bazı hastalarda
furosemid ve tiazidlerin natriüretik etkilerini azaltabileceği görülmüştür. Bu etkiye renal
prostaglandin sentezi inhibisyonunun neden olduğu düşünülmüştür. NSAİİ’ler ile eşzamanlı
tedavi sırasında hasta, böbrek yetmezliği belirtileri ve diüretik etkililiğini saptamak için
dikkatle izlenmelidir.
Metotreksat (düşük dozlarda; haftada 15 mg’dan daha az kullanımı):
Antiinflamatuvar ajanların renal klerensi azaltmasıyla metotreksatın hematolojik toksisitesi
artmıştır. Kombinasyonun ilk haftalarında kan sayımı haftalık yapılmalıdır. Yaşlılarda olduğu
gibi, hafif renal fonksiyon yetmezliği olan hastalar daha sık izlenmelidir.
10/22Pentoksifilin:
Kanama riskini arttırır. Hasta izlenmeli ve kanama zamanı bakımından daha sık takip
edilmelidir.
Zidovudin:
NSAİİ’ler ile tedaviye başladıktan bir hafta sonra ağır aneminin eşlik ettiği retikülositler
üzerinden artmış eritrosit toksisitesi görülür. NSAİİ'lerle tedaviye başlanıldıktan iki hafta
sonra kan değerleri takip edilmelidir.
Sülfonilüre:
NSAİİ’ler, sülfonilüreleri plazma proteinlerine bağlanma yerlerinden uzaklaştırarak
hipoglisemik etkilerini arttırabilirler.
Göz önünde bulundurulması gereken kombinasyonlar;
Beta blokörler:
NSAİİ’ler renal prostaglandin sentezinin inhibisyonu aracılığıyla görülen etkileri nedeniyle
beta blokörlerin antihipertansif etkilerini azaltabilir.
Siklosporin ve takrolimus:
NSAİİ’ler renal prostaglandin sentez inhibisyonu ile görülen etkileri nedeniyle siklosporinin
ve takrolimusun nefrotoksisitesini arttırabilir. Tedavi süresince renal fonksiyonlar
ölçülmelidir.
Trombolitikler:
Kanama riskini arttırır.
Anti-trombosit ajanlar ve seçici serotonin geri alım inhibitörleri (SSRI’lar):
Gastrointestinal kanama riskini arttırır.
Probenesid:
Deksketoprofenin plazma konsantrasyonları artabilir; bu etkileşme renal tübüler sekresyon
bölgesindeki inhibitör bir mekanizmaya ve glukuronid konjugasyonuna bağlı olabilir ve
deksketoprofen dozunun ayarlanmasını gerektirir.
Kardiyak glikozitleri:
Plazma glikozit konsantrasyonunu arttırabilir. NSAİİ’ler kalp yetmezliğini kötüleştirebilir,
glomerüler filtrasyon hızını (GFR) düşürebilirler.
Mifepriston:
NSAİİ’ler mifepriston alımından sonraki 8-12 gün içinde kullanılmamalıdır.
Kinolon antibiyotikler:
Hayvan çalışmaları NSAİİ’ler ile birlikte yüksek dozda kinolon alımının, konvülziyonların
gelişme riskini arttırabileceğini göstermektedir.
Tiyokolşikosid;
Yakın zamanlı klinik tecrübeler göz önüne alınarak, tiyokolşikosid, steroid olmayan
antiinflamatuvar ajanlar, fenilbutazon, analjezikler ve nörit tedavisinde kullanılan preparatlar,
anabolik steroidler, sedatifler, barbituratlar ve süksinilkolin ile başarılı ve güvenli bir şekilde
uygulanmaktadır.
11/22Tiyokolşikosidin kas-iskelet sistemi üzerinde kas gevşetici etki gösteren diğer ilaçlarla birlikte
alınması, birbirlerinin etkisini artırabileceklerinden dolayı önerilmemektedir. Aynı sebepten
ötürü, düz kaslar üzerine etkili olan bir diğer ilaçla birlikte kullanılması durumunda,
istenmeyen etkilerin görülme sıklığının artması ihtimaline karşı, daha dikkatli olunması ve
hastanın gözlemlenmesi gerekmektedir.
Tiyokolşikosid antikoagülanlarla birlikte kullanılmamalıdır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Deksketoprofen ve tiyokolşikosid kombinasyonu ile pediyatrik popülasyona ilişkin etkileşim
çalışması yapılmamıştır. Bu nedenle güvenilirliği ve etkinliği kanıtlanmamıştır. 18 yaşından
küçüklerde kullanılmamalıdır.
4.6. Gebelik ve laktasyon
Genel tavsiye
Gebelik kategorisi: X'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
LEODEX PLUS gebelik döneminde kontrendikedir (bkz. bölüm 4.3.).
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Deksketoprofen
Prostaglandin sentezinin inhibisyonu hamileliği ve/veya embriyo/fetal gelişimi etkileyebilir.
Epidemiyoloji çalışmalarından elde edilen veriler hamileliğin erken dönemlerinde
prostaglandin sentez inhibitörünü kullandıktan sonra gastrosis ve kardiyak malformasyon ve
düşük riskinde artışlar olduğunu göstermiştir. Kardiyak malformasyon riski % 1’den daha
aşağıda olup yaklaşık % 1.5’e yükselmiştir. Riskin doz ve tedavinin süresi ile artabileceğine
inanılmaktadır. Hayvanlarda yapılan çalışmalar prostaglandin sentez inhibitörü
kullanılmasının pre- ve post-implantasyon kaybının artmasına ve embriyo-fetal ölüme neden
olduğunu göstermiştir. Organojenik süreçte hayvanlara verilen prostaglandin sentez inhibitörü
kardiyovasküler dahil çeşitli malformasyonların insidansını arttırmıştır. Deksketoprofen
trometamol ile yürütülen hayvan çalışmalarında üreme toksisitesi gözlenmemiştir.
Gebeliğin birinci ve ikinci trimesterinde, deksketoprofen trometamol açık bir şekilde gerekli
olmadığı takdirde verilmemelidir. Eğer, deksketoprofen trometamol, gebe kalmaya çalışan
veya gebeliğin birinci ve ikinci trimesterinde olan bir kadın tarafından kullanılıyorsa, doz
olabildiğince düşük tutulmalı ve tedavi süresi mümkün olduğu kadar kısa olmalıdır.
Deksketoprofen gebeliğin üçüncü trimesterinde kontrendikedir.
Gebeliğin üçüncü trimesterinde bütün prostaglandin sentez inhibitörleri fetüse etki edebilir;
- Kardiyopulmoner toksisite (arter kanallarının erken kapanması ve pulmoner hipertansiyon);
- Oligohidroamniyoz ile birlikte böbrek yetmezliğine neden olan renal fonksiyon bozukluğu,
12/22Gebeliğin sonunda anne ve yeni doğan üzerine etkisi;
- Kanama zamanın uzaması, düşük dozlarda bile oluşabilecek antiagregan etki,
- Uterin kasılmaların inhibisyonu sonucu doğum sancısının uzaması veya gecikmesi.
Tiyokolşikosid
Hayvanlar üzerinde tiyokolşikosid ile yürütülen çalışmalarda üreme toksisitesi görülmüştür
(bkz. bölüm 5.3.). Gebelik sırasında kullanım güvenilirliğini değerlendirebilmek amacıyla
yeterli klinik veri bulunmamaktadır. Dolayısıyla, embriyo ve fetüs için oluşabilecek
potansiyel zararlar bilinmemektedir.
Sonuç olarak, LEODEX PLUS gebelik döneminde kontrendikedir (bkz. bölüm 4.3.).
Laktasyon dönemi
Deksketoprofenin anne sütüne geçip geçmediği bilinmediğinden emziren annelerde kullanımı
önerilmemektedir. Tiyokolşikosid anne sütüne geçer. LEODEX PLUS emzirme döneminde
kullanılmamalıdır.
Üreme yeteneği/Fertilite
Diğer NSAİİ’ler ile birlikte, deksketoprofen trometamol kullanımı fertiliteyi etkileyebilir ve
gebe kalmaya çalışan kadınlarda önerilmemektedir. Gebe kalmakta zorlanan veya infertilite
açısından araştırılan kadınlarda deksketoprofen trometamolün kesilmesi düşünülmelidir.
Açıkça zorunlu olmadığı sürece gebeliğin birinci ve ikinci trimesterinde deksketoprofen
trometamol kullanılmamalıdır.
Tiyokolşikosid metabolitinin anojenik aktivitesine rağmen fertilite üzerinde advers etkisi
olmadığı görülmüştür.
4.7. Araç ve makine kullanımı üzerindeki etkiler
LEODEX PLUS baş dönmesi, sersemlik, halsizlik, görme bozuklukları ve uyuklamaya neden
olabileceğinden makine veya araç kullanımı yeteneği üzerinde hafif veya orta şiddette etkiler
oluşturabilir. Makine veya araç kullanırken dikkatli olunmalıdır veya makine veya araç
kullanımdan kaçınılmalıdır.
4.8. İstenmeyen etkiler
Klinik çalışmalarda deksketoprofenin ve tiyokolşikosidin ayrı ayrı kullanımına bağlı olarak
rapor edilen advers etkiler aşağıda listelenmiştir:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Deksketoprofen
Kan ve lenf sistemi hastalıkları:
Çok seyrek:
Nötropeni, trombositopeni
13/22Bağışıklık sistemi hastalıkları:
Seyrek:
Larinks ödemi
Çok seyrek:
Anafilaktik şok dahil anafilaktik reaksiyon
Metabolizma ve beslenme hastalıkları:
Seyrek:
Anoreksi
Psikiyatrik hastalıkları:
Yaygın olmayan:
Anksiyete, insomnia
Sinir sistemi hastalıkları:
Yaygın olmayan:
Baş ağrısı, baş dönmesi, somnolans
Seyrek:
Parestezi, senkop
Göz hatalıkları:
Çok seyrek:
Bulanık görme
Kulak ve iç kulak hastalıkları:
Yaygın olmayan:
Vertigo
Çok seyrek:
Tinnitus
Kardiyak hastalıkları:
Yaygın olmayan:
Palpitasyon
Çok seyrek:
Taşikardi
Vasküler hastalıklar:
Yaygın olmayan:
Yüz kızarması
Seyrek:
Hipertansiyon
Çok seyrek:
Hipotansiyon
Solunum, göğüs bozuklukları ve mediastinal hastalıkları:
Seyrek:
Bradipne
Çok seyrek:
Bronkospazm, dispne
14/22Gastrointestinal hastalıklar:
Yaygın:
Bulantı ve/veya kusma, abdominal ağrı, diyare, dispepsi
Yaygın olmayan:
Gastrit, konstipasyon, ağız kuruluğu, flatulans
Seyrek:
Peptik ülser, peptik ülser kanaması veya perforasyonu
Çok seyrek:
Pankreatit
Hepato-bilier hastalıkları:
Seyrek:
Hepatit
Çok seyrek:
Hepatosellüler hasar
Deri ve deri altı doku hastalıkları:
Yaygın olmayan:
Cilt döküntüleri
Seyrek:
Ürtiker, akne, terlemede artış
Çok seyrek:
Stevens Johnson sendromu, toksik epidermal nekroliz (Lyell’s sendromu), anjiyonörotik
ödem, yüzde ödem, fotosensitivite reaksiyonları, pruritus
Kas-iskelet bozukluklar, bağ doku ve kemik hastalıkları:
Seyrek:
Sırt ağrısı
Böbrek ve idrar hastalıkları:
Seyrek:
Poliüri, akut renal yetmezlik
Çok seyrek:
Nefrit ve nefrotik sendrom
Üreme sistemi ve meme hastalıkları:
Seyrek:
Menstrüel bozukluklar, prostatik bozukluklar
Genel bozukluklar ve uygulama bölgesine ilişkin hastalıkları:
Yaygın olmayan:
Yorgunluk, ağrı, asteni, rigor, kırgınlık
Seyrek:
Periferal ödem
Araştırmalar:
Seyrek:
Karaciğer fonksiyon testi anormalliği
15/22Gastrointestinal:
Genel olarak en sık görülen istenmeyen etkiler gastrointestinal rahatsızlıklardır. Özellikle
yaşlılarda bazen ölümcül olabilen peptik ülser, perforasyon veya gastrointestinal kanama
gözlenebilmektedir. Uygulamayı takiben kusma, bulantı, diyare, flatulans, konstipasyon,
dispepsi, abdominal ağrı, melena, hematemez, ülseratif stomatit, kolit alevlenmesi ve Crohn
hatalığı rapor edilmiştir. Daha az sıklıkla gastrit gözlenmiştir. Pankreatit çok nadir olarak
bildirilmiştir.
NSAİİ tedavisi ile ilişkili olarak ödem, hipertansiyon ve kardiyak yetmezliği rapor edilmiştir.
Diğer NSAİİ’lerde gözlenen istenmeyen etkiler deksketoprofen ile de gözlenebilir; aseptik
menenjit (lupus eritematozus veya mikst bağ doku hastalığı olan kişilerde daha çok
görülebilir); hematolojik reaksiyonlar (purpura, aplastik ve hemolitik anemi ve nadir olarak
agranülositoz ve medullar hipoplazi).
Stevens Johnson sendromu ve toksik epidermal nekrozis (çok nadir) dahil bullöz reaksiyonlar.
Klinik çalışmalar ve epidemiyolojik veriler arteriyel trombotik olayların (miyokardiyal
infarktüs veya kalp krizi) oluşma riskindeki küçük artışların bazı NSAİİ’lerin (özellikle
yüksek dozlarda ve uzun süreli tedavi) kullanımı ile ilişkili olabileceğini desteklemektedir
(bkz. bölüm 4.4.).
Daha nadir rapor edilen diğer advers reaksiyonlar şunlardır:
Renal:
İnterstisyel nefrit, nefrotik sendrom ve böbrek yetmezliği gibi çeşitli biçimlerde
nefrotoksisite.
Karaciğer:
Anormal karaciğer fonksiyonu, hepatit ve sarılık.
Nöroloji ve duyu organları:
Görme bozuklukları, optik nörit, baş ağrıları, parestezi, aseptik menenjit semptomları
(özellikle, sistemik lupus eritematozus, karışık bağ dokusu hastalığı gibi mevcut otoimmun
bozuklukları olan hastalarda), ense sertliği, baş ağrısı, bulantı, kusma, ateş ya da
dezoryantasyon (bkz. bölüm 4.4.), depresyon, konfüzyon, halüsinasyonlar, tinnitus, vertigo,
sersemlik, kırgınlık, halsizlik ve baş dönmesi.
Hematolojik olaylar:
Trombositopeni, nötropeni, agranülositoz, aplastik anemi ve hemolitik anemi.
Dermatolojik olaylar:
Steven Johnson Sendromu ve Toksik Epidermal Nekroliz dahil büllöz reaksiyonlar (çok
nadir). Fotosensitivite.
Tiyokolşikosid
Bağışıklık sistemi hastalıkları:
Seyrek:
Kaşıntı, ürtiker, anjiyonörotik ödem gibi anafilaktik reaksiyonlar
16/22Çok seyrek:
Anafilaktik şok
Sinir sistemi hastalıkları:
Seyrek:
Somnolans, vazovagal senkop, geçici bilinç bulanıklığı ve eksitasyon
Kardiyak hastalıkları:
Seyrek:
Hipotansiyon
Gastrointestinal hastalıkları:
Seyrek:
Diyare, gastralji, bulantı, kusma
Deri ve deri altı doku hastalıkları:
Seyrek:
Alerjik deri reaksiyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakojilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Deksketoprofen
Deksketoprofen trometamolün aşırı doz semptomları bilinmemektedir. NSAİİ’lerle ilişkili
olarak şunlar gözlemlenmiştir:
a) Semptomlar
Baş ağrısı, bulantı, kusma, epigastrik ağrı, gastrointestinal kanama, nadiren ishal,
dezoryantasyon, eksitasyon, koma, baş dönmesi, sersemlik, tinnitus, baygınlık, zaman zaman
konvülziyonlar. Belirgin zehirlenme durumlarında, akut renal yetersizlik ve karaciğer hasarı
olasıdır.
b) Terapötik önlemler
Yanlışlıkla veya aşırı kullanım durumunda, derhal, hastanın klinik durumuna göre
semptomatik tedavi uygulanmalıdır. Bir yetişkin ya da bir çocuk tarafından 5 mg/kg’den daha
fazla alındığında bir saat içinde, aktif kömür uygulanması düşünülmelidir.
Alternatif olarak, yetişkinlerde, potansiyel hayati tehlike oluşturan bir aşırı doz alımı
durumunda bir saat içinde gastrik lavaj düşünülmelidir. İyi idrar çıkımı sağlanmalıdır.
Renal ve karaciğer fonksiyonları yakından izlenmelidir.
Hastalar, potansiyel toksik miktarlarda alınımdan sonra en az dört saat gözlenmelidir.
Sık ya da uzamış konvülziyonlar intravenöz diazepam ile tedavi edilmelidir.
Hastanın klinik durumuna göre, başka tedbirler alınması gerekebilir.
Deksketoprofen trometamol vücuttan diyaliz ile uzaklaştırılabilir.
17/22Tiyokolşikosid
Tiyokolşikosid ile tedavi edilen hastalarda aşırı dozun spesifik bir semptomu bildirilmemiştir.
Tedavi:
Doz aşımı olduğunda, medikal gözlem ve semptomatik tedbirler önerilmektedir (bkz. bölüm
5.3.).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Propiyonik asit türevleri ve santral etkili kas gevşetici ilaçlar
ATC Kodu: M01AE17 (deksketoprofen) ve M03BX05 (tiyokolşikosid)
Deksketoprofen
Deksketoprofen trometamol S-(+)-2-(3-benzoilfenil) propiyonik asidin trometamin tuzu,
nonsteroid antiinflamatuvar ilaç grubuna dahil analjezik, antiinflamatuvar ve antipiretik bir
ilaçtır.
Non-steroid antiinflamatuvar ilaçların etki mekanizması, siklooksijenaz yolağının
inhibisyonuyla prostaglandin sentezinin azaltılmasıyla ilgilidir. Özellikle, prostaglandinler
PGE , PGE , PGF ve PGD ve aynı zamanda prostasiklin (PGI ) ve tromboksanlar (TXA
1 2 2α 2 2 2
ve TXB ) oluşturan, araşidonik asidin siklik endoperoksitlere, PGG ve PGH ,
2 2 2
transformasyonunun inhibisyonu ile gerçekleşir. Ayrıca, prostaglandin sentezinin inhibisyonu,
kinin gibi diğer inflamasyon mediyatörlerini de etkileyerek, direkt etkiye ilaveten indirekt bir
etkiye de neden olur.
Deney hayvanları ve insanlar üzerinde yürütülen çalışmalarda deksketoprofenin COX-1 ve
COX-2 aktivitelerinin bir inhibitörü olduğu ispatlanmıştır.
Çeşitli ağrı modellerinde yapılan klinik çalışmalar, deksketoprofen trometamolün etkin
analjezik etkisi olduğunu göstermiştir. Bazı çalışmalarda analjezik etki deksketoprofen
uygulandıktan sonra 30 dakika içinde başlamıştır. Analjezik etki 4-6 saat sürmektedir.
Tiyokolşikosid
Tiyokolşikosid, kas gevşetici farmakolojik etkinliğe sahip, yarı-sentetik sülfürlenmiş bir
kolşikosid türevidir.
Tiyokolşikosid, in-vitro ortamda yalnızca GABA-A ve striknine-duyarlı glisin reseptörlerine
bağlanır. Bir GABA-A reseptör antagonisti olarak etkinlik gösteren tiyokolşikosid, kas
gevşetici etkilerini supraspinal düzeyde düzenleyici kompleks mekanizmalarla gösteriyor
olabilir; bununla birlikte glisinerjik etki mekanizması hariç tutulamaz. Tiyokolşikosidin
GABAerjik reseptörleriyle etkileşim özellikleri, dolaşımdaki ana metaboliti olan glukuronid
türeviyle kalitatif ve kantitatif olarak ortaktır (bkz. bölüm 5.2.).
Tiyokolşikosid ve ana metabolitinin kas gevşetici özellikleri, in vivo olarak sıçan ve
tavşanlarda gerçekleştirilen çeşitli prediktif modellerle gösterilmiştir. Tiyokolşikosidin
spinalize sıçanlarda kas gevşetici etkisinin bulunmaması, bu bileşiğin baskın supraspinal
etkisini göstermektedir.
18/22Deneysel çalışmalarda oral, subkutan, intraperitoneal ve intramüsküler uygulamalardan sonra
tiyokolşikosidin antiinflamatuvar ve analjezik etkileri olduğu anlaşılmıştır.
Ayrıca, elektroensefalografik (EEG) çalışmalar, tiyokolşikosidin ve ana metabolitinin hiçbir
sedatif etkisinin olmadığını göstermiştir.
5.2. Farmakokinetik özellikler
Genel özellikler
Emilim:
Deksketoprofen trometamol, insanlara oral uygulamadan 30 dakika sonra C ’a ulaşılır.
maks
Besinlerle birlikte uygulandığında, eğri altındaki alan (EAA) değişmemesine karşın
deksketoprofen trometamolün C ’ı düşer ve absorpsiyon hızı azalır (artmış t ).
maks maks
Tiyokolşikosid, oral uygulamayı takiben hızla emilir. Metabolizma sonucu üç metaboliti
oluşur. Dolaşımda bulunan iki ana formu, tiyokolşikosid aglikon ile aktif metaboliti olan
tiyokolşikosidin glukuronid türevidir. Tiyokolşikosidin aktif glukuronid türevi, intramüsküler
uygulamadan sonra da gözlenmektedir.
Dağılım:
Deksketoprofen trometamolün dağılım yarı ömrü, 0.35 saattir. Deksketoprofen plazma
proteinlerine, özellikle albümine bağlanır (% 99). Diğer ilaçlarda olduğu gibi dağılım
hacminin ortalama değeri 0.25 L/kg’dan düşüktür. Çok dozlu farmakokinetik çalışmalarında,
son uygulamadan sonraki EAA’nın tek doz uygulamadan sonra elde edilenden farklı
olmadığının gözlenmesi, ilaç birikiminin oluşmadığının bir göstergesidir. Deksketoprofen yağ
dokularında ksenobiyotiklerin birikiminde yer almaz.
Tiyokolşikosid insanlarda serum proteinlerine düşük düzeyde bağlanır (% 13) ve bu bağlanma
terapötik tiyokolşikosid konsantrasyonuna bağımlı değildir; serum protein bağlanmasında
esas olarak serum albumini rol oynamaktadır.
Sağlıklı gönüllülerde oral uygulama sonrası tiyokolşikosid bu halde tespit edilmemiştir.
Aktif glukuronid metaboliti, 1 saatlik ortalama t ile plazmada hızla görülür ve yaklaşık 7
maks
saatlik ortalama terminal yarı ömür ile elimine edilir. Oral yoldan tek doz 8 mg tiyokolşikosid
uygulamasından sonra, tiyokolşikosidin ve aktif glukuronid metabolitinin aktif bileşenlere
maruz kalma durumunu yansıtan ortalama EAA yaklaşık 500 ng.saat/mL’dir.
Oral yoldan tek doz 8 mg tiyokolşikosid uygulamasından sonra, aktif glukuronid
metabolitinin aktif bileşenlere maruz kalma durumunu yansıtan ortalama EAA yaklaşık 126
ng.saat/mL’dir.
Tiyokolşikosidin sanal dağılım hacmi ve sistemik klerensi yaklaşık olarak sırasıyla 43 L/saat
ve 19 L/saattir.
Biyotransformasyon:
Deksketoprofen trometamolün uygulanmasından sonra idrarda sadece S-(+) enantiomerin elde
edilmesi, insanlarda R-(-) enantiomere dönüşüm olmadığını göstermektedir. Çok dozlu
19/22farmakokinetik çalışmalarında, son uygulamadan sonraki EAA’nın tek doz uygulamadan
sonra elde edilenden farklı olmadığının gözlenmesi, ilaç birikiminin oluşmadığına işaret
etmektedir.
Kan dolaşımındaki iki temel şekli, tiyokolşikosid aglikon ve aktif glukronid türevidir. Aktif
glukronid türevi, intramüsküler uygulama sonrasında da görülmüştür.
Sağlıklı gönüllülerde oral uygulama sonrası tiyokolşikosid bu halde tespit edilmemiştir. Aktif
glukronid metaboliti plazmada hızlıca görülür.
Eliminasyon:
Deksketoprofenin başlıca eliminasyon yolu glukuronid konjugasyonunu izleyen renal
atılımdır. Deksketoprofen trometamolün uygulanmasından sonra idrarda sadece S-(+)
enantiomerinin elde edilmesi, insanlarda R-(-) enantiomerinin oluşmadığını göstermektedir.
Deksketoprofen trometamolün eliminasyon yarı ömrü 1.65 saattir.
Sağlıklı gönüllülerde, oral uygulamayı takiben, tiyokolşikosid yaklaşık 7 saatlik ortalama
terminal yarı ömür ile elimine edilir.
14C radyoaktif tiyokolşikosidin oral uygulamasını takiben, uygulanan dozun % 79’una feçeste,
% 20’sine idrarda rastlanır.
Doğrusallık/Doğrusal olmayan durum:
Deksketoprofen trometamol, oral dozu takiben sistemik maruziyet sırasında doza bağlı bir
artış ile doğrusal farmakokinetik gösterir.
Tiyokolşikosidin doğrusal veya doğrusal olmayan durumu konusunda yeterli çalışma
bulunmamaktadır.
Hastalardaki karakteristik özellikler
Deksketoprofen
Yaşlılar:
25 mg deksketoprofen trometamolün oral yolla verilmesinin ardından, genç gönüllülerle
karşılaştırıldığında, yaşlı gönüllülerin EAA ve yarı ömür değerlerinde yaklaşık % 50’lik bir
artış görülmüştür ve tek veya tekrar eden dozlardan sonra, klerenste % 40’lık bir düşüş
görülmüştür; T ve C ’da bir değişim meydana gelmemiştir. Tekrar eden dozları takiben
maks maks
plazmada önemli oranda ilaç birikimi gözlenmese de yaşlı hastalardaki böbrek
yetersizliğinde, bu popülasyon için dikkatli bir doz ayarlaması gerekmemektedir (bkz. bölüm
4.2.).
Böbrek yetmezliği:
Hafif-orta şiddette böbrek bozukluğu olan gönüllülerde, 12.5 mg deksketoprofen
trometamolün tek dozunun alınmasının ardından, sağlıklı gönüllülerle karşılaştırıldığında
sadece C ’da sırasıyla % 22 ve % 37 oranında artışlar gözlenmiştir. Genel olarak, böbrek
maks
yetersizliği olan hastalarda deksketoprofen için doz ayarlaması önerilmektedir (bkz. bölüm
4.2.).
20/22Karaciğer yetmezliği:
Hafif-orta şiddette karaciğer yetersizliği olan hastalarda tek ve tekrar eden dozların alımını
takiben, sağlıklı gönüllülerle karşılaştırıldığında farmakokinetik parametrelerde istatistiksel
olarak anlamlı farklılıklar gözlenmemiştir. Genel olarak, karaciğer yetersizliği olan hastalarda
doz ayarlaması önerilmektedir (bkz. bölüm 4.2.).
Tiyokolşikosid
Veri mevcut değildir.
5.3. Klinik öncesi güvenlilik verileri
Deksketoprofen
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel, üreme toksisitesi ve immunofarmakoloji çalışmaları insanlara yönelik özel bir
tehlike ortaya koymamaktadır. Fareler ve maymunlarda yürütülen kronik toksisite çalışmaları
3 mg/kg/gün dozu advers etki gözlenmemiş düzey olarak belirlemiştir.
Deksketoprofenin yüksek dozda görülen başlıca istenmeyen etkisi gastrointestinal erozyonlar
ve doza bağlı olarak oluşan ülserlerdir.
Tiyokolşikosid
Akut toksisite:
Tiyokolşikosid, yüksek dozlarda, oral yoldan akut uygulamayı takiben köpeklerde şiddetli
kusmaya, sıçanlarda diyareye ve hem kemirgen hem de kemirgen olmayan hayvanlarda
konvülziyonlara sebep olmuştur.
Kronik toksisite:
Hem sıçanlarda ≤ 2 mg/kg/günlük tekrarlayan dozlarda hem de insan-olmayan primatlarda
≤2.5 mg/kg/günlük tekrarlayan dozlarda, 6 aylık dönemlere kadar oral yoldan uygulanan
tiyokolşikosid ile, primatlarda 0.5 mg/kg/güne kadar tekrarlayan dozlarda 4 hafta süreyle
intramüsküler yoldan uygulanan tiyokolşikosid iyi tolere edilmiştir. Tiyokolşikosid,
tekrarlayan uygulamalarda, oral yoldan uygulandığında gastrointestinal rahatsızlıklara
(enterit, kusma), intramüsküler yoldan uygulandığında ise kusmaya sebep olmuştur.
Karsinojenite:
Karsinojenik potansiyeli değerlendirilmemiştir.
Mutajenite:
Majör metaboliti anojenik olmasına rağmen, tiyokolşikosidin terapötik dozda kullanıldığında
mutajenik potansiyeli olmadığı gösterilmiştir.
Teratojenite:
Çok yüksek dozlarda teratojenik etki ve perinatal toksisite gösterilmiştir. Tiyokolşikosidin 3
mg/kg/gün dozlarına kadar teratojenik etkilerine dair bir kanıt gösterilememiştir.
Fertilite bozuklukları:
Bu bileşik, metabolitinin anojenik aktivitesine rağmen, fertilite üzerinde advers etki
göstermemiştir.
21/226. FARMASÖTİK ÖZELLİKLER
6.1. Yardımcı maddelerin listesi
Prejelatinize nişasta
Mikrokristalin selüloz
Sodyum nişasta glikolat
Kolloidal silikon dioksit
Gliserol distearat
Opadry Sarı 03H220000 (Hidroksipropil metil selüloz, propilen glikol, titanyum dioksit, talk,
sarı demir oksit)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında nemden ve ışıktan koruyarak saklayınız.
6.5. Ambalajın niteliği ve içeriği
10, 14 ve 20 film kaplı tablet içeren Al/PVC/PE/PVDC opak beyaz blisterlerde, kullanma
talimatı ile birlikte karton kutuda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
34440 Beyoğlu–İSTANBUL
8. RUHSAT NUMARASI
2014/405
9. RUHSAT TARİHİ/RUHSAT YENİLEME TARİHİ
İlk ruhsat tarihi: 16.05.2014
Ruhsat yenileme tarihi:
10. KÜB’ÜN YENİLENME TARİHİ
22/22