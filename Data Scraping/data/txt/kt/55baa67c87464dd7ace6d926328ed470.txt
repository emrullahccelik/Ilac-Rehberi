1 
 KULLANMA TALİMATI  
 
TANTUM VERDE® spray  
Haricen uygulanır. 
 
 Etkin madde:  30 ml sprey  solüsyonunda 45 mg benzidamin HCl bulunur. Bir püskürtme 
0,18 ml’dir ve 0,27 mg benzidamin HCl içerir. 
 Yardımcı maddeler:  Gliserin, sakkarin, sodyum bikarbonat, etanol (%96), metil paraben 
(E218), nane esansı, polisorbat 20, kinolin sarısı (E104), patent mavisi V (E131) ve 
deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 
1. TANTUM VERDE® nedir ve ne için kullanılır? 
2. TANTUM VERDE®’yi kullanmadan önce dikkat edilmesi gerekenler 
3. TANTUM VERDE® nasıl kullanılır? 
4. Olası yan etkiler nelerdir? 
5. TANTUM VERDE®’nin saklanması  
 
Başlıkları yer almaktadır.  
 
1. TANTUM VERDE® nedir ve ne için kullanılır? 
 TANTUM VERDE®, yangı önleyici ve ağrı kesici özelliklere sahip bir ajandır. Boğaz, 
ağız ve diş etlerinin enflamasyonuna (iltihap) bağlı ağrıyı yatıştırır. 
 TANTUM VERDE®, 30 ml’lik sprey başlıklı şişelerde sunulur. Berrak, yeşil renkli sıvı 
görünümündedir. Nane esanslıdır.  
 
TANTUM VERDE®,  
 Ağız ve boğazda ağrıyla seyreden diş eti iltihabı, ağızı, yutağı ve boğazı çevreleyen 
dokunun iltihabı, 
 Hastanın yutma fonksiyonunun rahatlatılması ve diş eti rahatsızlıklarında gözlenen 
bulguların azaltılması ve 
 Diş ve çevre dokuların cerrahi girişimlerden sonra ağrı ve iltihabı gidermek amacıyla 
kullanılır. 
 
2. T
ANTUM VERDE®’yi kullanmadan önce dikkat edilmesi gerekenler 
TANTUM VERDE®’yi aşağıdaki durumlarda KULLANMAYINIZ 
 Eğer TANTUM VERDE®’nin herhangi bir bileşenine karşı aşırı duyarlıysanız. 
 2 
 TANTUM VERDE®’yi aşağıdaki durumlarda DİKKATLİ KULLANINIZ 
 Gözlerle temasından kaçınınız.  
 TANTUM VERDE®’nin tavsiye edilen dozu (1 defada 4 püskürtme: 1,08 mg; günde 6 
defa: 6,48 mg) ağızdan alınan dozun yaklaşık 20’de biridir. Bu sebeple, sistemik aşırı doz 
ve toksisite durumunun söz konusu olmadığını göz önünde bulundurunuz. 
 Kısa süreli tedaviden sonra iyileşme görülmezse doktorunuza danışınız. 
 Uzun süreli kullanıldığında hassaslaşma durumuna neden olabilir; böyle bir durumda 
ilacınızı kesip doktorunuza haber veriniz. 
 Sınırlı sayıdaki hastada ağız boşluğu ve yutak bölgesindeki yaralar ciddi hastalıkların 
belirtisi olabilir. Bu nedenle, belirtilerin 3 günden daha uzun sürdüğü durumlarda 
doktorunuza veya diş hekiminize başvurunuz. 
 Asetilsalisilik asit veya diğer NSAİİ (steroid olmayan ağrı ve iltihap giderici ilaç)’lere 
karşı aşırı duyarlılığınız varsa bu konuda doktorunuzu bilgilendiriniz. 
 Geçmişte bronşiyal astım nöbetleri geçirdiyseniz TANTUM VERDE® kullanırken dikkatli 
olunuz. Çünkü bronşlarınızda daralma oluşabilir. 
 TANTUM VERDE® Spray, özellikle gargara yapma güçlüğü çeken hastalar için 
uygundur. 
 Spor yapanlarda etanol içeren ilaçların kullanılması, bazı spor federasyonları tarafından 
endike olan alkol konsantrasyonlarının sınırlarına göre doping testinde pozitif sonuçlara 
neden olabilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
TANTUM VERDE®’nin yiyecek ve içecek ile kullanılması 
TANTUM VERDE®’nin yiyecek ve içecekler ile etkileşimi yoktur.  
 
Hamilelik 
İlacı kullanmadan önce doktorunuza veya eczacınıza danışınız.  
Hamilelikte yeterli sayıda çalışma olmadığından kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız.  
Emziren kadınlarda yeterli sayıda çalışma olmadığından emzirme döneminde 
kullanılmamalıdır. 
 
Araç ve makine kullanımı 
TANTUM VERDE®’nin önerilen dozlarda haricen kullanımı araç veya makine kullanma 
yeteneğini olumsuz yönde etkilemez. 
 
TANTUM VERDE®’nin içeriğinde bulunan bazı yardımcı maddeler hakkında önemli 
bilgiler 
TANTUM VERDE®’nin içeriğinde bulunan metil paraben (E218) alerjik reaksiyonlara 
(muhtemelen gecikmiş) sebebiyet verebilir. 
Bu tıbbi ürün az miktarda - her dozda 100 mg’dan az - etanol (alkol) içerir. 
 
Diğe
r ilaçlar ile birlikte kullanımı 
TANTUM VERDE® ile diğer ilaçlar arasında bilinen bir etkileşim mevcut değildir. 3 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TANTUM VERDE® nasıl kullanılır? 
 Uygun kullanım ve doz/uygulama sıklığı için talimatlar:  
Yetişkinlerde: Günde 2 -6 kez 4-8 püskürtme şeklinde uygulanır. 
Önerilen dozlar aşılmamalıdır. 
Tedavi süresi ortalama 4-5 gündür. Bu süreç içerisinde olumlu sonuç almadığınız takdirde 
doktorunuza danışınız. Doktorunuz TANTUM VERDE® ile tedavinizin ne kadar süreceğini 
size bildirecektir. 
 Uygulama yolu ve metodu:  
- İlk kullanımda düzenli bir püskürtme elde edinceye kadar pompalama düğmesine birkaç kez 
basın, 
- Ağzınızı iyice açın ve sprey borusunu ağzınıza sokarak hastalıklı bölgeye doğru yönlendirin, 
- İlacı püskürtmek için pompalama düğmesine süratle basın; bu işlemi yukarıda belirtilen 
sayılarda tekrarlayın, 
- Şişeyi kutusuna yerleştirip dik duracak şekilde saklayın. 
 Değişik yaş grupları:  
Çocuklarda kullanımı: 6 yaş ve üzerinde kullanılabilir. 
6-12 yaş arasındaki çocuklarda: Günde 2-6 kez 4 püskürtme şeklinde uygulanır. 
  Yaşlılarda kullanımı: Yaşlı hastalarda kullanımına ilişkin özel bir durum 
bulunmamaktadır. 
Özel kullanım durumları: Özel kullanım durumları bulunmamaktadır. 
 
Doktorunuz ayrı bir tavsiyede bulunmadıkça, bu talimatları takip ediniz. 
Eğer TANTUM VERDE®’nin etkisinin çok güçlü ya da zayıf olduğuna dair bir izleniminiz var 
ise  doktorunuz veya eczacınız ile konuşunuz. 
 
Kullanmanız gerekenden daha fazla TANTUM VERDE® kullandıysanız: 
Yanlışlıkla içilse dahi doz aşımı söz konusu değildir. Çocuklar yanlışlıkla içerse halüsinasyon, 
nöbet, uyarılma ve uyku hali görülebilir; belirtileri önlemeye yönelik tedavi uygulanır.  
TANTUM VERDE®’den kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
TANTUM VERDE®’yi kullanmayı unutursanız 
Unutulan dozları dengelemek için çift doz almayınız.  
 
TANTUM VERDE® ile tedavi sonlandırıldığında oluşabilecek etkiler 
Bilinmemektedi r. 
 
4. Olası yan etkiler nelerdir? 
Tüm ilaçlar gibi, TANTUM VERDE®’nin içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden biri olursa TANTUM VERDE®’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz. 
 
 
 
 4 
 Çok seyrek  (10.000 hastada 1’den az) yan etkiler: 
 Aşırı duyarlılık reaksiyonları  (bu reaksiyonlar; kaşıntı, döküntü, kurdeşen ve bazen de hava 
yollarının etrafındaki kasların kasılması sebebiyle nefessiz kalma gibi belirtiler şeklinde 
görülebilir) 
 
Uzun süreli tedaviler, hassaslaşma durumlarına neden olabilir. Her iki durumda da ilacı kesip 
doktorunuza danışınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. TANTUM VERDE®’nin saklanması 
TANTUM VERDE®’yi çocukların göremeyeceği, erişemeyeceği yerlerde ve ambalajında 
saklayınız. 
30 C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra TANTUM VERDE®’y i kullanmayınız. 
 
Ruhsat Sahibi : A.C.R. Angelini F. Roma - İTALYA lisansı ile Angelini İlaç San. ve Tic. 
A.Ş. 
Büyükdere Cad. No:103/B Şarlı İş Merkezi B Blok Daire:3  
34394 Me
cidiyeköy – İstanbul 
Te
l: 0212 266 24 23  
Faks: 0212 266 24 22 
 
Üretim Yeri:  Farmamag Ambalaj San. ve Tic. A.Ş. 
Bağlariçi Caddesi No: 14 Kat: 2 Avcılar-İSTANBUL 
Tel: (+90 212) 694 33 51 
Faks: (+90 212) 694 62 94 
 
Bu kullanma talimatı .../.../... tarihinde onaylanmıştır. 
 
 
 
 
 
 