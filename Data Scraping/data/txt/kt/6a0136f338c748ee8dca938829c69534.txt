1 KULLANMA TALİMATI  
 
FLUNİGEN 14 mg film kaplı tablet  
Ağızdan alınır.  
Etkin madde:  14 mg teriflunomid 
Yardımcı maddeler:  Laktoz monohidrat  (sığır kaynaklı laktoz) , mısır nişastası, hidroksipropil 
selüloz LF, mikrokristalin selüloz  (Avicel PH 101) , sodyum nişasta glikolat, talk, kalsiyum 
stearat, Film Kaplama  (Opadry 03F205047- B Blue) ; hidroksipropil metilselüloz , Titanyum 
dioksit (E 171), polietilen glikol 8000, FD&C Blue #2 İndigo karmin (E 132)  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
Bu ilacı kullanmaya başlamadan önce bu KULLANMA TALİMATINI  dikkatlice    
okuyunuz, çünkü sizin için önemli bilgiler içermektedir.  
   • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
   • Eğer ilave sorularınız olursa, lütfen doktorunuza veya eczacınıza danışınız. 
   • Bu ilaç kişisel olarak sizin için reçete edilmiştir, başkalarına vermeyiniz.   
   • Bu ilacın kullanımı sırasında, doktora veya hastaneye gittiğinizde doktorunuza bu ilacı   
     kullandığınızı söyleyiniz.    • Bu talimatta yazılanlara aynen uyunuz. İlaç hakkında size önerilen dozun dışında       yüksek veya düşük doz kullanmayınız. 
 
Bu Kullanma Talimatında:  
 
1. FLUNİGEN nedir ve ne için kullanılır?  
2. FLUNİGEN’i  kullanmadan önce dikkat edilmesi gerekenler  
3. FLUNİGEN nasıl kullanılır?  
4. Olası yan etkiler nelerdir?  
5. FLUNİGEN’i n saklanması  
 Başlıkları yer almaktadır. 
1. FLUNİGEN nedir ve ne için kullanılır?  
FLUNİGEN, açık mavi renkli, yuvarlak film kaplı tabletlerdir.  
Kutuda, Al/Al folyo blister ambalajda, 28 adet film kaplı tabletlerdir. 
FLUNİGEN, teriflunomid etkin maddesini içermektedir. 
FLUNİGEN, yetişkinlerde atak ve iyileşmelerle giden MS (multipl skleroz) tedavisinde 
kullanılır.  
  2 Multipl skleroz nedir?  
MS, merkezi sinir sistemini (MSS) etkileyen uzun süreli bir hastalıktır. MSS, beyin ve 
omurilikten oluşur. Multipl sklerozda, enflamasyon (iltihap) MSS'te sinirlerin etrafında bulunan koruyucu kılıfı (miyelin adı verilen) yok eder. Bu miyelin kaybına miyel insizleşme 
denmektedir. Bu durum, sinirlerin düzgün çalışmasını engeller.  
Tekrarlayan multipl sklerozu olan insanlar, sinirlerinin düzgün şekilde çalışmamasından kaynaklanan ve tekrar eden fiziksel semptom atakları (relapslar) geçireceklerdir. Bu semptomlar hastadan hastaya farklılık göstermekle birlikte şunları kapsamaktadır:  
• yürümede zorluk 
• görme problemleri  
• denge problemleri  
Tekrarlama (relaps) bittikten sonra bazı semptomlar tamamen kaybolabilir, ancak zamanla relapslar arasında bazı problemler kalabilir. Bu, günlük aktivitelerinizi sekteye uğratabilecek bazı fiziksel sakatlıklara neden olabilir.  
FLUNİGEN, bazı beyaz kan hücrelerinin (lenfositler) artışını sınırlayarak bağışıklık sisteminin merkezi sinir sistemi üzerine yaptığı ataklara karşı korunmasına yardımcı olur. Bu, MS ’teki 
sinir hasarına yol açan enflamasyonu sınırlar.  
2. FLUNİGEN’i  kullanmadan önce dikkat edilmesi gerekenler  
 
FLUNİGEN’i  aşağıdaki durumlarda kullanmayınız:  
Eğer;  
- Etkin maddeye veya bu ilacın içerdiği diğer maddelerden birine (bölüm 6'da 
listelenmiştir) karşı alerjiniz varsa,  
- FLUNİGEN veya leflunomid aldıktan sonra şiddetli cilt döküntüsü veya soyulması, 
kabarıklık yaşarsanız ve/veya ağzınızda yaralar oluşursa,  
- Şiddetli karaciğer problemleriniz varsa,  
- Gebeyseniz, gebe olabileceğinizi düşünüyorsanız veya emziriyorsanız,  
- Bağışıklık sisteminizi etkileyen ciddi bir probleminiz varsa (örn., AIDS), 
- Kemik iliğinizle ilgili ciddi probleminiz varsa veya kanınızda kırmızı (anemi) veya 
beyaz kan hücresi (lökopeni, nötropeni) veya kan pulcukları (trombosit) sayınız 
düşükse, 
- Şiddetli bir enfeksiyon geçiriyorsanız,  
- Diyaliz gerektiren şiddetli böbrek problemleriniz varsa,  
- Kanınızdaki protein düzeyleri çok düşükse (hipoproteinemi), 
Eğer emin değilseniz, FLUNİGEN’i  almadan önce lütfen doktor veya eczacınıza danışınız. 
 FLUNİGEN’i  aşağıdaki durumlarda DİKKATLİ KULLANINIZ  
Aşağıdaki durumlarda  FLUNİGEN’i  almadan önce doktor veya eczacınızla konuşunuz.  
Eğer;  
- Karaciğer problemleriniz varsa ve/veya önemli miktarlarda alkol tüketiyorsanız; doktorunuz, karaciğerinizin nasıl çalıştığını kontrol etmek için tedavi öncesinde ve 3 sırasında kan testleri yapacaktır. Test sonuçları karaciğerinizle ilgili bir problem 
olduğunu gösteriyorsa doktorunuz FLUNİGEN  tedavinizi durdurabilir (Bkz. Bölüm 4).  
- İlaçlarla kontrol edilen veya edilmeyen yüksek kan basıncınız (hipertansiyon) varsa. 
FLUNİGEN kan basıncında bir artışa neden olabilir. Doktorunuz tedavi sırasında kan 
basıncınızı düzenli olarak kontrol edecektir (Bkz. Bölüm 4). 
- Enfeksiyonunuz varsa. FLUNİGEN’i  almadan önce doktorunuz kanınızda yeterli beyaz 
kan hücresi ve kan pulcuğu (trombosit) olduğundan emin olacaktır. FLUNİGEN  
kandaki beyaz kan hücrelerinin sayısını azalttığından, bu enfeksiyonla başa çıkma yetinizi etkileyebilir. Enfeksiyonunuz olduğunu düşünüyorsanız doktorunuz beyaz kan 
hücrelerinizi kontrol etmek için kan testleri isteyebilir (Bkz. Bölüm 4). 
- FLUNİGEN tedavisi sırasında beyaz kan hücresi sayınızda düşme görülebileceğinden 
tedavi öncesi ve sırasında gerektiğinde tam kan sayımı yapılmalıdır. Önceden kan 
değerlerinde düşüklük olan hastalarda kan tablosunda bozukluk görülme riski artar.  
- Şiddetli bazı yaygın majör cilt reaksiyonları görülmesi durumunda FLUNİGEN ile 
tedaviniz derhal kesilmelidir.  
- İnterstisyel akciğer hastalığı adı verilen, nefes darlığı veya inatçı öksürük gibi belirtileri 
içeren akciğer iltihaplanması FLUNİGEN  tedavisi sırasında bildirilmiştir. Eğer öksürük 
ve ateşin eşlik ettiği ani solunum güçlüğü gibi belirtiler gösterirseniz hemen doktorunuza başvurunuz. Doktorunuz FLUNİGEN tedavinizi durdurmaya ve gerekirse ilacın hızla vücudunuzdan atılması için gerekli işlemleri başlatmaya karar verebilir.  
- Ellerinizde ve ayaklarınızda veya vücudunuzun diğer kısımlarında zayıflık, uyuşukluk ve ağrı (periferik nöropati) gibi belirtilerle karşılaşırsanız doktorunuza bildiriniz. Doktorunuz FLUNİGEN tedavinizi durdurmaya ve gerekirse ilacın hızla vücudunuzdan 
atılması için gerekli işlemleri başlatmaya karar verebilir.  
- Aşı olacaksanız.  
- FLUNİGEN ile birlikte leflunomid kullanıyorsanız  
- FLUNİGEN tedavisinden başka bir tedaviye veya başka bir tedaviden FLUNİGEN  
tedavisine geçiyorsanız,  
- Kalsiyum seviyesinin ölçüldüğü özel bir kan testi yaptırmanız gerekiyorsa. Kalsiyum seviyeleri, hatalı bir şekilde düşük çıkabilir.  
- FLUNİGEN ile tedaviden sonra ilacın vücudunuzdan atılması kişisel özelliklerinize 
bağlı olarak 8 ay ile 2 yıl gibi uzun bir zaman alabilir. Eğer gerekirse, tedaviden sonra ilacın uzaklaştırılması için doktorunuz tarafından hızlandırılmış atılım işlemleri 
uygulanabilir.  
- İltihaplı ağız içi yaraları (ülseratif stomatit) oluşması durumunda FLUNİGEN ile 
tedaviniz derhal kesilmelidir.  
Solunum ile ilgili reaksiyonlar  
Açıklanamayan öksürük ve dispne (nefes darlığı) varsa doktorunuza söyleyiniz. Doktorunuz ek testler gerçekleştirebilir.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
FLUNİGEN’in  yiyecek ve içecek ile kullanılması  
FLUNİGEN’i  aç veya tok karnına kullanabilirsiniz. 
 
  4 Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile olduğunuzu düşünüyorsanız FLUNİGEN’i  kullanmayınız. 
FLUNİGEN’i  kullanırken hamile olmanız veya hamile kalmanız durumunda, doğum kusurları 
olan bir bebeğin doğma riski artmaktadır. Çocuk doğurma potansiyeline sahip kadınlar, güvenilir doğum kontrol önlemleri almadan FLUNİGEN  kullanmamalıdırlar.  
Hamile kalmaya çalışmadan önce FLUNİGEN’i n çoğunun vücuttan atılması gerektiğinden 
FLUNİGEN tedavisi bittikten sonra hamile kalmayı planlıyorsanız bunu doktorunuza 
söyleyiniz. İlacın doğal olarak vücuttan atılması 2 yıla kadar sürebilir. FLUNİGEN’i n vücuttan 
atılmasını hızlandıran bazı ilaçlar alarak bu süre, birkaç haftaya indirilebilir. 
Her iki durumda da, FLUNİGEN’in  vücuttan yeterince atıldığı bir kan testi ile doğrulanmalı ve 
FLUNİGEN’in  kan düzeyinin hamile kalmanıza izin verecek kadar düşük olduğu tedavi eden 
doktorunuz tarafından teyit edilmelidir.  
Laboratuvar testlerine ilişkin ayrıntılı bilgi için lütfen doktorunuzla irtibata geçiniz.  
FLUNİGEN alırken veya tedavinin bitişinden sonra iki yıl içinde hamile olduğunuzdan 
şüphelenirseniz, gebelik testi için derhal doktorunuzla irtibata geçmelisiniz. Testin hamile 
olduğunuzu doğrulaması durumunda doktorunuz, bebeğinize yönelik riski azaltabileceğinde n 
FLUNİGEN’i  hızlı ve yeterli bir şekilde vücudunuzdan atmak için belirli ilaçlarla tedavi 
önerebilir.  
Doğum kontrolü 
FLUNİGEN tedavisi sırasında ve sonrasında etkili bir doğum kontrol yöntemi kullanmalısınız. 
Teriflunomid, bırakılmasından sonra uzun bir süre kanınızda kalır. Tedaviyi bıraktıktan sonra etkili doğum kontrol yöntemi kullanmaya devam ediniz. 
• Kanınızdaki FLUNİGEN  düzeyleri yeterince düşük olana kadar devam ediniz - 
doktorunuz bunu kontrol edecektir. 
• Sizin için en iyi doğum kontrol yöntemi ve doğum kontrol yöntemini değiştirmeye ilişkin herhangi bir olası ihtiyaçla ilgili olarak doktorunuzla konuşunuz.  
FLUNİGEN, oral (ağızdan alınan) doğum kontrol ilaçları ile (etinilestradiol veya levonorgestrel içeren) etkileşime girebilir ve bu ilaçların etkisini değiştirebilir. Bu ilaçlardan herhangi birini kullanıyorsanız doktorunuza bildiriniz.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Teriflunomid anne sütüne geçtiğinden, emzirirken FLUNİGEN kullanmayınız. 
Araç ve makine kullanımı  
FLUNİGEN başınızın dönmesine neden olabileceğinden konsantre olma ve tepki verme 
yetinizi etkileyebilir. Etkilenmeniz durumunda araç veya makine kullanmayınız. 
  5 FLUNİGEN’in  içeriğinde bulunan bazı yardımcı maddeler hakkında önemli bilgiler  
FLUNİGEN, laktoz ihtiva eder. Daha önceden doktorunuz tarafından bazı şekerlere karşı 
intoleransınız (dayanıksızlığınız) olduğu söylenmişse bu tıbbi ürünü almadan önce doktorunuzla temasa geçiniz. 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar ile birlikte kullanımı  
 Başka bir ilaç alıyor olmanız ya da yakın zamanda almış olmanız durumunda, lütfen doktor veya eczacınıza söyleyiniz. Bu, reçetesiz alınan ilaçları da kapsar.  
 Özellikle aşağıdakilerden herhangi birisini kullanmanız durumunda doktor veya eczacınıza söyleyiniz:  
- Leflunomid, metrotreksat ve bağışıklık sistemini etkileyen diğer ilaçlar (genellikle 
immünosüpresan veya immünomodülatör olarak adlandırılır)  
- Rifampisin (tüberküloz ve diğer enfeksiyonları tedavi etmek için kullanılan bir ilaç)  
- Epilepsi (sara) için karbamazepin, fenobarbital, fenitoin  
- Sarı kantaron (depresyona yönelik bitkisel bir ilaç)  
- Diyabet (şeker hastalığı) için repaglinid, pioglitazon, nateglinid veya rosiglitazon 
- Kanser için daunorubisin, doksorubisin, paklitaksel veya topotekan  
- Depresyon, idrar kaçırma veya diyabetiklerdeki (şeker hastalarındaki) böbrek hastalığı 
için duloksetin 
- Şiddetli diyare (ishal) tedavisi için alosetron 
- Astım için teofilin  
- Kas gevşetici tizanidin  
- Kan pıhtılarını önlemek amacıyla kanı inceltmek için (örn. daha akışkan) kullanılan bir kan sulandırıcı olan varfarin 
- Oral (ağızdan alınan) doğum kontrol ilaçları (etinilestradiol veya levonorgestrel içeren)  
- Enfeksiyonlar için sefaklor, benzilpenisilin (penisilin G), siprofloksasin 
- Ağrı veya enflamasyon (iltihap) için indometazin, ketoprofen  
- Kalp hastalığı için idrar söktürücü furosemid  
- Gastrik asidi (mide asidini) azaltmak için simetidin  
- HIV enfeksiyonu (AIDS) için zidovudin 
- Hiperkolesterolemi (yüksek kolesterol) için rosuvastatin, simvastatin, atorvastatin, 
pravastatin   
- Enflamatuar bağırsak hastalığı veya romatoid artrit için sulfasalazin  
- Yüksek kolesterol veya karaciğer hastalığındaki kaşıntıyı rahatlatmak için kolestiramin  
- İlaçların veya diğer maddelerin emilimini azaltmak için aktif kömür  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  6 3. FLUNİGEN nasıl kullanılır?  
Uygun kullanım ve doz/uygulama sıklığı için talimatlar:  
FLUNİGEN tedavisi, multipl skleroz tedavisinde deneyimli olan bir doktor tarafından 
izlenecektir.  
 
Bu ilacı daima doktorunuzun size söylediği şekilde alınız. Emin olmamanız durumunda doktorunuza danışınız.  
Önerilen doz günlük 14 mg’lık bir film kaplı tablettir. 
Uygulama yolu ve metodu:  
FLUNİGEN, ağızdan alınır. FLUNİGEN, her gün günün herhangi bir saatinde tek günlük doz 
olarak alınır.  
Tableti su ile bütün olarak yutmalısınız.  
FLUNİGEN yemekten önce veya sonra alınabilir. 
 Değişik yaş grupları:  
 Çocuklarda kullanımı:  
FLUNİGEN, çocuklarda ve 18 yaşın altındaki gençlerde kullanılmamalıdır. Çünkü ilacın bu 
yaş grubundaki etkileri bilinmemektedir. 
 Yaşlılarda kullanımı:  
FLUNİGEN, 65 yaş ve üzeri hastalarda dikkatli bir şekilde kullanılmalıdır. 
 Özel kullanım durumları:  
 Böbrek/Karaciğer yetmezliği:  
Böbrek yetmezliğine sahip olup diyalize girmeyen hastalar için doz ayarlaması gerekli değildir. Diyaliz gerektiren şiddetli böbrek problemleri olan hastalarda FLUNİGEN  kullanılmamalıdır.  
FLUNİGEN şiddetli karaciğer yetmezliği olan hastalarda kullanılmamalıdır.  
 Eğer FLUNİGEN’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
 Kullanmanız gerekenden fazla FLUNİGEN kullandıysanız:  
Çok fazla FLUNİGEN  almanız durumunda, derhal doktorunuzu arayınız. Bölüm 4'te 
tanımlanan yan etkilere benzer yan etkiler yaşayabilirsiniz.  
 
FLUNİGEN ’den kullanmanız gerekenden fazlasını kullanmışsanız, bir doktor veya eczacı ile 
konuşunuz. FLUNİGEN’i  kullanmayı unutursanız  
Unutulan tableti telafi etmek için çift doz almayınız. Sonraki dozu belirtilen zamanda alınız. 
Unutulan dozları dengelemek için çift doz almayınız.   7 FLUNİGEN ile tedavi sonlandırıldığında oluşabilecek etkiler:  
Öncelikle doktorunuzla konuşmadan FLUNİGEN  almayı bırakmayınız veya dozunuzu 
değiştirmeyiniz.  
Bu ilacın kullanımına ilişkin başka sorularınız varsa doktor veya eczacınıza sorunuz.  
 
4. Olası yan etkiler  
 
Tüm ilaçlar gibi FLUNİGEN’in  içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: Eldeki verilerle sıklığı saptanamıyor.  
Bu ilaçla birlikte aşağıdaki yan etkiler görülebilir:  
Aşağıdakilerden biri olursa, FLUNİGEN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Yaygın  
• Üst karın bölgesinde (sırtınızda da hissedilebilen) şiddetli ağrı, bulantı veya kusma gibi 
belirtileri içeren pankreas iltihabı  
Yaygın olmayan  
• Döküntü, kurdeşen, dudakların, dilin veya yüzün şişmesi veya aniden gelişen nefes 
almada zorluk gibi belirtileri içeren alerjik reaksiyonlar  
• Deri döküntüsü, deride kabarcıklar veya ağızda yaralar gibi belirtileri içeren şiddetli cilt reaksiyonları  
• Yüksek ateş, titreme, üşüme, idrar akışında azalma veya zihin bulanıklığı belirtilerini içerebilen sepsis (potansiyel olarak hayatı tehdit edici bir enfeksiyon çeşidi) veya 
şiddetli enfeksiyonlar  
• Nefes darlığı veya inatçı öksürük gibi belirtileri içeren akciğerlerde iltihaplanma  
Bilinmiyor  
Cildinizin veya göz akınızın sararması, normalden koyu idrar, açıklanamayan bulantı ve kusma 
veya karın ağrısı gibi belirtileri içeren şiddetli karaciğer hastalığı  
Yukarıdaki yan etkilerden birini fark etmeniz durumunda derhal doktorunuza söyleyiniz.  
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.  
  8 Aşağıdakilerden herhangi birini fark ederseniz doktorunuza söyleyiniz:  
Çok yaygın  
− Baş ağrısı  
− İshal, bulantı  
− Testlerde ALT'de artış (belirli karaciğer enzimlerinin kan düzeyindeki artışı)  
− Saç incelmesi  
Yaygın  
− Grip, üst solunum yolu enfeksiyonu, idrar yolu enfeksiyonu, bronşit (bronş iltihabı), 
sinüzit (sinüs iltihabı), boğaz ağrısı ve yutkunmada güçlük, sistit (idrar kesesi (mesane) iltihabı), gastroenterit viral (virüslerin neden olduğu, ishal ve kusma ile bir likte görülen 
mide ve bağırsak enfeksiyonu), oral herpes (ağız bölgesinde uçuk), diş enfeksiyonu, larenjit (gırtlak iltihabı), ayak mantarı enfeksiyonu 
− Laboratuvar değerleri: Kırmızı kan hücresi sayısında azalma (anemi), karaciğer ve 
beyaz kan hücresi test sonuçlarında değişiklik (Bkz. Bölüm 2), bir kas enziminde 
(kreatin fosfokinaz) yükselme gözlenmiştir. 
− Hafif alerjik reaksiyonlar  
− Kaygı hissi  
− Alt sırt veya bacakta zayıflık, uyuşukluk, karıncalanma hissi veya ağrı (siyatik); el ve 
parmaklarda uyuşukluk, yanma veya ağrı hissi (karpal tünel sendromu)  
− Kalp atımının hissedilmesi 
− Kan basıncında artış  
− Bulantı (kusma), diş ağrısı, üst karın ağrısı  
− Döküntü, sivilce (akne)  
− Tendon, eklem, kemik ağrısı, kas ağrısı (kas iskelet ağrısı), 
− Normalden daha fazla idrara çıkma ihtiyacı  
− Ağrılı adet  
− Ağrı 
− Enerjisiz ve güçsüz hissetmek (asteni)  
− Kilo kaybı  
Yaygın olmayan  
− Kan pulcukları sayısında düşüş (trombositopeni)  
− Özellikle ciltte olmak üzere artan his veya duyarlılık; bir veya daha fazla sinir boyunca saplanan veya zonklayan ağrı, kol veya bacakların sinirlerinde problemler (periferik 
nöropati)  
− Tırnak bozuklukları  
− Yaralanma sonrası meydana gelen ağrı (post -travmatik ağrı)  
− Sedef hastalığı  
− Ağız/dudak iltihabı  
− Kandaki anormal yağ seviyeleri (lipid)  
− Kalın bağırsağın iltihaplanması (kolit)  
  9 Seyrek  
− Karaciğer iltihaplanması veya hasarı  
 
Bilinmiyor  
− Solunum ile ilgili yüksek tansiyon  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlam ış olacaksınız.  
 
5. FLUNİGEN’in  saklanması  
FLUNİGEN’i  çocukların göremeyeceği, erişemeyeceği yerlerde ve ambalajında saklayınız. 
25 ºC altında oda sıcaklığında saklayınız.  
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra FLUNİGEN’i  kullanmayınız. 
Son kullanma tarihi belirtilen ayın son gününe karşılık gelmektedir. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi : GENVEON İlaç San. ve Tic. A.Ş.  
 Maslak -Sarıyer/İSTANBUL  
 Tel : 0212 376 65 00 
 Faks : 0212 213 53 24  
 
Üretim yeri:  SANOVEL İlaç San. ve Tic. A.Ş. 
  Silivri/ İSTANBUL  
 
 
Bu kullanma talimatı 13/ 03/2025 tarihinde onaylanmıştır.  