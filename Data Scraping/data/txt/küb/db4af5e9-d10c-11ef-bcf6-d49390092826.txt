KISA ÜRÜN BİLGİSİ
1. BEŞERİ TIBBİ ÜRÜNÜN ADI
VENTOSAL 2.5 mg/2.5 mL nebülizasyon için inhalasyon çözeltisi içeren tek dozluk flakon
2. KALİTATİF VE KANTİTATİF BİLEŞİM
Etkin madde:
Her dozda (2,5 mL);
Salbutamol 2,5 mg (3,01 mg salbutamol sülfat olarak)
Yardımcı maddeler:
Sodyum klorür 22,5 mg / 2,5 mL
Yardımcı maddeler için 6.1’e bakınız.
3. FARMASÖTİK FORM
Nebülizasyon için inhalasyon çözeltisi içeren tek dozluk flakon
Berrak ve renksiz çözelti
4. KLİNİK ÖZELLİKLER
4.1 Terapötik endikasyonlar
Astımda bronkokonstriksiyonu azaltarak semptom giderici olarak kullanılan rahatlatıcı
ilaçlardır. Kontrol edici ilaç olarak kullanılmamalıdırlar.
KOAH’ta semptomları azaltmak için ve kurtarıcı ilaç olarak kullanılırlar. Düzenli tedavide
tercih edilmezler.
4.2 Pozoloji ve uygulama şekli
Pozoloji/uygulama sıklığı ve süresi:
VENTOSAL’in birçok hastada etki süresi 4-6 saattir.
Salbutamolün başlangıç dozu nemli inhalasyon yolu ile 2,5 mg’dır.
Bu doz 5 mg’a arttırılabilir. Tedavi günde 4 kez tekrarlanabilir. Çok ağır havayolu
tıkanmalarında, yetişkinlere günde 40 mg’a kadar yüksek dozlar çok sıkı medikal gözetim
altında hastanede uygulanabilir.
Sayfa 1Artan beta agonist kullanımı astımın kötüleştiğinin bir işareti olabilir. Bu durumda hastanın
2
tedavi planının yeniden değerlendirilmesi gerekebilir ve beraberinde kortikosteroid tedavisi
düşünülmelidir.
Aerosol bir yüz maskesi, “T” parçası veya endotrakeal tüp ile verilebilir. Aralıklı pozitif
basınçlı ventilasyon kullanılabilir, fakat bu nadiren gereklidir. Hipoventilasyondan ötürü anoksi
riski olduğunda, inspire edilen havaya oksijen ilave edilmelidir.
Aşırı doz ile yan etkiler görülebileceğinden doz veya uygulama sıklığı sadece doktor tavsiyesi
ile arttırılabilir.
Birçok nebülizatör devamlı akış esasına göre çalıştırıldığından, nebülize ilacın yerel çevreye
salınması muhtemeldir. Bu bakımdan, özellikle birçok hastanın aynı anda aynı alanda
nebülizatörleri kullandığı hastanelerde, VENTOSAL uygulanması iyi şekilde havalandırılan
odalarda yapılmalıdır.
Uygulama şekli:
VENTOSAL hekim gözetimi altında bir nebülizatör ile kullanılmak içindir.
VENTOSAL seyreltilmeden kullanılmak için hazırlanmıştır. Bununla birlikte, uzun sürede
verilmesi istenirse (10 dakikadan fazla) enjeksiyonluk fizyolojik serum ile seyreltilmesi
gerekebilir.
Çözelti enjekte edilmemeli veya yutulmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
12 yaş ve üzeri çocuklar: Yetişkin dozuna göre.
4-11 yaş arası çocuklar: 2,5 mg ila 5 mg (günde 4 defaya kadar)
4 yaşın altındaki çocuklarda uygulanması için diğer farmasötik formlar daha uygun olabilir.
18 ayın altındaki bebekler: 18 ayın altındaki bebeklerde nebülize salbutamolün klinik etkililiği
belirsizdir. Geçici hipoksemi meydana gelebileceğinden destekleyici oksijen tedavisi
düşünülmelidir.
VENTOSAL nebül, seyreltilmeden kullanılmaktadır, ancak, daha uzun uygulama süresi (10
dakikadan fazla) gerekiyorsa, çözelti steril normal salin ile seyreltilebilir.
Geriyatrik popülasyon:
Sayfa 1Veri yoktur.
4.3 Kontrendikasyonlar
VENTOSAL’in etkin maddesine veya Bölüm 6.1’de listelenen yardımcı maddelerinden
herhangi birine karşı aşırı duyarlılık hikayesi olan hastalarda kontrendikedir.
İntravenöz olmayan VENTOSAL formülasyonları, komplike olmayan erken doğum tehdidini
veya düşük tehdidini gidermek için kullanılmamalıdır.
4.4 Özel kullanım uyarıları ve önlemleri
Astımın tedavisinde basamaklı tedavi programı takip edilmeli ve hastanın cevabı klinik olarak
ve solunum fonksiyon testleri ile gözlenmelidir.
Astım kontrolündeki ani ve ilerleyici kötüleşme potansiyel olarak yaşamı tehdit edicidir ve
kortikosteroid tedavisine başlanılması veya dozunun arttırılması düşünülmelidir. Risk altındaki
hastalarda günlük doruk akım (peak flow) kontrollerine başlanabilir.
VENTOSAL sadece inhalasyon yoluyla kullanılmalıdır, ağız yoluyla solunmalı ve enjekte
edilmemeli ya da yutulmamalıdır.
Şiddetli veya instabil astımı olan hastalarda bronkodilatörler tek veya ana tedavi olmamalıdır.
Şiddetli astım solunum fonksiyonu testi de dahil olmak üzere düzenli tıbbi değerlendirme
gerektirir çünkü hastalar şiddetli ataklar ve hatta ölüm açısından risk altındadır. Hekimler, bu
hastalarda önerilen en yüksek dozda inhale kortikosteroid ve/veya oral kortikosteroid
tedavisinin uygulanmasını değerlendirmelidir.
Evlerinde VENTOSAL ile tedavi gören hastalar, ilaçtan sağladıkları rahatlama azalırsa veya
VENTOSAL’in etkililiği azalırsa, uygulama dozunu veya uygulama sıklığını arttırmamaları,
fakat doktora başvurmaları gerektiği konusunda uyarılmalıdır.
VENTOSAL ile tedavi edilen hastalar, semptomları kontrol etmek için aynı zamanda kısa etkili
inhale bronkodilatörlerin başka doz formlarını da kullanıyor olabilir. Özellikle semptomları
kontrol etmek için kısa etkili inhale beta agonistler olmak üzere, bronkodilatörlerin
2
kullanımının artması astım kontrolünün kötüleştiğini gösterir. Kısa etkili rahatlatıcı
bronkodilatör tedavisinin etkisi azalırsa veya normalden daha fazla inhalasyon gerekirse
hastalar hekime başvurmaya yönlendirilmelidir. Bu durumda hastalar değerlendirilmeli ve
antienflamatuvar tedavinin artırılması ihtiyacı göz önünde bulundurulmalıdır (örneğin, inhale
kortikosteroidin daha yüksek dozları veya bir oral kortikosteroid tedavisi).
Şiddetli astım alevlenmeleri normal şekilde tedavi edilmelidir.
VENTOSAL tirotoksikozlu hastalara dikkatle uygulanmalıdır.
Sayfa 1Salbutamol dahil sempatomimetik ilaçların kullanımıyla kardiyovasküler etkiler görülebilir.
Salbutamol ile ilişkili olarak, miyokard iskemisinin nadir oluşumuna dair pazarlama sonrası
veriler ve yayınlanmış literatürler bulunmaktadır.Şiddetli kalp hastalığı (örneğin; iskemik kalp
hastalığı, aritmi veya şiddetli kalp yetmezliği) olan hastalar salbutamol aldıklarında;
göğüslerinde ağrı veya kalp hastalığının kötüleştiğine dair belirtiler olduğunda tıbbi yardım
almaları gerektiği konusunda uyarılmalıdır. Dispne ve göğüs ağrısı gibi belirtiler hem
respiratuvar hem de kardiyak orijinli olabileceğinden bu belirtiler değerlendirilirken dikkatli
olunmalıdır.
Yüksek dozlarda diğer sempatomimetik ilaçları aldığı bilinen hastalarda dikkatli
kullanılmalıdır.
Başlıca parenteral ve nebülize uygulamalar olmak üzere, beta agonist tedavisi sonucu
2
potansiyel olarak ciddi hipokalemi gelişebilir. Akut şiddetli astımda bu etki beraberinde ksantin
türevleri, steroidler, diüretik kullanımı ve hipoksi nedeniyle şiddetlenebileceğinden özel dikkat
gösterilmelidir. Bu gibi durumlarda serum potasyum düzeylerinin gözlenmesi önerilir.
Diğer beta adrenoseptör agonistlerinde olduğu gibi, VENTOSAL kan şeker düzeyinin artması
gibi geri dönüşümlü metabolik değişikliklere neden olabilir. Diyabetik hastalar bu durumu
dengeleyemeyebilirler ve ketasidoz gelişimi bildirilmiştir. Beraberinde kortikosteroid
uygulanması bu etkiyi alevlendirebilir.
Başlıca akut astım alevlenmelerini tedavi etmek için intravenöz veya nebülize kısa etkili beta
agonist tedavisini yüksek terapötik dozlarda alan hastalarda çok seyrek olarak laktik asidoz
bildirilmiştir (bkz. bölüm 4.8). Laktat seviyesindeki artış dispne ve dengeleyici
hiperventilasyona neden olabilir; bu durum, astım tedavi başarısızlığının bir belirtisi gibi yanlış
yorumlanarak kısa etkili beta agonist tedavisinin yersiz bir şekilde yoğunlaşmasına yol açabilir.
Bu nedenle bu hastaların serum laktat düzeyi artışı ve sonuçta metabolik asidoz gelişimi
bakımından izlenmesi tavsiye edilir.
Nebülize salbutamolü ve ipratropium bromürü birlikte kullanan hastalarda az sayıda akut kapalı
açılı glokom vakası bildirilmiştir. Bu nedenle, nebülize salbutamol ile nebülize
antikolinerjiklerin birlikte kullanımında dikkatli olunmalıdır. Hastalar ilaçların doğru
uygulaması konusunda bilgilendirilmeli ve çözelti veya nebülize damlacıkların göze
kaçmamasına dikkat etmeleri konusunda uyarılmalıdır.
Diğer inhalasyon tedavilerinde olduğu gibi inhalasyonu takiben hemen hışıltılı solunumda artış
ve paradoksal bronkospazm görülebilir. Bu durum alternatif bir sunum şekli veya farklı bir hızlı
etkili inhale bronkodilatör ile tedavi edilmelidir. VENTOSAL hemen kesilmeli, gerekirse
sürekli tedavi için farklı bir hızlı etkili bronkodilatör kullanılmalıdır.
4.5 Diğer tıbbi ürünler ile etkileşimler ve diğer etkileşim şekilleri
VENTOSAL ve propranolol gibi selektif olmayan beta-bloker ilaçlar genellikle beraber
verilmemelidir.
Sayfa 1VENTOSAL, monoamin oksidaz inhibitörleri (MAOI) ile tedavi edilen hastalarda kontrendike
değildir.
Özel popülasyonlara ilişkin ek bilgiler:
Yaşlı hastalarda veya böbrek veya karaciğer yetmezliği olan hastalarda etkileşim çalışması
yapılmamıştır.
Pediyatrik popülasyon:
Pediyatrik hastalarda etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda kullanımına ilişkin herhangi bir veri yoktur.
Gebelik dönemi
Salbutamol’ün gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. bölüm 5.3).
İnsanlara yönelik potansiyel risk bilinmemektedir.
VENTOSAL, gerekli olmadıkça gebelik döneminde kullanılmamalıdır.
Gebelikte ilaç kullanımı ancak anneye sağlaması beklenen yararı, fetüse olan olası riskten fazla
ise düşünülmelidir. İlaçların çoğunda olduğu gibi, insanlarda gebeliğin erken evrelerinde
salbutamolün güvenliliğine ilişkin az sayıda yayımlanmış kanıt bulunmaktadır. Buna karşın,
hayvanlar üzerinde yapılan çalışmalarda çok yüksek doz seviyelerinde fetüs üzerinde bazı
zararlı etkiler olduğunu gösteren kanıt bulunmuştur.
Dünya genelindeki pazarlama deneyimleri süresince, salbutamol ile tedavi edilen hastaların
bebeklerinde yarık damak ve kol/bacak kusurları dahil çeşitli konjenital anomaliler
bildirilmiştir. Bazı anneler gebelikleri boyunca birçok ilaç kullanmıştır.Bu kusurlarda tutarlı bir
patern görülmediği ve konjenital anomaliler için bazal oran %2-3 olduğu için, salbutamol
kullanımı ile aralarında bir bağlantı kurulamamıştır.
Laktasyon dönemi
Salbutamol muhtemelen anne sütüne geçtiğinden, emziren annelerde kulanımı dikkatli
değerlendirme gerektirir. Salbutamolün yenidoğan üzerinde zararlı bir etkisinin olup olmadığı
bilinmemektedir. Bu nedenle, salbutamol kullanımı anne için beklenen yararın yenidoğan için
olası herhangi bir riskten daha ağır bastığının değerlendirildiği durumlarla sınırlı olmalıdır.
Üreme yeteneği/Fertilite
Sayfa 1Salbutamolün insan fertilitesi üzerindeki etkilerine ilişkin bilgi bulunmamaktadır.
Hayvanlardaki fertilite üzerinde istenmeyen bir etkisi bulunmamaktadır (bkz. bölüm 5.3).
4.7 Araç ve makine kullanımı üzerindeki etkiler
VENTOSAL’in araç ve makine kullanma yeteneği üzerinde olumsuz bir etki oluşturması
beklenmez. Araç ya da makine kullanımı sırasında nebülizatör kullanılmamalıdır, çünkü bu
solumanız için bir buhar oluşturur.
4.8 İstenmeyen etkiler
Aşağıdaki advers etkiler organ sistemi sınıflandırması ve sıklığa göre verilmiştir. Sıklık
sınıflandırması şu şekildedir:
Çok yaygın (≥1/10); yaygın (≥1/100 ve < 1/10); yaygın olmayan (≥1.000 ve < 1/100); seyrek
(≥1/10.000 ve < 1/1.000); çok seyrek (≤ 1/10.000), bilinmiyor (eldeki verilerden hareketle
tahmin edilemiyor)
Çok yaygın ve yaygın olaylar genellikle klinik çalışma verilerinden belirlenmiştir. Seyrek, çok
seyrek ve bilinmeyen olaylar genellikle spontan verilere dayanmaktadır.
Bağışıklık sistemi hastalıkları
Çok seyrek: Anjiyoödem, ürtiker, bronkospazm, hipotansiyon ve kollaps dahil aşırı
duyarlılık reaksiyonları
Metabolizma ve beslenme hastalıkları
Seyrek: Hipokalemi
Beta agonist tedavisi potansiyel olarak ciddi hipokalemiye neden olabilir.
2
Çok seyrek: Laktik asidoz(bkz. bölüm 4.4).
Akut astım alevlenmelerini tedavi etmek için intravenöz veya nebülize salbutamol tedavisi alan
hastalarda çok seyrek olarak laktik asidoz bildirilmiştir.
Sinir sistemi hastalıkları
Yaygın: Baş ağrısı, titreme
Çok seyrek: Hiperaktivite
Kardiyak hastalıkları
Yaygın: Taşikardi
Yaygın olmayan: Çarpıntı
Çok seyrek: Atrial fibrilasyon, supraventriküler taşikardi ve ekstrasistoller dahil kardiyak
aritmiler
Bilinmiyor: Miyokard iskemisi* (bkz. bölüm 4.4)
*Pazarlama sonrası verilerde spontan olarak bildirilmiştir, bu nedenle sıklığı bilinmemektedir.
Sayfa 1Vasküler hastalıkları
Seyrek: Periferal vazodilatasyon
Solunum, göğüs bozuklukları ve mediastinal hastalıkları
Çok seyrek: Paradoksal bronkospazm
Gastrointestinal hastalıkları
Yaygın olmayan: Ağızda ve boğazda iritasyon.
Kas-iskelet bozukluklar, bağ doku ve kemik hastalıkları
Yaygın olmayan: Kas krampları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Salbutamolün doz aşımında en yaygın gözlenen bulgu ve belirtiler farmakolojik olarak beta
agonistlerinin aracılık ettiği taşikardi, tremor, hiperaktivite ve laktik asidozun eşlik ettiği geçici
olaylardır (bkz. bölüm 4.4 ve bölüm 4.5).
VENTOSAL aşırı dozunu takiben hipokalemi oluşabilir. Serum potasyum düzeyleri
gözlenmelidir. Hem yüksek terapötik dozlarla hem de kısa etkili beta-agonist tedavisinin doz
aşımıyla ilişkili olarak laktik asidoz bildirildiğinden; doz aşımı halinde (özellikle de hışıltılı
solunum gibi diğer bronkospazm bulgularının düzelmesine rağmen devam eden ya da kötüleşen
taşipne varsa) yükselmiş serum laktat düzeylerinin ve buna bağlı olarak gelişebilecek metabolik
asidozun takibi önerilebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Selektif beta -adrenerjik reseptör agonistleri
2
ATC kodu: R03AC02
Etki mekanizması:
Salbutamol, selektif beta adrenoseptör agonistidir. Terapötik dozlarda bronş düz kaslarındaki
2
beta adrenoseptörler üzerine etkilidir.
2
Farmakodinamik etkiler:
Sayfa 1Salbutamol, bir selektif beta adrenoseptör agonistidir. Terapötik dozlarda, reversibl havayolu
2
obstrüksiyonunda hızlı etki ile (5 dakika içinde) birlikte kısa etkili (4 ila 6 saat) bronkodilasyon
sağlayarak bronş kasındaki beta adrenoseptörler üzerine etki eder. Hızlı görülen etkisi ile
2
özellikle astımda atakların yönetilmesi ve önlenmesi için uygundur.
5.2 Farmakokinetik özellikler
Genel özellikler
Emilim
İnhale yoldan uygulamayı takiben dozun % 10-20’si alt havayollarına ulaşır. Geri kalanı ilaç
uygulama sisteminde veya orofarinkste birikir ve buradan yutulur. Havayollarında biriken
kısım pulmoner dokulara ve dolaşıma absorbe olur, fakat akciğerde metabolize olmaz.
Dağılım
Salbutamol plazma proteinlerine %10 oranında bağlanır.
Biyotransformasyon
Sistemik dolaşıma ulaştığında karaciğerde metabolize olur ve başlıca idrarla değişmemiş ilaç
ve fenolik sülfat şeklinde atılır.
İnhale edilen dozun yutulan kısmı gastrointestinal kanaldan emilir ve önemli ölçüde ilk geçiş
metabolizmasına uğrayarak fenolik sülfata dönüşür. Değişmemiş ilaç ve konjugatı başlıca idrar
ile atılır.
Eliminasyon
Salbutamol, intravenöz olarak uygulandığında yarılanma ömrü 4-6 saattir ve kısmen böbrekler
yolu ile ve kısmen de başlıca idrarla atılan inaktif 4’-O-sülfata (fenolik sülfat) metabolize olarak
temizlenir. Feçes atılımda minör yoldur. İntravenöz, oral veya inhalasyon ile verilen
salbutamolün büyük kısmı 72 saat içinde atılır.
Hastalardaki karakteristik özellikler
Veri yoktur.
5.3 Klinik öncesi güvenlilik verileri
Diğer güçlü selektif beta reseptör agonistleri gibi salbutamolün de subkütan yolla
2
uygulandığında farelerde teratojenik olduğu gösterilmiştir. Reprodüktif bir çalışmada
maksimum oral insan dozunun 4 katı olan 2,5 mg/kg dozunda verildiğinde fetüslerin %9,3’ünde
yarık damak tespit edilmiştir. Sıçanlarda gebelik boyunca oral yolla yapılan 0,5, 2,32, 10,75 ve
50 mg/kg/gün’lük uygulama fetüste belirgin anormallik oluşturmamıştır. Tek toksik etki, en
yüksek doz seviyelerinde görülen neonatal ölümlerdir, bu da annenin bakımındaki azalmadan
kaynaklanır. Tavşanlar üzerinde yapılan reprodüktif çalışmada, maksimum oral insan dozunun
78 katı olan 50 mg/kg/gün uygulandığında fetüslerin %37’sinde kraniyal malformasyon
oluşmuştur.
Sayfa 1Bir oral fertilite ve genel reprodüktif performans çalışmasında, sıçanlarda, 2 ve 50 mg/kg/gün
dozlarında, 50 mg/kg/gün dozda doğum sonrasında 21. günde hayatta olan sütten kesilmiş
hayvanların sayısındaki bir azalma hariç, fertilite, embriyofetal gelişim, yavru boyutu, doğum
ağırlığı veya gelişim hızı üzerine bir yan etkisi bulunmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sülfürik asit (pH ayarlayıcı)
Enjeksiyonluk su
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında ışıktan korunarak saklanmalıdır.
6.5 Ambalajın niteliği ve içeriği
Kutuda, 2,5 mL çözelti içeren şeffaf LDPE flakonda, 20 adet nebül içerir.
6.6 Beşeri tıbbi üründen arta kalan maddelerin imhası ve diğer özel önlemler
Seyreltme:
VENTOSAL, normal serum fizyolojik ile seyreltilebilir.
Nebülizatör içindeki kullanılmayan çözelti imha edilmelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
Sayfa 12015/722
9. RUHSAT TARİHİ/RUHSAT YENİLEME TARİHİ
İlk ruhsat tarihi: 14.09.2015
Ruhsat yenileme tarihi:
10. KÜB’ÜN YENİLENME TARİHİ
Sayfa 1