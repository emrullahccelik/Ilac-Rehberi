1 KULLANMA TALİMATI  
 
TİYOKAS 50 mg+4 mg/2 ml IM  enjeksiyonluk çözelti  
Kas içine uygulanır . 
 
• Etkin madde:  Her bir ampulde (2 ml)  50 mg deksketoprofene eşdeğer 73,8 mg 
deksketoprofen trometamol ve 4 mg tiyokolşikosid, her bir ml’sinde  25 mg deksketoprofene 
eşdeğer 36,9 mg deksketoprofen trometamol ve 2 mg tiyokolşikosid içerir.  
• Yardımcı maddeler:  Sodyum klorür, etil alkol (%96), sodyum hidroksit, enjeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
1. TİYOKAS nedir ve ne için kullanılır?  
2. TİYOKAS’ı kullanmadan önce dikkat edilmesi gerekenler  
3. TİYOKAS nasıl kullanılır?  
4. Olası yan etkiler nelerdir?  
5. TİYOKAS’ın saklanması   
Başlıkları yer almaktadır. 
 1. TİYOKAS  nedir ve ne için kullanılır?  
 TİYOKAS, s arı renkli, partikül içermeyen, berrak çözelti şeklinde enjek siyonluk çözeltidir , 
aktif madde olarak her bir ampul 50 mg deksketoprofene eşdeğer 73,8 mg deksketoprofen trometamol ve 4 mg tiyokolşikosid içerir.   Deks ketoprofen, steroidal olmayan antiinflamatuvar ilaçlar (NSAİİ ’ler) (iltihap giderici) olarak 
adlandırılan ilaç grubundan bir ağrı kesicidir.   Tiyokolşikosid esas olarak kas gevşetici etkinliğe sahiptir. Ani ortaya çıkan omurilik kaynaklı ağrılı kas kasılmalarının ek tedavisinde etkili dir. 
 TİYOKAS, aşağıdaki hastalıkların bölgesel tedavisinde ağrı kesici ve iltihap giderici olarak etkilidir;  
• Ağrı, iltihap ve kas gerginliği ile kendini gösteren kas -iskelet sistem hastalıkları.  
 TİYOKAS  enjeksiyonluk çözelti , her biri 2 ml berrak ve sarı renkli  çözelti içeren 6 ampullük 
ambalajlar halinde mevcuttur.  2. TİYOKAS ’ı kullanmadan önce dikkat edilmesi gerekenler  
 2 TİYOKAS ’ı aşağıdaki durumlarda KULLANMAYINIZ  
Eğer,  
• Deksketoprofen, tiyokolşikosid ya da ürünün içeriğindeki  yardımcı maddelerden herhangi 
birine karşı aşırı duyarlılığınız varsa,  
• Asetilsalisilik  asit veya  diğer  steroidal  olmayan  antiinflamatuar  ilaçlara karşı  alerjiniz  varsa,  
• Astımınız varsa veya geçmişte aspirin veya diğer steroidal olmayan antiinflamatuar ilaçlar  
kullandıktan sonra  astım atağı,  akut alerjik  rinit (alerjiye bağlı  burunda  kısa süreli  iltihaplanma), 
burun polipleri (alerjiye bağlı olarak burun içerisinde oluşan kitleler), ürtiker  (cilt döküntüsü), 
alerji sonucu yüz ve boğazda ş işme (yüz, gözler, dudaklar veya dilde şişlik veya  solunum  
zorluğu)  veya  göğüste  hırıltı (wheezing)  meydana geldiyse , 
• Ketoprofen (steroidal olmayan antiinflamatuar ilaçlar)  veya fibratlar (kandaki yağ oranını  
düşürmek için kullanılan  ilaçlar)  ile tedavi  sırasında  fotoallerjik  veya fototoksik (güneş e maruz  
kalan  derideki  tipik kızarıklık  ve benek  formu) reaksiyonlardan şikayetçi  olursanız , 
• Peptik ülseriniz (mide -bağırsak yarası) veya mide veya kalın bağırsağınızda kanama, 
ülserleşm e veya  delinm e varsa ya da daha  önceden  şikayetiniz  olduysa , 
• Steroidal olmayan antiinflamatuar ilaçların (NSAİİ) önceki kullanımına bağlı olarak mide  
veya ba ğırsak kanaması veya delinmesi meydana gelmişse veya geçmişte böyle bir şikayetiniz  
olduysa , 
• Süregelen  sindirim sorunlarınız  (örneğin  hazımsızlık,  göğüste  yanma  gibi)  varsa,  
• Süregelen  iltihaplı bağırsak hastalığınız  (Crohn  hastalığı veya  ülseratif  kolit)  varsa, 
• Ciddi kalp yetmezliğiniz, orta veya şiddetli böbrek sorunları veya ciddi karaciğer 
sorunlarınız  varsa , 
• Kanama  bozukluğunuz  veya kan pıhtılaşma  bozukluğunuz  varsa,  
• Kusma, ishal veya yeterli olmayan miktarda sıvı alımı nedenlerinden dolayı şiddetli 
derecede  dehidrasyonunuz varsa  (vücudun çok miktarda  sıvı kaybı) , 
• Koroner arter cerrahisi (koroner arter by -pass greft) durumunda ameliyat öncesi, sırası ve  
sonrası  ağrıların tedavisinde , 
• Kas veya kasların görev yapamaması (kasılamaması) durumu va rsa, 
• Hamilelik ve emzirme döneminde iseniz,  
• Gebe kalma olasılığınız varsa ve etkili bir doğum kontrol yöntemi kullanmıyorsanız,  
• 18 yaşından küçükseniz,  
• Kas güçsüzlüğünüz varsa (düşük kas kütlesi) . 
 
TİYOKAS ’ı aşağıdaki durumlarda DİKKATLİ KULLANINIZ  
Eğer,  
• Geçmişten  süregelen  iltihaplı bağırsak hastalığı geçirdiyseniz  (ülseratif  kolit,  Crohn 
hastalığı) , 
• Mide ve bağırsak sorunlarınız  varsa veya  geçmişte  şikayetiniz  olduysa , 
• Peptik  ülser veya kanama riskini arttıracak diğer ilaçlar, ör. oral (ağızdan alınan) steroidler, 
bazı antidepresanlar (SSRI tipi ilaçlar, örneğin Seçici Serotonin Geri Alım İnhibitörleri), 
varfarin  gibi antikoagülanlar  (kan pıhtılaşmasını önleyici ilaçlar) veya  asetil salisilik  asit gibi kan 
pıhtılaşmasını önleyen ajanlar  alıyorsanız,  böyle durumlarda, TİYOKAS  almadan önce 
doktorunuza danışınız. Doktorunuz, midenizi  korumak için ilave bir ilaç almanızı isteyebilir 
(ör. misoprostol veya mide asidi üretimini engelleyen  ilaçlar).  
• Kalp sorunlarınız  varsa,  daha  önce  inme  geçirdiyseniz  veya  risk altında  olduğunuzu  
düşünüyorsanız (örneğin, yüksek tansiyonunuz, diyabetiniz veya yüksek kolesterolünüz varsa  
veya  sigara  içiyorsanız)  tedaviniz  hakkında  doktorunuza  veya  eczacınıza  danışınız.  TİYOKAS  
gibi ilaçlar kalp krizi riskinde (“miyokardiyal enfarktüsü”) veya inme riskinde  hafif artış ile 
ilişkilendirilebilir. Yüksek dozlar ve uzun süreli tedavi ile her türlü risk daha  olasıdır.  Önerilen 3 dozu veya  tedavi süresini  aşmayınız.  
• Yaşlıysanız: yan etki yaşama olasılığınız daha yüksektir (bkz. Bölüm 4). Bunlardan herhangi  
biri meydana  gelirse, derhal  doktorunuza  başvurunuz . 
• Alerji şikayetiniz  varsa  veya geçmişte  alerjik  sorunlarınız  olduysa , 
• Sıvı tutulumunun yanı sıra, böbrek, karaciğer veya kalp sorunlarınız varsa (yüksek tansiyon 
ve/veya kalp yetmezliği) veya bu sorunların herhangi bir tanesinden geçmişte şikayetiniz  
olduysa , 
• Diüretik (idrar söktürücü) ilaçlar alıyorsanız veya aşırı sıvı kaybı nedeniyle (ör. aşırı idrara  
çıkma,  ishal  veya  kusma)  su kaybı  ve kan hacminde  azalma sorunları  yaşıyorsanız , 
• Doğurganlık problemleriniz varsa ( deksketoprofen doğurganlığı olumsuz yönde 
etkileyebilir, bu  nedenle  hamile  kalmayı  planlıyorsanız  veya  doğurganlık testi yaptırıyorsanız  
bu ilacı  kullanmayınız) , 
• Kan veya kan hücrelerinin  yapımında  bir düzensizlik şikayetiniz  varsa,  
• Sistemik lupus eritematozus (ciltte yaygın pullanmayla kendini gösteren bir hastalık) veya  
karışık  bağ dokusu  hastalığınız  varsa  (bağ dokusunu etkileyebilecek  bağışıklık  sistemi  
bozuklukları) , 
• Asetilsalisilik  asit ve/veya  NSAİİ’lere,  popülasyonun geri kalanından  daha  yüksek alerji  
riskiniz olduğundan, asetilsalisik asit veya diğer NSAİİ’lerin alımı sonucunda astımla beraber, 
kronik rinit, kronik sinüzit  ve/veya  burun polipi  şikayetiniz  varsa.  Bu ilacın  kullanımı özellikle  
asetilsalisilik  asit veya  NSAİİ’lere  alerjisi olan hastalarda,  astım atakları  veya  bronkospazma  
(solunum yollarının daralması)  neden olabilir. 
• İstisnai olarak NSAİİ’ler enfeksiyonu arttırabileceğinden, varisellanız (suçiçeği) varsa , 
• NSAİİ’ler kanama, mide -bağırsak yarası veya delinmesi gibi ölümcül olabilecek ciddi mide -
bağırsak sistemi yan etkilerine yol açarlar. Bu yan etkiler herhangi bir zamanda, önceden 
uyarıcı bir bulgu vererek veya vermeksizin ortaya çıkabilirler. Yaşlı hastalar ciddi mide - 
bağırsak sistemi yan etkileri bakımından daha yüksek risk taşımaktadırlar.  
• Sara hastası iseniz veya sara nöbeti riskiniz var ise , 
• Tiyokolşikosid kullanırken vücutta oluşan maddelerden biri, tiyokolşikosid yüksek dozlarda 
kullanıldığında bazı hücrelerde hasara (anormal kromozom sayısına) neden olabilir. Bu durum hayvanlarda ve laboratu varda yapılan çalışmalarda gösterilmiştir. İnsanlarda hücrelerde ortaya 
çıkabilen bu has ar kanser için risk faktörü oluşturur, doğmamış çocuğa zarar verebilir ve 
erkeklerde kısırlığa neden olabilir. Bu nedenle “Uygun kullanım ve doz/uygulama sıklığı için talimatlar” kısmında belirtilen doza ve tedavi süresine sıkı bir şekilde uyunuz. İlacı da ha yüksek 
dozlarda ve 3 günden fazla kullanmayınız. Başka sorularınız varsa lütfen doktorunuza 
danışınız. 
• TİYOKAS  ile tedavi sırasında karaciğer hasarını gösteren belirtileri (örneğin iştah kaybı, 
bulantı, kusma, karın rahatsızlığı, yorgunluk, koyu renkli idrar, sarılık, kaşıntı) fark ederseniz 
hemen TİYOKAS ’ı kullanmayı bırakmalısınız ve bu tür belirtilerin herhangi biri ortaya çıkarsa 
tıbbi yardım almalısınız.  
• Eğer tedavi sırasında ishal ortaya çıkarsa TİYOKAS  ile tedaviyi kesiniz.  
 
Bu uyarılar, geçmiştek i herhangi bir dönemde dahi olsa sizin için geçerliyse lütfen doktorunuza 
danışınız. 
 TİYOKAS ’ın yiyecek ve içecek ile kullanılması  
Uygulama yolu nedeni ile herhangi bir uyarı gerekmemektedir , yiyecek ve içecek ile 
etkileşmesi beklenmemektedir. 
 Hamilelik  4 İlacı kullanmadan önce doktorunuza veya eczacınıza danışınız.  
 
Hamile iseniz bu ilacı kullanmayınız.  
 - Eğer  hamileyseniz,  hamile  olabilme  ihtimaliniz  varsa veya hamile  olduğunuz u 
düşünüyorsanız  
- Doğurganlık potansiyeli olan ve doğum kontrol yöntemi kullanmayan bir kadın iseni z 
bu ilacı kullanmayınız. Bu ilaç doğmamış çocuğunuza zarar verebilir . 
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Eğer emziriyorsanız bu ilacı kullanmayınız.  
 Araç ve makine kullanımı  
Deksketoprof en tedavisinin yan etkisi olarak baş dönmesi veya uyuşukluk ihtimali nedeniyle, 
araç ve makine kullanma yeteneğinizi az da olsa etkileyebilir. Eğer bu etkileri fark ederseniz, belirtiler geçene kadar araç veya makine kullanmayınız. Tavsiye için doktorunuza  danışınız.  
 Tiyokolşikosid uyuşukluğa sebebiyet verebilir. Bundan dolayı bu ilacı kullanırken, araç kullanımından veya taşıt sürmekten kaçınınız.  
 TİYOKAS’ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir 2 ml’lik ampulde, 5 ml biraya eşdeğer ve ya 2,08 ml şaraba eşdeğer, 200 
mg etanol %96 (alkol) içerir. Alkol bağımlılığı olanlar için zararlı olabilir. Hamile veya emziren kadınlar, çocuklar ve karaciğer hastalığı ya da sara (epilepsi) gibi yüksek risk grubundaki hastalar için dikkate alınmalıdır.  
 Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında sodyum içermez.  
 
Diğer ilaçlar ile birlikte kullanımı  
TİYOKAS’ın yanında aşağıdaki ilaçlardan herhangi birini kullanıyorsanız, doktorunuzu, diş 
hekiminizi veya eczacınızı mutlaka bilgilendiriniz. Bazı ilaçların bir arada kullanılmaması veya kullanıldığı takdirde dozlarının ayarlanması gerekebilir. 
 
Tavsiye edilmeyen kombinasyonlar:  
• Asetilsalisilik asit (aspirin), kortikosteroidler (kortizon) veya diğer antiinflamatuar ilaçlar  
• Kan pıhtılarını önlemede kullanılan varfarin, heparin veya diğer ilaçlar  
• Belirli duygudurum bozuklukları tedavisinde kullanılan lityum  
• Romatoid artrit (eklemlerde ağrı ve şekil bozukluğuna neden olan devamlı bir hastalık) ve 
kanser tedavisi için kullanılan metotreksat  
• Epilepsi (sara) için kullanılan hidantoinler ve fenitoin 
• Bakteriyel  enfeksiyonlar  (iltihap  oluşturan  mikrobik hastalık)  için kullanılan  
sülfametoksazol  
 Önlem gerektiren kombinasyonlar:  5 • Yüksek tansiyon ve kalp problemlerinde kullanılan ADE inhibitörleri, diüretikler, beta 
blokörler ve anjiyotensin II antagonistleri  
• Süregelen venöz ülserlerin (toplar damar yaraları) tedavisinde kullanılan pentoksifilin ve 
okspentifilin  
• Viral enfeksiyon tedavisinde kullanılan zidovudin 
• Bakteriyel  enfeksiyon tedavisinde  kullanılan  aminoglikozid antibiyotikleri  (gentamin,  
amikasin, vb.)  
• Diyabet (şeker hastalığı) için kullanılan klorpropamid ve glibenklamid 
 
Dikkat gösterilmesi gereken kombinasyonlar:  
• Bakteriyel  enfeksiyonlar  için kullanılan  kinolon antibiyotikleri (ör. siprofloksasin, 
levofloksasin)  
• Bağışıklık sistemi hastalıkları tedavisinde ve organ naklinde kullanılan siklosporin veya 
takrolimus  
• Streptokinaz ve diğer trombolitik veya fibrinolit ik ilaçlar, yani kan pıhtılarını eritmede 
kullanılan ilaçlar  
• Gut tedavisinde kullanılan probenesid  
• Süregelen kalp yetmezliğinin tedavisinde kullanılan digoksin 
• Hamileliği sonlandırmak için kullanılan mifepriston  
• Seçici serotonin geri alım inhibitörleri tür ünde antidepresanlar (SSRI’lar)  
• Trombosit agregasyonu (kan pulcuklarının kümelenmesi) ve kan pıhtısı oluşumunu 
azaltmada kullanılan anti -trombosit ajanlar  
 
TİYOKAS’ın  kas-iskelet  sistemi üzerinde  kas gevşetici  etki gösteren  diğer  ilaçlarla  birlikte  
alınması,  birbirlerinin  etkisini artırabileceklerinden  dolayı  önerilmemektedir.  Aynı  sebepten 
ötürü, düz kaslar  üzerine etkili olan bir diğer  ilaçla  birlikte  kullanılması durumunda,  
istenmeyen  etkilerin görülme  sıklığının artması ihtimaline  karşı  dikkatli olunmalıdır.  
 Bu uyarının belirli bir süre önce  kullanılmış  veya  gelecekte bir zaman  kullanılabilecek   ürünlere  
de uygulanabileceğini not ediniz. 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı nız ise  lütfen doktorunuza veya eczacınıza bunlar hakkında bilgi veriniz.  
 
3. TİYOKAS  nasıl kullanılır?  
 Uygun kullanım ve doz/uygulama sıklığı için talimatlar:  TİYOKAS'ı her zaman, tam olarak doktorunuzun söylediği şekilde alınız. Emin olmadığınız 
zaman doktorunuza danışınız.  Önerilen ve günlük maksimum doz, her 12 saatte bir alınmak koşuluyla (12 saat aralık 
verilerek) günde 2 kez 1 ampul ( 50 mg deksketoprofen/ 4 mg tiyokolşikosid)’dür. Yani bir 
günde 2 ampulden (toplam 100 mg deksketoprofen/ 8 mg tiyokolşikosid) fazla TİYOKAS  
kullanmayınız. Kas içine enjekte edilerek kullanılır.   Ampul formu ile önerilen tedavi süresi 3 gündür. İlacı 3  günden fazla kullanmayınız. Önerilen 
dozu aşmayınız ve uzun süreli kullanımdan kaçınınız.   Uygulama yolu ve metodu:  6 TİYOKAS  çözeltisi renkli ampulden çıkarıldıktan hemen sonra derin kas içine yavaş 
enjeksiyonla uygulanmalıdır . Enjeksiyon işlemi bu konuda eğitim görmüş bir sağlık hizmetleri 
uzmanı tarafından yapılır. 
 Sadece berrak ve sarı renkli çözelti kullanılmalıdır.  
 Değişik yaş grupları:  Çocuklarda kullanımı:  
Çocuklarda ve ergenlerde yapılmış çalışmalar bulunmamaktadır. Bu nedenle güvenliliği ve etkililiği kanıtlanmamıştır. 18 yaşından küçüklerde kullanmayınız.  
 Yaşlılarda kullanımı :  
Deksketoprofen  
Böbrek fonksiyon bozukluğu bulunan yaşlı kişiler günlük toplam 50 mg deksketoprofen dozunu (1 ampul) aşmamalıdır.  
 Tiyokolşikosid  
Tiyokolşikosidin yaşlı hastalardaki güvenlilik ve etkililiği incelenmemiştir.  
 Özel kullanım durumları:  
Böbrek/K araciğer yetmezliği:  
Deksketoprofen  
Böbrek veya karaciğer rahatsızlıkları olan hastalar günlük toplam 50 mg deksketoprofen 
dozunu (1 ampul) aşmamalıdır . 
 Tiyokolşikosid  
Tiyokolşikosidin böbrek/karaciğer yetmezliği olan ha stalardaki güvenliliği ve etkililiği 
incelenmemiştir.  
 Eğer TİYOKAS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden fazla TİYOKAS  kullandıysanız:  
TİYOKAS ’tan kullanmanız gerekenden fazlasını kullanmışsanız bir doktor veya eczacı ile  
konuşunuz.  
Lütfen  ilacın  ambalajını veya  kullanma  talimatını da yanınıza  almayı  unutmayınız. 
 
TİYOKAS ’ı kullanmayı unutursanız  
Unutulan dozları dengelemek için çift doz almayınız.  
 Zamanı  geldiğinde  bir sonraki  dozu alınız  (Bölüm  3’te “TİYOKAS  Nasıl  Kullanılır?”a  göre).  
 Eğer bir doz atlanmışsa, bir sonraki doz, dozların yakın zamanlarda alınmasını önlemek adına her zamanki saatinde alınmalıdır.  
 TİYOKAS ile tedavi sonlandırıldığında oluşabilecek etkiler  
Bulunmamaktadır.  4. Olası yan etkiler nelerdir?   7 Tüm ilaçlar gibi, TİYOKAS içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa, TİYOKAS’ı kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
• Eller, ayaklar, bilekler, yüz, dudakların şişmesi ya da ağzın veya boğazın yutmayı veya 
nefes almayı zorl aştıracak şekilde şişmeler i 
• Kaşıntı, deri ve mukoza üzerindeki  şişmeler (anjiyonörotik ödem) , ciddi alerjik 
reaksiyonlar (anaflaktik şok)  
• Baygınlık (vazovagal senkop)  
• Havale  
• Deri döküntüleri 
• Cilt, ağız, göz ve genital bölgelerde ülser oluşması (Stevens Johnson ve Lyell 
sendromları)  
• Hava  yollarının  etrafındaki  kasların  kasılması sebebiyle nefessiz kalma  (bronkospazm) 
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TİYOKAS’a karşı ciddi alerjiniz var demektir.  
Acil tıbb i müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür.  Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: Eldeki veriler den hareketle tahmin edilemiyor. 
 
Deksketoprofen’e bağlı yan etkiler:  
 
Yaygın:  
• Mide bulantısı ve/veya kusma  
• Enjeksiyon bölgesinde ağrı  
• Enflamasyon, morarma ve kızarıklık (kanama) dahil enjeksiyon bölgesinde reaksiyon  
 
Yaygın olmayan:  
• Kanlı kusma  
• Düşük kan basıncı  
• Ateş 
• Bulanık görme  
• Baş dönmesi  
• Uyku hali  
• Uyku düzensizlikleri  
• Baş ağrısı  
• Kansızlık  
• Karın ağrısı  
• Kabızlık  
• Sindirim rahatsızlıkları 8 • İshal  
• Ağız kuruluğu  
• Al basması (yüz kızarması)  
• Döküntü 
• Dermatit 
• Kaşıntı 
• Aşırı terleme  
• Yorgunluk 
• Ağrı 
• Üşüme  
 
Seyrek:  
• Peptik ülser, peptik ülser kanaması veya peptik ülsere bağlı olarak mide veya bağırsağın 
delinmesi 
• Yüksek kan basıncı  
• Bayılma  
• Çok yavaş nefes alma  
• Kan pıhtısı nedeniyle yüzeyel toplar damarlarının iltihabı (yüzeyel tromboflebit)  
• Düzensiz kalp atışı 
• Hızlı kalp atışı 
• Periferal ödem (bacaklar ve kollarda şişlik)  
• Larinjeal ödem (ses telleri bölgesinde şişlik)  
• Duyularda anormallik 
• Ateşin yükseldiğinin hissedilmesi ve titreme  
• Kulaklarda çınlama (tinnitus)  
• Kaşıntılı döküntü  
• Sarılık  
• Akne  
• Sırt ağrısı 
• Böbrek ağrısı  
• Sık idrara çıkma  
• Adet düzensizlikleri  
• Prostat sorunları  
• Kas katılığı 
• Eklem katılığı  
• Kas krampı  
• Anormal karaciğer testleri (kan testleri), kan şekeri düzeyinde yükselme (hiperglisemi), kan şeker düzeyinde düşme (hipoglisemi), kandaki trigliserid yağların konsantrasyonunda artış 
(hipertrigliseridemi), idrarda keton cisimcikleri (ketonüri), idrarda protein (proteinüri)  
• Karaciğer hücre iltihabı (hepatit)  
• Akut böbrek yetmezliği  
 
Çok seyrek:  
• Nefes darlığı  
• Pankreas iltihabı  (Kan testlerinizde amilaz veya lipaz seviyelerinde artış  pankreas iltihabı 
belirtisi olabilir. Eğer yemek yerken şiddetlenen ve sırta yayılabilen karın ağrısı dahil karnınızın üst tarafında ağrı, kilo kaybı veya bulantı yaşarsanız doktorunuza bildiriniz .) 
• Deri hassasiyet reaksiyonları ve ışığa karşı ciltte aşırı hassasiyet  9 • Böbrek hasarı  
• Beyaz kan hücresi sayısında azalma (nötropeni)  
• Kan pulcuğu sayısında azalma (trombositopeni)  
 
Tedavinin başında herhangi bir mide/bağı rsak yan etkisi fark ederseniz (ör. mi de ağrısı, mide 
yanması veya kanama), antiinflamatuar ilaçların uzun süreli kullanımına bağlı olarak herhangi yan etkiden biri önceden meydana gelmişse ve özellikle yaşlıysanız derhal doktorunuza söyleyiniz.  Cilt döküntüsü veya muköz yüzeylerde (örneğin ağız içinde) herhangi bir lezyon ortaya çıktığını veya herhangi bir alerji belirtisini fark eder etmez TİYOKAS  kullanımını bırakınız.  
 Steroidal olmayan antiinflamatuar ilaçlar ile tedavi esnasında, sıvı tutma ve şişme (özellikle bileklerde ve bacaklarda) k an basıncının yükselmesi ve kalp yetmezliği bildirilmiştir.  
 TİYOKAS gibi ilaçlar, kalp krizi (“miyokardiyal enfarktüs”) veya inme riskinde hafif bir artış 
ile ilişkilendirilebilir.  
 Sistemik lupus eritematozus (ciltte yaygın pullanmayla kendini gösteren bir hastalık) veya karışık bağ doku hastalığı (bağ dokusunu etkileyen bağışıklık sistemi bozuklukları) olan hastalarda antiinflamatuar ilaçlar, nadiren ateş, baş ağrısı ve boyunda sertliğe yol açabilirler.  
 TİYOKAS  kullanırken enfeksiyon belirtileri meydana  gelirse veya belirtiler kötüleşirse bu 
durumu derhal doktorunuza bildiriniz.  Eğer yan etkiler kötüleşirse veya bu kullanma talimatında listelenmeyen yan etkilerin meydana geldiğini fark ederseniz, lütfen doktorunuz a veya eczacınıza başvurunuz.  
 
Tiyokolşikosid’e bağlı yan etkiler:  
 Yaygın:  
• Mide ağrısı  
• Sersemlik,  uyuklama hali  
• İshal  
 Yaygın olmayan  
• Kaşıntı 
• Bulantı  
• Kusma  
• Deri döküntüleri  
 Seyrek  
• Ajitasyon  (aşırı huzursuzluk hali)  
• Zihin de duyuların bulanıklaşması  (bilincin  geçici  olarak  bulanıklaşması)  
• Boğazda,  göğüste  ve midede acı ve yanma (ekşime)  
• Uyuşukluk 
• Deri irritasyonu (kurdeşen)  
 Çok seyrek  10 • Tansiyon düşüklüğü 
 
Bilinmiyor  
• Karaciğer  iltihabı (hepatit -mide (karın) bölgesinde ağrı veya rahatsızlık hissi, iştah kaybı, 
bulantı, kusma, ciltte veya  göz aklarında  sararma  (sarılık),  idrarın  normalden koyu renkte 
olması,  kaşıntı,  ateş ve yorgunluk (bunlar karaciğer sorunlarının belirtileri olabilir)  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. TİYOKAS ’ın saklanması  
 TİYOKAS ’ı çocukların göremeyeceği, erişemeyeceği yerlerde ve ambalajında saklayınız.  
 25ºC’nin altındaki oda sıcaklığında saklayınız.  
 Ampulleri orijinal karton kutularında saklayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra TİYOKAS’ı  kullanmayınız.  
 Eğer üründe ve/veya ambalajında bozukluklar fark ederseniz TİYOKAS’ı kullanmayınız.  Çözeltinin berrak ve sarı renkte olmadığını ve bozulma belirtileri (örneğin parçacık oluşması) 
gösterdiğini fark ederseniz, TİYOKAS ’ı kullanmayınız. TİYOKAS tek kullanımlıktır ve 
açıldıktan hemen sonra kullanılmalıdır. Ürünün kullanılmayan bölümünü atınız.  Son kullanma tarihi geçmiş veya kullanılmayan ilaçları çöpe atmayınız ! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 Ruhsat sahibi:  
NOBEL İLAÇ SANAYİİ VE TİCARET A.Ş.  
34768 Ümraniye / İSTANBUL  
 Üretim yeri:  
İDOL İLAÇ DOLUM SANAYİİ VE TİCARET A.Ş.  
Zeytinburnu 34010 İSTANBUL  
 Bu kullanma talimatı 20/12/2022 tarihinde onaylanmıştır.  