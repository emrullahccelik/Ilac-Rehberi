KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOVİTREC 20 mg film kaplı tablet
2. KALİTATİF VE KANTİTATİF BİLEŞİM
Etkin madde:
Vardenafil 20 mg (23,7 mg vardenafil hidroklorür trihidrat)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Turuncu renkli, bikonveks, yuvarlak film kaplı tablet
4. KLİNİK ÖZELLİKLER
4.1. Terapötik endikasyonlar
Erektil disfonksiyon tedavisi
(Tatmin edici bir cinsel performans için peniste yeterli ereksiyonun sağlanamaması ya da
sürdürülememesi durumunda)
4.2. Pozoloji ve uygulama şekli
Pozoloji:
Önerilen başlangıç dozu, cinsel aktiviteden gerek duyulduğu kadar, yaklaşık 25-60 dakika
önce alınan bir adet LOVİTREC 10 mg film kaplı tablet’tir.
Alınan doz, etkililik ve tolerabiliteye dayalı olarak, LOVİTREC 20 mg’a (20 mg’lık bir film
kaplı tablet) çıkarılabilir ya da bir adet 5 mg vardenafil tablete düşürülebilir.
Önerilen günlük maksimum doz bir adet LOVİTREC 20 mg film kaplı tablet’tir.
Klinik çalışmalarda vardenafilin cinsel aktiviteden 4-5 saat öncesinde alındığında da etkili
olacağı gösterilmiştir.
Uygulama sıklığı ve süresi:
Önerilen maksimum doz sıklığı, günde bir kez uygulamadır.
Uygulama şekli:
Oral kullanım içindir.
LOVİTREC yiyeceklerle birlikte ya da tek başına alınabilir. Fazla yağlı yemeklerle birlikte
alındığında etkinin başlaması gecikebilir. Tedaviye doğal bir yanıtın alınabilmesi için, cinsel
uyarı gereklidir (bkz. Bölüm 5.1).
1 / 21Özel popülasyonlara ilişkin ek bilgiler
Böbrek yetmezliği:
Hafif (kreatinin klerensi (CrCl) > 50-80 ml/dak) ve orta (kreatinin klerensi (CrCl) > 30-50
ml/dak) böbrek yetmezliği olan hastalarda, herhangi bir doz ayarlaması gerekli değildir.
Ciddi böbrek yetmezliği olan hastalarda (kreatinin klerensi <30 ml/dk.) başlangıç dozu 5 mg
olarak düşünülmelidir. Tolere edilebilirlik ve etkililiğe dayalı olarak, doz, 10 mg ve 20 mg’a
yükseltilebilir.
Vardenafilin diyaliz gereksinimi olan hastalardaki farmakokinetiği incelenmemiştir (bkz.
Bölüm 5.2).
Karaciğer yetmezliği:
Hafif karaciğer fonksiyon bozukluğu olan hastalarda Child-Pugh A, herhangi bir doz
ayarlaması gerekli değildir.
Orta derecede karaciğer fonksiyon bozukluğu olan hastalarda Child-Pugh B, vardenafilin
klerensi azaldığından, başlangıç dozu olarak bir adet 5 mg vardenafil tablet önerilir. Doz,
daha sonra, tolerabilite ve etkililiğe dayalı olarak, maksimum doz olan bir adet LOVİTREC
10 mg film kaplı tablet’e çıkarılabilir.
Vardenafilin şiddetli karaciğer bozukluğu (Child-Pugh C) olan hastalardaki farmakokinetiği
incelenmemiştir (bkz. Bölüm 5.2).
Pediyatrik popülasyon (çocuklar ve adolesanlar):
LOVİTREC, çocuklarda kullanılmaz.
Geriyatrik popülasyon (65 yaşın üzerinde):
Yaşlı hastalarda doz ayarlamasına gerek yoktur. Maksimum doz olan 20 mg vardenafilin
tolere edilebilirliği yaşlı hastalarda (≥ 65 yaş) daha düşük olabilir.
Eş zamanlı olarak alfa-blokör kullanan hastalar:
Alfa-blokörlerin ve vardenafilin vazodilatör etkileriyle uyumlu biçimde, LOVİTREC ile alfa-
blokörlerin eşzamanlı kullanımı bazı hastalarda semptomatik hipotansiyona yol açabilir.
Yalnızca hastanın alfa-blokör tedavisinde stabil olduğu durumlarda eşzamanlı tedaviye
başlanmalıdır (bkz. Bölüm 4.5).
LOVİTREC tamsulosin ya da alfuzosin ile birlikte herhangi bir zamanda uygulanabilir.
Terazosin ve diğer alfa-blokörlerle LOVİTREC eşzamanlı olarak reçetelendiğinde, dozlar
arasında uygun bir zaman aralığı gerektiği göz önünde bulundurulmalıdır (bkz. Bölüm 4.5).
Optimize edilmiş bir vardenafil dozu almakta olan hastalarda alfa-blokör tedavisine en düşük
dozda başlanmalıdır. Alfa-blokör dozunun kademeli olarak artırılması, vardenafil gibi PDE5
inhibitörü kullanan hastalarda kan basıncının daha fazla düşmesiyle bağlantılı olabilir.
2 / 21Eş zamanlı olarak CYP 3A4 inhibitörleri kullanan hastalar
Bazı orta düzey veya güçlü P450 (CYP) 3A4 inhibitörlerini örneğin ketokonazol, itrakonazol,
ritonavir, indinavir, greyfurt suyu, eritromisin ve klaritromisin kullanan hastalarda,
LOVİTREC dozajının ayarlanması gerekebilir (bkz. Bölüm 4.4 ve 4.5).
Günlük dozun 200 mg veya altında olduğu sitokrom P450 (CYP) 3A4 sisteminin kuvvetli
inhibitörleri olan ketokonazol veya itrakonazol ile eşzamanlı kullanımda, maksimum doz bir
adet 5 mg vardenafil tableti aşmamalıdır. LOVİTREC, günlük 200 mg’dan yüksek
ketokonazol veya itrakonazol dozlarıyla birlikte alınmamalıdır.
Sitokrom P450 (CYP) 3A4 sisteminin inhibitörleri olan eritromisin veya klaritromisin ile
eşzamanlı kullanımda, maksimum doz bir adet 5 mg vardenafil tableti aşmamalıdır (bkz.
Bölüm 4.4 ve 4.5).
CYP 3A4 sisteminin çok güçlü inhibitörleri olan indinavir ve ritonavir gibi HIV (İnsan
İmmün Yetmezlik Virüsü) proteaz inhibitörleri ile birlikte kullanımı kontrendikedir. (bkz.
Bölüm 4.3, 4.4 ve 4.5).
Tablo 1: CYP 3A4 inhibitörleri ile eş zamanlı olarak kullanılan vardenafil için doz
talimatları
Kombinasyon Maksimum vardenafil dozu Zaman aralığı
Ketokonazol
Günde > 200 mg Kullanılmamalıdır. -
Günde ≤ 200 mg 5 mg 24 saat içinde
İtrakonazol
Günde > 200 mg Kullanılmamalıdır. -
Günde ≤ 200 mg 5 mg 24 saat içinde
Eritromisin 5 mg 24 saat içinde
Klaritromisin 5 mg 24 saat içinde
İndinavir Kontrendikedir -
Ritonavir Kontrendikedir -
4.3. Kontrendikasyonlar
Etkin madde ya da yardımcı maddelerden herhangi birine karşı aşırı duyarlılığı olan
hastalarda kontrendikedir.
PDE5 inhibitörleri, nitrik oksit / cGMP (siklik guanozin monofosfat) yolu üzerindeki PDE
inhibisyonu etkileri ile uyumlu olarak, nitratların hipotansif etkilerini potansiyalize edebilirler.
Bu nedenle, LOVİTREC, nitratlar ya da nitrik oksit vericileri ile eş zamanlı tedavi görmekte
olan hastalarda kontrendikedir (bkz. Bölüm 4.5).
Aşağıdaki hasta alt gruplarında vardenafilin güvenliliği araştırılmamıştır ve bu nedenle bu
hastalarda daha fazla bilgi elde edilene kadar kullanımı kontrendikedir:
- Şiddetli karaciğer yetmezliği (Child-Pugh C)
3 / 21- Diyaliz gereksinimi olan ileri böbrek yetmezliği
- Hipotansiyon (kan basıncı <90/50 mmHg)
- Yeni geçirilmiş inme ya da miyokard enfarktüsü (son 6 ay içerisinde)
- Stabil olmayan anjina ve bilinen herediter dejeneratif retinal bozukluklar (retinitis
pigmentoza gibi).
Kuvvetli CYP 3A4 inhibitörleri oldukları için, indinavir ya da ritonavir gibi HIV proteaz
inhibitörleri ile eş zamanlı kullanımı kontrendikedir (bkz. Bölüm 4.2 ve 4.5).
Non-arteritik anterior iskemik optik nöropatisi olanlarda kontrendikedir.
4.4. Özel kullanım uyarıları ve önlemleri
Cinsel aktivite belli bir ölçüde kardiyak risk ile ilişkili olduğu için, erektil disfonksiyona
yönelik herhangi bir tedaviye başlanmadan önce, hastaların kardiyovasküler durumları göz
önüne alınmalıdır. Vardenafilin kan basıncında hafif ve geçici düşüşlere yol açabilen
vazodilatör özellikleri vardır. Sol ventriküler çıkış yolu obstrüksiyonu (örneğin; aort stenozu
ve idiyopatik hipertrofik subaortik stenoz) olan hastalar, vazodilatör ilaçların PDE5
inhibitörleri dahil etkisine karşı duyarlı olabilirler.
Kardiyovasküler tabloları nedeniyle cinsel aktivitenin önerilmediği erkeklerde, genel olarak,
erektil disfonksiyon tedavisinde kullanılan ajanlar kullanılmamalıdır.
59 sağlıklı erkekte, vardenafilin QT aralığı üzerine olan etkisinin araştırıldığı bir çalışmada,
vardenafilin terapötik ve supraterapötik dozları sırasıyla 10 mg ve 80 mg, QTc aralığında
artışlara neden olmuştur (bkz. Bölüm 5.1). Vardenafilin, karşılaştırılabilir QT etkili başka bir
ilaçla kombine edilmesini değerlendiren bir pazarlama sonrası çalışması, tek başına her iki
ilaçla karşılaştırıldığında kombine kullanımda ilave bir QT etkisi göstermiştir (bkz. Bölüm
5.1). Vardenafilin reçetelendirilmesi ile ilgili kararlarda bu gözlemler, bilinen QT uzaması
geçmişi olan hastalarda veya QT aralığını uzattığı bilinen ilaçları kullanan hastalarda dikkate
alınmalıdır. Sınıf IA (örn; kuinidin, prokainamid) veya Sınıf III (örn; amiodaron, sotalol)
antiaritmik ilaçları kullanan veya doğuştan QT uzaması olan hastalar LOVİTREC
kullanmaktan kaçınmalıdır.
Uzun QT sendromu / Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında
kullanılmamalıdır.
Peniste anatomik deformasyonları (angulasyon, korpus kavernozumda fibrozis ya da Peyroni
hastalığı gibi) olan veya priapizm gelişmesini predispoze edebilecek (orak hücreli anemi,
multipl miyeloma ya da lösemi gibi) tablolara sahip hastalarda, erektil disfonksiyon tedavisi
için kullanılan ajanlar dikkatle uygulanmalıdır.
LOVİTREC’in, erektil disfonksiyonda kullanılan diğer tedaviler ile kombinasyonunun
güvenlilik ve etkililiği incelenmemiştir. Bu nedenle, böyle kombinasyonlar önerilmemektedir.
4 / 21Aşağıdaki durumların mevcut olduğu hasta alt gruplarında LOVİTREC’in güvenliliği
incelenmemiştir. Bu nedenle de, daha fazla bilgi edinilinceye kadar kullanımı
önerilmemektedir:
 Ciddi karaciğer yetmezliği,
 Diyaliz gerektiren son-evre böbrek hastalığı,
 Hipotansiyon (istirahatte sistolik kan basıncı < 90 mmHg),
 Yeni geçirilmiş inme ya da miyokard enfarktüsü öyküsü (son 6 ayiçerisinde),
 Stabil olmayan anjina ve bilinen herediter dejeneratif retinal bozukluklar (retinitis
pigmentoza gibi).
Vardenafil dahil PDE5 inhibitörlerinin kullanımıyla bağlantılı olarak geçici görme kaybı ve
non-arteritik iskemik optik nöropati (NAION) bildirilmiştir. Ani görme kaybı meydana
geldiğinde hastaya LOVİTREC kullanımını kesmesi ve derhal bir doktora başvurması tavsiye
edilmelidir (bkz. Bölüm 4.8).
Sitokrom P450 3A4 (CYP 3A4) sisteminin orta düzey veya kuvvetli inhibitörleri olan
ketokonazol, itrakonazol, indinavir, ritonavir, eritromisin, klaritromisin veya greyfurt suyu ile
eş zamanlı olarak kullanıldığında, plazma vardenafil düzeylerinde belirgin artışlar
beklenebilir. Vardenafilin 200 mg’dan yüksek ketokonazol ve itrakonazol dozlarıyla birlikte
kullanımında, maksimum doz bir adet 5 mg vardenafil tableti geçmemelidir. LOVİTREC, 200
mg’dan yüksek ketokonazol ve itrakonazol dozlarıyla birlikte alınmamalıdır (bkz. Bölüm 4.2
ve 4.5). Eritromisin veya klaritromisin ile eş zamanlı kullanımda, maksimum doz bir adet 5
mg vardenafil tableti geçmemelidir.
CYP 3A4 sisteminin çok güçlü inhibitörleri olan indinavir ve ritonavir ile birlikte kullanımı
kontrendikedir (bkz. Bölüm 4.2, 4.3 ve 4.5).
Yalnızca hastanın alfa-blokör tedavisinde stabil olduğu durumlarda eşzamanlı tedaviye
başlanmalıdır (bkz. Bölüm 4.5). Alfa-blokör tedavisinde stabil olan hastalarda, vardenafilin
önerilen en düşük başlangıç dozuyla başlanmalıdır. LOVİTREC tamsulosin ya da alfuzosin
ile birlikte herhangi bir zamanda uygulanabilir. Terazosin ve diğer alfa-blokörlerle
LOVİTREC eşzamanlı olarak reçetelendiğinde, dozlar arasında uygun bir zaman aralığı
gerektiği göz önünde bulundurulmalıdır. Optimize edilmiş bir vardenafil dozu almakta olan
hastalarda alfa-blokör tedavisine en düşük dozda başlanmalıdır. LOVİTREC gibi PDE5
inhibitörü kullanan hastalarda alfa-blokör dozunun kademeli olarak artırılması, kan basıncının
daha fazla düşmesiyle bağlantılı olabilir.
Vardenafil, kanama bozuklukları ya da belirgin aktif peptik ülseri olan hastalara
uygulanmamıştır. Bu nedenle, vardenafil bu tip hastalara ancak dikkatli bir risk-yarar
değerlendirmesi yapıldıktan sonra verilmelidir.
İnsanlarda, LOVİTREC’in tek başına ya da asetilsalisilik asit ile birlikte, kanama zamanı
üzerinde herhangi bir etkisi yoktur.
5 / 21Maksimum doz olan LOVİTREC 20 mg’ın tolere edilebilirliği, yaşlı hastalarda (≥65 yaş)
daha düşük olabilir (bkz. Bölüm 4.2 ve 4.8).
İnsan trombositleri ile yapılan in vitro çalışmalarda, tek başına vardenafilin, çeşitli trombosit
agonistleri ile uyarılmış trombosit agregasyonunu inhibe etmediği gösterilmiştir.
Supraterapötik konsantrasyonlardaki vardenafil ile bir nitrik oksit vericisi olan sodyum
nitroprissidin antiagregan etkisinde, konsantrasyona bağlı, küçük bir artış gözlenmiştir.
Heparin ve vardenafil kombinasyonunun, sıçanlarda kanama zamanı üzerinde hiçbir etkisi
bulunmamıştır; ancak, bu etkileşim insanlarda incelenmemiştir.
Özellikle yaşlı, kan viskozitesi artmış hastalarda retinal ven oklüzyonu riski artmaktadır.
4.5. Diğer tıbbi ürünlerle etkileşimler ve diğer etkileşim şekilleri
Nitratlar, Nitrik Oksit Vericileri:
On sekiz sağlıklı erkek gönüllü üzerinde yapılan bir çalışmada, nitrogliserin dozundan önce
değişik zaman aralıkları ile (24 saatten 1 saate kadar inen) vardenafil’in 10 mg’lık dozu
verildiğinde, dilaltı nitrogliserinin kan basıncını düşürücü etkisinde herhangi bir
potansiyalizasyon gözlenmemiştir.
Orta yaşlı, sağlıklı deneklere 20 mg vardenafil uygulanması, vardenafilden 1-4 saat sonra
alınan dilaltı nitratların (0,4mg) kan basıncını düşürücü etkisini potansiyalize etmiştir. Bu
etkiler, vardenafil’in 20 mg’lık dozu, nitrogliserinden 24 saat önce alınınca saptanmamıştır.
Nikorandil hibrid bir potasyum kanalı açıcısı ve nitrattır. Nitrat bileşeni nedeniyle vardenafil
ile ciddi etkileşim potansiyeline sahiptir.
Ancak, vardenafilin, nitratlar ile birlikte hastalara verildiğindeki potansiyel hipotansif etkileri
hakkında bilgi bulunmamaktadır. Bu nedenle, eş zamanlı kullanımları kontrendikedir (bkz.
Bölüm 4.3).
CYP inhibitörleri:
Vardenafil, sitokrom P450 (CYP) izoform 3A4 yoluyla ve kısmen CYP3A5 ve CYP2C9
izoformlarının katkısıyla, esas olarak hepatik enzimler tarafından metabolize edilir. Bu
nedenle, bu enzimlerin inhibitörleri vardenafil klerensini azaltabilir.
Non-spesifik bir sitokrom P450 inhibitörü olan simetidin (400 mg, günde 2 defa), sağlıklı
gönüllülere vardenafil’in 20 mg’lık dozu ile birlikte uygulandığında, vardenafil EAA (Eğrinin
Altında Kalan Alan) ve C değerleri üzerinde herhangi bir etkisi olmamıştır.
maks
Bir CYP3A4 inhibitörü olan eritromisin (500 mg, günde 3 defa), sağlıklı gönüllülere
vardenafil’in 5 mg’lık dozu ile birlikte uygulandığında, vardenafil EAA değerinde 4 kat
(%300) ve C değerinde 3 kat (%200) artışa neden olmuştur.
maks
6 / 21Kuvvetli bir CYP3A4 inhibitörü olan ketokonazol (200 mg), sağlıklı gönüllülere vardenafil’in
5 mg’lık dozu ile birlikte uygulandığında, vardenafil EAA değerinde 10 kat (%900) ve C
maks
değerinde 4 kat (%300) artışa yol açmıştır.
Vardenafil’in 10 mg’lık dozunun, HIV proteaz inhibitörü olan indinavir (800 mg, günde 3
defa) ile birlikte verilmesi, vardenafil EAA değerinde 16 kat (%1500) ve C değerinde 7
maks
kat (%600) artışa neden olmuştur. Aynı anda uygulamadan 24 saat sonra, plazma vardenafil
düzeyleri, doruk vardenafil plazma düzeyinin (C ) yaklaşık %4'ü dolayında bulunmuştur.
maks
Ritonavir (günde 2 defa 600 mg), vardenafil’in 5 mg’lık dozu ile aynı anda uygulandığında,
vardenafil C değerinde 13 kat ve EAA0-24 değerinde 49 kat artışa yol açmıştır. Etkileşim,
maks
vardenafilin karaciğerdeki metabolizmasının kuvvetli CYP3A4 inhibitörü olan ve aynı
zamanda CYP2C9’u inhibe eden ritonavir tarafından bloke edilmesinin bir sonucudur.
Ritonavir, vardenafilin yarılanma ömrünü belirgin şekilde 25,7 saate uzatmıştır.
Ketokonazol, itrakonazol, indinavir, eritromisin, klaritromisin veya ritonavir gibi orta düzey
veya güçlü CYP3A4 inhibitörleri ile eş zamanlı kullanım, vardenafil plazma düzeylerinde
belirgin artış oluşturabilir.
200 mg’dan yüksek ketokonazol ve itrakonazol dozları ile kombinasyon halinde kullanımda
bir adet vardenafil 5 mg tablet’lik maksimum doz aşılmamalıdır. Vardenafil, 200 mg’dan
yüksek ketokonazol ve itrakonazol dozlarıyla birlikte alınmamalıdır (bkz. Bölüm 4.2 ve 4.4).
Eritromisin veya klaritromisin ile kombinasyon halinde kullanılırsa maksimum doz bir adet
vardenafil 5 mg tablet’i aşmamalıdır (bkz. Bölüm 4.4).
CYP 3A4 sisteminin çok güçlü inhibitörleri olan indinavir ve ritonavir ile birlikte kullanımı
kontrendikedir (bkz. Bölüm 4.2, 4.3 ve 4.4).
Alfa-blokörler
Alfa-blokör monoterapisi, kan basıncının belirgin ölçüde düşmesine, özellikle postüral
hipotansiyona ve senkopa neden olabildiğinden, stabil tamsulosin ya da terazosin
tedavisindeki benign prostatik hiperplazi (BPH) hastalarında ve ayrıca kısa süreli alfa-blokör
tedavisi sonrasındaki tansiyonu normal gönüllülerde vardenafil ile etkileşim çalışmaları
yürütülmüştür.
Tamsulosin veya terazosin alfa-blokörlerinin 14 gün veya daha kısa sürede yüksek dozlara
zorlanmış titrasyonundan sonra vardenafil uygulanan belirli sayıdaki sağlıklı gönüllülerde
bazı olgularda semptomatik olmak üzere hipotansiyon bildirilmiştir.
Vardenafil stabil bir tamsulosin tedavisi zemininde 5, 10 veya 20 mg dozlarında verildiğinde
kan basıncında klinik önemi olan bir azalma olmamıştır. Vardenafil 5 mg ile tamsulosin 0,4
mg eşzamanlı olarak verildiğinde 21 hastanın 2’sinde ayakta iken sistolik kan basıncı 85 mm
7 / 21Hg’nin altında olmuştur. Vardenafil 5 mg ve tamsulosin altı saat ara ile verildiğinde 21
hastadan 2’sine ayakta iken sistolik kan basıncı 85 mm Hg’nin altında olmuştur.
Terazosinle tedavi edilen bireyler arasında hipotansiyon ve ayakta ≤85 mm Hg sistolik kan
basıncı, dozların 6 saat ile ayrı C değerinde uygulanmasına kıyasla C değerine erişmek
maks maks
için vardenafil ve terazosin eşzamanlı verildiğinde daha sık gözlemlenmiştir. Bu çalışmalar
alfa blokörün yüksek dozlara zorlanmış titrasyonunun ardından sağlıklı gönüllülerle
yürütüldüğünden klinik açıdan sınırlı anlamlılığa sahiptirler.
Stabil tamsulosin, terazosin veya alfuzosin tedavisindeki benign prostat hiperplazili (BPH)
hastalarda vardenafil ile üç etkileşim çalışması yürütülmüştür. Vardenafil 5 mg veya 10 mg,
alfuzosin dozlamasından dört saat sonra uygulanmıştır. Dört saatlik dozlama aralığı
maksimum potansiyel etkileşimi ortaya çıkarmak için seçilmiştir.
Alfuzosinden 4 saat sonra vardenafil dozlamasının ardından 10 saatlik aralık boyunca kan
basıncında klinik olarak anlamlı hiçbir ortalama maksimum ilave azalma gözlenmemiştir. Biri
vardenafil 5 mg ve diğeri vardenafil 10 mg film kaplı tabletle dozlanan iki hasta, başlangıca
göre ayakta sistolik kan basıncında >30 mm Hg’lik azalmalar yaşamıştır. Bu çalışma sırasında
<85 mm Hg değerinde ayakta sistolik kan basıncı örneği gözlenmemiştir. Biri plaseboyla,
ikisi vardenafil 5 mg ve biri vardenafil 10 mg film kaplı tabletle dozlanan dört hasta baş
dönmesi bildirmiştir. Bu sonuçlara dayanarak alfuzosin ve LOVİTREC ile dozlama arasında
zaman aralığı gerekli değildir.
BPH’li hastalarda yapılan sonraki bir çalışmada vardenafil 10 mg ve 20 mg ile tamsulosin 0,4
veya 0,8 mg eşzamanlı olarak verildiğinde, ayakta iken sistolik kan basıncı 85 mm Hg’nin
altında olan olgu yoktur. Bu sonuçlara istinaden tamsulosin ve LOVİTREC arasında dozlar
arasında zaman aralığı bırakılması gerekli değildir. Vardenafil 5 mg ile terazosin 5 veya 10
mg eşzamanlı olarak verildiğinde 21 hastadan 1’inde semptomatik postüral hipotansiyon
meydana gelmiştir. Vardenafil ile terazosin 6 saat arayla verildiklerinde, hipotansiyon
gözlemlenmemiştir. LOVİTREC ve terazosin dozları arasındaki zamana karar verilirken bu
dikkate alınmalıdır. Bu çalışmada ya da daha önce yapılan alfuzosin veya terazosin
çalışmalarında senkop vakası bildirilmemiştir.
Eşzamanlı tedavi yalnızca hasta stabil alfa-blokör tedavisinde iken başlanmalıdır. Stabil alfa-
blokör tedavisinde olan hastalarda, LOVİTREC’in önerilen en düşük dozu ile başlanmalıdır.
LOVİTREC tamsulosin veya alfuzosin ile herhangi bir zamanda uygulanabilir. LOVİTREC
terazosin ve diğer alfa-blokörlerle eşzamanlı olarak reçetelendiğinde dozlar arasındaki zaman
aralığı göz önünde bulundurulmalıdır (bkz. Bölüm 4.4).
Optimize edilmiş bir LOVİTREC dozu almakta olan hastalarda alfa-blokör tedavisine en
düşük dozda başlanmalıdır. Alfa-blokör dozunun basamaklı olarak artırılması, vardenafil gibi
PDE5 (fosfodiesteraz) inhibitörü kullanan hastalarda kan basıncının daha fazla düşmesiyle
bağlantılı olabilir.
8 / 21Diğerleri:
Kararlı durum konsantrasyonunda 0,375 mg digoksin alan hastalara, 14 gün süreyle günaşırı
20 mg vardenafil uygulandığında, farmakokinetik etkileşim bulunmadığı gösterilmiştir.
Digoksin ile eş zamanlı uygulamada, vardenafil farmakokinetiğinin değiştiğine yönelik
herhangi bir veri bulunmamıştır.
Tek doz antasid; magnezyum hidroksit/alüminyum hidroksit, vardenafilin biyoyararlanımını
(EAA) ya da doruk konsantrasyonunu (C ) etkilememiştir.
maks
Vardenafil 20 mg film kaplı tablet’in biyoyararlanımı, günde 2 defa 150 mg H -antagonisti
2
ranitidin ile birlikte kullanımından etkilenmemiştir.
Vardenafil 10 mg ve 20 mg film kaplı tablet, tek başına ya da düşük doz asetilsalisilik asit
(2x81 mg tablet) ile kombine halde alındığında, kanama zamanını etkilememiştir.
Vardenafil 20 mg film kaplı tablet, alkolün (0,5 g/kg vücut ağırlığı) hipotansif etkilerini
potansiyalize etmemiştir. Vardenafil farmakokinetiği değişmemiştir.
Faz III popülasyon farmakokinetiği araştırmalarında, asetilsalisilik asit, ACE-inhibitörleri,
beta-blokörler, zayıf CYP 3A4 inhibitörleri, diüretikler ve diyabet tedavisinde kullanılan
ilaçların (sülfonilüreler ve metformin) vardenafil farmakokinetiği üzerinde anlamlı etkilerinin
bulunmadığı açığa çıkarılmıştır.
Vardenafil 20 mg film kaplı tablet, 3,5 mg glibenklamid, gliburid ile eş zamanlı
uygulandığında, glibenklamidin relatif biyoyararlanımını etkilememiştir. Glibenklamid ile eş
zamanlı uygulamada, vardenafil farmakokinetiğinin değiştiğine yönelik herhangi bir veri
bulunmamıştır.
25 mg varfarin, vardenafil 20 mg film kaplı tablet ile eş zamanlı uygulandığında, hiçbir
farmakokinetik ve farmakodinamik (protrombin zamanı ve pıhtılaşma faktörleri II, VII ve X)
etkileşim görülmemiştir. Vardenafil farmakokinetiği, eş zamanlı varfarin uygulanması
tarafından etkilenmemiştir.
Vardenafil’in 20 mg’lık dozu, nifedipin 30 mg ya da 60 mg ile birlikte verildiğinde, bunlarla
ilişkili bir farmakokinetik etkileşim görülmemiştir.
Vardenafil ve nifedipin ile yapılan kombine tedavi, farmakodinamik etkileşime yol
açmamıştır (plaseboya kıyasla vardenafil, sırtüstü sistolik ve diyastolik kan basınçlarında,
sırasıyla ortalama 5,9 mmHg ve 5,2 mm Hg’lık ek basınç azalmaları oluşturmuştur).
Özel popülasyonlara ilişkin ek bilgiler
Özel popülasyonlar üzerinde ilaç etkileşimleri açısından çalışma yapılmamıştır.
9 / 21Pediyatrik popülasyon:
Vardenafil çocuklarda kullanılmaz.
4.6. Gebelik ve laktasyon
Genel tavsiye
Gebelik kategorisi B’dir. Endikasyonu gereğince vardenafil kadınlarda kullanılmaz.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Vardenafil kadınlarda kullanılmaz.
Gebelik dönemi
Vardenafil kadınlarda kullanılmaz.
Laktasyon dönemi
Vardenafil kadınlarda kullanılmaz.
Üreme yeteneği / Fertilite
Vardenafil kadınlarda kullanılmaz.
4.7. Araç ve makine kullanımı üzerindeki etkiler
Advers etki olarak baş dönmesi ve görme bozukluğu yapabileceğinden, hastalar araç ya da
makine kullanımı sırasında vardenafil almamalıdır.
4.8. İstenmeyen etkiler
Bütün klinik araştırmalar (advers ilaç reaksiyonları):
Aşağıdaki tabloda vardenafil ile ilgili bildirilen tüm advers ilaç reaksiyonları, özetlenmiştir.
Her bir sıklık grubundaki advers ilaç reaksiyonları azalan ciddiyet sıralaması ile
sunulmaktadır. Sıklık dereceleri şu şekilde tanımlanmaktadır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Dünya çapındaki tüm klinik çalışmalarda, hastaların ≥ %0,1’inde ilaçla ilişkili ya da seyrek
olarak bildirilen ve doğaları gereği ciddi olarak kabul edilen advers ilaç reaksiyonları:
Enfeksiyonlar ve enfestasyonlar
Seyrek: Konjonktivit
Bağışıklık sistemi hastalıkları
Yaygın olmayan: Alerjik ödem ve anjiyoödem
Seyrek: Alerjik reaksiyon
10 / 21Psikiyatrik hastalıklar
Yaygın olmayan: Uyku bozukluğu
Seyrek: Anksiyete
Sinir sistemi hastalıkları
Çok yaygın: Baş ağrısı
Yaygın: Baş dönmesi
Yaygın olmayan: Somnolans, parestesi ve disestezi
Seyrek: Senkop, nöbet, amnezi
Göz hastalıkları
Yaygın olmayan: Görsel bozukluk, oküler hiperemi, görsel renk distorsiyonları,
gözde ağrı ve rahatsızlık, fotofobi
Seyrek: Göz içi basıncında artış, lakrimasyon artışı
Bilinmiyor: Non-arteritik anterior iskemik optik nöropati, görme kusurları
Kulak ve iç kulak hastalıkları
Yaygın olmayan: Kulak çınlaması, vertigo
Bilinmiyor: Ani sağırlık*
Kardiyak hastalıklar
Yaygın olmayan: Çarpıntı, taşikardi
Seyrek: Miyokard infarktüsü, ventriküler taşi-aritmiler, Angina pektoris
Vasküler hastalıklar
Yaygın: Damar genişlemesine bağlı kızarıklık
Seyrek: Hipertansiyon, hipotansiyon
Solunum, göğüs bozuklukları ve mediastinal hastalıklar
Yaygın: Nazal konjesyon
Yaygın olmayan: Dispne, sinüs konjesyonu
Seyrek: Epistaksis
Gatrointestinal hastalıklar
Yaygın: Dispepsi
Yaygın olmayan: Gastroözofajiyal reflü, gastrit, gastrointestinal ve abdominal
ağrı, ishal, kusma, bulantı, ağız kuruluğu
Hepato-bilier hastalıklar
Yaygın olmayan: Transaminazlarda artış
Seyrek: Gamma-glutamil-transferazlarda artış
Deri ve deri altı doku hastalıkları
Yaygın olmayan: Eritem, döküntü
11 / 21Seyrek: Fotosensitivite reaksiyonu
Kas-İskelet bozuklukları, bağ doku ve kemik hastalıkları
Yaygın olmayan: Sırt ağrısı, kreatin fosfokinazda artış, miyalji, artan kas
tonusu ve kramplar
Üreme sistemi ve göğüs hastalıkları
Yaygın olmayan: Ereksiyonda artış
Seyrek: Priapizm
Genel bozukluklar ve uygulama bölgesine ilişkin hastalıklar
Yaygın olmayan: İyi hissetmeme
Seyrek: Göğüs ağrısı
*Ani sağırlık veya işitme kaybı, vardenafil dahil tüm PDE5 inhibitörlerinin kullanımıyla az
sayıda pazarlama sonrası ve klinik çalışma vakasında bildirilmiştir.
20 mg dozda, yaşlı hastalar (≥ 65 yaş), genç hastalara (< 65 yaş) göre daha yüksek sıklıkta baş
ağrısı (sırasıyla %16,2 ve %11,8) ve baş dönmesi (sırasıyla % 3,7 ve % 0,7) yaşamıştır.
Yüksek tansiyon öyküsü olan hastalarda yan etkilerin (özellikle baş dönmesi) görülme sıklığı
biraz daha yüksektir.
Bu sınıfta yer alan diğer tıbbi ürüne dair pazarlama sonrası raporlar:
Vasküler Bozukluklar: Serebrovasküler kanama, ani kardiyak ölüm, geçici iskemik atak,
stabil olmayan angina ve ventriküler aritmiyi içeren ciddi kardiyovasküler reaksyionlar,
pazarlama sonrasında bu sınıftaki diğer tıbbi ürünle geçici bir ilişkiyle bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Tek doz gönüllü çalışmalarında, vardenafil, günde 120 mg’a kadar olan dozlarda bu doz dahil
olmak üzere incelenmiştir. 80 mg’a kadar olan tekli vardenafil dozları ve 4 hafta süreyle
günde 40 mg uygulanan vardenafil dozları, ciddi advers olaylara yol açmaksızın tolere
edilmiştir.
40 mg’lık vardenafil dozları günde iki kez uygulandığında, şiddetli sırt ağrısı olguları
gözlenmiştir. Ancak, kaslara yönelik ya da nörolojik toksisite saptanmamıştır.
12 / 21Doz aşımı vakalarında, destekleyici tedavi uygulanmalıdır. Vardenafil plazma proteinlerine
yüksek oranda bağlandığı ve idrar ile eliminasyonu önemli düzeyde olmadığı için, renal
diyalizin klerensi hızlandırması beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Erektil disfonksiyonda kullanılan tıbbi ürün
ATC kodu: G04BE09
Penil ereksiyon, korpus kavernozum ve bununla ilişkili arteriyollerdeki düz kasların
gevşemesine dayanan, hemodinamik bir süreçtir. Cinsel uyarı sırasında, korpus
kavernozumdaki sinir uçlarından nitrik oksit (NO) serbestlenir; bu madde guanilat siklaz
enzimini aktive eder ve korpus kavernozumda siklik guanozin monofosfat (cGMP) düzeyinde
yükselmeye yol açar. Bu durum, daha sonra düz kas gevşemesini tetikler ve penis içine akan
kanın artmasını sağlar. Gerçek cGMP düzeyi, bir taraftan guanilat siklaz aracılığıyla
sentezlenme hızı ve diğer taraftan cGMP hidrolize edici fosfodiesterazlar (PDE’ler) yoluyla
degradasyon hızı ile düzenlenmektedir. İnsan korpus kavernozumunda en önemli PDE,
cGMP-spesifik fosfodiesteraz tip 5’tir (PDE5).
Vardenafil, korpus kavernozumda cGMP’nin degradasyonundan sorumlu enzim olan PDE5’i
inhibe ederek, cinsel uyarı üzerine korpus kavernozumda lokal olarak serbestlenen endojen
NO’nun etkisini güçlü bir şekilde artırır. PDE5’in vardenafil tarafından inhibisyonu, korpus
kavernozum içerisinde cGMP düzeylerinin artmasına yol açar ve bu durum, düz kasta
gevşeme ve kanın korpus kavernozum içine akması ile sonuçlanır. Vardenafil, böylece, cinsel
uyarıya karşı gelişen doğal yanıtı potansiyalize eder.
Saflaştırılmış enzim preparatları üzerinde yapılan araştırmalarda, vardenafilin, insan
PDE5’ine karşı 0,7 nM’lik bir IC50 değeriyle, PDE5’in çok güçlü ve yüksek ölçüde selektif
bir inhibitörü olduğu gösterilmiştir.
Vardenafilin inhibitör etkisi, PDE5 üzerinde bilinen diğer fosfodiesterazlardan daha potenttir
(PDE6’ya göre 15 katın üzerinde, PDE1’e göre 130 katın üzerinde, PDE11’e göre 300 katın
üzerinde ve PDE2, 3, 4, 7, 8, 9 ve 10’a göre 1,000 katın üzerinde). Vardenafil in vitro
ortamda, izole insan korpus kavernozumunda cGMP artışına neden olarak, kas gevşemesine
yol açar. Bilinci yerinde olan tavşanlarda, vardenafil peniste endojen nitrik oksit sentezine
bağımlı ve nitrik oksit vericiler tarafından potansiyalize edilen bir ereksiyona neden olur.
Erektil cevap üzerine etkileri
Rijiditenin ölçülmesi için Rigiscan kullanılarak gerçekleştirilen plasebo kontrollü çalışmada,
20 mg vardenafil erkeklerin bazılarında 15 dakika gibi erken bir sürede, penetrasyon için
yeterli ereksiyonlar oluşturdu (Rigiscan’de %60 ve daha yüksek rijidite). Bu gönüllülerin
vardenafile toplam yanıtı, doz uygulamasından sonraki 25 dakikada, plaseboya kıyasla
istatistiki açıdan anlamlı bulunmuştur.
13 / 21Klinik çalışmalar
Vardenafil özel popülasyonları içeren bütün majör etkinlik araştırmalarında, erektil
fonksiyonda plaseboya kıyasla klinik ve istatistiki açıdan anlamlı bir iyileşme oluşturmuştur.
Bütün araştırmalar bir araya getirildiğinde, vardenafil erektil disfonksiyonu (ED) olan ve
birçoğunda başka multipl hastalık tabloları bulunan 17.000’den fazla erkek hastaya
uygulanmıştır. 2500’den fazla sayıda hasta, vardenafil ile 6 ay ya da daha uzun süreyle tedavi
edilmiştir. Bu hastaların 900’ü 1 yıl ya da daha uzun süreyle tedavi edilmiştir.
Bir global değerlendirme sorusu (GDS) üzerine kurulu, randomize, çift kör, plasebo kontrollü
bir sabit doz araştırmasında, vardenafil 6. ayda plasebo almakta olan hastaların %28’ine
kıyasla; 5 mg, 10 mg, ve 20 mg almakta olan hastaların sırasıyla %65, %80, ve %85’inde
ereksiyonları iyileştirmiştir.
Özel popülasyonlar üzerinde yapılan çalışmalar dahil major etkinlik araştırmalarından
edinilen veriler biraraya getirildiğinde, ilk dozda başarılı bir penetrasyon sağlayabilen
hastaların oranı, plaseboda %37, 10 mg ile %68, ve 20 mg ile %70 bulunmuştur. İlk dozda
başarılı bir penetrasyon sağlayan hastalar arasında, 10 mg ve 20 mg vardenafil almakta olan
hastalar, 3 ay süreli bir çalışma dönemi içinde daha sonraki bütün denemelerinde sırasıyla
ortalama olarak %86 ve %90 oranında başarılı yanıt vermişlerdir. Vardenafil, alt-gurup
analizlerinde belirlendiği gibi, başlangıçtaki şiddet derecesi, etiyoloji (organik, psikojenik ve
karma), ED’nin süresi, etnik köken ve yaş önemli olmaksızın, hastalar üzerinde etkili
bulunmuştur.
Radikal prostatektomi geçirmiş erektil disfonksiyon hastaları
Prospektif, sabit dozlu, plasebo kontrollü, çift kör bir araştırmada vardenafil prostatektomi
geçirmiş olan hastalarda, erektil fonksiyonu klinik ve istatistiki açıdan anlamlı derecede
iyileştirmiştir. İncelenen 10 mg ve 20 mg’lık vardenafil dozlarında, erektil fonksiyon alan
skoru, penetrasyon için yeterli bir ereksiyon elde etme oranı, ereksiyonun başarılı bir cinsel
birleşme için yeterli sürece devam ettirilmesi oranı ve sertlik, bütün zaman dilimlerinde
plaseboya kıyasla anlamlı olarak daha fazla iyileşmiştir. Üçüncü ayda, GDS temelinde erektil
fonksiyon yanıt oranlarında iyileşme, plasebo ile %13 iken, 10 mg vardenafil dozu ile %59 ve
20 mg vardenafil dozu ile %65 bulunmuştur. Üç aylık tedaviyi tamamlamış, bilateral sinir
koruyucu prostatektomi hastaları alt-gurubunda, GDS’ye dayalı yanıt oranları, plasebodaki
%12’ye kıyasla, 10 mg vardenafil dozu ile %60 ve 20 mg vardenafil dozu ile %71
bulunmuştur (p<0,0001).
Diabetes mellitus hastaları
Diabetes mellituslu hastalar ile yürütülen prospektif, sabit dozlu, plasebo kontrollü, çift kör
bir araştırmada, vardenafil erektil fonksiyonu klinik ve istatistiki açıdan anlamlı olarak
iyileştirmiştir. 10 mg ve 20 mg dozlarında, üç aylık tedavi boyunca, bütün zaman
dilimlerinde, plaseboya kıyasla, erektil fonksiyon alan skoru, penetrasyon için yeterli bir
ereksiyon elde etme oranı, ereksiyonun başarılı bir cinsel birleşme için yeterli sürece devam
ettirilmesi oranı ve sertlik konularında, anlamlı ölçüde iyileşme sağlamıştır. Tipik olarak
14 / 21tedaviye daha dirençli bu popülasyonda, üç aylık tedaviyi tamamlamış hastalar arasında,
ereksiyonda iyileşmeye yönelik GDS’ye dayalı yanıt oranları, plaseboda %13 iken, 10 mg
vardenafil dozu ile %57, 20 mg vardenafil dozu ile ise %72 bulunmuştur (p<0,0001).
Aktif tedavi gurubundaki hastalarda, körlemeli aktif vardenafil tedavisine toplam 6 ay süreyle
devam edilmiştir. Bu hastalar, 10 mg ve 20 mg için sırasıyla, %66’lık ve %74’lük bir yanıt
oranı göstermişlerdir.
Omurilik yaralanması olan hastalar
ED sekonder ile travmatik omurilik yaralanması olan hastalarda, vardenafil, plasebo
kontrollü, çift körlü ve esnek dozlu bir klinik çalışmada, erektil fonksiyonda klinik açıdan
anlamlı ve istatiksel açıdan önemli bir gelişme göstermiştir. Erektil fonksiyon alanı skorunda,
plaseboya kıyasla başarılı bir ilişki sağlayacak uzunlukta ve penis sertliğinde ereksiyon olma
ve korumada önemli gelişmeler gösterilmiştir. Normal IIEF alanı skoruna (≥ 26) dönen hasta
sayısı plaseboda % 9 iken vardenafilde % 53’tür. Ereksiyon olma ve koruma kabiliyetinde
cevap oranları, 3 aylık tedaviyi tamamlayan hastalarda, plasebo için % 41 ila % 22’yken
vardenafil için % 76 ila % 59’dur (p<0,001); bu oranlar klinik ve istatistiksel açıdan
önemlidir. Tedaviye tipik olarak daha dirençli olan bu popülasyonda, GAQ’a dayalı olarak
ereksiyon gelişmesindeki cevap oranları, 3 aylık çalışmayı tamamlayan hastalarda plasebo
için % 26 iken vardenafil için % 83’tür.
QT uzaması
44 sağlıklı gönüllü bireyi içeren ayrı bir pazarlama sonrası çalışmasında, 10 mg’lık vardenafil
dozu veya 50 mg’lık sildenafil tekli dozları, karşılaştırılabilir QT etkisine sahip bir ilaç olan
400 mg’lık gatifloksasinle eşzamanlı olarak birlikte uygulanmıştır. Vardenafil ve sildenafil,
tek başlarına her iki ilaca kıyasla ilave bir Fridericia QTc etkisi (vardenafil: 4msn, sildenafil:
5msn) göstermiştir. Bu QT değişikliklerinin klinik etkisi bilinmemektedir (bkz. Bölüm 4.4).
Görme üzerine etkisi
Spesifik bir klinik araştırmada, 40 mg’lık vardenafil dozunda (önerilen maksimum günlük
dozun iki katı) görsel fonksiyonların değerlendirilmesinde, vardenafilin görme keskinliği,
görme alanları, intraoküler basınç, ERG latensi, fundoskopi ve slit-lamba bulguları üzerinde
herhangi bir etkisinin olmadığı açığa çıkarılmıştır. Hastaların bir alt-gurubunda, doz
uygulamasından 1 saat sonra, mavi/yeşil aralığı ve mor aralığında hafif ve geçici bir renk
ayırımı bozukluğu olduğu görülmüştür. Bu değişiklikler 6. saatte düzelmiştir ve 24. saatte
hiçbir değişiklik bulunmamıştır. Bu hastaların büyük çoğunluğunda herhangi bir subjektif
görsel semptom ortaya çıkmamıştır.
Başka bir çift körlü, plasebo kontrollü klinik çalışmada, en az 15 doz vardenafilin 20 mg’lık
dozu, plaseboya karşı, 8 hafta boyunca uygulanmıştır. Doz işleminden 2, 6 ve 24 saat sonra
ERG ve FM-100 testiyle retinal fonksiyon ölçülmüştür. Vardenafil plaseboya kıyasla sağlıklı
erkeklerde klinik açıdan önemli bir retinal etki göstermemiştir.
15 / 21Yürütülen başka araştırmalarda, 31 gün süreyle 10 mg ile 40 mg arası dozlarda günlük
vardenafil kullanımı, görme keskinliği, intraoküler basınç ya da fundoskopi veya slit-lamba
muayenesindeki bulgularda herhangi bir değişiklikle ilişkili bulunmamıştır.
Kan basıncı ve kardiyak parametreler üzerine etkileri
Vardenafil’in 10 mg ve 20 mg’lık dozları ile yürütülen plasebo kontrollü klinik farmakoloji
araştırmalarında, sırtüstü yatar durumdaki sistolik ve diyastolik kan basınçlarındaki ortalama
maksimum düşmeler, plasebo ile karşılaştırıldığında ihmal edilebilir düzeyde olmuştur.
Dakika başına kalp atım sayısında yalnızca küçük bir kompansatuar artış görülmüştür.
Tek doz şeklinde, 80 mg’a kadar (önerilen maksimum günlük dozun dört katı) uygulanan
vardenafil dozları, sağlıklı gönüllülerin EKG’lerinde klinik açıdan anlamlı etkiler
oluşturmamıştır.
10 mg ve 80 mg vardenafilin QT aralığı üzerindeki etkisi, 45-60 yaşlarında, 59 sağlıklı erkek
üzerinde yapılan tek doz, çift kör, randomize, plasebo kontrollü ve aktif kontrollü (400 mg
moksifloksasin) çapraz bir çalışma ile değerlendirilmiştir. Bu çalışmaya, aynı sınıftan,
yaklaşık olarak eşit güçteki terapötik dozlarda başka bir ilaç da (sildenafil 50 mg ve
moksifloksasin 400 mg) dahil edilmiştir. QT aralığı, doz uygulamasından 1 saat sonra
ölçülmüştür. Çünkü bu zaman noktası, doruk vardenafil konsantrasyonuna ulaşmak için
gereken ortalama süreye yakındır. vardenafilin 80 mg’lık dozu (önerilen en yüksek dozun dört
katı) seçilmiştir. Çünkü bu doz, düşük vardenafil dozu (5 mg) ve günde 2 defa 600 mg
ritonavirin birlikte uygulanması sonucunda gözlenen plazma konsantrasyonlarını vermektedir.
Çalışılan CYP3A4 inhibitörleri arasında, vardenafil ile en önemli ilaç-ilaç etkileşimine yol
açan ritonavirdir. Aşağıdaki tablo, doz uygulamasından bir saat sonra, değişik düzeltme
yöntemleri ile (Fridericia ve lineer bireysel düzeltme yöntemi) düzeltilmiş ortalama QT aralığı
(QTc) ve düzeltilmemiş ortalama QT üzerindeki etkiyi özetlemektedir. Herhangi bir düzeltme
yönteminin diğerinden daha geçerli olduğuna ilişkin bir veri yoktur.
Doz uygulamasından 1 saat sonra, plaseboya kıyasla, ortalama QT ve QTc eşik değerlerinde
milisaniye (msn) cinsinden, kalp hızı üzerindeki etkiyi düzeltmek için değişik metodolojilerle
saptanan değişiklikler (%90 CI)
İlaç/Doz Kalp Atış Hızı Düzeltilmemiş Fridericia QT Bireysel QT
(atış/dak.) QT (msn) Düzeltmesi Düzeltmesi
(msn) (msn)
Vardenafil 10 5 -2 8 4
mg (4,6) (-4, 0) (6, 9) (3, 6)
Vardenafil 20 6 -2 10 6
mg x 4 tablet (5, 7) (-4, 0) (8, 11) (4, 7)
Moksifloksasin* 2 3 8 7
400 mg (1, 3) (1, 5) (6, 9) (5, 8)
Sildenafil 4 -2 6 4
50 mg (3, 5) (-4, 0) (5, 8) (2, 5)
16 / 21Sildenafil 5 -1 9 5
400 mg (4, 6) (-3, 1) (8, 11) (4, 7)
Moksifloksasin beklenen 5-10 msn’lik uzamaya neden olmuştur. Bu, çalışmanın gerekli
duyarlılığa sahip olduğunu gösterir. Vardenafil ve sildenafilin terapötik ve supraterapötik
dozları, düzeltilmemiş QT’de benzer düşüşlere, fakat QTc aralığında artışlara yol açmıştır.
Bununla birlikte, bu çalışma, ilaçlar ya da doz seviyeleri arasında direkt istatistiksel
karşılaştırmalar yapmak üzere tasarlanmamıştır. Bu değişikliklerin gerçek klinik etkisi
bilinmemektedir.
Sperm motilitesi ve morfolojisi üzerine etkileri
Spesifik bir klinik araştırmada, 20 mg’lık tek, oral vardenafil dozları, sperm motilitesi ya da
morfolojisi, veya erkek reprodüktif fonksiyonlarının göstergesi olan bir dizi parametre
üzerinde herhangi bir etki göstermemiştir.
6 ay boyunca vardenafil 20 mg günlük dozlu, plasebo kontrollü bir çalışmada, insanların
sperm konsantrasyonu, sayısı, motilitesi veya morfolojisi üzerinde klinik açıdan geçerli bir
etki bulunmamıştır. Bununla birlikte, vardenafilin testosteronun serum seviyeleri,
lüteinleştirici hormon veya folikül uyarıcı hormon üzerinde herhangi bir etkisi
bulunmamaktadır.
5.2. Farmakokinetik özellikler
Genel Özellikler
Emilim
Vardenafil, oral uygulamadan sonra hızla emilir. On beş dakika gibi kısa bir sürede, C
maks
düzeyine ulaşır; aç karnına alındığında, uygulamaların %90’ında 30 ile 120 dakikada (medyan
60 dakika) C düzeylerine ulaşılır.
maks
Yüksek ilk-geçiş etkisi nedeniyle, ortalama mutlak oral biyoyararlanım %15 civarındadır.
Oral uygulama sonrasında Vardenafil EAA ve C değerleri, önerilen doz aralığında (5-20
maks
mg) doz ile hemen hemen orantılı olarak artar.
Vardenafil yağ içeriği yüksek bir öğün (%57 oranında yağ içeren) ile alındığında, absorbsiyon
oranı azalır, medyan T değeri 60 dakika artar ve C değeri ortalama %20 azalır.
maks maks
Vardenafil EAA değeri etkilenmez. Normal bir öğünden sonra (%30 yağ içeren), vardenafil
farmakokinetik parametreleri (C , T , ve EAA) hiçbir şekilde etkilenmemiştir.
maks maks
Bu sonuçlara dayalı olarak, vardenafil yiyeceklerle birlikte ya da tek başına alınabilir.
Dağılım
Vardenafilin kararlı durumda ortalama dağılım hacminin (Vss) 208 L olması, dokulara
dağıldığını gösterir.
17 / 21Vardenafil ve dolaşımda bulunan majör metaboliti (M1) plazma proteinlerine yüksek ölçüde
bağlanır (ana ilaç ya da M1 için %95 civarında). Bu protein bağlanması geri dönüşümlüdür ve
toplam ilaç konsantrasyonlarından bağımsızdır.
Doz verildikten 90 dakika sonra sağlıklı deneklerin semenlerinde yapılan ölçümler esas
alındığında, hastaların semeninde uygulanan dozun % 0,00012’sinden daha fazlası
bulunmamıştır.
Biyotransformasyon
Vardenafil, sitokrom P450 (CYP) izoform 3A4 yoluyla, ve kısmen CYP3A5 ve CYP2C9
izoformlarının katkısıyla, esas olarak hepatik enzimler tarafından metabolize edilir.
İnsanlarda dolaşımdaki ana metabolit olan metabolit M1’in eliminasyon yarı ömrü, ana ilaca
benzer şekilde 3 ila 5 saattir.
M1, vardenafilin piperazin kısmındaki desetilasyondan kaynaklanmaktadır ve başka bir
metabolizmaya tabidir.
Glukuronik asit konjugatı formundaki M1, sistemik dolaşımda bulunur. Glukuronide olmamış
M1’in plazma konsantrasyonu ana bileşiğin yaklaşık %26’sıdır. M1, vardenafil ile benzer bir
fosfodiesteraz seçicilik profili ve vardenafile kıyasla yaklaşık %28 oranında in vitro PDE5
inhibitör potensi sergilemektedir, bu da yaklaşık %7’lik bir etkililik katkısıyla
sonuçlanmaktadır.
Eliminasyon
Vardenafilin total vücut klerensi 56 l/saat’tir ve terminal yarılanma ömrü 4 -5 saat
civarındadır.
Oral uygulama sonrasında, vardenafil esas olarak feçes (uygulanan oral dozun yaklaşık %91 –
95’i) ve çok daha az bir oranda idrar yoluyla (uygulanan oral dozun yaklaşık %2 – 6’sı),
metabolitleri şeklinde atılır.
Hastalardaki karakteristik özellikler
Böbrek yetmezliği:
Hafif (kreatinin klerensi (CrCl) > 50 - 80 ml/dak) - orta (kreatinin klerensi (CrCl) > 30 - 50
ml/dak) böbrek fonksiyon bozukluğu olan hastalarda, vardenafil farmakokinetiği, böbrek
fonksiyonları normal olan kontrol gurubundakine benzer bulunmuştur. Şiddetli böbrek
fonksiyon bozukluğu olan (kreatinin klerensi (CrCl) < 30 ml/dak) gönüllülerde, böbrek
fonksiyon bozukluğu olmayan normal gönüllülere kıyasla, ortalama EAA değeri %21 artmış
ve ortalama C değeri %23 azalmıştır. Kreatinin klerensi ve vardenafilin plazma değerleri
maks
(EAA ve C ) arasında istatistiksel açıdan anlamlı bir korelasyon gözlenmemiştir.
maks
Vardenafilin diyaliz gereksiniminde olan hastalardaki farmakokinetiği incelenmemiştir.
18 / 21Karaciğer yetmezliği:
Hafif ile orta derecede karaciğer fonksiyon bozukluğu olan hastalarda (Child- Pugh A ve B),
vardenafil klerensi karaciğerdeki bozukluğun derecesiyle orantılı olarak azalmıştır.
Hafif karaciğer fonksiyon bozukluğu olan hastalarda (Child-Pugh A), vardenafil EAA ve
C değerleri, sağlıklı kontrol deneklerine kıyasla 1,2 kat artmıştır (EAA %17 ve C %22
maks maks
oranında).
Orta derecede karaciğer fonksiyon bozukluğu olan hastalarda (Child-Pugh B), sağlıklı kontrol
deneklerine kıyasla, vardenafil EAA değeri 2,6 kat (%160) ve C değeri 2,3 kat (%130)
maks
artmıştır.
Vardenafilin şiddetli karaciğer bozukluğu (Child-Pugh C) olan hastalardaki farmakokinetiği
incelenmemiştir.
Yaşlılar (65 yaş ve üzeri):
Sağlıklı yaşlı gönüllülerde (65 yaş ve üzeri) vardenafilin hepatik klerensi, daha genç yaştaki
(45 yaş ve altı) gönüllülerdekine kıyasla düşük bulunmuştur. Ortalama olarak, vardenafil
kullanan yaşlı erkeklerin, genç erkeklerden %52 daha yüksek bir EAA değerine sahip olduğu
görülmüştür; bu düzey, klinik araştırmalarda gözlenen değişkenlik sınırları içerisindedir.
Plasebo kontrollü klinik araştırmalarda, yaşlı ve genç denekler arasında güvenlilik ve etkinlik
açısından farklılık gözlenmemiştir.
5.3. Klinik öncesi güvenlilik verileri
Konvansiyonel güvenlilik farmakolojisi, tekrarlayan doz toksisitesi, genotoksisite,
karsinojenisite ve üreme toksisitesi çalışmalarına dayalı klinik öncesi verilerde, insanlara
yönelik herhangi bir spesifik tehlike ortaya çıkmamıştır.
Akut toksisite çalışmalarında, sıçanlarda LD düzeyi 190 mg/kg bulunmuştur. Işık
50
mikroskobu ve elektron mikroskobu ile yapılan çalışmalarda ve oftalmolojik araştırmalarda
hiçbir okülotoksik etki ortaya çıkmamıştır. Kronik toksisite çalışmalarında NOEL düzeyi
erkek sıçanlarda günde 3 mg/kg vücut ağırlığı ve köpeklerde günde 3 mg/kg vücut ağırlığı
bulunmuştur. Deney hayvanlarında gözlenen toksisiteler, önde gelen toksikolojik bulguların,
PDE5 inhibitörleri için bilindiği şekilde, kardiyovasküler etkiler olduğunu göstermiştir.
Sıçanlarda pankreas, ekzokrin bezler ve tiroidde saptanan toksikolojik bulgular, bir
fosfodiesteraz inhibitörünün farmakolojik özelliklerinden beklenebilecek niteliktedir ve
farelerde ya da köpeklerde gözlenmemiştir.
Karsinojenisite:
Vardenafil, sıçanlara ve farelere, 24 ay süreyle, insanlarda önerilen 20 mg’lık maksimum
dozun sırasıyla 225 katı (sıçanlar) ve 450 katı (fareler) dozlarda uygulandığında karsinojenik
değildir (hesaplama 60 kg’lık bir erkek vücut ağırlığı esas alınarak yapılmıştır. Sıçanlar ve
farelerde elde edilen EAA cinsinden maruz kalma miktarı, insanlarda önerilen 20 mg’lık
19 / 21maksimum doz ile elde edilen maruziyetin 360 katından (erkek sıçanlar) ve 25 katından
(erkek fareler) daha fazla olmuştur.
Üreme toksikolojisi:
Sıçanlarda ve tavşanlardaki üreme çalışmalarında, oral vardenafil uygulamasından sonra
fertilite ve embriyolojik gelişmeye yönelik advers etki bulunmamıştır.
Mutajenite:
İn vitro (Ames, HPRT, Sit. in vitro) ve in vivo (MNT) ortamlarda vardenafil için,
genotoksik/mutajenik aktiviteye yönelik herhangi bir gösterge bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Krospovidon
Kolloidal susuz silika
Magnezyum stearat
Sheffcoat Turuncu:
Hipromelloz
Titanyum dioksit
Makrogol 400
Polisorbat 80
Kırmızı demir oksit
Sarı demir oksit
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında, nemden korunarak saklanmalıdır.
6.5. Ambalajın niteliği ve içeriği
LOVİTREC 20 mg film kaplı tablet, 2 veya 4 adet film kaplı tablet içeren şeffaf PVC/PVdC –
Alüminyum folyo blister ambalajlarda kullanma talimatı ile birlikte kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
20 / 217. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İstanbul
Tel: 0212 692 92 92
Fax: 0212 697 00 24
E-mail: deva@devaholding.com.tr
8. RUHSAT NUMARASI
2019/148
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2019
Ruhsat yenileme tarihi:
10. KÜB’ÜN YENİLENME TARİHİ
21 / 21