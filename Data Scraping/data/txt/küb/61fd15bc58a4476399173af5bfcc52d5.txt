1 
  
 
 
KISA ÜRÜN BİLGİSİ  
 
1. BEŞERİ  TIBBİ ÜRÜNÜN ADI  
 
ADADERM  % 0 ,1 jel   
 
2.KALİTATİF  VE KANTİTATİF BİLEŞİM  
 
Etkin madde:  
 
Adapalen...........................................0 ,1 g/100g  
 
Yardımcı maddeler:  
 
Propilen glikol  (E1520) ................ .... % 4  a/a  
Metil parahidroksibenzoat  (E218).....% 0 ,1 a/a  
Fenoksietanol……………………… % 0,25 a/a  
Yardımcı maddeler için  6.1’e bakınız.  
 
3.FARMASÖTİK  FORM  
 
Beyaz, homojen jel.  
 
4.KLİNİK ÖZELLİKLER  
 
4.1 Terapötik endikasyonlar  
 
ADADERM ; komedon, papül ve püstüllerin yoğun olarak bulunduğu akne vulgarisin topikal 
tedavisinde kullanılır. Yüz, göğüs veya sırtta bulunan aknenin tedavisi için uygundur.   
 
4.2 Pozoloji ve uygulama şekli  
 
Pozoloji/uygulama sıklığı ve süresi  
 
ADADERM , akneden etkilenen bölgelere günde bir kez yatmadan önce ve yıkandıktan sonra 
uygulanmalıdır.  
 
Akne tedavisinde, tedavilerin değişimli olarak uygulanması alışılagelmiş olduğundan, 
ADADERM  ile uygulanan 3 aylık tedaviden sonra hastadaki devam eden iyileşmenin 
değerlendirilmesi önerilir.  
 
Uygulama sıklığının azaltılması veya tedavinin geçici olarak durdurulması gereken 
hastalarda, hastanın tedaviyi tekrar tolere edebileceğine karar verildikten sonra uygulama 
sıklığına dönülebilir veya tedaviye devam edilebilir.  
 
 
 2 
  
Hastalar kozmetik ürün kullanıyorsa, bunların komedojenik ve astrenjan olmaması 
gerekmektedir.  
 
Uygulama şekli  
Haricen uygulanır.  
 
ADADER M, ince bir tabaka halinde, gözlerden ve dudaklardan kaçınılarak uygulanır (Bkz. 
Bölüm 4.4). Uygulamadan önce etkilenen bölgelerin kuru olduğundan emin olunmalıdır.  
 
Özel popülasyonlara ilişkin ek bilgiler:  
 
Böbrek/Karaciğer yetmezliği:  
Böbrek/Karaciğer yetmezliğinde kullanım ile ilgili bilgi yoktur.  
 
Pediatrik popülasyon:  
ADADERM’in güvenliliği ve etkililiği, 12 yaş altındaki çocuklarda araştırılmamıştır.  
 
Geriyatrik popülasyon:  
Bu popülasyonla ilgili ek bilgi bulunmamaktadır.   
 
4.3 Kontrendikasyonlar  
ADADERM  içeriğindeki etkin maddeye; adapalen veya formülasyonunda yer alan yardımcı 
maddelerden herhangi birine karşı aşırı duyarlılığı olan kişilerde kullanılmamalıdır. (Bkz. Bölüm 
6.1) 
 
Gebelikte ve gebelik planlayan kadınlarda kontrendikedir (Bkz. Bölüm 4.6).  
 
4.4 Özel kullanım uyarıları ve önlemleri  
 
Aşırı duyarlılık reaksiyonu veya şiddetli tahriş görüldüğü takdirde, ilacın kullanımı 
bırakılmalıdır.  
Lokal iritasyon oluşursa, hastalara ilacı daha seyrek kullanmaları; geçici bir süre için ara 
vermeleri veya tamamen bırakmaları önerilmelidir.  
ADADERM  gözler, ağız, burun kenarları veya mukoz membranlar ile temas ettirilmemelidir.  
ADADERM ’in göze kaçması durumunda hemen ılık suyla yıkanmalıdır.  
ADADERM  deri bütünlüğü bozulmuş bölgelere (kesikler ve sıyrıklar), güneş yanığı bulunan 
veya egzamalı cilde uygulanmamalı ve vücudun geniş bölgelerini kapsayacak şekilde şiddetli 
aknesi olan hastalarda kullanılmamalıdır .  
ADADERM  kullanımı sırasında güneş ışığına maruziyet en aza indirilmelidir.  
Çocuk doğurma potansiyeli olan, gebelik ve emzirme dönemindeki kadınlarda kullanım için 
Bölüm 4.6'ya bakınız.  
ADADERM  metil parahidroksibenzoat (E218) ihtiva eder. Metil parahi droksibenzoat (E218),  
alerjik reaksiyonlara (muhtemelen gecikmiş) neden olabilir.  
ADADERM her bir gramında %4 a/a’e eşdeğer 40mg propilen glikol (E1520) içerir. Propilen 
glikol ciltte tahrişe neden olabilir. Açık yaraları olan veya ciltte geniş hasarı olan (yanıklar 
gibi) 4 haftadan küçük bebeklerde doktorunuzla veya eczacınızla görüşmeden bu ilacı 
kullanmayınız.   
ADADERM , fenoksietanol içeriğinden dolayı hasarlı ciltte yanma hissine neden olabilir.  
 3 
  
4.5 Diğer tıbbi ürünler ile etkileşimler ve diğer etkileşim şekilleri  
Deri yoluyla ve ADADERM ile eş zamanlı olarak kullanılabilen diğer ilaçlarla bilinen bir 
etkileşimi yoktur; ancak diğer retinoidler veya benzer bir etki mekanizmasına sahip ilaçlar 
adapalen ile eş zamanlı olarak kullanılmamalıdır.  
 
Adapalen, oksijene ve ışığa karşı stabildir ve kimyasal olarak reaktif değildir. Hayvanlar ve 
insanlarda yapılan kapsamlı çalışmalar, adapalenin fototoksik ya da fotoalerjik potansiyeli 
olduğunu göstermemiş olsa da, hayvanlarda veya insanlarda güneş ışığına veya UV ışınlarına 
tekrarlanan maruziyet sırasında adapalen kullanımının güvenliliği kanıtlanmamıştır. Aşırı 
güneş ışığına veya UV ışınlarına maruziyetten kaçınılmalıdır.  
 
Adapalenin insan cildinden emilimi düşüktür (Bkz. Bölüm 5.2); bu nedenle sistemik ilaçlarla 
etkileşimi olası değildir. Kontraseptifler ve antibiyotikler gibi oral ilaçların etkililiğinin, 
ADADERM’in deri yoluyla kullanımından etkilendiğine dair bir kanıt bulunmamaktadır.  
 
ADADERM, hafif lokal tahriş potansiyeline sahiptir ve bu nedenle soyucu (peeling) özellikli 
sabun ve temizleyiciler, kuvvetli kurutma ajanları, astrenjanlar veya tahriş edici ürünlerin 
(parfüm ve alkol içeren maddeler) eş zamanlı kullanımının ilave tahriş edici etkilere yol 
açması olasıdır.  
 
Bununla birlikte, deri yoluyla uygulanan akne tedavileri (örneğin, %4’e kadar eritromisin 
veya klindamisin fosfat (baz olarak %1) solüsyonları veya %10’a kadar benzoil peroksit su 
bazlı jeller); ADADERM  akşam saatlerinde uygulandığında karşılıklı bozunma ya da 
kümülatif tahriş oluşmayacağından; sabah saatlerinde uygulanabilir.  
 
Özel popülasyonlara ilişkin ek bilgiler  
Bilgi bulunmamaktadır.  
 
Pediyatrik popülasyon  
Bilgi bulunmamaktadır.  
 
4.6 Gebelik ve laktasyon  
 
Genel tavsiye  
Gebelik kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli olan kadınlar tedavi süresince etkili doğum kontrolü yöntemleri 
kullanmalıdır.  
 
Gebelik dönemi  
 
Adapalenin gebe kadınlarda kullanımına ilişkin yeterli veri mevcut değildir.  
 
 
 
 4 
 Hayvanlar üzerinde oral yolla yürütülen çalışmalar, yüksek dozlarda üreme toksisitesinin 
bulunduğunu göstermiştir (Bkz. Bölüm 5.3). İnsanlara yönelik potansiyel risk 
bilinmemektedir.  
 
ADADERM  gebelikte veya gebelik planlayan kadınlarda kontrendikedir (Bkz. Bölüm 4.3).  
 
Gebelikte lokal olarak uygulanan adapalen ile edinilen klinik deneyim sınırlıdır ve 
ADADERM’in gebelikte güvenli kullanımı kanıtlanmamıştır; ancak mevcut sınırlı veriler 
gebelik üzerinde veya gebeliğin başlangıcında maruz kalan fetüsün sağlığı üzerinde herhangi 
bir zararlı etki göstermemektedir. Mevcut veriler sınırlı olduğundan ve adapalenin deriden 
geçişi çok zayıf da olsa muhtemel olduğundan, ADADERM gebelik süresince 
kullanılmamalıdır. Ürün gebelik sırasında kullanılırsa veya hasta bu ilacı kullanırken gebe 
kalırsa, tedavi kesilmelidir.  
 
ADADERM reçete edilmeden önce, kadın hastaların gebe olmadığından veya gebe kalmaya 
çalışmadıklarından emin olunmalıdır.  
 
Oral yolla uygulanan retinoidler konjenital anormallikler ile ilişkilendirilmiştir. Kısa ürün 
bilgisine uygun olarak kullanıldığında, topikal olarak uygulanan retinoidlerin, minimal dermal 
emilime bağlı olarak genellikle düşük sistemik maruziyet ile sonuçlandığı varsayılmaktadır. 
Bununla birlikte, sistemik maruziyetin artmasına katkıda bulunan bireysel faktörler (örneğin; 
hasarlı cilt bariyeri, aşırı kullanım) olabilir.  
 
Laktasyon dönemi  
 
ADADERM’in topikal uygulanması sonrasında hayvan veya insan sütüne geçişini araştıran 
hiçbir çalışma yürütülmemiştir.  
 
ADADERM’e sistemik maruziyet önemsiz olduğundan emzirilen bebekte bir etki oluşturması 
beklenmemektedir.  
 
ADADERM emzirme süresince kullanılabilir. Bebeğin temas yoluyla maruziyetini önlemek 
amacıyla,emzirme süresince kullanılırken, ADADERM'in göğüs bölgesine uygulanmasından 
kaçınılmalıdır.  
 
Üreme yeteneği / Fertilite   
ADADERM’in üreme yeteneği/fertilite üzerindeki etkisi bilinmemektedir.   
 
4.7 Araç ve makine kullanımı üzerindeki etkiler  
ADADERM ’in araç ve makine kullanımı üzerinde herhangi bir etkisi yoktur.  
 
4.8 İstenmeyen etkiler  
ADADERM, aşağıdaki istenmeyen etkilere neden olabilir.  
Advers etkilerin sıklığı aşağıdaki gibi sıralanmıştır :  
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); 
seyrek (≥ 1/10.000 ila < 1/1.000); çok seyrek (<1/10.000); bilinmiyor (eldeki verilerden 
hareketle tahmin edilemiyor).  
 
 
 5 
  
İmmun sistem hastalıkları  
Bilinmiyor: Anafilaktik reaksiyon*, anjiyoödem*  
 
Göz hastalıkları  
Bilinmiyor:          Göz kapaklarında irritasyon*, göz kapaklarında eritem*, göz kapaklarında  
                            pruritus*, göz kapaklarında şişlik*  
 
Deri ve deri altı doku hastalıkları  
Yaygın:                   Cilt kuruluğu, cilt irritasyonu, ciltte yanma hissi, eritem  
Yaygın olmayan:   Kontakt dermatit, ciltte rahatsızlık, güneş yanığı, pruritus, ciltte soyulma,  
                               akne  
Bilinmiyor            : Alerjik dermatit* (alerjik kontakt dermatit), ciltte ağrı*, ciltte şişlik*,  
                              uygulama yerinde yanma*, **, ciltte hipopigmentasyon*,  
                              ciltte hiperpigmentasyon*  
 
* Pazarlama sonrası gözetim verileri  
** “Uygulama yerinde yanma”olgularının çoğu yüzeysel yanıklardır; ancak ikinci derece 
yanık reaksiyonlarının görüldüğü olgular bildirilmiştir.  
 
Şüpheli advers reaksiyonların raporlanması : 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-
posta : tufam@titck.gov.tr ; tel: 0 800 314 00 08; faks: 0 312 218 35 99).  
 
4.9 Doz aşımı ve tedavisi  
 
ADADERM oral yoldan alınmamalıdır, sadece deri yoluyla kullanım içindir. İlaç çok fazla 
uygulandığında, daha hızlı ya da daha iyi sonuçlar elde edilmez ve belirgin kızarıklık, 
soyulma ya da rahatsızlık ortaya çıkabilir.  
 
ADADERM’in oral olarak alınması durumunda farelerde akut toksisiteye yol açabilecek 
miktarı 10g/kg’dan fazladır. Bununla birlikte, kaza ile yutulan miktar daha düşük olsa bile 
uygun bir mide yıkama yöntemi uygulanmalıdır.  
 
5.FARMAKOLOJİK ÖZELLİKLER  
 
5.1 Farmakodinamik özellikler  
 
Farmakoterapötik grup: Akne tedavisinde kullanılan topikal retinoidler  
 
ATC kodu:  D10AD03  
 
Adapalen, in vivo ve in vitro inflamasyon modellerinde, antiinflamatuvar özelliklere sahip 
olduğu gösterilen retinoid benzeri bir bileşiktir. Adapalen, oksijene ve ışığa karşı stabildir ve 
kimyasal olarak reaktif değildir. Etki mekanizması açısından, adapalen, tretinoin gibi, spesifik 
retinoik asit nükleer reseptörlerine bağlanırken, tretinoinden farklı olarak sitosolik reseptör 
bağlayıcı proteinlere bağlanmaz.  6 
  
Deri yoluyla uygulanan adapalen, rino fare modelinde komedolitiktir ve ayrıca her ikisi de 
akne vulgaris patogenezinin bir parçası olan anormal epidermal keratinizasyon ve farklılaşma 
süreçleri üzerinde etkiler göstermektedir. Adapalenin etki mekanizmasının, mikrokomedon  
oluşumunda azalmaya yol açacak şekilde folikül epitel hücrelerdeki farklılaşmanın 
normalleşmesi olduğu görülmektedir.  
 
Adapalen, hem in vivo hem de in vitro standart antiinflamatuvar testlerde referans retinoidlere 
göre üstündür. Etki mekanizması açısından, insan polinükleer lökositlerinin kemotaktik ve 
kemokinetik yanıtlarını ve ayrıca araşidonik asidin lipo -oksidasyon yoluyla pro -inflamatuvar 
aracılara yıkımını inhibe etmektedir. Profil, aknenin hücre aracılı inflamatuvar bileşeninin 
adapalen ile modifiye edilebileceğini ortaya koymaktadır. İnsanlar üzerinde yapılan 
çalışmalar, deri yoluyla uygulanan adapalenin, aknenin inflamatuvar bileşenlerini (papüller ve 
püstüller) azaltmada etkili olduğuna dair klinik kanıt sağlamaktadır.  
 
5.2 Farmakokinetik özellikler  
 
Genel Özellikler  
Emilim:  
Adapalenin insan derisinden emilimi düşüktür. Klinik çalışmalarda, 0,15 ng/mL analitik 
hassasiyetle akneli geniş cilt bölgelerine deri yoluyla kronik uygulama sonrasında plazmada 
ölçülebilir adapalen seviyelerine rastlanmamıştır.  
 
Dağılım:  
Sıçanlara (intravenöz, intraperitoneal, oral ve kutanöz), tavşanlara (intravenöz, oral ve 
kutanöz) ve köpeklere (intravenöz ve oral) [14C] adapalen uygulandıktan sonra, en yüksek 
seviyelere karaciğer, dalak, böbrek üstü bezleri ve yumurtalıklarda rastlanmak üzere çeşitli 
dokulara radyoaktivite dağılmıştır.  
 
Biyotransformasyon:  
Hayvanlardaki yıkım, geçici olarak, çoğunlukla O -demetilasyon, hidroksilasyon ve 
konjugasyon olarak tanımlanmıştır.  
 
Eliminasyon:  
Ağırlıklı olarak safra yolu ile atılmaktadır.  
 
Doğrusallık/doğrusal olmayan durum :   
Bildirilmemiştir.  
 
5.3 Klinik öncesi güvenlilik verileri  
 
Hayvanlar üzerinde yapılan çalışmalarda, adapalen tavşanlarda altı aya kadar, farelerde ise iki 
yıla kadar deri yoluyla uygulamada iyi tolere edilmiştir. Oral yolla uygulama yapılan tüm 
hayvan türlerinde tespit edilen başlıca toksisite semptomları hipervitaminoz A sendromu ile 
ilişkilidir ve bunlar arasında kemik erimesi, alkalen fosfataz yüksekliği ve hafif anemi yer 
almıştır. Yüksek oral adapalen dozları hayvanlarda nörolojik, kardiyovasküler veya 
respiratuvar advers etkilere yol açmamıştır.  
Adapalen mutajenik değildir. Retinoid benzeri maddelerden beklendiği gibi, adapalen, 
sıçanlarda ve tavşanlarda oral yolla uygulandığında  teratojenik etkilere yol açmaktadır.  
Adapalen ile farelerde 0 ,6, 2 ve 6 mg/kg/gün kutanöz dozlarda ve sıçanlarda 0 ,15, 0 ,5 ve 1 ,5 7 
 mg/kg/gün oral dozlarda yaşam boyu yapılan çalışmalar tamamlanmıştır. Tek anlamlı bulgu, 
1,5 mg/kg/gün adapalen alan erkek sıçanlar arasında adrenal medullanın iyi huylu 
feokromositomalarında istatistiksel olarak anlamlı bir artış olmasıdır.  
Bu değişikliklerin adapalen'in  kutanöz kullanımıyla ilgili olması olası değildir. Adapalen 
sıçanlarda ve tavşanlarda oral yolla teratojenik etkiler üretmektedir. Dolaşımdaki plazma 
adapalen seviyelerinin, terapötik kullanımda gösterilen plazma seviyelerinden en az 35 ila 120 
kat daha yüksek olmasına yol açan ve terapötik dozun 200 katına kadar olan kutanöz 
dozlarda, adapalen, sıçanlarda ve tavşanlarda, majör malformasyon insidansını arttırmadan, 
ekstra kaburga insidansını arttırmıştır.  
Adapalen’in insan sütüne ya da  hayvan sütüne geçip geçmediği bilinmemektedir. 
Hayvanlarda yapılan çalışmalarda, dolaşımdaki seviyeleri klinik çalışmalarda gösterilenin en 
az 300 katı adapalen seviyesine sahip anneleri tarafından emzirilen infant sıçanlar normal 
olarak gelişmiştir.  
 
6. FARMASÖTİK  ÖZELLİKLER  
 
6.1 Yardımcı maddelerin listesi  
 
Karbomer 980  
Propilen glikol  
Poloksamer 124  
Disodyum EDTA  
Metil parahidroksibenzoat (E218)  
Fenoksietanol  
Sodyum hidroksit  
Deiyonize  su  
 
6.2 Geçimsizlikler  
 
Bilinen herhangi bir geçimsizliği bulunmamaktadır.  
 
6.3 Raf ömrü  
 
24 ay 
 
6.4 Saklamaya yönelik özel tedbirler  
 
25°C’nin altındaki oda sıcaklığında saklanmalı.  
 
6.5 Ambalajın niteliği ve içeriği  
 
Kutuda, HDPE kapaklı, içi laklı alüminyum tüpte, 30 g.  
 
6.6 Beşeri Tıbbi üründen arta kalan maddelerin imhası ve diğer özel önlemler  
 
Kullanılmamış ürünler ya da atık materyaller ‘Tıbbi Atıkların Kontrolü Yönetmeliği’ ve 
‘Ambalaj Atıklarının Kontrolü Yönetmeliği’ne uygun olarak imha edilmelidir.  
 
 
 8 
  
 
7. RUHSAT SAHİBİ  
 
Kurtsan İlaçları A.Ş.  
Merkez Mah. Bağlar Cad. No:14C  
İç Kapı No:4  
Kağıthane/İstanbul  
Tel: 0212 481 30 50  
Faks: 0212 481 59 19  
 
8. RUHSAT NUMARASI  
 
2021/505  
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi:  09.12.2021  
Ruhsat yenileme tarihi:  
 
10. KÜB’ÜN YENİLEME TARİHİ  
 