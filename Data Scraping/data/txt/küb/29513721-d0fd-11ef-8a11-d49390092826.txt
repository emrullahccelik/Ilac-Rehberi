KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ANAZOL 1 mg film kaplı tablet
2. KALİTATİF VE KANTİTATİF BİLEŞİMİ
Etkin madde:
Anastrozol 1 mg
Yardımcı maddeler:
Laktoz monohidrat (sığır sütü kaynaklı) 90 mg
Yardımcı maddeler için 6.1'e bakınız
3. FARMASÖTİK FORMU
Beyaz renkli, yuvarlak, bikonveks film kaplı tablet.
4. KLİNİK ÖZELLİKLER
4.1. Terapötik endikasyonları
ANAZOL;
Hormon-reseptör pozitif postmenopozal kadınlarda erken evre meme kanserinin
tedavisinde,
Postmenopozal kadınlarda ileri evre meme kanserinin tedavisinde kullanılır.
Daha önce tamoksifene pozitif klinik cevap verenler dışında, estrojen reseptörü negatif olan
hastalarda etkinlik gösterilmemiştir.
4.2. Pozoloji ve uygulama şekli
Pozoloji/uygulama sıklığı ve süresi
Yetişkinler (Yaşlılar da dahil): Oral olarak günde 1 defa 1 mg kullanılır. Erken evre meme
kanserinde tedavinin 5 yıl devam etmesi önerilmektedir.
Uygulama şekli
Oral olarak kullanılır.
1 / 21Özel popülasyonlara ilişkin ek bilgiler:
Böbrek/karaciğer yetmezliği:
Hafif veya orta şiddetli böbrek yetmezliğinde doz değişikliği önerilmez. Hafif karaciğer
yetmezliğinde doz değişikliği önerilmez.
Pediyatrik popülasyon:
Çocuklarda kullanımı önerilmez (Bkz. Bölüm 4.4, 5.1 ve 5.2.)
Geriyatrik popülasyon:
Yaşlılarda doz değişikliği önerilmez.
4.3. Kontrendikasyonlar
ANAZOL aşağıdaki durumlarda kontrendikedir.
• Premenopozal kadınlarda,
• Gebelikte veya laktasyonda,
• Ciddi böbrek bozukluğu olan hastalarda (kreatinin klerensi 30 ml/dak.'dan daha az),
• Orta şiddetli veya ciddi karaciğer bozukluğu olan hastalarda,
• Anastrozole veya ANAZOL'ün formülünde bulunan maddelerden herhangi birine karşı
bilinen aşırı duyarlılığı olan hastalarda (Bkz. Bölüm 6.1).
4.4. Özel kullanım uyarıları ve önlemleri
ANAZOL'ün çocuklarda etkililiği ve güvenliliği saptanmadığından kullanımı önerilmez (Bkz.
Bölüm 5.1 ve 5.2).
Tamoksifen ve estrojen içeren diğer tedaviler, ANAZOL'ün farmakolojik etkisini ortadan
kaldıracağından ANAZOL'le beraber uygulanmamalıdır (Bkz. Bölüm 4.5 ve 5.1). Premenopozal
kadınlarda ANAZOL kullanılmamalıdır. Kuşku varsa, tedaviden önce hastanın menopozda
olduğu laboratuvar testleri ile kesinleştirilmelidir (luteinize edici hormon [LH], folikül stimüle
edici hormon [FSH] ve / veya östradiol seviyeleri).
ANAZOL'ün orta şiddetli veya ciddi karaciğer bozukluğu olan hastalarda veya ciddi böbrek
bozukluğu olan hastalarda (kreatinin klerensi 30 ml/dak.'dan daha az), güvenli kullanımını
destekleyecek herhangi bir veri yoktur.
2 / 21Anastrozolün, LHRH analogları ile kullanımı ile ilgili herhangi bir veri yoktur. Bu kombinasyon
klinik çalışmalar haricinde kullanılmamalıdır.
ANAZOL dolaşımdaki estrojen seviyelerini düşürdüğünden, kemik mineral yoğunluğunun
azalması ile bağlantılı olarak olası kırık riskinde artışa neden olabilir (Bkz. Bölüm 4.8).
Osteoporozlu veya osteoporoz riski taşıyan kadınların, tedavinin başlangıcında ve sonrasında
düzenli aralıklarla kemik mineral yoğunluğunu değerlendirmeleri gerekir. Osteoporoz için
tedavi veya profilaksi uygun şekilde başlatılmalı ve dikkatle izlenmelidir. Post menopozal
kadınlarda bifosfonatların kullanımlarının anastrozolün sebep olabileceği daha fazla kemik
mineral kaybını durdurabileceği dikkate alınmalıdır (Bkz. Bölüm 4.8)
Bu ürün laktoz monohidrat içerir. Nadir kalıtımsal galaktoz intolerans , Lapp laktaz yetmezliği
veya glukoz-galaktoz malabsorbsiyon problemi olan hastaların bu ilacı kullanmamaları gerekir.
4.5. Diğer tıbbi ürünlerle etkileşim ve diğer etkileşim şekilleri
Anastrozol CYP 1A2, 2C8/9 ve 3A4’ü in vitro olarak inhibe eder. Antipirin ve varfarin ile
yapılan klinik çalışmalar, 1 mg’lık anastrozolün antipirin ve R- ve S-varfarinin metabolizmasını
anastrozolün diğer ilaçlar ile beraber kullanılmasının, sitokrom P 450 aracılığı ile klinik açıdan
anlamlı ilaç etkileşimlerine neden olmasının beklenmediğini de içeren belirgin bir şekilde inhibe
etmediğini göstermektedir.
Anastrozolün metabolizmasını bağdaştırıcı enzimler tanımlanmamıştır. Spesifik olmayan inhibitor
CYP enzimlerinden simetidin, anastrozolün plazma konsantrasyonlarını etkilememektedir. Potent
CYP inhibitörlerinin etkisi bilinmemektedir.
Klinik çalışma güvenlilik verileri gözden geçirildiğinde, anastrozol ile birlikte yaygın olarak
kullanılan diğer ilaçlan da alan hastalarda, klinik olarak anlamlı etkileşmeler olmadığı
görülmüştür. Bifosfonatlarla klinik olarak önemli bir etkileşim yoktur (Bkz. Bölüm 5.1').
Tamoksifen ve estrojen içeren diğer tedaviler, ANAZOL'ün farmakolojik etkisini ortadan
kaldıracağından ANAZOL'le beraber uygulanmamalıdır (Bkz. Bölüm 4.4).
3 / 214.4. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Premenopozal kadınlarda kontrendike olduğundan uygulanabilir değildir.
Gebelik dönemi
Anastrozol gebelik döneminde kontrendikedir (Bkz. Bölüm 4.3).
Laktasyon dönemi
Anastrozol emziren kadınlarda kontrendikedir (Bkz Bölüm 4.3).
Üreme yeteneği/Fertilite
İnsanlarda doğurganlık üzerine ANAZOL'ün etkileri incelenmemiştir. Hayvanlar üzerindeki
çalışmalar üreme toksisitesini göstermiştir (bkz. Bölüm 5.3).
4.7 Araç ve makine kullanımı üzerindeki etkiler
Anastrozol, hastaların araç ve makine kullanma yeteneğini azaltmaz. Buna rağmen anastrozol
kullanımı ile asteni ve uyku hali rapor edildiğinden, araç veya makine kullanırken böyle
semptomlar oluşursa dikkat etmek gerekir.
4.8. İstenmeyen etkiler
Aksi belirtilmediyse, aşağıdaki sıklık kategorileri operabl meme kanserli 9366 postmenopozal
kadınla 5 yıl yürütülmüş büyük bir faz III çalışmada (Tek Başına veya Kombinasyon Halinde
Anastrozol Tamoxifen (ATAC) çalışması) rapor edilen advers olaylardan hesaplanmıştır.
Advers ilaç reaksiyonları aşağıda sıklık şeklinde listelenmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila < 1/100); seyrek
(≥1/10,000 ila < 1/1,000), çok seyrek (<1/10,000), bilinmiyor (eldeki verilerden hareketle
tahmin edilemiyor). En sık rapor edilenler baş ağrısı, sıcak basması, bulantı, döküntü, artralji ve
eklem sertliğidir.
4 / 21Sistem Organ Sınıfı ve frekansı ile advers reaksiyonlar
Metabolizma ve beslenme hastalıkları Yaygın Anoreksi
Hiperkolesterolemi
Yaygın olmayan Hiperkalsemi (paratiroid
hormonunda artışla birlikte ya
da artış olmaksızın)
Sinir sistemi hastalıkları Çok yaygın Başağrısı
Yaygın Somnolans
Karpal tünel sendromu*
Duysal bozukluklar
(parestezi, tat kaybı ve tat
bozuklukları dahil)
Vasküler hastalıklar Çok yaygın Sıcak basması
Gastrointestinal hastalıkları Çok yaygın Bulantı
Yaygın İshal
Kusma
5 / 21Hepato-bilier hastalıkları Yaygın Alkalen fosfataz, alanin
aminotransferaz ve aspartat
aminotranferaz seviyelerinde
artış
Yaygın Gama-GT ve bilirübin
olmayan seviyelerinde artış, hepatit
Çok yaygın Deri döküntüsü
Deri ve deri altı doku hastalıkları
Yaygın Saç incelmesi (alopesi)
Alerjik reaksiyonlar
Yaygın olmayan Ürtiker
Seyrek Eritema multiforme,
anaflaktoid reaksiyonlar,
kutanöz vaskulit (Henoch-
Schönlein Purpura)**
Çok seyrek Stevens-Johnson sendromu,
anjiyoödem
Çok yaygın Artralji/eklem sertliği, artrit,
Kas-iskelet bozukluklar, bağ doku ve kemik
osteoporoz
hastalıkları
Yaygın Kemik ağrısı, miyalji
Yaygın olmayan Tetik parmak
6 / 21Yaygın Vajinal kuruluk, Vajinal
Üreme sistemi ve meme hastalıkları
kanama***
Çok yaygın Asteni
Genel bozukluklar ve uygulama bölgesine
ilişkin hastalıklar
* Karpal Tünel Sendromu olayları, klinik çalışmalarda anastrozol tedavisi alan hastalarda,
tamoksifen alan hastalardan sayıca daha fazla bildirilmiştir. Ancak, bu olayların büyük
çoğunluğu bu koşulun gelişmesine yönelik tanımlanabilir risk faktörleri olan hastalarda
oluşmuştur.
** ATAC'de kutanöz vaskülit ve Henoch-Schönlein purpura gözlemlenmediğinden, bu olayların
sıklık kategorisi, nokta tahmininin en kötü değerine dayalı olarak 'Nadir' (≥% 0,01 ve <% 0,1)
olarak düşünülebilir.
*** Çoğunlukla daha önce hormonal bir tedavinin uygulandığı ileri evre meme kanserli
hastalarda mevcut hormon tedavisinden anastrozole geçildikten sonra ilk birkaç haftada, yaygın
olarak vajinal kanama rapor edilmiştir. Eğer kanama devam ederse daha ileri bir değerlendirme
düşünülmelidir.
Anastrozol, dolaşımdaki estrojen seviyelerini düşürdüğünden, kemik mineral yoğunluğu
azalabilir, bu durum bazı hastalarda kemik kırılma riskinin artmasına neden olabilir (Bkz.
Bölüm 4.4).
Aşağıdaki tablo ATAC çalışmasındaki önceden belirlenmiş olan ve çalışma tedavisi sırasında ve
tedavinin durdurulmasını izleyen 14 gün içerisinde gelişen advers olayların sıklıkları, anastrozol
kullanımıyla arada sebep/sonuç ilişkisi aranmaksızın göstermektedir.
7 / 21Advers etkiler Anastrozol Tamoksifen
(N=3092) (N-3094)
Sıcak basması 1104(%35,7) 1264(%40,9)
Eklem ağrısı/sertliği 1100(%35,6) 911(%29,4)
Duygu durum bozuklukları 597 (%19,3) 554 (%17,9)
Bitkinlik/asteni 575 (%18,6) 544 (%17,6)
Bulantı ve kusma 393 (%12,7) 384 (%12,4)
Kırıklar 315 (%10,2) 209 (%6,8)
Omurga, kalça veya el bileği/Colles 133 (%4,3) 91 (%2,9)
kırıkları
El bileği/Colles kırıkları 67 (%2,2) 50 (%1,6)
Omurga kırıkları 43 (%1,4) 22 (%0,7)
Kalça kırıkları 28 (%0,9) 26 (%0,8)
Katarakt 182 (%5,9) 213 (%6,9)
Vaginal kanama 167 (%5,4) 317 (%10,2)
İskemik kardiyovasküler hastalık 127 (%4,1) 104 (%3,4)
Angina pectoris 71 (%2,3) 51 (%1,6)
Miyokard infarktüsü 37 (%1,2) 34 (%1,1)
Koroner arter hastalığı 25 (%0,8) 23 (%0,7)
Miyokard iskemisi 22 (%0,7) 14 (%0,5)
Vajinal akıntı 109 (%3,5) 408 (%13,2)
Herhangi bir venöz tromboembolik olay 87 (%2,8) 140 (%4,5)
Derin venöz tromboembolik olaylar, 48 (%1,6) 74 (%2,4)
akciğer embolisi dahil
İskemik serebrovasküler olaylar 62 (%2,0) 88 (%2,8)
Endometrium kanseri 4 (%0,2) 13 (%0,6)
Medyan 68 aya varan izlem sonrası anastrozol ve tamoksifen gruplarında her 1000 hasta-yılı için
sırasıyla 22 ve 15 kırık gözlenmiştir. Anastrozolde gözlenen oran, aynı yaşlardaki
postmenopozal popülasyonlarda bildirilen sınırlar içerisindedir. Osteoporoz insidansı, anastrozol
ile tedavi edilen hastalarda %10,5 , tamoksifen ile tedavi edilen hastalarda %7,3’tür. ATAC
çalışmasındaki anastrozol kullanan hastalarda görülen kırık ve osteoporoz oranlarının
8 / 21tamoksifenin koruyucu bir etkisini mi, anastrozolün spesifik bir etkisini mi yoksa beraberce her
ikisini mi yansıttığı, belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kazara doz aşımı ile ilgili sınırlı klinik deneyim vardır. Hayvan çalışmalarında anastrozol düşük
akut toksisite göstermiştir. Klinik çalışmalar anastrozolün çeşitli dozları ile yürütülmüş, sağlıklı
erkek gönüllülere tek doz olarak 60 mg'a kadar ve ilerlemiş meme kanserli postmenopozal
kadınlarda ise günde 10 mg'a kadar doz verildiğinde iyi tolere edilmiştir. Anastrozolün hayatı
tehdit edecek semptomların oluşmasına sebep olabilecek tek kullanımlık dozu saptanmamıştır.
Spesifik antidotu yoktur ve tedavi semptomatik olmalıdır.
Aşın dozda birden fazla farklı ilacın alınmış olabileceği ihtimali düşünülmelidir. Hasta uyanık
ise kusturulabilir. Anastrozol yüksek olarak proteine bağlanmadığından diyaliz işlemi faydalı
olabilir. Yaşamsal bulguların sık aralıklarla izlenmesi ve hastanın yakın takibe alınması şeklinde
genel destekleyici tedavi uygulanmalıdır.
5.FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Enzim inhibitörleri
ATC Kodu: L02B GO3
Anastrozol güçlü ve seçiciliği yüksek bir non-steroidal aromataz inhibitörüdür. Postmenopozal
kadınlarda, estradiol başlıca periferik dokularda androstenedionun aromataz enzim kompleksi
tarafından estrona dönüştürülmesiyle oluşur. Daha sonra estron, estradiole dönüşür. Meme
kanserli kadınlarda dolaşımdaki estradiol seviyelerinin düşürülmesinin faydalı etki oluşturduğu
gösterilmiştir. Postmenopozal kadınlarda günde 1 mg şeklinde uygulanan anastrozolün, %80'in
üzerinde estradiol baskılanmasına neden olduğu oldukça hassas yöntemlerle gösterilmiştir.
9 / 21Anastrozol, progestojenik, androjenik veya estrojenik aktiviteye sahip değildir.
Anastrozolün günlük l0mg'a kadar dozlarının kortizol veya aldosteron sekresyonuna herhangi bir
etki yapmadığı, öncesinde ve sonrasında standart adrenokortikotropik hormon (ACTH) testi ile
ölçülerek saptanmıştır. Bu nedenle ilave kortikoid verilmesi gerekmemektedir.
Erken evre meme kanserinde primer adjuvan tedavi
Operabl meme kanseri olan 9366 postmenopozal kadında yapılan büyük bir faz III çalışmada, 5
yıl süreyle kullanılan anastrozolün, hastalıksız sağkalımın tamoksifenden istatistiksel olarak
daha fazla olduğu gösterilmiştir. Prospektif olarak belirlenmiş, hormon reseptörü-pozitif olan
popülasyonda ise anastrozolün, hastalıksız sağ kalım bakımından tamoksifenden daha fazla
etkili olduğu gözlenmiştir.
Anastrozol ile nüks gelişinceye kadar geçen süre tamoksifenden, istatistiksel olarak anlamlı
şekilde uzun bulunmuştur. Anastrozol lehine olan bu farkın, hem ITT (Intention To Treat)
popülasyonunda hem de hormon reseptörü-pozitif popülasyonda, hastalıksız sağkalım
bakımından mevcut farktan da fazla olduğu görülmüştür.
Anastrozol ile uzak metastazlar gelişinceye kadar geçen süre tamoksifenden, istatistiksel olarak
anlamlı şekilde uzundur.
Kontralateral meme kanseri insidansı anastrozol ile, tamoksifene kıyasla istatistiksel olarak
anlamlı şekilde azalmıştır.
5 yıl devam eden tedaviden sonra anastrozol, genel sağkalım bakımından en az tamoksifen kadar
etkilidir. Ancak ölüm oranlarının düşük olması nedeniyle, anastrozole eşlik eden uzun
dönemdeki sağkalımı tamoksifene kıyasla daha net bir şekilde ortaya koyabilmek için, ilave
izleme dönemlerine ihtiyaç vardır. Medyan 68 aylık izlem süresiyle birlikte ATAC çalışması
hastaları, 5 yıllık tedaviden sonra, anastrozolün uzun dönemdeki tedavi-sonrası etkilerinin
tamoksifenle karşılaştırılmasına yetecek bir süre boyunca izlenmemiştir.
10 / 21ATAC bitiş noktası özeti: 5-yıllık tedavinin tamamlanma analizi
Etkililik sonlanım noktası Olay sayısı (sıklığı)
ITT popülasyonu Hormon reseptörü-pozitif tümör
durumu
Anastrozol Tamoksifen Anastrozol Tamoksifen
(N=3125) (N=3116) (N=2618) (N=2598)
Hastalıksız sağkalıma 575(18,4) 651 (20,9) 424(16,2) 497(19,1)
Nispi risk 0,87 0,83
2-taraflı %95 güven aralığı 0,78-0,97 0,73-0,94
p-değeri 0,0127 0,0049
Uzak hastalıksız sağkalımb 500 (16,0) 530(17,0) 370(14,1) 394(15,2)
Nispi risk 0,94 0,93
2-taraflı %95 güven aralığı 0,83-1,06 0,80-1,07
p-değeri 0,2850 0,2838
Nüks gelişinceye kadar 402 (12,9) 498(16,0) 282(10,8) 370(14,2)
geçen sürec
Nispi risk 0,79 0,74
2-taraflı %95 güven aralığı 0,70-0,90 0,64-0,87
p-değeri 0,0005 0,0002
Uzak nüks gelişinceye 324(10,4) 375(12,0) 226(8,6) 265(10,2)
kadar geçen süred
Nispi risk 0,86 0,84
2-taraflı %95 güven aralığı 0,74-0,99 0,70-1,00
11 / 21ATAC bitiş noktası özeti: 5-yıllık tedavinin tamamlanma analizi
Etkililik sonlanım noktası Olay sayısı (sıklığı)
ITT popülasyonu Hormon reseptöru-pozitif tümör
durumu
Anastrozol Tamoksifen Anastrozol Tamoksifen
(N=3125) (N=3116) (N=2618) (N=2598)
p-değeri 0,0427 0,0559
Karşı memede primer 35(1,1) 59 (1,9) 26 (1,0) 54 (2,1)
kanser gelişimi
Olasılık oranı 0,59 0,47
2-taraflı %95 güven aralığı 0,39 – 0,89 0,30 – 0,76
p-değeri 0,0131 0,0018
Genel sağkalıme 411 (13,2) 420(13,5) 296(11,3) 301(11,6)
Nispi risk 0,97 0,97
2-taraflı %95 güven aralığı 0,85-1,12 0,83-1,14
p-değeri 0,7142 0,7339
aHastalıksız sağkalım, bütün nüksleri kapsar ve loko-rejional nükslerin, karşı memede yeni
meme kanseri gelişiminin veya uzak nükslerin, ilk defa görülmesine veya (herhangi bir nedene
bağlı) ölüme kadar geçen süredir.
bUzak hastalıksız sağkalım, uzak nükslerin ilk defa görülmesine veya (herhangi bir nedene bağlı)
ölüme kadar geçen süredir.
cNüks gelişinceye kadar geçen süre, loko-rejional nükslerin, karşı memede yeni meme kanseri
gelişiminin veya uzak nükslerin ilk defa görülmesine veya (meme kanserine bağlı) ölüme kadar
geçen süredir.
dUzak nüks gelişinceye kadar geçen süre, uzak nükslerin ilk defa görülmesine veya (meme
kanserine bağlı) ölüme kadar geçen süredir.
eÖlen hasta sayısı (yüzdesi).
Tedavi konusunda verilen bütün kararlarda olduğu gibi, uygulanacak tedavinin nispi faydaları ve
riskleri, meme kanseri olan kadın ve doktoru tarafından birlikte değerlendirilmelidir.
12 / 21Anastrozol ve tamoksifen birlikte uygulandığında, hormon reseptörü durumundan bağımsız
olarak, etkililik ve güvenlilik yönünden tek başına verilen tamoksifen ile benzer bulunmuştur.
Adiuvan tamoksifen ile tedavi edilmiş pozitif hormon-reseptör erken invazif evre meme kanseri
hastalarının adjuvan tedavisi
Hormon reseptörü pozitif erken evre meme kanseri olan, cerrahi işlem geçirmiş, radyoterapi
uygulanmış veya uygulanmamış, kemoterapi uygulanmamış olan ve 2 yıl adjuvan tamoksifen
tedavisi görmüş, postmenopozal 2579 kadında yapılan bir faz III çalışmasında (Avusturya
Meme ve Kolorektal Kanser Çalışma Grubu (ABCSG) 8) tamoksifen kullanmayı bırakıp
anastrozol kullanmaya başlayan kadınlardaki hastalıksız sağkalım, medyan 24 aylık izleme
sonrasında tamoksifene devam edenlerden daha üstün olarak bulunmuştur.
Herhangi bir nüks gelişinceye kadar geçen süre, lokal veya uzak metastaz gelişinceye kadar
geçen süre ve uzak metastaz gelişinceye kadar geçen süre; hastalıksız sağkalım sonuçlarına
paralel olarak, anastrozolün istatistiksel olarak anlamlı avantaja sahip olduğunu doğrulamıştır.
Kontralateral meme kanseri insidansı, her iki grupta da çok düşük olmuş ve Anastrozol, sayısal
olarak avantajlı bulunmuştur. Genel sağkalım, iki tedavi grubunda benzer bulunmuştur.
13 / 21Çalışma ABCSG 8 sonlanım noktası ve sonuçların özeti
Etkililik sonlanım noktası Olay sayısı (sıklığı)
Anastrozol Tamoksifen
(N=1297) (N=1282)
Hastalıksız sağkalım 65(5,0) 93(7,3)
Nispi risk 0,67
2-taraflı %95 güven aralığı 0,49 – 0,92
p-değeri 0,014
Herhangi bir nüks gelişinceye 36(2,8) 66(5,1)
kadar geçen süre
Nispi risk 0,53
2-taraflı %95 güven aralığı 0,35-0,79
p-değeri 0,002
Uzak nüks gelişinceye kadar 22(1,7) 41(3,2)
geçen süre
Nispi risk 0,52
2-taraflı %95 güven aralığı 0,31-0,88
p-değeri 0,015
Karşı memede primer kanser 7(0,5) 15(1,2)
gelişimi
Olasılık oranı 0,46
2-taraflı %95 güven aralığı 0,19-1,13
p-değeri 0,090
Genel sağkalım 43(3,3) 45(3,5)
Nispi risk 0,96
2-taraflı %95 güven aralığı 0,63-1,46
p-değeri 0,840
Anastrozol ile yapılan benzer, başka iki çalışma (GABG/ARNO 95 ve İTA) ile ABCSG 8 ve
GABG/ARNO 95 çalışmalarının kombine analizi, bu sonuçları desteklemektedir.
14 / 21Anastrozolün söz konusu 3 çalışmadaki güvenlilik profili, hormon reseptörü pozitif erken evre
meme kanseri olan kadınlarda bilinen güvenlilik profiliyle bağdaşmaktadır.
Kemik mineral yoğunluğu (BMD)
Bifosfonat risedronat ile anastrozol çalışması (SABRE)
Faz III/IV SABRE çalışmasında, hormon reseptörü pozitif erken evre meme kanserine sahip 234
postmenopozal kadın, mevcut kırılganlık kırılma riskine göre düşük, orta ve yüksek risk grupları
olmak üzere sınıflara ayrılmış ve 1 mg/gün anastrozol ile tedavi başlatılmıştır. Primer etkililik
parametresi DEXA tarama kullanılarak bel omurgası kemik yoğunluğunun analizi olmuştur.
Tüm hastalar vitamin D ve kalsiyum ile tedavi almıştır. Düşük risk grubundaki hastalar (n=42)
sadece anastrozol almış, orta risk grubundaki hastalar anastrozol ve haftada bir risedronat 35 mg
(n=77) veya anastrozol ve plasebo (n=77) olmak üzere randomize edilmiş ve yüksek risk
grubundakiler anastrozol ve haftada bir kez risedronat 35 mg (n=38) almıştır. Primer sonlanım
noktası 12 ayda bel omurgası kemik kütlesi yoğunluğunda, başlangıça göre değişimdir.
12 aylık esas analiz, halen orta ve yüksek kırılganlık kırılma risk grubundaki hastaların,
anastrozol 1 mg/gün ile kombine olarak haftada bir kez risedronat 35 mg kullanıldığında kemik
kütle yoğunluğunda düşüş olmadığını göstermiştir (DEXA taraması kullanılarak bel omurgası
kemik mineral yoğunluğu ile değerlendirilmiştir). İlaveten, sadece anastrozol 1 mg/gün ile
tedavi edilen düşük risk grubunda, istatistiksel anlamda anlamlı olmayan BMD düşüşü
gözlenmiştir. Bu bulgular sekonder etkililik değişkenliğinde, 12. ayda toplam kalça kemik
mineral yoğunluğunda başlangıca göre değişim ile yansıtılmıştır.
Bu çalışma, anastrozol ile tedavisi planlanmış erken evre meme kanseri olan postmenopozal
kadınlarda, olası kemik mineral kaybı için bifosfonatların kullanımına kanıt sağlamıştır.
Pediyatrikler
Pediyatrik hastalarda 3 klinik çalışma düzenlenmiştir. (2 tanesi jinekomastili pubertal erkeklerde
ve 1 tanesi McCune-Albright Sendromlu kızlarda)
15 / 21Jinekomasti çalışmaları
Çalışma 006, 12 aydan uzun süredir jinekomastili 82 pubertal erkeğin (11-18 yaş arası)
anastrozol 1 mg/gün veya günlük plasebo ile 6 aya kadar tedavi edildiği, randomize, çift-körlü,
çok merkezli bir çalışmadadır. 6 aylık tedavi sonunda, anastrozol 1 mg grubu ile plasebo grubu
arasında, %50 veya daha fazla toplam göğüs hacmi redüksiyonuna sahip hasta sayısında belirgin
bir farklılık gözlenmemiştir.
Çalışma 001, 12 aydan kısa süredir jinekomastili 36 pubertal erkekte günde 1 mg anastrozol ile
yapılan açık uçlu, çoğul dozlu farmakokinetik çalışmadır. Sekonder amaçlar hasta tolerabilitesi
ve güvenliği ile tedavinin 1. günü ile başlangıçtan 6 ay sonrası arasında her iki memede de
jinekomastinin hesaplanan hacminde başlangıca göre en az %50 redüksiyon olan hastaların
oranını değerlendirmektedir.
Bu çalışmada anastrozolün potansiyel faydalarını araştırmak için 25 erkek çocuktan oluşan bir
farmakodinamik altpopülasyon seçilmiştir. Hastalarda 6. ayda toplam meme hacminde %50
veya üzeri azalma gözlenmiştir, bu oran ultrason ile ölçüldüğünde %55,6, kumpas ile
ölçüldüğünde %77,8'dir (sadece gözlemsel veri, bu sonuçlar üzerinde istatistiksel analiz
yapılmamıştır).
McCune-Albright Sendromu çalışması
Çalışma 0046, McCune Albright sendromuna (MAS) sahip 28 kızda (2 yaş ila ≤10) yapılan
uluslararası, çok merkezli, açık uçlu araştırma çalışmasıdır. Primer amaç MAS hastalarında
anastrozol 1 mg/gün ile tedavinin güvenliliği ve etkililiğini değerlendirmektir. Çalışma
tedavisinin etkililiğinde, vajinal kanama, kemik yaşı ve büyüme hızı ile ilgili tanımlanan
kriterlere tam uyan hastaların oranı baz alınmıştır.
Tedavide, vajinal kanama günü sıklığında istatistiksel anlamlı bir değişiklik gözlenmemiştir.
Tanner evrelendirmesi, ortalama over hacmi veya ortalama uterus hacminde klinik açıdan
önemli bir değişim yoktur. Tedavinin başlangıcı ile kıyaslandığında, tedavi sırasında kemik yaşı
artış hızında istatistiksel açıdan belirgin bir değişim gözlenmemiştir. Büyüme hızı (cm/yıl),
tedavi öncesi 0. ay ile 12. ay arasında ve tedavi öncesi 2. 6 ay (7. ay ile 12. ay arası) sırasında
belirgin derecede azalmıştır (p<0.05). Başlangıç vajinal kanama düzeyindeki hastaların
%28'inde tedavi sırasında kanama günleri sıklığında %50 ve üzerinde redüksiyon; %40'ında 6
aylık periyodu aşkın kanamada kesilme ve %12’sinde 12 aylık periyodu aşkın kanamada
kesilme olmuştur.
16 / 2118 yaş altı çocuklarda advers olayların genel değerlendirmesi yapıldığında, güvenlilik ve tolere
edilebilirlik ile ilgili bir fikir ileri sürülemez.
5.2. Farmakokinetik özellikleri
Emilim
Anastrozolün absorbsiyonu hızlıdır. Absorbsiyon hızındaki küçük değişikliğin, kararlı plazma
konsantrasyonunda klinik olarak anlamlı etkiler oluşturması beklenmez. Yiyecekler absorpsiyon
hızını hafifçe azaltır ancak süresini uzatmaz.
Dağılım
Maksimum plazma konsantrasyonu tipik olarak doz uygulanmasından sonra iki saat içinde
oluşur (aç karnına). %90-95 hastada, anastrozol kararlı plazma konsantrasyonlarına 7 günlük
doz uygulamasıyla erişilir. Anastrozolün farmakokinetik parametrelerinin zamana veya doza
bağımlı olduğunu gösteren herhangi bir kanıt yoktur. Anastrozolün sadece %40'ı plazma
proteinlerine bağlanır.
Biyotransformasvon
Anastrozol metabolizması N-dealkilasyon, hidroksilasyon ve glukuronidasyon şeklinde olur.
Eliminasyon
Anastrozol yavaş elimine edilir. Plazma eliminasyon yarı ömrü yaklaşık 40-50 saattir.
Postmenopozal kadınlarda anastrozol büyük oranda metabolize olur, anastrozol'ün %10'undan
daha azı 72 saat içinde idrarla değişmeden atılır. Metabolitleri öncelikle idrarla atılır.
Plazmadaki en önemli metaboliti olan triazol, aromataz enzimini inhibe etmez.
Hastalardaki karakteristik özellikler
Cinsiyet
Uygulanabilir değildir.
Yaşlılar
Postmenopozal kadınlarda, anastrozolün farmakokinetiği yaşa bağımlı değildir.
17 / 21Çocuklar
Çocuklarda farmakokinetik çalışma yapılmamıştır.
Böbrek yetmezliği
Böbrek yetmezliği olan gönüllülerde görülen anastrozol oral klerensi, sağlıklı gönüllülerde
gözlemlenen değerlerdedir.
Karaciğer yetmezliği
Stabil hepatik sirozu olan gönüllülerde görülen anastrozol oral klerensi, sağlıklı gönüllülerde
gözlemlenen değerlerdedir.
5.3. Klinik Öncesi güvenlilik verileri
Akut Toksisite
Kemirgenlerle yapılan akut toksisite çalışmalarında oral olarak uygulanan medyan letal doz
l00mg/kg/gün'den, intraperitoneal olarak uygulanan doz ise 50mg/kg/gün'den fazla olmuştur.
Köpekte yapılan bir oral akut toksisite çalışmasında, letal dozun medyan değeri 45
mg/kg/gün'den daha büyük bulunmuştur.
Kronik Toksisite
Çoklu doz toksisite çalışmalarında sıçan ve köpekler kullanılmıştır. Toksisite çalışmalarında
anastrozolün etkisiz seviyeleri saptanmamıştır. Düşük (1 mg/kg/gün) ve orta dozlarda (köpek 3
mg/kg/gün ve sıçan 5 mg/kg/gün) izlenen etkiler anastrozolün farmakolojik ya da enzim
indüksiyonu özelliklerine bağlıdır ve anlamlı toksik veya dejeneratif değişimlerle ilgili değildir.
Mutajenite
Yapılan genetik toksikoloji çalışmalarında anastrozolün mutajen veya klastojen olmadığı
görülmüştür.
18 / 21Üreme Toksikolojisi
Bir doğurganlık çalışmasında, yeni sütten kesilmiş erkek sıçanlara, içme suyu vasıtasıyla 10
hafta süreyle 50 veya 400 mg / l doz anastrozol verilmiştir. Ortalama plazma konsantrasyonları
sırasıyla 44,4 (± 14,7) ng / ml ve 165 (± 90) ng / ml olarak ölçülmüştür. Çiftleşme indeksleri, her
iki doz grubunda da olumsuz etkilenirken, doğurganlığın azalması yalnızca 400 mg / l doz
seviyesinde belirgin olduğu görülmüştür. Tüm çiftleşme ve doğurganlık parametreleri 9 haftalık
tedavi gerektirmeyen iyileşme periyodu sonrasında kontrol grubu değerlerine benzer olduğu için
azalma geçicidir.
Anastrozolün dişi sıçanlara 1 mg/kg/gün oral olarak uygulanması kısırlık görülme sıklığının
yükselmesini ve 0.02 mg/kg/gün'lük uygulanması ise pre-implementasyon kaybını
oluşturmuştur. Bu etkiler klinik ile ilişkili dozlarda meydana gelmiştir. İnsandaki etki hariç
tutulamaz. Bu etkiler bileşiğin farmakolojisiyle ile ilgilidir ve bileşiğin kesilme periyodundan 5
hafta sonra tamamen geriye döner.
Anastrozolün gebe sıçan ve tavşanlara sırasıyla 1,0 ve 0,2 mg/kg/gün uygulanması sonucu
teratojenik etki oluşmamıştır. Görülen etkiler (sıçanlarda plasenta genişlemesi ve tavşanlarda
gebelik oluşmaması) bileşiğin farmakolojisiyle ilgilidir.
Gebeliğin 17. gününden başlayarak doğum sonrası 22. güne kadar 0,02 mg/kg/gün ve daha fazla
miktarda anastrozol verilen sıçanların doğurduğu yavruların yaşamları tehlikeye girmiştir. Bu
etkiler bileşiğin doğum üzerindeki farmakolojik etkisiyle ilgilidir. Maternal anastrozol tedavisi,
yavruların davranış veya reprodüktif performansını etkileyebilecek herhangi bir yan etki
meydana getirmemiştir.
Karsinojenisite
Sıçanlar üzerinde yapılan iki yıllık onkojenesite çalışması, sadece yüksek dozda (25 mg/kg/gün),
dişilerde hepatik neoplazma ve stromal polip, erkeklerde ise tiroid adenomu insidansında artış
meydana gelmesi ile sonuçlanmıştır. Bu değişiklikler insanların maruz kaldığı terapötik dozun
100 kat fazlasını temsil eden bir dozda meydana gelmiştir ve hastalara uygulanan anastrozol
tedavisi ile klinik açıdan ilgili olmadığı düşünülmektedir.
Fareler üzerinde yapılan iki yıllık onkojenisite çalışması, iyi huylu over tümörü indüksiyonu ve
lenforetiküler neoplazma insidanslarında değişme (dişilerde daha düşük sayıda histiositik
sarkom, lenfomaya bağlı daha sık ölüm) ile sonuçlanmıştır. Bu değişikliklerin farelere ait
spesifik aromataz inhibisyon etkileri olduğu ve hastalara uygulanan anastrozol tedavisiyle klinik
açıdan bir ilgisinin bulunmadığı düşünülmektedir.
19 / 216. FARMASÖTİK BİLGİLER
6.1 Yardımcı maddeler
Laktoz monohidrat (sığır sütü kaynaklı),
Povidone K-30,
Sodyum nişasta glikolat,
Kolloidal anhidroz silika,
Magnezyum stearat,
Hipromelloz,
Titanyum dioksit,
Polietilen glikol.
6.2. Geçimsizlik
Bilinen geçimsizliği yoktur.
6.3. Raf ömrü
ANAZOL’ün raf ömrü 24 aydır.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın yapısı ve içeriği
Ambalaj PVC blister/aluminyum folyodur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj ve Ambalaj Atıklarının Kontrolü Yönetmelik" lerine uygun
olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İstanbul
Tel. : 0212 410 39 50
Faks. : 0212 447 61 65
20 / 218.RUHSAT NUMARASI
2014/742
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.09.2014
Ruhsat yenileme tarihi:
10. KÜB'ÜN YENİLENME TARİHİ
21 / 21