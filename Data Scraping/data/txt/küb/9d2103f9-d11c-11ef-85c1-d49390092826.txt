KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUOTRAV 40 mcg/ml+5 mg/ml Steril Oftalmik Çözelti
Steril
2. KALİTATİF VE KANTİTATİF BİLEŞİM
Etkin maddeler:
Travoprost 40 mcg/ml
Timolol (timolol maleat olarak) 5 mg/ml
Yardımcı maddeler:
Polikuaterniyum-1 (POLYQUAD) 10 mcg/ml
Polipropilen glikol 5 mg/ml
Polioksietilen hidrojene hint yağı 40 (HCO-40) 1 mg/ml
Yardımcı maddeler için 6.1’e bakınız.
3. FARMASÖTİK FORM
Göz damlası
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar:
DUOTRAV, topikal beta blokörlere veya prostaglandin analoglarına yetersiz yanıt
veren, açık açılı glokomlu veya oküler hipertansiyonlu hastalarda artan göz içi basıncını
(GİB) düşürmede kullanılır (Bölüm 5.1’e bakınız).
4.2. Pozoloji ve uygulama şekli
Pozoloji/uygulama sıklığı ve süresi
Bir damla DUOTRAV hasta gözün/gözlerin konjunktival kesesine, sabah veya akşam,
günde bir defa bir damla damlatılarak uygulanır. Her gün aynı saatte uygulanmalıdır.
Uygulamanın ardından nazolakrimal oklüzyon veya göz kapaklarının 2 dakika süreyle
nazikçe kapatılması tavsiye edilmektedir. Bu durum, oküler yolla uygulanan tıbbi
ürünün sistemik emilimini azaltarak sistemik istenmeyen etkilerin azalmasına neden
olabilir.
Eğer birden fazla oftalmik tıbbi ürün kullanılıyorsa, iki kullanım arasında en az 5 dakika
beklenilmelidir (Bölüm 4.5’e bakınız).
Bir damlatma unutulduğu takdirde, tedaviye normal planlanan bir sonraki damlatma ile
devam edilmelidir. Hasta göze günde bir kereden fazla uygulama yapılmamalıdır.
Diğer bir oftalmik antiglokom ajanından DUOTRAV tedavisine geçilecek ise, diğer
ürün bırakılmalı, ertesi gün DUOTRAV uygulanmasına başlanmalıdır.
Sayfa 1/14Hastalara, DUOTRAV uygulamasından önce kontakt lenslerini çıkarmaları ve
damlatmanın ardından, kontakt lenslerini takmadan önce 15 dakika beklemeleri
söylenmelidir (Bkz. bölüm 4.4).
Uygulama şekli:
Oküler kullanım içindir.
Hasta, koruyucu keseyi kullanımdan hemen önce çıkarmalıdır. Damlatıcı ucun ve
çözeltinin kirlenmesini önlemek için, şişenin ucunun göz kapaklarına ve diğer alanlara
değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ve böbrek yetmezliği olan hastalarda DUOTRAV veya timolol 5 mg/ml göz
damlası ile ilgili çalışma yapılmamıştır.
Travoprost, orta ile ciddi karaciğer yetmezliği olan ve orta ile ciddi böbrek yetmezliği
olan hastalarda (kreatinin klerensi 14 ml/dak’a kadar düşük) çalışılmıştır. Bu hastalar
için doz ayarlaması gerekli değildir.
Pediyatrik popülasyon:
18 yaşın altındaki hastalarda DUOTRAV’ın etkililiği ve güvenliği saptanmamıştır ve
yeterli veri bulunmamaktadır.
Geriyatrik popülasyon:
Özel bir doz ayarlaması gerekli değildir. Yetişkinlerdeki kullanım ile aynıdır.
4.3. Kontrendikasyonlar
• Travoprost, timolol veya bölüm 6.1’de listlenen yardımcı maddelerden herhangi
birine karşı aşırı duyarlılığı olduğu bilinen hastalarda,
• Diğer beta blokerlere aşırı duyarlılığı olan hastalarda,
• Bronşiyal astım veya bronşiyal astım öyküsü, ağır kronik obstrüktif akciğer
hastalığı dahil reaktif solunum yolu hastalığı olan hastalarda,
• Sinüs bradikardisi, kalp pili ile kontrol edilemeyen sino-atriyal blok, ikinci veya
üçüncü derece atriyoventriküler blok dahil hasta sinüs sendromunda,
• Belirgin kalp yetmezliği olan hastalarda ve kardiyojenik şok durumunda,
• Ciddi alerjik rinit ve korneal distrofilerde kontrendikedir.
4.4. Özel kullanım uyarıları ve önlemleri
Sistemik Etkiler
Diğer topikal uygulanan oftalmik ajanlar gibi, travoprost ve timolol de sistemik olarak
emilirler. Beta-adrenerjik blokörlerin sistemik uygulaması ile görülen aynı
kardiyovasküler, pulmoner ve diğer advers etkiler içeriğindeki beta-adrenerjik timolole
bağlı olarak görülebilir. Topikal oftalmik uygulama sonrasında sistemik advers ilaç
reaksiyonlarının insidansı sistemik uygulama için olandan daha düşüktür. Sistemik
emilimin nasıl azaltılabileceğine ilişkin bilgi için bölüm 4.2’ye bakınız.
Kardiyak bozukluklar
Sayfa 2/14Kardiyovasküler hastalığı (örn., koroner kalp hastalığı, Prinzmetal anjina ve kalp
yetmezliği) ve hipotansiyonu bulunan hastalarda beta blokörlerle tedavi dikkatli bir
şekilde değerlendirilmeli ve diğer etkin maddelerle tedavi düşünülmelidir.
Kardiyovasküler hastalığı bulunan hastalar istenmeyen etkiler ve bu hastalıkların
kötüleşmesi belirtileri açısından takip edilmelidir.
İletim süresi üzerindeki olumsuz etkileri nedeniyle beta blokörler birinci derece kalp
bloğu olan hastalara sadece dikkatli bir şekilde verilmelidir.
Vasküler bozukluklar
Ciddi periferik dolaşım bozukluğu/hastalığı (örn., şiddetli seviyelerde Raynaud hastalığı
veya Raynaud sendromu) bulunan hastalar dikkatle tedavi edilmelidir.
Respiratuvar hastalıklar
Bazı oftalmik beta blokörlerin uygulamasının ardından astımlı hastalarda bronkospazma
bağlı olarak ölüm dahil solunum reaksiyonları bildirilmiştir. DUOTRAV, hafif/orta
şiddette kronik obstrüktif akciğer hastalığı (KOAH) olan hastalarda sadece potansiyel
yararı potansiyel riskinden fazla olduğu durumlarda dikkatli bir şekilde kullanılmalıdır.
Hipoglisemi/diyabet
Beta-blokerler akut hipogliseminin belirti ve semptomlarını maskeleyebilmeleri
nedeniyle spontan hipoglisemisi veya labil diyabeti olan hastalarda dikkatle
kullanılmalıdır.
Kas zayıflığı
Beta-adrenerjik reseptör bloke edici ajanların kullanımında bazı myastenik semptomlar
(diplopi, pitozis ve genel güçsüzlük) ile uyumlu kas zayıflığının arttığı bildirilmiştir.
Korneal hastalıklar
Oftalmik beta blokerler gözlerde kurumaya yol açabilir. Korneal hastalıkları olan
hastalar dikkatle tedavi edilmelidir.
Koroid dekolmanı
Filtrasyon prosedürlerinden sonra aköz yapımını baskılayıcı tedavi uygulanması ile
(örn., timolol, asetazolamid) koroid dekolmanı bildirilmiştir.
Diğer beta-bloke edici ajanlar
İntra-oküler basınç üzerindeki etki veya sistemik beta blokajının bilinen etkileri, timolol
halihazırda bir sistemik beta-bloke edici tıbbi ürün alan hastalara verildiğinde artabilir.
Bu hastaların yanıtı yakından gözlemlenmelidir. İki topikal beta-adrenerjik bloke edici
ajanın birlikte kullanılması önerilmemektedir (bkz. bölüm 4.5).
Cerrahi anestezi
Beta-bloke edici oftalmolojik preparatlar adrenalin gibi sistemik beta-agonistlerin
etkilerini bloke edebilir. Hasta timolol aldığında anestezi uzmanı bilgilendirilmelidir.
Hipertiroidizm
Beta blokerler hipertiroidizmin belirtilerini maskeleyebilir.
Deri teması
Sayfa 3/14Prostaglandinler ve prostaglandin analogları deriden emilebilecek biyolojik olarak etkin
maddelerdir. Gebe olan veya gebe kalmaya çalışan kadınlar şişenin içeriğine doğrudan
maruziyetten kaçınmak üzere uygun önlemleri almalıdır. Düşük bir olasılık olsa dahi,
şişe içeriğinin önemli bir kısmıyla temas edilmesi durumunda maruz kalan alan derhal
iyice temizlenmelidir.
Anafilaktik Reaksiyonlar
Beta-adrenerjik reseptör bloke edici ajanlar kullanılırken, atopi ya da çeşitli alerjenlere
karşı ciddi anafilaktik reaksiyon öyküsü olan hastalar anafilaktik reaksiyonların
tedavisinde kullanılan adrenalinin normal dozlarına karşı yanıt vermeyebilirler.
Eş zamanlı tedavi
Timolol bazı tıbbi ürünler ile etkileşime girebilir (bölüm 4.5’e bakınız).
İki lokal prostaglandinin kullanılması önerilmemektedir.
Oküler Etkiler
Travoprost melanositlerdeki melanozomların (pigment granülleri) sayısını arttırarak göz
rengini zaman içinde değiştirebilir. Tedavi başlatılmadan önce hastaların göz rengindeki
bu kalıcı değişiklik konusunda uyarılmaları gerekir. Tek taraflı tedavi kalıcı
heterokromiye neden olabilir. Melanositler üzerindeki uzun süreli etkileri ve sonuçları
tam olarak bilinmemektedir. İris rengindeki değişiklik yavaşça olur ve aylarca, yıllarca
hissedilmeyebilir. Göz rengindeki değişiklik karma renkli gözlü hastalarda daha belirgin
olarak görülür, örn: kahve-mavi, gri-kahve, sarı-kahve ve yeşil-kahve; ancak ayrıca
kahverengi gözlü hastalarda da gözlemlenmiştir. Etkilenen gözlerde kahverengi
pigmentasyon özellikle pupilin etrafından çevreye doğru konsantrik olarak
genişlemesine karşın irisin tümü veya bazı alanları daha kahverengi olabilir. Tedavi
kesildikten sonra, kahverengi iris pigmentinde daha fazla artış gözlenmemiştir.
Kontrollü klinik çalışmalarda, travoprost kullanımı ile göz çevresi ve/veya göz kapağı
derisinde koyulaşma bildirilmiştir.
Prostaglandin analogları ile periorbital ve göz kapağı çukurlarında derinleşme dahil göz
kapağı değişiklikleri gözlenmiştir.
Travoprost, tatbik edildiği gözdeki kirpikleri giderek değiştirebilir; bu değişiklikler
klinik çalışmalarda hastaların yaklaşık yarısında gözlemlenmiştir; bunlar kirpiğin boy,
kalınlık, renk ve/veya sayısındaki değişiklikleri kapsar. Kirpik değişikliklerinin
mekanizması ve uzun dönemdeki sonuçları bilinmemektedir.
Travoprostun, maymun çalışmalarında palpebral fissürün hafifçe genişlemesine neden
olduğu görülmüştür. Ancak, bu etki klinik çalışmalarda gözlenmemiş ve türe özel
olduğu düşünülmüştür.
DUOTRAV, enflamatuvar oküler durumlarda ya da neovasküler, kapalı açılı, dar açılı
veya doğuştan olan glokomda değerlendirilmemiştir ve tiroitd göz hastalıklarında,
psödofakik hastalardaki açık açılı glokomda ve pigmenter veya psödoeksfolyatif
glokomlu hastalarda sınırlı deneyim vardır.
Sayfa 4/14Prostaglandin F2 analoglarıyla tedavide maküler ödem bildirilmiştir. Afakik hastalarda,
a
arka lens kapsülü veya arka kamara lensleri yırtılmış psödofakik hastalarda veya kistoid
maküler ödemle ilgili bilinen risk faktörleri bulunan hastalarda DUOTRAV,
kullanılırken dikkatli olunması tavsiye edilir.
İritis / üveit için bilinen predispozan risk faktörleri olan hastalarda ve aktif intraoküler
inflamasyonu olan hastalarda DUOTRAV dikkatli kullanılmalıdır.
DUOTRAV göz kuruluğuna neden olabileceği için korneal hastalığı olanlarda bu durum
göz önünde bulundurulmalıdır.
Hastalara DUOTRAV uygulamasından önce kontakt lenslerini çıkarmaları ve
damlatmanın ardından, kontakt lenslerini takmadan önce 15 dakika beklemeleri
söylenmelidir.
DUOTRAV’ın içerdiği propilen glikol ciltte iritasyona neden olabilir.
DUOTRAV’ın içerdiği polioksietilen hidrojene hint yağı 40 deri reaksiyonlarına sebep
olabilir.
4.5. Diğer tıbbi ürünler ile etkileşimler ve diğer etkileşim şekilleri
Travoprost veya timolol ile spesifik ilaç etkileşimi çalışmaları yürütülmemiştir.
Oftalmik beta-bloker çözeltisinin oral kalsiyum kanal blokerleri, beta-adrenerjik bloke
edici ajanlar, antiaritmikler (amiodaron dahil), dijitalis glikozitler,
parasempatomimetikler veya guanetidin ile eşzamanlı olarak uygulanmasının,
hipotansiyon ve/veya belirgin bradikardi ile sonuçlanan ilave etkiler potansiyeli
mevcuttur.
Beta blokerler, Klonidinin aniden kesilmesine bağlı hipertansif reaksiyonu artırabilir.
CYP2D6 inhibitörleri (örn., kinidin, fluoksetin, paroksetin) ve timololün eş zamanlı
kullanımı ile sistemik beta blokajın (örn., kalp atım hızında yavaşlama, depresyon)
arttığı bildirilmiştir.
Nadiren oftalmik beta blokörler ve adrenalinin (epinefrin) eş zamanlı kullanımından
kaynaklanan midriyazis bildirilmiştir.
Beta blokörler, antidiyabetik ajanların hipoglisemik etkisini arttırabilir. Beta blokörler
hipogliseminin belirti ve semptomlarını maskeleyebilir (Bölüm 4.4’e bakınız).
4.6. Gebelik ve laktasyon:
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
DUOTRAV, yeterli gebeliği önleyici korunma yöntemleri kullanılmıyorsa, gebe kalma
olasılığı bulunan kadınlarda kullanılmamalıdır (Bölüm 5.3’e bakınız).
Sayfa 5/14Gebelik dönemi
Travoprost, hamilelik ve/veya fetus/yenidoğan üzerinde zararlı farmakolojik etkilere
sahiptir.
Gebe kadınlarda travoprost göz damlasının kullanımı ile ilgili yeterli çalışma mevcut
değildir. Travoprost ile yapılan hayvan çalışmaları üreme toksisitesi göstermiştir
(Bölüm 5.3’e bakınız). İnsanlar için potansiyel risk bilinmemektedir.
Epidemiyolojik çalışmalar malformasyona neden olabilecek etkiler göstermemekle
birlikte beta blokerler oral yolla uygulandığında intrauterin büyüme geriliğine dair bir
riski göstermektedir. Buna ilaveten, beta blokerler doğuma kadar uygulandığında
neonatta beta blokajı belirti ve semptomları (örn., bradikardi, hipotansiyon, solunum
stresi ve hipoglisemi) gözlenmiştir. DuoTrav doğuma kadar uygulanırsa, yenidoğan
yaşamın ilk günlerinde dikkatle izlenmelidir.
DUOTRAV çok gerekli görülmedikçe, gebelik sırasında kullanılmamalıdır. Sistemik
emilimin nasıl azaltılabileceğine dair bilgi için bölüm 4.2’ye bakınız.
Laktasyon dönemi
Göz damlasındaki travoprostun insan sütüne geçip geçmediği bilinmemektedir. Hayvan
çalışmaları travoprost ve metabolitlerinin anne sütüne geçtiğini göstermiştir. Timolol
anne sütüne geçmektedir ve emzirilen bebekte ciddi advers reaksiyonlara neden olma
potansiyeline sahiptir. Bununla birlikte, göz damlasındaki timololün terapötik
dozlarında, bebekte beta blokajının klinik semptomlarının görülmesi için anne sütünde
yeterli miktarlarda bulunması muhtemel değildir. Sistemik emilimin nasıl
azaltılabileceğine dair bilgi için bölüm 4.2’ye bakınız.
Emziren kadınlarda DUOTRAV’ın kullanımı tavsiye edilmemektedir.
Üreme yeteneği/Fertilite
DUOTRAV’ın üreme yeteneği üzerine bilinen bir etkisi yoktur. Hayvan çalışmaları,
travoprostun fertilite üzerindeki etkisini, önerilen maksimum insan gözü dozunun 75
katına kadar olan dozlarda etkilemezken, bu doz seviyesinde timololün herhangi bir
etkisi görülmemiştir.
4.7. Araç ve makine kullanımı üzerindeki etkiler
DUOTRAV araç ve makine kullanma yeteneği üzerinde etkiye sahip değildir ya da
ihmal edilebilir bir etki söz konusudur.
Diğer göz damlalarında da olduğu gibi, geçici görme bulanıklığı veya diğer görme
bozuklukları meydana gelebilir. Uygulamadan sonra görmede bulanıklık meydana
gelmesi durumunda, araç veya makine kullanılmadan önce, görme bulanıklığı
düzelinceye kadar beklenmelidir.
4.8. İstenmeyen etkiler:
DuoTrav ile tedavi edilen 2,170 hastayı içeren klinik çalışmalarda en sık bildirilen
tedaviyle ilişkili advers reaksiyon oküler hiperemidir (%12.0).
Aşağıdaki istenmeyen etkiler tedavi ilişkili olarak rapor edilmiştir ve şu şekilde
sınıflandırılmıştır: çok yaygın (≥1/10), yaygın (>1/100 ile <1/10 arası), yaygın olmayan
(>1/1000 ile ≤1/100 arası), seyrek (>1/10,000 ile ≤1/1000 arası), çok seyrek
Sayfa 6/14(≤1/10,000), veya bilinmiyor (eldeki verilerden hareketle tahmin edilemiyor). Her bir
sıklık grubunda, istenmeyen etkiler azalan ciddiyet sıralamasında sunulmuştur.
Bağışıklık sistemi hastalıkları
Yaygın olmayan: Aşırı duyarlılık
Psikiyatrik hastalıklar
Seyrek: Sinirlilik
Bilinmiyor: Depresyon
Sinir sistemi hastalıkları
Yaygın olmayan: Baş ağrısı, baş dönmesi
Bilinmiyor: Serebrovasküler olay, senkop, parestezi
Göz hastalıkları
Çok yaygın: Oküler hiperemi
Yaygın: Punktat keratit, göz ağrısı, görme bozukluğu, görmede bulanıklık, göz
kuruluğu, göz kaşıntısı, oküler rahatsızlık, gözde tahriş
Yaygın olmayan: Keratit, iritis, konjunktivit, ön kamarada inflamasyon, blefarit,
fotofobi, görme keskinliğinde azalma, astenopi, gözde şişlik, lakrimasyon artışı, göz
kapağında eritem, kirpiklerde uzama, göz alerjisi, konjonktival ödem, göz kapağında
ödem
Seyrek: Korneal erozyon, meibomianit, konjunktival hemoraji, göz kapağının kenarında
çapaklanma, kirpik batması, distikiyazis
Bilinmiyor: Makular ödem, göz kapağında düşüklük, derinleşmiş kapak çukur, iris
hiperpigmentasyonu, korneal rahatsızlık
Kardiyak hastalıkları
Yaygın olmayan: Bradikardi
Seyrek: Aritmi, kalp hızında düzensizlik
Bilinmiyor: Kalp yetmezliği, taşikardi, göğüs ağrısı, çarpıntı
Vasküler hastalıkları
Yaygın olmayan: Hipotansiyon, hipertansiyon
Bilinmiyor: Periferal ödem
Solunum, göğüs bozuklukları ve mediastinal hastalıkları
Yaygın olmayan: Dispne, postnazal akıntı
Seyrek: Disfoni, bronkospazm, öksürük, boğazda tahriş, orofarenjiyal ağrı, nazal
rahatsızlık
Bilinmiyor: Astım
Gastrointestinal hastalıklar
Bilinmiyor: Disguzi
Hepatobiliyer hastalıklar
Seyrek: Alanin aminotransferaz ve aspartat aminotransferaz seviyelerinde yükselme
Deri ve deri altı doku hastalıkları
Yaygın olmayan: Kontakt dermatit, hipertrikoz, deride pigment artışı (göz çevresi)
Seyrek: Ürtiker, deride renk değişimi, alopesi
Sayfa 7/14Bilinmiyor: Döküntü
Kas-iskelet bozuklukları, bağ doku ve kemik hastalıkları
Seyrek: Ekstremitede ağrı
Renal ve üriner sistem hastalıkları
Seyrek: Kromatüri
Genel bozukluklar ve uygulama bölgesine ilişkin hastalıklar
Seyrek: Yorgunluk, susuzluk hissi
Aşağıda listelenen advers reaksiyonlar pazarlama sonrasında bildirilmiştir. Spontan
raporlardan elde edilmişlerdir ve sıklıkları tahmin edilememektedir. Bu yüzden sıklık
gruplaması bilinmeyen olarak sınıflanmıştır:
DUOTRAV’ın etkin maddelerinden biri ile görülen ve DUOTRAV ile de meydana
gelebilecek ek advers etkiler.
Travoprost:
Bağışıklık sistemi hastalıkları
Mevsimsel alerji
Psikiyatrik hastalıklar
Kaygı, uykusuzluk
Göz hastalıkları
Üveit, konjunktival foliküller, göz akıntısı, periorbital ödem, göz kapağında kaşıntı,
ektropion, katarakt, iridosiklit, oftalmik herpes simpleks, göz enflamasyonu, fotopsi, ,
göz kapağında egzama, hale görüşü, göz hipoestezisi, ön kamara pigmentasyonu,
midriyazis, kirpik hiperpigmentasyonu, kirpik kalınlaşması, görme alanı kusuru
Kulak ve iç kulak hastalıkları
Vertigo, kulak çınlaması
Vasküler hastalıklar
Azalmış diyastolik kan basıncı, artmış sistolik kan basıncı
Solunum, göğüs bozuklukları ve mediastinal hastalıklar
Astım alevlenmesi, alerjik rinit, burun kanaması, solunum bozukluğu, burun tıkanıklığı,
burun kuruluğu
Gastrointestinal hastalıklar
Tekrar aktifleşmiş peptik ülser, gastrointestinal bozukluk, diyare, kabızlık, ağız
kuruluğu, karın ağrısı, bulantı, kusma
Deri ve derialtı doku hastalıkları
Deri soyulması, anormal kıl dokusu, alerjik dermatit, kıl rengi değişiklikleri, madarozis,
kaşıntı, anormal kıl uzaması, eritem
Kas-iskelet bozuklukları, bağ doku hastalıkları
Sayfa 8/14İskelet-kas ağrısı, eklem ağrısı
Renal ve üriner bozukluklar
Dizüri, idrar kaçırma
Genel bozukluklar ve uygulama bölgesine ilişkin hastalıklar
Asteni
Tetkikler
Artmış prostata özgü antijen (PSA)
Timolol:
Topikal olarak uygulanan diğer oftalmik tıbbi ürünlerle olduğu gibi, timolol de sistemik
dolaşıma geçer. Bu, sistemik beta-bloke edici ajanlarla görülenlere benzer istenmeyen
etkilere neden olabilir. İlave listedeki advers reaksiyonlar oftalmik beta blokerler sınıfı
dahilinde görülen reaksiyonları içerir. Topikal oftalmik uygulama sonrasında sistemik
advers ilaç reaksiyonlarının insidansı sistemik uygulamadan daha düşüktür. Sistemik
emilimin nasıl azaltılabileceğin dair bilgi için bölüm 4.2’ye bakınız.
Bağışıklık sistemi hastalıkları
Anjiyoödem, ürtiker, lokalize ve yaygın döküntü, kaşıntı, anaflaksi dahil sistemik alerjik
reaksiyonlar
Metabolizma ve beslenme hastalıkları
Hipoglisemi
Psikiyatrik hastalıklar
Uykusuzluk, kabus, hafıza kaybı
Sinir sistemi hastalıkları
Serebral iskemi, miyasteniya gravisin belirti ve semptolarında artış
Göz hastalıkları
Oküler iritasyon (örneğin; yanma, batma, kaşıntı, sulanma, kızarıklık), filtrasyon
cerrahisini takiben koroidal ayrılma (Bölüm 4.4’e bakınız), azalmış korneal hassasiyet,
diplopi
Kardiyak hastalıkları
Ödem, konjestif kalp yetmezliği, atriyoventriküler blok, kardiyak arrest
Vasküler hastalıklar
Raynaud fenomeni, soğuk eller ve ayaklar
Gastrointestinal hastalıklar
Diyare, bulantı, dispepsi, ağız kuruluğu, abdominal ağrı, kusma
Deri ve deri altı doku hastalıkları
Psöriyaziform döküntü veya psöriazisin alevlenmesi
Kas-iskelet bozuklukları, bağ doku ve kemik hastalıkları
Sayfa 9/14Miyalji
Üreme sistemi ve göğüs hastalıkları
Cinsel disfonksiyon, azalmış libido
Genel bozukluklar ve uygulama bölgesine ilişkin hastalıklar
Asteni
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
DUOTRAV ile topikal bir doz aşımı oluşması ya da bunun toksisite ile ilişkili olması
olası değildir.
Kazayla yutma durumunda, sistemik beta blokajından kaynaklanan doz aşımı
semptomları bradikardi, hipotansiyon, bronkospazm ve kalp yetmezliğini içerebilir.
DUOTRAV ile doz aşımı gerçekleşirse, tedavi semptomatik ve destekleyici olmalıdır.
Timolol kolay diyaliz olmaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler – antiglokom ürünleri ve miyotikler
ATC kodu: S01ED51
Etki Mekanizması
DUOTRAV iki etkin madde içerir: travoprost ve timolol maleat. Bu iki bileşen birbirini
tamamlayan etki mekanizması ile göz içi basıncını düşürürler ve ortak etkileri, her bir
bileşenin tek başına etkisi ile karşılaştırılınca daha fazla göz içi basıncının düşmesi ile
sonuçlanır.
Bir prostaglandin F analoğu olan travoprost, oldukça selektif ve prostaglandin FP
2α
reseptörleri için yüksek afinite gösteren tam bir agonisttir ve trabeküler ağ yapısı ve
uveaskleral yollarıyla aköz hümörün dışa akımını arttırarak göz içi basıncını düşürür.
Göz içi basıncındaki düşüş uygulamadan sonra yaklaşık iki saat içinde başlar ve
maksimum seviyeye 12 saatte ulaşılır. 24 saati aşan bir süre boyunca, tek bir dozla, göz
içi basıncında anlamlı bir düşüş temin edilebilmektedir.
Timolol maleat, herhangi bir intrinsik sempatomimetik aktivite, direkt miyokardiyal
baskılayıcı veya membran stabilize edici aktivite göstermeyen non-selektif bir
adrenerjik blokör ajandır. İnsandaki tonografi ve fluorofotometri çalışmaları, en belirgin
etkisinin aköz hümör oluşumunu azaltmak ve dışa akım kolaylığını hafifçe artırmakla
ilişkili olduğunu göstermektedir.
Sayfa 10/14Sekonder farmakoloji
Travoprost, tavşanlarda, topikal oküler uygulamanın 7 gün ardından (1.4 mikrogram,
günde 1 kere) optik sinir başının kan akışını anlamlı olarak arttırmaktadır.
Farmakodinamik etkileri
Klinik etkileri
Açık açılı glokomlu veya oküler hipertansiyonlu ve ortalama GİB 25-27 mmHg olan
hastalar üzerinde yapılan on iki aylık bir kontrollü klinik çalışmada, sabahları günde bir
doz uygulama ile DUOTRAV’ın GİB düşürücü etkisi ortalama 8-10 mmHg’dir. Göz içi
basıncını düşürmede Latanoprost 50 mikrogram/ml + timolol 5 mg/ml ile
karşılaştırıldığında, DUOTRAV’ın, ortalama GİB’nı düşürücü etkisinin eşdeğer olduğu
tüm vizitlerdeki tüm zaman noktalarında gösterilmiştir.
Açık açılı glokomlu veya oküler hipertansiyonlu ve ortalama GİB 27-30 mmHg olan
hastalar üzerinde yürütülen üç aylık bir kontrollü klinik çalışmada, sabahları günde bir
uygulama ile DUOTRAV’ın GİB düşürücü etkisi ortalama 9-12 mmHg’dır ve akşamları
günde bir kere uygulanan travoprost 40 mikrogram/ml’den 2 mmHg ve günde iki kere
uygulanan timolol 5 mg/ml’den 2-3 mmHg daha fazladır. Çalışma boyunca bütün
vizitlerde, travoprosta kıyasla, ortalama sabah GİB’ında (sabah 08:00, DUOTRAV’ın
son dozundan 24 saat sonra) istatiksel olarak daha iyi düşüş gözlenmiştir.
Açık açılı glokomlu veya oküler hipertansiyonlu ve ortalama GİB 23-26 mmHg olan
hastalar üzerinde yapılan üç aylık iki kontrollü klinik çalışmada, sabahları günde bir
uygulama ile DUOTRAV’ın GİB düşürücü etkisi ortalama 7-9 mmHg’dir. Ortalama
GİB düşüşü, günde bir kere akşamları uygulanan travoprost 40 mikrogram/ml ve günde
bir kere sabahları uygulanan timolol 5 mg/ml ile yapılan eş zamanlı tedavi ile elde
edilen sonuçlara eşdeğer olmakla birlikte sayısal olarak daha düşüktür.
Açık-açılı glokomlu veya oküler hipertansiyonlu ve ortalama GİB 24-26 mmHg olan
hastalar üzerinde yapılan 6 haftalık bir kontrollü klinik çalışmada, sabahları günde bir
doz uygulanan polikuaterniyum-1 koruyucu maddeli DUOTRAV’ın GİB düşürücü
etkisinin ortalama 8 mmHg olduğu ve benzalkonyum klorür koruyucu maddeli
DUOTRAV’ınki ile eşdeğer olduğu gösterilmiştir.
Çalışmalar arasında, GİB dahil etme kriterleri ve önceki GİB tedavisine yanıt dışında,
dahil etme kriterleri ortaktı. DUOTRAV’ın klinik gelişimi, hem daha önce hiç tedavi
almamış hem de tedavi görmekte olan hastaları içeriyordu. Monoterapiye yetersiz yanıt
bir dahil edilme kriteri değildi.
Varolan veriler, akşam uygulanan dozun ortalama göz içi basıncını düşürmede bazı
avantajları olabileceğini düşündürmektedir. Akşam ya da sabah dozlama önerilirken,
hasta için kolaylık ve hastanın tedaviye uyumu göz önüne alınmalıdır.
5.2. Farmakokinetik özellikler
Genel özellikler
Emilim:
Travoprost ve timolol korneadan emilmektedir. Travoprost, korneada süratle ester
hidrolizine uğrayarak aktif serbest asit formuna dönüşen bir ön ilaçtır. DUOTRAV
PQ’nun sağlıklı gönüllüler (N=22) üzerinde 5 gün süresince günde bir kez uygulanması
sonrasında travoprost serbest asidi gönüllülerin çoğunun (%94.4) plazmasındaki miktarı
Sayfa 11/14saptanabilir bir düzeyde değildir ve genellikle uygulamadan bir saat sonra hiç tespit
edilememiştir. Ölçümlenebildiği bireylerde (> 0.01 ng/mL, miktar tayini limiti) plazma
konsantrasyonları 0.01 ile 0.03 ng/mL arasında değişmekteydi. DUOTRAV’ın günde
bir kez uygulanmasından sonra ortalama timolol kararlı-durum C değeri 1.34 ng/mL
maks
ve T değeri yaklaşık 0.69 saat sonrası olarak tespit edilmiştir.
maks
Dağılım:
Travoprost serbest asidi, DUOTRAV’ın oküler uygulamasının ardından hayvanlarda ilk
birkaç saat içinde aköz hümörde ölçülebilmekte, insan plazmasında ise yalnızca ilk bir
saat boyunca tespit edilebilmektedir. Timolol insanda aköz hümörde, DUOTRAV’ın
oküler uygulamasının ardından ve plazmada ise 12 saate kadar ölçülebilmektedir.
Biyotransformasyon:
Metabolizma, hem travoprost hem de aktif serbest asidin majör eliminasyon yoludur.
Sistemik metabolik yol, 13-14 çift bağının indirgenmesi, 15-hidroksilin oksidasyonu ve
üst yan zincirin β-oksidatif kırılması ile karakterize olan endojen prostaglandin
F ’nınkine benzerdir.
2α
Timolol, iki yolla metabolize olmaktadır. Bir yol, tiyadiazol halkasına bir etanolamin
yan zinciri verir ve diğeri ise morfolin azotuna bir etanolik yan zincir ve azota bitişik bir
karbonil grubuna sahip ikinci bir benzer yan zincir verir. DUOTRAV’ın göze
uygulanmasından sonra timololün plazmadaki yarılanma ömrü (t ) 4 saattir.
1/2
Eliminasyon:
Travoprost serbest asidi ve metabolitleri, başlıca böbreklerden atılır. Travoprostun bir
oküler dozunun %2’sinden azı idrarda serbest asit olarak bulunmuştur. Timolol ve
metabolitleri primer olarak böbreklerden atılır. Timolol dozunun yaklaşık %20’si
idrarda değişmemiş olarak atılır ve geriye kalanlar ise idrarda metabolitleri olarak atılır.
5.3. Klinik öncesi güvenlilik verileri
Maymunlarda, günde iki kez DUOTRAV uygulamasının, palpebral fissürün artışına ve
iris pigmentasyonunda, prostanoidlerin oküler uygulamasında gözlenene benzer artışına
neden olduğu gösterilmiştir.
Koruyucu olarak polikuaterniyum-1 içeren DUOTRAV, benzalkonyum klorür içeren
göz damlalarıyla kıyaslandığında, insan kornea hücre kültüründe ve tavşanlarda topikal
oküler uygulamayı takiben oküler yüzey toksisitesi minimal olmuştur.
Travoprost
Travoprost’un, maymunların sağ gözüne, %0.012’ye kadar olan konsantrasyonda, bir
yıl boyunca günde iki kez topikal oküler uygulanması hiçbir sistemik toksisite ile
sonuçlanmamıştır.
Travoprost ile üreme toksisitesi çalışmaları, sistemik yolla sıçan, fare ve tavşanlarda
yapılmıştır. Bulgular, rahimde erken dönemde embriyo ölümü, implantasyon sonrası
kayıp ve fötoksisite gibi rahimdeki FP reseptör agonist etkisi ile ilişkilidir. Gebe
sıçanlarda, organogenez sırasında klinik dozun 200 katından daha fazla travoprost
uygulaması malformasyonların sıklığının artması ile sonuçlanmıştır. 3H-travoprost
uygulanmış gebe sıçanların amniyotik sıvıları ve fötal dokularda düşük seviyede
Sayfa 12/14radyoaktivite ölçülmüştür. Üreme ve gelişme çalışmaları, sıçanlarda ve farelerde klinik
maruziyetin (sırasıyla 180 pg/mL ve 30 pg/mL plazma) 1.2 ila 6 katı maruziyetlerde (25
pg/mL’ye varan) gözlenen yüksek oran ile fetal kayıp üzerinde güçlü bir etkisi olduğunu
göstermiştir.
Timolol
Güvenlilik farmakolojisi, mükerrer doz toksisitesi, genotoksisite, karsinojenik
potansiyel hakkındaki konvansiyonel çalışmaların temel alındığı klinik olmayan veriler,
timololün insanlar için özel bir tehlikesinin olmadığını göstermiştir. Timolol ile yapılan
üreme toksisitesi çalışmaları sıçanlarda postnatal gelişimde hiçbir advers etki olmayarak
fötal kemikleşmede gecikme (klinik dozun 7000 katı) ve tavşanlarda artmış fötal kayıp
(klinik dozun 14000 katı) göstermiştir.
6. FARMASÖTİK ÖZELLİKLER
6.1. Yardımcı maddelerin listesi:
Polikuaterniyum-1
Mannitol (E 421)
Propilen Glikol (E1520)
Polioksietilen hidrojene hint yağı 40 (HCO-40)
Borik Asit
Sodyum klorür
Sodyum hidroksit ve/veya hidroklorik asit (pH ayarı için)
Saf su
6.2. Geçimsizlikler
Yeterli veri yoktur.
6.3. Raf ömrü
Raf ömrü 24 aydır.
Açıldıktan sonra 4 hafta içinde kullanılmalıdır.
6.4. Saklamaya yönelik özel tedbirler
30oC’nin altında oda sıcaklığında saklanmalıdır.
6.5. Ambalajın niteliği ve içeriği:
2,5 ml çözelti içeren, tamamı polipropilenden vidalı kapağı ve damlatma ucu bulunan
oval Drop-Tainer® şişe, bir kılıf içinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği” ne uygun olarak
imha edilmelidir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık / Beykoz / Istanbul
8. RUHSAT NUMARASI
2017/728
Sayfa 13/149. İLK RUHSAT TARİHİ/RUHSAT YENİLEME TARİHİ:
26.09.2017
10. KÜB’ÜN YENİLENME TARİHİ:
Sayfa 14/14