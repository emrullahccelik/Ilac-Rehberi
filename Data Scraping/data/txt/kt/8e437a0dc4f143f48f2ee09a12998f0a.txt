1  
Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• 
Bu kullanma  talimatını 
duyabilirsiniz.  
saklayınız.  Daha  sonra  tekrar  okumaya  ihtiyaç  
Eğer  ilave  sorularınız  olursa,  lütfen  doktorunuza  veya eczacınıza  danışınız.  
Bu ilaç kişisel  olarak sizin için reçete edilmiştir,  başkalarına vermeyiniz.  
Builacın kullanımı sırasında, doktora veya hastaneye gittiğinizde builacı 
kullandığınızı doktorunuza söyleyiniz. 
Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
YERUBA 400 mg  film kaplı  tablet  
Ağızdan  alınır.  
 
• Etkin  madde: Her bir film kaplı tablet 400 mg imatinibe eşdeğer 478 mg imatinib mesilat  
içerir.  
• Yardımcı maddeler: Pharmaburst 500 (mannitol, krospovidon, sorbitol, maltitol, silikon  
dioksit ve kopovidon karışımı), Povidon K30 (PVP K30), Magnezyum stearat  
Film Kaplama:  Opadry KB Low viscosity White 310A180023 (Makragol (PEG) Polivinil 
alkol graft kopolimeri, Titanyumdioksit, Kaolin, Kopolividon, Sodyumlauril sülfat), Opadry 
KB Low viscosity Yellow 310A120019 (Makragol (PEG) Polivinil alkol graft kopolimeri, 
Kaolin, Sarı demir oksit, Titanyumdioksit, Kopolividon, Sodyumlauril sülfat), Opadry KB 
Low viscosity Red 310A150004 (Makragol (PEG) Polivinil alkol graft kopolimeri, Kaolin, 
Kırmızı demir oksit, Titanyumdioksit, Kopolividon, Sodyumlauril sülfat), Opadry KB Low 
viscosity Black 310A177002 (Makragol (PEG) Polivinil alkol graft kopolimeri, Kaolin, Siyah 
demir oksit)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma  Talimatında:  
1. YERUBA nedir  ve ne  için kullanılır?  
2. YERUBA’yı  kullanmadan  önce dikkat edilmesi gerekenler  
3. YERUBA nasıl  kullanılır?  
4. Olası  yan etkiler  nelerdir?  
5. YERUBA’nın  saklanması  
 
Başlıkları yer almaktadır.  
 1. YERUBA nedir  ve ne  için kullanılır?  
YERUBA, 30 adet film kaplı tablet içeren ambalajlarda takdim edilmektedir. Her film kaplı tablet 400 mg imatinib içerir.  
YERUBA, imatinib adı verilen etkin madde içeren bir ilaçtır. Bu ilaç, aşağıda listelenen hastalıklarda anormal hücrelerin büyümesini inhibe ederek etki gösterir. Bunlar arasında bazı kanser türleri yer alır.  
 2  YERUBA, yetişkinler  ve çocuklar için aşağıdakilere  yönelik  bir tedavidir:  
- Kronik miyeloid lösemi (KML): Lösemi, beyaz kan hücrelerinin kanseridir. Bu beyaz 
hücreler  genellikle  vücudun enfeksiyonla  savaşmasına  yardımcı  olur. Kronik miyeloid  
lösemi, belirli anormal beyaz hücrelerin (Miyeloid  hücreler olarak adlandırılır.) kontrol dışı 
büyümeye başladığı bir lösemi şeklidir. 
- Philadelphia kromozomu pozitif akut lenfoblastik lösemi (Ph -pozitif ALL): Lösemi, 
beyaz kan hücrelerinin kanseridir. Bu beyaz hücreler genellikle vücudun enfeksiyonla savaşmasına yardımcı olur. Akut lenfoblastik lösemi, bazı anormal beyaz hücrelerin (Lenfoblastlar olarak adlandırılır.) kontrol dışı büyümeye başladığı bir lösemi şeklidir. YERUBA, bu hücrelerin büyümesini engeller.  
 YERUBA, aynı zamanda  yetişkinler  için aşağıdakilere  yönelik  bir tedavidir:  
- Miyelodisplastik/miyeloproliferatif hastalıklar (MDS/MPD): Bunlar, bazı kan 
hücrelerinin kontrolden çıkmaya başladığı bir grup kan hastalığıdır. YERUBA, bu 
hastalıkların belirli bir alt tipinde bu hücrelerin büyümesini engeller.  
- Hipereozinofilik sendrom (HES) ve/veya kronik eozinofilik lösemi (CEL): Bunlar, bazı 
kan hücrelerinin (eozinofiller olarak adlandırılır) kontrolden çıkmaya başladığı kan hastalıklarıdır. YERUBA, bu hastalıkların belirli bir alt tipinde bu hücrelerin büyümesini 
engeller.  
- Gastrointestinal stromal tümörler (GIST): GIST mide ve bağırsak kanseridir. Bu 
organların destek dokularının kontrolsüz hücre büyümesinden kaynaklanır.  
- Dermatofibrosarkoma protuberans (DFSP): DFSP, bazı hücrelerin kontrolden çıkmaya 
başladığı derinin altındaki doku kanseridir. YERUBA , bu hücrelerin büyümesini engeller.  
YERUBA’nın  nasıl  etki gösterdiği  veya  bu ilacın  size neden  verildiği  konusunda  
sorularınız varsa, doktorunuza danışınız.  
 2. YERUBA kullanmadan  önce dikkat  edilmesi  gerekenler  
YERUBA, size yalnızca tedavinizde kullanılan  ilaçlar  konusunda  deneyimli bir doktor 
tarafından reçete edilmelidir.  
Bu kullanma  talimatında  yer alan genel  bilgilerden  farklı  olsalar  bile, doktorunuzun tüm 
talimatlarına dikkatlice uyunuz.  
 YERUBA’i  aşağıdaki  durumlarda  KULLANMAYINIZ  
Eğer:  
• İmatinibe  ya da bu kullanma talimatının başında listelenmiş olan yardımcı maddelerden  
herhangi birine karşı alerjiniz (aşırı duyarlılığınız) varsa.  
Bu durum  sizin  için geçerliyse,  YERUBA almadan  doktorunuza  söyleyiniz . 
Alerjik  olabileceğinizi  düşünüyorsanız  ancak  emin  değilseniz,  tavsiye  için doktorunuza  
danışınız.  
 YERUBA’ yı aşağıdaki  durumlarda  DİKKATLİ  KULLANINIZ  
Eğer:  
• Karaciğer,  böbrek ya  da kalple  ilgili bir  sorununuz  varsa ya  da daha  önce  oldu ise.  
• Tiroidinizin  alınmış  olması  nedeniyle  levotiroksin  tedavisi  görüyorsanız.  
• Eğer hepatit B enfeksiyonu geçirdiyseniz ya da şimdi hepatit B olasılığınız varsa. Bunun 
sebebi,  imatinibin bazı vakalarda ölümcül  olabilen  yeniden aktive  olan hepatit  B 
enfeksiyonuna neden olabilmesidir. Tedavi başlamadan önce, hastalar bu enfeksiyonun işaretleri açısından doktorları tarafından itina ile kontrol edileceklerdir.  
• YERUBA alırken morarma, kanama, ateş, yorgunluk ve konfüzyon (sersemlik, bilinç 
bulanıklığı) yaşarsanız, doktorunuza haber verin. Bunlar, trombotik mikroanjiyopati  (TMA) 3  olarak bilinen, kan damarlarındaki hasara işaret ediyor olabilir. 
Bunlardan herhangi biri sizin için geçerliyse, YERUBA’ yı almadan önce doktorunuza  
söyleyiniz.  
YERUBA alırken güneşe daha duyarlı hale gelebilirsiniz. Derinizin güneşe maruz kalan 
alanlarını kapatmanız ve yüksek güneş koruma faktörüne (SPF) sahip güneş kremleri kullanmanız önemlidir. Bu önlemler çocuklar için de geçerlidir.  
YERUBA tedavisi sırasında çok hızlı kilo alırsanız derhal doktorunuza başvurunuz. 
YERUBA vücudunuzun su tutmasına (şiddetli sıvı tutulması) neden olabilir. YERUBA kullanırken doktorunuz düzenli aralıklarla ilacın işe yarayıp yaramadığını kontrol 
edecektir. Ayrıca düzenli kan testi yaptırmanız ve tartılmanız gerekecektir.  
YERUBA, KML’li  çocuklar  için de bir tedavidir. 2 yaşın  altındaki  KML’li  çocuklarda  
deneyim yoktur. Ph- pozitif ALL’li çocuklarda sınırlı deneyim ve MDS/MPD, DFSP, GIST ve 
HES/CEL’li çocuklarda çok sınırlı deneyim mevcuttur. YERUBA alan bazı çocuklar ve ergenlerde büyüme normalden daha yavaş olabilir. Doktor 
düzenli ziyaretlerde büyümeyi izleyecektir.  
 YERUBA’nın  yiyecek  ve içecek  ile kullanılması  
YERUBA tabletleri yemekle birlikte,  büyük bir  bardak  suyla  bütün olarak  yutunuz.  
Tabletleri yutamıyorsanız, bunları bir bardak suyla ya da elma suyuyla karıştırarak içebilirsiniz.  
 Hamilelik  
İlacı kullanmadan önce  doktorunuza veya eczacınıza  danışınız.  
 Hamileyseniz ya da hamile olabileceğinizi düşünüyorsanız bunu doktorunuza söyleyiniz. 
YERUBA bebeğinize zarar verebileceğinden kesinlikle gerekli olmadığı takdirde hamilelik 
döneminde kullanılmamalıdır.  
Doktorunuz  hamilelik  döneminde  YERUBA kullanmanın potansiyel  riskini  size anlatacaktır.  
Hamile kalabilecek olan kadınlara tedavi sırasında ve tedavi sonlandıktan 15 gün boyunca etkili bir doğum kontrol yöntemi kullanmaları tavsiye edilir.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme 
İlacı kullanmadan önce  doktorunuza veya eczacınıza  danışınız.  
 Eğer  bebeğinizi emziriyorsanız, bunu doktorunuza söyleyiniz. YERUBA  ile tedavi görürken 
ve tedavi sonlandıktan 15 gün boyunca bebeğinize zarar verebileceğinden bebeğinizi emzirmeyiniz.  
YERUBA kullanırken doğurganlıklarından endişe duyan hastaların doktorlarına danışmaları 
önerilir.  
 Araç ve makine  kullanımı  
YERUBA kullanırken sersemlik veya uykulu hissedebilirsiniz veya görmenizde bulanıklaşma 
olabilir. Böyle bir durumda, kendinizi tekrar iyi hissedene kadar araç veya herhangi bir alet ya da makine kullanmayınız.    4  YERUBA’nın  içeriğinde bulunan bazı yardımcı  maddeler hakkında  önemli  bilgiler  
YERUBA, maltitol içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Bu ilaç her film kaplı tablet başına 0,2152 mg sorbitol içerir.  
 Bu ilaç her film kaplı tablet başına 1 mmol sodyum (23 mg)’dan daha az sodyum içerir yani aslında “sodyum içermez”.  
 Diğer ilaçlar  ile birlikte kullanımı  
Reçetesiz alınan ilaçlar (parasetamol gibi) ve bitkisel ilaçlar (Sarı kantaron gibi) da dahil olmak üzere başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza veya eczacınıza söyleyiniz. Bazı ilaçlar birlikte alındığında YERUBA’ nın 
etkisine müdahale edebilir. YERUBA’ nın etkisini artırabilir veya azaltabilirler, bu da yan 
etkilerin artmasına veya YERUBA’ nın daha az etkili olmasına yol açar. YERUBA da bazı 
ilaçlar için aynı etkiyi gösterebilir.  
Kan pıhtısı oluşumunu engelleyen  ilaçlar  kullanıyorsanız  doktorunuza  söyleyiniz.  
 3. YERUBA nasıl  kullanılır?  
 Uygun  kullanım  ve doz/uygulama sıklığı için talimatlar:  
YERUBA ’yı daima doktorunuzun size  önerdiği  şekilde  kullanınız. Emin  değilseniz 
doktorunuzla konuşunuz.  
 Yetişkinlerde kullanım  
Doktorunuz  size tam olarak  kaç tane YERUBA  tableti alacağınızı  söyleyecektir . 
 - KML  tedavisi  görüyorsanız:  
Durumunuza  bağlı  olarak, olağan  başlangıç  dozu  günde  bir kez alınan  400 mg veya  600 
mg’dır.  
- GİST  tedavisi  görüyorsanız:  
Başlangıç dozu günde  bir kez alınan 400 mg’dır.  
KML  ve GIST  için, tedaviye  nasıl  yanıt  verdiğinize  bağlı  olarak  doktorunuz  daha  yüksek veya 
daha düşük bir doz reçete edebilir. Günlük dozunuz 800 mg ise sabah 400 mg, akşam 400 mg 
almalısınız.  
- Ph-pozitif  ALL  tedavisi  görüyorsanız:  
Başlangıç dozu günde  bir kez alınan 600 mg’dır.  
- MDS/MPD  tedavisi  görüyorsanız:  
Başlangıç dozu günde  bir kez alınan  400 mg’dır.  
- HES/CEL  tedavisi  görüyorsanız:  
Başlangıç dozu günde bir kez alınan 100 mg’dır. Tedaviye nasıl yanıt verdiğinize bağlı 
olarak, doktorunuz dozu günde bir kez alınmak üzere 400 mg’a yükseltmeye karar verebilir.  
- DFSP  tedavisi  görüyorsanız:  
Dozu günde 800 mg olup sabah 400 mg akşam 400 mg olarak alınır.  
400 mg’lık  bir doz, 1 tablet  400 mg veya  4 tablet  100 mg olarak alınabilir.  
600 mg’lık  bir doz, 1 tablet  400 mg  artı 2 tablet  100 mg olarak alınabilir.  
 
Uygulama yolu ve metodu:  
YERUBA’yı  yemekle birlikte  alınız; bu uygulama  midenizin  korunmasına  yardımcı  
olacaktır.  5  Tabletleri  büyük bir bardak  suyla  birlikte  bütün olarak  yutunuz.  
Tabletleri  yutamıyorsanız, bir  bardak  su veya elma suyunda  eritebilirsiniz:  
• Her 100 mg tablet  için yaklaşık 50 ml  veya  her 400 mg tablet  için 200 ml kullanınız.  
• Tabletler  tamamen  eriyene  kadar  kaşıkla  karıştırınız.  
• Tablet eridikten sonra bardağın içindekileri tamamen ve hemen içiniz. Camda çözünen 
tabletlerin izleri kalabilir.  
Değişik  yaş grupları:  
 
Çocuklarda  ve ergenlerde kullanım:  
Doktorunuz, çocuğunuzun tedavisi için kaç tablet YERUBA kullanmanız gerektiği konusunda 
sizi bilgilendirecektir. Çocuğunuzun kullanması gereken YERUBA miktarı, hastalığının 
durumu, vücut ağırlığı ve  boyu dikkate  alınarak  hesaplanacaktır. KML nedeniyle  tedavi edilen 
çocuklarda toplam günlük dozun 800 mg’ı ve Ph+ ALL’de ise 600 mg geçmemesi gereklidir. Çocuğunuza günlük tedavi dozu, günde tek doz olarak ya da yarısı sabah ve yarısı akşam şekilde verilecek iki doza bölünerek de verilebilir.  
 Yaşlılarda  kullanımı:  
YERUBA, 65 yaş  üzeri  kişilerde  diğer  yetişkinlerle  aynı  dozda  kullanılabilir . 
 Özel  kullanım  durumları:  
 Böbrek/Karaciğer yetmezliği:  
Böbrek fonksiyon bozukluğu olan hastalara veya diyaliz hastalarına başlangıç dozu olarak önerilen minimum günlük 400 mg doz verilmelidir. Ancak bu hastalarda dikkatli olunması 
önerilir. Tolere edilmezse doz azaltılabilir. Tolere edilirse, etkisizlik için doz artırılabilir.  
YERUBA, temel olarak karaciğer yoluyla metabolize olur (kimyasal değişikliğe uğrar). Hafif, orta şiddette veya şiddetli karaciğer fonksiyon bozukluğu olan hastalara, önerilen en düşük  
doz olan günde 400 mg verilmelidir. Doz, tolere edilmediği takdirde azaltılabilir. Doktorunuz  ayrı bir tavsiyede  bulunmadıkça,  bu talima tları takip  ediniz.  
İlacınızı zamanında almayı unutmayınız. 
Doktorunuz  YERUBA ile tedavinizin  ne kadar  süreceğini  size bildirecektir.  Tedaviyi  
erken kesmeyiniz, çünkü istenen sonucu alamayabilirsiniz.  Eğer YERUBA’ nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız  gerekenden  daha  fazla  YERUBA kullandıysanız  
YERUBA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. Tıbbi tedavi görmeniz gerekebilir.  
 YERUBA’yı  kullanmayı  unutursanız  
Bir dozu atlarsanız veya kusarsanız, dozu tekrarlamayınız. Planlandığı şekilde bir sonraki dozunuzu alınız.  
Unutulan dozları  dengelemek için çift doz almayınız. 
 YERUBA ile tedavi  sonlandırıldığında ki oluşabilecek  etkiler  
YERUBA tedavisini sonlandırmak hastalığınızın daha kötüye gitmesine neden olabilir. 
Doktorunuz tarafından belirtilmedikçe YERUBA kullanmayı bırakmayınız. YERUBA’nın 
kullanımı ile ilgili herhangi bir sorunuz varsa doktorunuz veya eczacınıza danışınız.  6  4. Olası yan etkiler nelerdir?  
Tüm  ilaçlar  gibi, YERUBA ’nın içeriğinde  bulunan maddelere duyarlı  olan kişilerde  yan 
etkiler  olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın:  10 hastanın en az 1’inde görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden  az, fakat 1.000 hastanın  birinden  fazla 
görülebilir.  
Seyrek : 1.000 hastanın  birinden az, fakat  10.000 hastanın  birinden  fazla görülebilir.  
Çok seyrek:  10.000 hastanın birinden az görülebilir.  
Bilinmiyor : Eldeki  verilerden  hareketle tahmin edilemiyor. 
Bazı yan etkiler ciddi olabilir. Aşağıdakilerden herhangi birini yaşarsanız hemen doktorunuza 
söyleyiniz:  
 Aşağıdakilerden  biri olursa, YERUBA’ yı kullanmayı  durdurunuz  ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 - Baş dönmesi veya bilinç kaybıyla birlikte kan basıncı düşüşünün eşlik edebildiği, yutma 
veya nefes almada güçlük, şişme ve karıncalanmaya neden olan bir alerjik reaksiyon türü (anafilaksi)  
- Ateş, deri döküntüsü ve iç organ tutulumuyla karakterize olan ilaca karşı aşırı duyarlılık 
reaksiyonu (dress)  
- Deri döküntüsü, deride kızarma, dudaklarda, gözlerde veya ağızda kabarcıklar, deride 
soyulma, yüksek ateş, grip benzeri semptomlar ve lenf nodlarında büyüme belirtilerinin herhangi biri ile birlikte görülebildiği şiddetli deri reaksiyonu (toksik epidermal nekroliz (TEN))  
Bunların hepsi  çok ciddi  yan etkilerdir.  
Eğer bunlardan biri sizde mevcut ise, sizin YERUBA’ ya karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  Çok yaygın  veya yaygın:  
• Vücut  ağırlığında  hızlı artış.  YERUBA, vücudunuzun su tutmasına  sebep  
olabilir (şiddetli sıvı tutulumu).  
• Ateş,  şiddetli üşüme, boğaz  ağrısı  ve ağız ülserleri  gibi enfeksiyon belirtileri.  
YERUBA, beyaz kan hücrelerinin  sayısını  azaltabilir  bu nedenle  enfeksiyonlara  daha kolay  
yakalanabilirsiniz.
 
• Beklenmeyen  kanama veya  morarma  (yaralanmadığınızda)  
 Yaygın  olmayan  veya seyrek:  
• Göğüs  ağrısı,  kalp  ritminde düzensizlik  (kalp  ile ilgili soruların  belirtileri),  
• Öksürük, nefes  almada güçlük veya  ağrılı solunum  (akciğer  ile ilgili sorunların  belirtileri),  
• Baş dönmesi, sersemlik  hissi veya  bayılma  (düşük kan basıncı belirtileri),  
• İştah kaybı ile birlikte bulantı, koyu renkli idrar, sarı deri veya gözler (karaciğer ile ilgili 
sorunların belirtileri),  
• Döküntü, dudaklarda, gözlerde, deride veya ağızda kabarcıkların eşlik ettiği kızarık deri, 
deri soyulması, ateş, deride kabarık kırmızı veya mor lekeler, kaşıntı, yanma hissi, kabarcıkların eşlik ettiği deri döküntüsü (deri ile ilgili sorunların belirtileri), • Şiddetli karın ağrısı, kusmuğunuzda, dışkınızda veya idrarınıza kan, siyah dışkı (mide 
bağırsak ile ilgili sorunların belirtileri),  
• İdrar  çıkışında şiddetli  azalma,  susuzluk hissi (böbrekler  ile ilgili sorunların  belirtileri),  7  • İshal ve kusmanın eşlik ettiği bulantı, karın ağrısı veya ateş (bağırsaklar ile ilgili sorunların 
belirtileri),  
• Şiddetli baş  ağrısı, güçsüzlük, uzuvlarda veya yüzde felç, konuşma güçlüğü, ani bilinç 
kaybı (kafatasında/beyinde kanama veya şişlik gibi sinir sistemi ile ilgili sorunların belirtileri),  
• Soluk renkli  deri, yorgun hissetme  ve nefes  darlığı  ve idrarın  koyu renkli  olması 
(düşük kırmızı kan hücresi düzeylerinin belirtileri), 
• Göz ağrısı  veya  görmede  bozulma, gözlerde  kanama,  
• Kemiklerde  veya eklemlerde ağrı  (osteonekroz  belirtileri),  
• Deri veya mukoza  zarında kabarcıklar  (pemfigus  belirtileri),  
• Ayak  ve el parmaklarında  uyuşma  veya  soğukluk (Raynaud sendromu belirtileri),  
• Deride ani şişlik  ve kızarıklık  (selülit adlı  bir deri enfeksiyonu belirtileri),  
• Duyma  güçlüğü,  
• Kas zayıflığı ve spazmlar, beraberinde anormal kalp  ritmi (kanınızdaki potasyum 
miktarında değişiklikler olduğunun belirtileri), • Morarma,  
• Bulantının  eşlik  ettiği mide  ağrısı,  
• Kas spazmları  ve beraberinde  ateş, kırmızı- kahverengi  idrar,  kaslarınızda ağrı veya 
güçsüzlük (kas ile ilgili sorunların belirtileri),  
• Bazen  bulantı  ve kusmanın eşlik  ettiği,  beklenmeyen  vajinal  kanamayla  birlikte  pelvis  
ağrısı, düşük kan basıncı  nedeniyle  sersemlik  hissi veya  bayılma  (yumurtalıklarınız  veya 
rahminiz  ile ilgili sorunların belirtileri),
 
• Bulantı,  nefes  darlığı,  düzensiz  nabız, bulanık idrar, yorgunluk ve/veya eklem rahatsızlığı 
ve beraberinde anormal test sonuçları (örn. Kanda yüksek potasyum, ürik asit ve kalsiyum düzeyleri ve düşük fosfor düzeyleri),  
• Küçük kan damarlarında kan  pıhtıları (trombotik  mikroanjiyopati).
 
 Bilinmiyor:  
• Yaygın şiddetli döküntü, mide bulantısı, ateş, belirli beyaz kan hücrelerinin yüksek 
düzeyde olması veya ciltte veya gözlerde sarılık (sarılık belirtileri) ile nefes darlığı, göğüs 
ağrısı/rahatsızlığı, ciddi derecede azalmış idrar çıkışı ve susuzluk hissi vb. (tedaviye bağlı alerjik reaksiyon belirtileri) kombinasyonu, • Kronik böbrek yetmezliği,  
• Geçmişte hepatit B (bir karaciğer enfeksiyonu) geçirilmişse, hepatit B enfeksiyonunun 
tekrarlaması (reaktivasyon).  
Diğer  yan etkiler  şunları  içerebilir:  
 Çok yaygın:  
• Baş ağrısı  veya  yorgunluk hissi,  
• Bulantı,  kusma, ishal  veya  hazımsızlık,  
• Deri döküntüsü,  
• YERUBA tedavisi  sırasında  veya  YERUBA almayı  bıraktıktan  sonra  kas krampları  
veya eklem, kas veya kemik ağrısı da dahil olmak üzere kas -iskelet ağrıları,  
• Ayak  bileklerinizin  çevresindeki  gibi şişlikler  veya  gözlerin  şişmesi,  
• Vücut  ağırlığında  artış.  
 Yaygın:  
• İştahsızlık  (anoreksi), vücut  ağırlığında  azalma  veya  tat alma  duyusunda  bozukluk,  
• Baş dönmesi  veya  güçsüz  hissetme,  
• Uyumada  güçlük (insomnia),  
• Kaşıntı, kızarıklık ve şişliğin eşlik ettiği göz akıntısı (konjonktivit), gözlerde sulanma veya 8  bulanık görme, 
• Burun kanaması,  
• Karnınızda  ağrı veya şişlik, gaz, mide  ekşimesi  veya  kabızlık,  
• Kaşıntı,  
• Olağandışı  saç dökülmesi  veya  incelmesi,  
• Ellerin  veya  ayakların  uyuşması,  
• Ağız  ülserleri,  
• Şişme  ile birlikte eklem ağrısı,  
• Ağız  kuruluğu, cilt kuruluğu veya  göz kuruluğu,  
• Cilt hassasiyetinde  azalma veya artış,  
• Sıcak  basması,  titreme  veya  gece terlemesi.  
 Yaygın olmayan:  
• Deride ağrılı kırmızı yumrular, deride ağrı, deride kızarıklık (deri altındaki yağ dokusunun 
iltihaplanması),  
• Öksürük, burun akıntısı veya tıkanması, gözlerin üstündeki veya burnun yanlarındaki 
bölgeye basıldığında ağırlık veya ağrı hissi, burun tıkanıklığı, hapşırma, boğaz ağrısı, baş ağrısı olsun veya olmasın (üst solunum yolu enfeksiyonu belirtileri), • Genellikle başın bir tarafında, zonklayıcı bir ağrı veya nabız hissi olarak hissedilen ve 
sıklıkla bulantı, kusma ve ışığa veya sese karşı hassasiyetin (migren belirtileri) eşlik ettiği şiddetli baş ağrısı, • Nezle benzeri semptomlar  (influenza),  
• İdrar yaparken ağrı veya yanma hissi, vücut ısısında artış, kasık veya leğen kemiği 
bölgesinde ağrı, kırmızı veya kahverengi renkli veya bulanık idrar (idrar yolu enfeksiyonu belirtileri),  
• Eklemlerinizde  ağrı ve şişlik  (artralji  belirtileri),  
• Normal aktivitelerinizi gerçekleştirmenizi engelleyen sürekli bir üzüntü ve ilgi kaybı hissi 
(depresyon belirtileri),  
• Kalp çarpıntısı, terleme, titreme, ağız kuruluğu (anksiyete belirtileri) gibi fiziksel 
belirtilerle birlikte kaygı ve endişe hissi, • Uykulu olma/uyuşukluk/aşırı  uyku,  
• Titreme  veya titrek  hareketler  (tremor),  
• Hafıza  bozukluğu,  
• Bacakları  hareket  ettirmeye  yönelik karşı  konulamaz  dürtü (huzursuz  bacak  sendromu),  
• Kulaklarda  dış kaynağı olmayan sesler  (örn.  çınlama,  uğultu)  duyma (tinnitus),  
• Yüksek kan  basıncı (hipertansiyon),  
• Geğirme,  
• Dudak iltihabı,  
• Yutma  güçlüğü,  
• Terlemede artış,  
• Ciltte  renk değişikliği,  
• Kırılgan  tırnaklar,  
• Muhtemelen ağrı, kaşıntı veya yanma hissi ile birlikte saç köklerinin çevresinde kırmızı 
yumrular veya beyaz başlı sivilceler (folikülit olarak da adlandırılan saç köklerinin iltihabı belirtileri),  
• Pullanma  veya  soyulma  ile birlikte  deri döküntüsü  (eksfolyatif  dermatit),  
• Meme büyümesi  (erkeklerde  veya  kadınlarda  olabilir),  
• Testislerde veya alt karında hafif ağrı ve/veya ağırlık hissi, idrar yaparken ağrı, cinsel ilişki 
veya boşalma sırasında ağrı, idrarda kan (testislerde ödem belirtileri),  
• Ereksiyonu sürdürememe  veya  ereksiyon olamama  (erektil  disfonksiyon),  9  • Ağır veya  düzensiz adet dönemleri,  
• Cinsel  uyarılmayı  sağlamada/sürdürmede zorluk,  
• Cinsel  istekte azalma,  
• Meme başı  ağrısı,  
• Genellikle  kendini  iyi hissetmeme  (halsizlik),  
• Soğuk algınlığı  gibi viral enfeksiyon,  
• Böbrek bozukluğundan kaynaklanan  bel ağrısı,  
• İdrar  yapma sıklığında  artış,  
• İştah  artışı,  
• Karnın  üst kısmında  ve/veya göğüste  ağrı veya yanma  hissi  (mide  ekşimesi),  bulantı, 
kusma, asit reflü, dolgunluk ve şişkinlik hissi, siyah renkli dışkı (mide ülseri belirtileri),  
• Eklem  ve kas sertliği,  
• Anormal laboratuvar  test sonuçları.  
 
Seyrek:  
• Kafa  karışıklığı,  
• Tırnakta  renk  değişikliği.  
 Bilinmiyor:  
• Avuç  içi ve ayak  tabanında  uyuşma  hissinin  ve yanıcı  ağrının eşlik  edebileceği  
kızarıklık ve/veya şişlik, • Çocuklar  ve ergenlerde  büyümenin yavaşlaması,  
• Ağrılı ve/veya kabarcıklanmaya  neden  olan  deri lezyonları.  
 Bu etkilerden  herhangi  biri sizi etkilerse,  doktorunuza  haber veriniz.  
 Eğer  bu kullanma talimatında  bahsi geçmeyen  herhangi bir yan etki ile karşılaşırsanız
 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr
 sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz  gibi, 0 800 314 00 08 numaralı yan etki bildirim hattını da  kullanabilirsiniz.  
 5. YERUBA’ nın Saklanması  
 YERUBA’ yı çocukların  göremeyeceği, erişemeyeceği  yerlerde ve ambalajında saklayınız.  
 25°C’nin altındaki  oda sıcaklığında  saklayınız.  
 Son kullanma  tarihi  ile uyumlu olarak kullanınız.  
 Ambalajdaki son kullanma tarihinden sonra YERUBA’ yı kullanmayınız.  
 Eğer  üründe  ve/veya ambalajında  bozukluklar  fark ederseniz YERUBA’ yı kullanmayınız.  
Nemden korumak için orijinal ambalajında saklayınız.  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığı’nca belirlenen toplama sistemine veriniz.  10   
Ruhsat Sahibi:   
NOBEL SAĞLIK ÜRÜNLERİ LTD. ŞTİ.  
Ümraniye 34768 İSTANBUL  
 Üretim Yeri:   
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 Bu kullanma talimatı ../../….tarihinde  onaylanmıştır. 