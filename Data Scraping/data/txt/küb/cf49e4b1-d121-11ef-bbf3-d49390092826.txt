KISA ÜRÜN BİLGİSİ
1. BEŞERİ TIBBİ ÜRÜNÜN ADI
KESTİNE 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 10 mg mikronize ebastin içerir.
Yardımcı maddeler:
Laktoz monohidrat (inek kaynaklı) 88,5 mg
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Film kaplı tablet
Beyaz, yuvarlak, bir yüzünde E10 baskısı bulunmaktadır.
4. KLİNİK ÖZELLİKLER
4.1 Terapötik endikasyonlar
KESTİNE, alerjik konjonktivit ile birlikte veya tek başına ortaya çıkan alerjik rinit
semptomlarının (mevsimsel ve perennial), idiyopatik kronik ürtiker ve alerjik dermatitin
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaş üzerindeki çocuklar
KESTİNE 10 mg film kaplı tablet için normal doz günde bir kez 10 mg’lık 1 tablettir.
Uygulama şekli:
Oral yoldan, aç ya da tok karnına alınabilir.
Tabletler bir bardak su ile birlikte alnır.
Özel popülasyonlara ilişkin ek bilgiler:
Böbrek Yetmezliği:
Hafif, orta veya şiddetli böbrek yetmezliği olan hastalarda dozu ayarlamak gerekli değildir.
Karaciğer Yetmezliği:
Hafif veya orta derecedeki karaciğer yetmezliğinde herhangi bir doz ayarlamasına gerek
yoktur.
Şiddetli karaciğer yetmezliğinde 10 mg’ın üzerindeki dozlarda deneyim bulunmadığından
günlük doz 10 mg’ı geçmemelidir. Tedaviye semptomlar düzelene kadar devam edilebilir.
1Pediyatrik popülasyon:
KESTİNE 10 mg film kaplı tabletin güvenilirliği 12 yaşın altındaki çocuklarda
belirlenmemiştir. Bu nedenle çocuklarda kullanımı önerilmemektedir.
Geriyatrik popülasyon:
Herhangi bir doz ayarlamasına gerek yoktur.
4.3 Kontrendikasyonlar
KESTİNE, ebastin veya formülasyonda yer alan herhangi bir yardımcı maddeye (Bkz. Bölüm
6.1) karşı aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
Uzamış QT, hipokalemi gibi bilinen kardiyak riski olan hastalarda ya da QT aralığını uzatan
ilaçlarla birlikte dikkatli kullanılmalıdır.
Ketokonazol ve itrakonazol gibi imidazol türü azol grubu anti-fungal ajanlarla veya
eritromisin gibi makrolid antibiyotiklerle eş zamanlı tedavide dikkatli kullanılmalıdır (Bkz.
Bölüm 4.5).
Rifampisin gibi antitüberküloz ajanlarla farmakokinetik etkileşim söz konusu olabileceğinden,
bu ilaçlarla birlikte KESTİNE reçete edilirken dikkat edilmelidir (Bkz. Bölüm 4.5).
KESTİNE, şiddetli karaciğer yetmezliği olan hastalarda dikkatli kullanılmalıdır (Bkz. Bölüm
4.2).
KESTİNE’nin uygulamadan 1 – 3 saat sonra terapötik etkinliğe ulaştığı göz önüne alındığında
acil müdahale gerektirebilecek akut alerjik reaksiyonlarda kullanılmamalıdır.
KESTİNE her bir tablette 88,5 mg laktoz içerir, bu nedenle nadir kalıtımsal galaktoz
intoleransı, Lapp laktoz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
QT aralığını uzatma riski bulunan ilaçlarla birlikte dikkatli kullanılmalıdır.
Ketokonazol veya eritromisin ile kombinasyon halinde ebastin ile etkileşim çalışmaları
yapılmıştır (her iki bileşik de QTc aralığında bir artışa neden olmaktadır). Farmakokinetik ve
farmakodinamik etkileşimler, her iki kombinasyonla da gözlenmiştir. Bu durum, klinik olarak
anlamlı farmakodinamik sonuçlar olmadan, ebastinin plazma konsantrasyonlarının artmasıyla
ve daha az miktarda karebastinin artmasıyla sonuçlanmıştır. QTc'deki artış, tek başına
ketokonazol veya eritromisin ile gözlemlenenden sadece 10 ms daha fazlaydı. Bununla
birlikte, KESTİNE, ketokonazol veya itrakonazol gibi azol anti-fungaller ve eritromisin gibi
makrolid antibiyotikler ile eş zamanlı tedavi edilen hastalara dikkatle uygulanmalıdır.
2KESTİNE ile birlikte rifampisin verildiğinde farmakokinetik etkileşimler gözlenmiştir. Bu
etkileşimler daha düşük plazma konsantrasyonlarına ve antihistaminik etkilerin azalmasına
yol açabilmektedir. Dolayısıyla bu ilaçlarla eş zamanlı olarak tedavi gören hastalarda dikkatle
kullanılması önerilmektedir.
KESTİNE ile teofilin, varfarin, simetidin, diazepam ve alkol arasında herhangi bir etkileşim
bildirilmemiştir.
KESTİNE’nin yiyeceklerle birlikte alınması klinik etkisini değiştirmemektedir. KESTİNE
yiyeceklerle birlikte alındığında, ana metabolitinin plazma seviyesindeki ve AUC değerindeki
1,5 ila 2 katlık artış, T değerini değiştirmemektedir.
maks
KESTİNE deri alerji testlerinde yanlış sonuçlara yol açabilir. Bu nedenle KESTİNE tedavisi
kesildikten 5 – 7 gün sonra bu testin yapılması önerilmektedir.
Diğer antihistaminiklerin etkilerini artırabilir.
Özel popülasyona ilişkin ek bilgiler:
Özel popülasyona ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6 Gebelik ve laktasyon
Genel tavsiye:
Gebelik kategorisi: B
Çoçuk doğurma potansiyeli bulunan kadınlar/ Doğum kontrolü (Kontrasepsiyon):
Çocuk doğurma potansiyeli bulunan kadınlar KESTİNE ile tedavi edilebilir. KESTİNE’nin
oral kontraseptifler ile eş zamanlı kullanımının kontrasepsiyon etkinliğini azaltması
beklenmez.
Gebelik dönemi:
Ebastinin gebe kadınlarda kullanımıyla ilgili sınırlı miktarda veri vardır.
Hayvanlar üzerinde yapılan çalısmalar, gebelik / embriyonal / fetal gelisim / doğum ya da
doğum sonrası gelisim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
Bir önlem olarak gebelik döneminde KESTINE kullanımından kaçınılması tercih edilir.
Laktasyon dönemi:
Ebastinin anne sütüne geçip geçmediği bilinmemektedir. Ebastinin ve ana metaboliti
karebastinin yüksek proteine bağlanma oranı (>%97) nedeniyle, ilacın anne sütüne geçmediği
kabul edilmektedir.
Koruyucu bir önlem olarak emzirme döneminde KESTİNE kullanımından kaçınılması tercih
edilebilir.
3Üreme yeteneği/ Fertilite:
İnsanlarda ebastin kullanımının fertilite üzerine etkisi ile ilgili herhangi bir veri mevcut
değildir.
4.7 Araç ve makine kullanımı üzerindeki etkiler
İnsanlarda psikomotor fonksiyon kapsamlı biçimde araştırılmış ve herhangi bir etki
görülmemiştir. Önerilen terapötik dozlarda KESTİNE araç veya makine kullanma yeteneğini
etkilemez. Ancak KESTİNE’ye olağandışı tepki veren duyarlı kişiler için araba kullanmadan
veya karmaşık faaliyetlere girişmeden önce şu reaksiyonları bilmek tavsiye edilebilir: Uyku
hali veya baş dönmesi görülebilir (Bkz. Bölüm 4.8).
4.8 İstenmeyen etkiler
5708 hastada ebastin ile yapılan plasebo kontrollü klinik çalışmaların toplu analizinde, ağız
kuruluğu ve uyku hali en sık bildirilen istenmeyen etkilerdir. Çocuklarda yapılan klinik
çalışmalarda (n=460) bildirilen istenmeyen etkiler yetişkinlerde görülenlere benzerdir.
Aşağıda klinik araştırmalar ve pazarlama sonrası deneyimlerden elde edilmiş istenmeyen
etkiler listelenmektedir.
İstenmeyen etkiler aşağıda MedDRA sistem-organ sınıfına göre ve mutlak sıklık derecesine
göre belirtilmiştir:
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları:
Seyrek: Aşırı duyarlılık reaksiyonları (anafilaksi ve anjiyoödem gibi)
Metabolizma ve beslenme hastalıkları:
Bilinmiyor: İştah artışı
Psikiyatrik hastalıklar:
Seyrek: Sinirlilik, uykusuzluk
Sinir sistemi hastalıkları:
Çok yaygın: Baş ağrısı
Yaygın: Uyku hali
Seyrek: Baş dönmesi, hipoestezi, disguzi
Kardiyak hastalıklar:
Seyrek: Çarpıntı, taşikardi
Gastrointestinal hastalıklar:
Yaygın: Ağız kuruluğu
Seyrek: Karın ağrısı, kusma, bulantı, dispepsi
Hepatobiliyer hastalıklar:
Seyrek: Hepatit, kolestaz, anormal karaciğer fonksiyon testleri (artmış transaminazlar,
gamma-GT, alkalen fosfataz ve bilirubin)
4Deri ve deri altı doku hastalıkları:
Seyrek: Ürtiker, döküntü, dermatit
Üreme sistemi ve meme hastalıkları:
Seyrek: Menstrual bozukluklar
Genel bozukluklar ve uygulama bölgesine ilişkin hastalıklar:
Seyrek: Ödem, asteni
Araştırmalar:
Bilinmiyor: Kilo artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Yüksek dozlarda yapılan çalışmalarda günde 100 mg doza kadar klinik olarak anlamlı
herhangi bir belirti veya semptom gözlenmemiştir.
KESTİNE için spesifik bir antidot bulunmamaktadır. Gerekli olduğunda gastrik lavaj, EKG
dahil yaşamsal belirtilerin izlenmesi ve semptomatik tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer sistemik antihistaminikler
ATC Kodu: R06AX22
Etki Mekanizması
KESTİNE, histamin kaynaklı etkileri hızlı ve uzun süreli olarak inhibe etmekte ve H
1
reseptörlerine karşı güçlü bağlanma afinitesi göstermektedir.
Oral uygulamayı takiben KESTİNE’nin etkin maddesi ebastin veya metabolitleri kan-beyin
bariyerini geçmemektedir. Bu durum ebastinin merkezi sinir sistemi üzerindeki etkilerinin
incelendiği deneylerin sonuçlarında gözlenen düşük sedasyon profili ile uyumludur.
In vitro ve in vivo veriler KESTİNE’nin H histamin reseptörlerine karşı güçlü, uzun etkili ve
1
oldukça seçici bir antagonist olduğunu, merkezi sinir sistemi üzerine olumsuz etkisi
bulunmadığını ve antikolinerjik etkisinin olmadığını göstermiştir.
Farmakodinamik Etkiler
Histamin kaynaklı papül üzerinde yapılan çalışmalar, 1 saatten sonra başlayan ve 48 saatten
fazla süren klinik ve istatistiksel olarak anlamlı antihistaminik etki göstermiştir. KESTİNE ile
5 günlük tedavinin bırakılması sonrasında antihistaminik etkinin 72 saatten fazla devam ettiği
5gözlenmiştir. Bu aktivite esas aktif asit metaboliti olan karebastinin plazma seviyesi ile
paraleldir.
Tekrarlayan uygulama sonrasında periferik reseptör inhibisyonu taşiflaksi olmadan sabit
seviyede kalmıştır. Bu sonuçlar KESTİNE’nin en az 10 mg’lık dozunun, günlük tek doz ile
uyumlu olacak şekilde, hızlı, güçlü ve uzun süreli periferik histamin H reseptörleri
1
inhibisyonu yaptığını göstermektedir.
Sedasyon, subjektif tahminlerin yanı sıra, elektroensefalografi testleri ve kognitif fonksiyon ve
görsel-motor koordinasyon testleri ile incelenmiştir. Önerilen dozda sedasyonda anlamlı bir
artış gözlenmemiştir. Bu sonuçlar çift kör klinik çalışmalardan elde edilen sonuçlar ile
uyumludur: Plasebo ve ebastinin sedasyon insidansı karşılaştırılabilirdir.
Ebastinin kardiyak etkileri klinik çalışmalarda incelenmiştir. Günde 100 mg dozuna kadar
(önerilen günlük dozun 10 katı) yapılan detaylı analizlerde anlamlı herhangi bir kardiyak etki
gözlenmemiştir.
5.2. Farmakokinetik özellikler
Genel özellikler:
Emilim
Oral uygulamayı takiben ebastin hızla absorbe edilir ve aktif asit metaboliti olan karebastin ile
sonuçlanan anlamlı derecede hepatik ilk geçiş metabolizması etkisine maruz kalır.
Dağılım
10 mg’lık bir oral dozdan sonra, metabolitin maksimum plazma seviyeleri 2,6 ile 4 saat
arasında elde edilmekte ve 80-100 ng/ml değerlerine ulaşmaktadır.
Tıbbi ürünün emilimi, dağılımı ve atılımı sırasında satürasyon olayı gözlenmemiştir. 10 mg ile
40 mg ebastin dozları arasında eğri altındaki alan (AUC) – konsantrasyon eğrisindeki değerler
ile kinetik doğrusallığın bulunduğu gözlenmiş ve T değerinin doza bağlı olmadığı
maks
görülmüştür.
Biyotransformasyon
İnsan karaciğer mikrozomları ile yapılan in vitro çalışmalar ebastinin CYP3A4 enzimi ile
karebastine metabolize olduğunu göstermektedir. Sağlıklı gönüllülere ebastin ve ketokonazol
veya eritromisinin eş zamanlı uygulaması (her ikisi de CYP3A4 inhibitörü), özellikle
ketokonazolle olmak üzere ebastin ve karebastin plazma konsantrasyonlarında anlamlı artışla
bağlantılı bulunmuştur (Bkz. Bölüm 4.5).
Hem ebastin hem de karebastin proteinlere yüksek oranda bağlanmaktadır (> % 97).
Eliminasyon
Asit metabolitinin yarı ömrü 15 ila 19 saat arasındadır, ilacın %66'sı idrarla, başlıca konjuge
metabolitler halinde atılmaktadır. Günde bir kez 10 mg tekrarlanan uygulamadan sonra,
kararlı duruma 3 ila 5 gün içinde ulaşılmıştır ve maksimum plazma seviyeleri 130 ng/ml ile
160 ng/ml arasındadır.
6Doğrusallık/doğrusal olmayan durum
KESTİNE’nin farmakokinetiği doz ve zamandan bağımsız olarak doğrusaldır.
Hastalardaki karakteristik özellikler:
Böbrek/Karaciğer yetmezliği
Ebastin ve metabolitlerinin farmakokinetik profili, değişik seviyelerde karaciğer veya böbrek
yetmezliği olan hastalarda anlamlı şekilde değişmemektedir.
Hafif, orta ve şiddetli böbrek yetmezliği (günlük 20 mg’lık doz) ve hafif, orta (her ikisinde 20
mg/gün) veya şiddetli karaciğer yetmezliği (10 mg/gün) olan hastalarda tedavinin 1. ve 5.
günlerinde gözlenen ebastin ve karebastinin plazma konsantrasyonları, sağlıklı gönüllülerde
elde edilen değerler ile benzer bulunmuştur.
Yaşlı hastalarda
Yaşlılar ile genç yetişkinlerin farmakokinetik profili arasında istatistiksel olarak anlamlı fark
gözlenmemiştir.
5.3 Klinik öncesi güvenlilik verileri
Klinik öncesi veriler, farmakolojik güvenlilik, tekrarlayan doz toksisitesi, genotoksisite,
karsinojenik potansiyel veya reprodüktif toksikoloji üzerine yapılmış konvansiyonel
çalışmalar doğrultusunda herhangi bir anlamlı toksik etki göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalize selüloz (E-460i)
Prejelatinize mısır nişastası
Laktoz monohidrat (inek kaynaklı)
Kroskarmelloz sodyum (E-468)
Magnezyum stearat (E-572)
Hipromelloz (E-464)
Makrogol 6000
Titanyum dioksit (E-171)
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
30°C’nin altındaki oda sıcaklığında saklayınız.
6.5 Ambalajın niteliği ve içeriği
PVC/Aluminyum blisterler içinde 20 tablet
76.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
EİP Eczacıbaşı İlaç Pazarlama A.Ş.
Büyükdere Cad. Ali Kaya Sok. No:5
Levent 34394, İstanbul
Tel: 0212 350 80 00
Faks: 0212 350 84 64
8. RUHSAT NUMARASI
129/90
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.03.2010
Ruhsat yenileme tarihi: 15.03.2010
10. KÜB’ÜN YENİLENME TARİHİ
…./…../…..
8