KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZO GANTRİSİN Lak Tablet
2. KALİTATİF VE KANTİTATİF BİLEŞİM
Etkin madde:
Sülfizoksazol 500.0 mg
Fenazopiridin hidroklorür 50.0 mg
Yardımcı madde(ler):
Laktoz 14.0 mg
Yardımcı maddeler için 6.1’e bakınız.
3. FARMASÖTİK FORM
Tablet
Kırmızı-kahverengi silindirik, bikonveks, kokusuz lak tabletler
4. KLİNİK ÖZELLİKLER
4.1 Terapötik endikasyonlar
AZO GANTRİSİN lak tablet bileşimindeki aktif maddelere bağlı olarak aşağıdaki durumlarda
endikedir:
 Escherichia coli, Klebsiella türleri, Enterobacter türleri, Proteus mirabilis, Proteus vulgaris ve
Staphylococcus aureus gibi duyarlı mikroorganizmaların neden olduğu akut, komplike olmayan
üriner sistem enfeksiyonlarının (sistit, prostatit, piyelonefrit) tedavisi.
 Ürolojik müdahaleler, kateterizasyon, sistoskopiye bağlı ortaya çıkan ve alt üriner sistem
mukozasının iritasyonundan kaynaklanan ağrı, yanma ve sık idrar yapma hissi gibi semptomların
giderilmesi.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde:
Yetişkinlerde
Başlangıç dozu:
Bir defada alınan 4-6 tablettir.
İdame dozu:
Tedaviye günde 4 defa (6 saat ara ile) 2'şer tablet alınarak devam edilir.
Üriner sistem enfeksiyonlarının tedavisi için, antibakteriyel bir ilaç (sülfizoksazol içeren) ile
fenazopiridin birlikte kullanıldığında, tedavinin süresi iki günü geçmemelidir.
İki günlük tedavi sonrası fenazopiridin ve sülfizoksazolün birlikte kullanımının daha fazla
terapötik yarar sağladığına dair yeterli kanıt bulunmamaktadır. İki günlük kullanımdan sonra
tedaviye sülfizoksazol içeren preparatlar ile devam edilebilir.
Sayfa 1 / 8Uygulama şekli:
Oral alınır. Bir bardak su ile birlikte, yemeklerden sonra tok karnına alınır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliğinde ilacın dozu şu şekilde düzenlenmelidir: KL 10-50 mL/dak ise ilaç
KR
her 8-12 saatte bir, KL <10 mL/dak ise her 12-24 saatte bir verilmelidir. Ağır böbrek
KR
yetmezliği olan hastalarda AZO GANTRİSİN kullanılması önerilmemektedir.
Karaciğer yetmezliği:
Ağır karaciğer yetmezliği olan hastalarda AZO GANTRİSİN kullanılması önerilmemektedir.
Pediyatrik popülasyon:
Başlangıç dozu:
Bir defada alınan 4-6 tablettir.
İdame dozu:
Tedaviye günde 2 defa (12 saat ara ile) 2'şer tablet alınarak devam edilir.
12 yaşından küçük çocuklarda ve bebeklerde kullanılmamalıdır (bkz. Bölüm 4.3).
Geriyatrik popülasyon:
AZO GANTRİSİN’in yaşlı hastalarda kullanımına ilişkin yeterli bilgi bulunmamaktadır.
4.3. Kontrendikasyonlar
 Sülfizoksazole, fenazopiridine veya AZO GANTRİSİN’in bileşiminde bulunan
yardımcı maddelerden herhangi birine karşı aşırı duyarlılığı olduğu bilinen hastalarda,
 Böbrek fonksiyon bozukluğunda ve karaciğer parankimasının ağır hasarlı olduğu
hastalarda,
 2 aylıktan küçük çocuklarda,
 Hamile kadınlarda gebeliğin son dönemlerinde,
 Emziren kadınlarda AZO GANTRİSİN kontrendikedir.
4.4. Özel kullanım uyarıları ve önlemleri
Sülfonamid uygulanmasına bağlı olarak; Stevens-Johnson sendromu, toksik epidermal nekroliz,
ani hepatik nekroz, agranülositoz, aplastik anemi ve diğer kan diskrazileri görülebilir. Aralıklı
olarak veya uzun süren tedavi sırasında kan tablosu izlenmeli, karaciğer ve böbrek fonksiyon
testleri yapılmalı ve yeterli miktarda sıvı alınmasına dikkat edilmelidir.
Ciltte döküntü veya yan etkilerden herhangi biri görüldüğünde tedavi derhal durdurulmalıdır.
AZO GANTRİSİN fotosensitiviteye neden olabilir. Uzun süreli güneş maruziyetinden kaçılmalı,
ilacı kullanırken güneş kremi kullanılmalı ve koruyucu giysiler giyilmelidir.
Gram-pozitif bakterilerden grup A beta-hemolitik streptokoklara bağlı enfeksiyonların tedavisinde
sülfonamidler kullanılmamalıdır.
Sülfonamidler, hafif ve orta derecede böbrek/karaciğer fonksiyon bozukluğu, ciddi alerjisi veya
bronşiyal astımı olan hastalarda dikkatle uygulanmalıdır.
Böbrek fonksiyonları bozuk olan hastalarda kristalüri riski mutlaka değerlendirilmelidir.
Glukoz-6-fosfat dehidrogenaz (G6PD) eksikliği olan kişilerde, doza bağlı olarak hemoliz
oluşabilir.
Sayfa 2 / 8Bu ilacı kullanmadan önce hastanın başka bir sülfa grubu ilaca (süfonamid), diüretiklere
(karbonik anhidraz enzim inhibitörleri, tiyazid ve kıvrım diüretikleri), oral antidiyabetiklere
(sülfonilüre) veya diğer ilaçlara alerji durumu olup olmadığı belirlenmelidir. Bu ilaçlara daha
önceden alerjik reaksiyon gösteren hastalarda AZO GANTRİSİN kullanılmamalıdır.
Bu ilacın içeriğinde bulunan etkin maddelerden fenazopiridin, idrarda iç çamaşırları lekeleyen
kırmızı-turuncu renginde bir boya şeklinde görülür.
AZO GANTRİSİN bazı diyabetik idrar testi ürünlerinin (bakır sülfat tipi) bulgularını etkileyebilir.
AZO GANTRİSİN yumuşak kontakt lenslerin lekelenmesine sebep olabilir.
AZO GANTRİSİN kullanımı sırasında böbrek yetmezliğine bağlı olarak dokularda ilaç birikebilir
ve bunun sonucu olarak deri, sklera ve vücut sıvılarının sarı renge boyanmasına yol açabilir. Bu
durum ilacın kullanımına ara verilmesine sebep olabilir.
Yavaş asetilatör olan hastalarda dikkatli olunmalıdır.
AZO GANTRİSİN laktoz ihtiva eder. Nadir kalıtımsal galaktoz intoleransı, Lapp laktoz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
İdrarda glukoz, biluribin, keton, ürobilirojen, protein, steroid ve porfirine dayalı analiz
sonuçlarını etkileyebilir.
4.5. Diğer tıbbi ürünler ile etkileşimler ve diğer etkileşim şekilleri
AZO GANTRİSİN CYP2C9’un majör substratıdır ve CYP2C9’un güçlü inhibitörüdür.
Sülfizoksazol bu etkisinden dolayı aşağıdaki ilaçların etkisini/toksisitesini artırabilir:
 Bosentan,
 Dapson,
 Fluoksetin,
 Glimepirid,
 Glipizid,
 Losartan,
 Montelukast,
 Nateglinid,
 Paklitaksel,
 Fenitoin,
 Zafirlukast.
AZO GANTRİSİN aşağıda verilen tıbbi ürünlerle birlikte dikkatli kullanılmalıdır:
 Varfarin (antikoagülan) kullanan hastalarda, sülfizoksazolün protrombin zamanını
uzatabileceği bildirilmiştir.
 Sülfizoksazol, plazma proteinlerine bağlanmak için tiyopental (genel anestezik) ile yarışır.
Kronik olarak oral kullanımda bu etkisini gösterip göstermediği bilinmemektedir.
Sülfizoksazol kullanan hastalar, anestezi amaçlı tiyopental kullandıkları zaman, doz
ayarlaması konusunda dikkatli olunmalıdır.
 Sülfonamidler, metotreksatı (folat antagonisti) plazma proteinlerine bağlanma bölgesinden
ayırarak, plazmadaki serbest metotreksat konsantrasyonunu artırabilirler.
Sayfa 3 / 8 Sülfizoksazol sülfonilürelerin (antidiyabetik ilaç grubu, örn., asetoheksamid) kan şekerini
düşürücü etkisini potansiyalize eder.
 Siklosporinin (immünosüpresan) plazma konsantrasyonu düzeylerini azaltabilir.
 Sülfonamidlerin; bazı östrojenler, diüretikler (asetazolamid ve tiyazidler) ve oral
hipoglisemik ilaçlarla belirgin kimyasal benzerlikleri vardır ve bu ilaçlarla çapraz
duyarlılık gözlenebilir. Tiyazid grubu diüretikler ile advers reaksiyon riski
(trombositopenik purpura) artar.
 Aminobenzoik asid,
 Benzokain,
 Klorprokain,
 Porfimer,
 Prokain,
 Tetrakain,
 Canlı tifo aşısı ile etkileşime girebilir.
Fenazopiridin, renk reaksiyonlarına ve spektrometriye dayalı idrar analizini engelleyebilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.Bölüm
5.3). İnsanlara yönelik potansiyel risk bilinmemektedir.
Gebelik dönemi
AZO GANTRİSİN, gerekli olmadıkça gebelik döneminde kullanılmamalıdır.
AZO GANTRİSİN tedavinin anneye sağlayacağı yararın bebekteki muhtemel riskten daha
fazla olduğu düşünülen durumlarda kullanılmalıdır.
Laktasyon dönemi
AZO GANTRİSİN’in terapötik dozları emziren kadınlara uygulandığı takdirde sülfizoksazol,
emzirilen çocuk üzerinde etkiye neden olabilecek ölçüde anne sütü ile atılmaktadır.
Sülfonamidler, glukoz-6-fosfat dehidrogenaz yetersizliği olan bebeklerde hemolitik anemiye
neden olabilmektedir. Kemikterus riski nedeni ile emziren kadınlarda AZO GANTRİSİN
kullanılmamalıdır.
Fenazopiridinin insan sütüyle atılıp atılmadığı bilinmemektedir.
Üreme yeteneği/Fertilite
Sülfizoksazol ve fenazopiridinin üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
AZO GANTRİSİN’in araç ve makine kullanımı üzerinde bilinen bir etkisi bulunmamaktadır.
4.8. İstenmeyen etkiler
AZO GANTRİSİN’in kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Sayfa 4 / 8Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Seyrek: Lökopeni, agranülositoz, aplastik anemi, trombositopenik purpura, hemolitik anemi,
methemoglobinemi, eozinofili
Bağışıklık sistemi hastalıkları
Seyrek: Anafilaksi
Endokrin hastalıkları
Seyrek: Guatr, diürez ve hipoglisemi
Psikiyatrik hastalıklar
Seyrek: Psikoz, halüsinasyon, depresyon ve anksiyete
Sinir sistemi hastalıkları
Seyrek: Baş ağrısı, periferik nevrit, parestezi, konvülsiyon, kulak çınlaması, baş dönmesi, ataksi
Göz hastalıkları
Seyrek: Periorbital ödem
Kardiyak hastalıkları
Seyrek: Taşikardi, palpitasyon, alerjik miyokardit
Vasküler hastalıklar
Seyrek: Anjiyoödem, intrakranial hipertansiyon, arterit, vaskülit ve siyanoz
Solunum, göğüs bozuklukları ve mediastinal hastalıklar
Seyrek: Öksürük, nefes darlığı, pulmoner infiltrat
Gastrointestinal hastalıklar
Seyrek: Psödomembranöz kolit, anoreksi, mide bulantısı, karın ağrısı, diyare, gastrointestinal
hemoraji, flatulans, glosit, stomatit, pankreatit
Hepato-bilier hastalıklar
Seyrek: Hepatit, hepatoselüler nekroz, sarılık
Deri ve deri altı doku hastalıkları
Seyrek: Stevens-Johnson sendromu (eritema multiforme), Lyell's sendromu (toksik epidermal
nekroliz), dermatit, ciltte döküntü, ürtiker, kaşıntı, fotosensitivite, kızarıklık, saç dökülmesi
Böbrek ve idrar hastalıkları
Seyrek: Kristalüri, hematüri, kan üre azotu (BUN) ve kreatinin artışı, nefrit ve oligüri, anüri ile
birlikte toksik nefroz, akut böbrek yetmezliği, üriner retansiyon, böbrek komplikasyonları,
nefrotoksisite
Genel bozukluklar ve uygulama bölgesine ilişkin hastalıklar
Seyrek: Senkop, yorgunluk, uyuşukluk, zayıflık hali, pireksi
4.9. Doz aşımı ve tedavisi
Sülfonamid:
Sayfa 5 / 8Sülfonamidlere bağlı olarak ortaya çıkan doz aşımı belirtileri; anoreksi, mide ağrısı, mide
bulantısı, kusma, baş dönmesi, baş ağrısı, uyuşukluk ve bilinç kaybıdır. Pireksi, hematüri ve
kristalüri de gözlenebilir. Kan diskrazileri ve sarılık, doz aşımının geç döneminde ortaya çıkan
göstergelerdir. Belirgin kan diskrazileri veya sarılık görüldüğünde; bu komplikasyonlar için
spesifik tedavi uygulanmalıdır. Peritoneal diyaliz etkili değildir; hemodiyaliz, sülfonamidleri
uzaklaştırmada orta derecede etkilidir.
Fenazopiridin:
Fenazopiridinden kaynaklanan doz aşımı belirtileri ise; hemolitik anemi, hepatotoksisite,
methemoglobinemi ve böbrek fonksiyon bozukluğu/böbrek yetmezliğidir.
Methemoglobinemi i.v. 1-2 mg/kg, %1'lik metilen mavisi solüsyonu veya oral 100-200 mg
askorbik asit ile tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller
ATC kodu: J01EB20
Etki mekanizması:
AZO GANTRİSİN etkin madde olarak sülfizoksazol ve fenazopiridin içerir. Sülfizoksazol;
geniş spektrumlu, bakteriyostatik etkili bir antibakteriyeldir. Sülfonamidler, PABA (para-
aminobenzoik asit)'nın yapısal analoğudur ve PABA'nın dihidrofolik asite (folik asit prekürsörü)
dönüşmesini sağlayan, bakteriyel dihidropteroat sentetaz enzimini yarışmalı olarak inhibe ederler.
Bunun sonucu olarak pürin, timidin ve DNA sentezinde kofaktör olan aktif tetrahidrofolik asitin
miktarı azalır. Bu azalmaya bağlı olarak duyarlı bakteri hücrelerinde protein ve nükleik asit
sentezleyemezler.
Fenazopiridin hidroklorür mukoza inflamasyonunu olumlu yönde etkileyen ve enfeksiyonlarla
birlikte görülen ağrılı miksiyon, yanma ve sık idrara çıkma hissini ortadan kaldıran lokal etkili bir
üriner analjeziktir. Etkisi yalnızca genitoüriner sistemle sınırlıdır; bu nedenle genel bir sedasyon
meydana getirmez. Tam etki mekanizması bilinmemektedir.
AZO GANTRİSİN; idrar yolu enfeksiyonlarında antibakteriyel etki ile birlikte, üriner sistemde
lokal analjezik etki gösteren spesifik bir ilaçtır. AZO GANTRİSİN'in antibakteriyel spektrumu
birçok gram-pozitif ve gram-negatif organizmayı kısa etkili bir sülfonamid olan dihidrofolik asit
sentezinin inhibisyonu sonucu; pürinin, timidinin ve DNA sentezinde kofaktör olan ve metabolik
olarak aktif tetrahidrofolik asitin miktarları azalır. Folik asiti sentezlemeleri zorunlu olan
bakteriler, sülfonamidlere duyarlıdır. Memeli hücreleri folik asit prekürsörlerine ihtiyaç duyarlar
ve bunları sentezleyemezler. Sülfonamidlerin etkisi; PABA ve türevleri, bakteri gelişimi için
gerekli bileşenleri sağlayan doku yıkım ürünleri tarafından antagonize edilir.
5.2. Farmakokinetik özellikler
Genel Özellikler
Emilim:
Sülfizoksazol; oral uygulama sonrası hızlıca ve tamamen emilir (%70-100). Ana emilim bölgesi
ince bağırsaktır; ancak bir kısım ilacın emilimi midede gerçekleşir.
Sayfa 6 / 8AZO GANTRİSİN oral yoldan çabuk ve tam emilerek plazmada etkili tedavi konsantrasyonlarına
ulaşır. Kısa bir süre içinde bileşimindeki aktif maddeler idrarda yüksek konsantrasyonlarda tespit
edilir.
Dağılım:
Sülfonamidler hızlıca plasentayı geçer ve anne sütü ile atılırlar (bkz. Bölüm 4.6). Başlıca
ekstraselüler sıvıya dağılır ve serebrospinal sıvıya penetre olurlar. Oral alımını takiben %30-50
oranında kan konsantrasyonlarına ulaşılır. Plazma proteinlerine %85-88 oranında bağlanırlar.
Biyotransformasyon:
Sülfizoksazolün çözünürlüğü asit ortamda bile çok yüksek olduğundan, kristalüriye neden olmaz.
Hepatik olarak biyotransformasyon başlıca; ana bileşiğin toksisitesini koruyan inaktif
metabolitlere asetilasyon yoluyla gerçekleşir. Hepatik yolla glukuronid konjugasyonu da
gerçekleşebilir.
Fenazopiridin hidroklorürün biyotransformasyonu hepatik olarak gerçekleşmektedir.
Eliminasyon:
Sülfonamidler böbreklerden glomerüler filtrasyonla atılır. İdrarla değişmeden atılan ilaç miktarı;
48 saat içinde yaklaşık %52'dir. Eliminasyon yarı ömrü 4-7 saattir ve böbrek yetmezliğinde uzar.
Metabolitlerinden biri asetaminofendir. Eliminasyonu böbrek yoluyladır.
Uygulanan dozun %90'a kadar olan kısmı, 24 saat içinde değişmemiş ilaç ve metabolitleri olarak
atılır. Dozun % 18'i asetaminofen olarak % 65’i ise değişmeden atılmaktadır.
5.3. Klinik öncesi güvenlilik verileri
Bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Kelasid
Laktoz
Talk
Magnezyum stearat
Hidroksipropil metilselüloz
Polietilenglikol 400
Kolloidal silikon dioksit
Demir oksit kırmızı
Eudragit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
Sayfa 7 / 830oC’nin altında saklayınız. Işıktan koruyunuz.
6.5. Ambalajın niteliği ve içeriği
PVC alüminyum blister ambalajlarda 30 adet tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
224/37
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.04.2010
Ruhsat yenileme tarihi:
10. KÜB’ÜN YENİLENME TARİHİ
Sayfa 8 / 8