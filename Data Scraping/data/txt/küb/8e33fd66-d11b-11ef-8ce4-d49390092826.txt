KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
FRECİT 24 mg/mL I.V. infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir flakon,
6000 mg foskarnet sodyum hekzahidrat içerir.
Yardımcı madde(ler):
Sodyum hidroksit y.m (pH ayarı için)
Yardımcı maddeler için 6.1’e bakınız.
3. FARMASÖTİK FORM
İnfüzyon için çözelti içeren flakon
Berrak renksiz çözelti
4. KLİNİK ÖZELLİKLER
4.1. Terapötik endikasyonlar
FRECİT, AIDS'li hastalarda sitomegalovirüs (CMV) retinitinin (retinanın ciddi viral göz
enfeksiyonu) indüksiyon ve idame tedavisinde endikedir.
FRECİT, bağışıklığı baskılanmış hastalarda klinik olarak asiklovire cevap vermeyen
mukokutanöz Herpes Simpleks Virüs (HSV) enfeksiyonlarının tedavisinde de endikedir.
Diğer HSV enfeksiyonlarının (ör., retinit, ensefalit), konjenital veya yenidoğan hastalığının
veya immün sistemi sağlam kişilerdeki HSV’nin tedavisinde FRECİT’in güvenliliği ve
etkililiği belirlenmemiştir.
1Asiklovir etkisizliğinin teşhisi, ya klinik olarak intravenöz asiklovir ile (günde 3 defa 5-10 mg
/ kg dozda) yanıt olmadan 10 gün süreyle tedavi edilerek ya da in vitro testlerle yapılabilir.
FRECİT, retinit veya HSV dışındaki CMV enfeksiyonlarının tedavisinde veya AIDS olmayan
veya immün yetmezliği olmayan hastalarda kullanım için önerilmez.
4.2. Pozoloji ve uygulama şekli
Pozoloji/uygulama sıklığı ve süresi:
Uygulama şekli:
Foskarnet, ya bir santral venöz yolla ya da periferik damar içine, sadece intravenöz olarak
uygulanmalıdır.
24 mg/ml foskarnet çözeltisi periferik damarlara uygulandığında seyreltilmelidir. Ayrı ayrı
verilen foskarnet dozları aseptik olarak transfer edilmeli kullanılmadan önce eşit oranlarda
%0,9 sodyum klorür (9 mg/ml) veya %5 dekstroz (50 mg/ml) ile seyreltilmelidir. Seyreltilmiş
çözeltiler hazırlandıktan sonra mümkün olan en kısa sürede kullanılmalıdır, ancak
buzdolabında muhafaza edilirse, 24 saate kadar kullanılabilir.
24 mg/ml foskarnet çözeltisi, santral ven yoluyla seyreltilmeden verilebilir.
Yetişkinler:
Sitomegalovirüs (CMV) retiniti için indüksiyon tedavisi:
FRECİT, normal böbrek fonksiyonlarına sahip hastalarda klinik cevaba bağlı olarak 2-3 hafta
boyunca, aralıklı infüzyon şeklinde her 8 saatte bir 60 mg/kg dozunda uygulanır. Doz
hastanın böbrek fonksiyonuna göre ayarlanmalıdır (aşağıdaki doz tablosuna bakınız).
İnfüzyon süresi 1 saatten daha kısa olmamalıdır.
İdame tedavisi:
İdame tedavisi için, CMV retinitinin indüksiyon tedavisini takiben, FRECİT ile tedavi uygun
kabul edildiği sürece haftanın yedi günü uygulanır. Normal böbrek fonksiyonlarına sahip
hastalarda, 60 mg/kg'da tedavinin başlatılması önerilir. Dozun 90-120 mg/kg’a çıkarılması,
başlangıç dozunu tolere eden ve/veya ilerleyici retiniti olan hastalarda düşünülebilir. İdame
tedavisi için başlangıç dozu olarak 2 saatlik bir sürede bazı hastalara 90 mg/kg doz
2verilmiştir. Böbrek yetmezliği olan hastalarda doz azaltılmalıdır (doz bölümünün sonunda doz
tablosuna bakınız).
İdame tedavisi alırken retinit progresyonu yaşayan hastalar, indüksiyon rejimi ile tekrar tedavi
edilebilir.
Asiklovire cevap vermeyen mukokütanöz HSV enfeksiyonunun indüksiyon tedavisi:
FRECİT, normal renal fonksiyonu olan hastalarda, 2-3 hafta boyunca veya lezyonlar iyileşene
kadar aralıklı infüzyon olarak 8 saatte bir, en az bir saat boyunca 40 mg/kg'lık dozda
uygulanır. Doz, hastaların böbrek fonksiyonlarına göre ayarlanmalıdır (aşağıdaki doz
tablosuna bakınız). İnfüzyon süresi 1 saatten daha kısa olmamalıdır.
Asiklovire yanıt vermeyen HSV enfeksiyonlarının indüksiyon tedavisini takiben foskarnetin
idame tedavisinin etkinliği belirlenmemiştir.
Dikkat: FRECİT hızlı intravenöz enjeksiyon ile uygulanmaz.
FRECİT doz tablosu
İndüksiyon tedavisi
Kreatinin klirensi CMV HSV
(ml/kg/dk) Her 8 saatte (mg/kg) Her 8 saatte (mg/kg)
> 1,6 60 40
1,6–1,4 55 37
1,4–1,2 49 33
1,2–1 42 28
1–0,8 35 24
0,8–0,6 28 19
0,6–0,4 21 14
< 0,4 Tedavi önerilmez.
3CMV idame tedavisi
Kreatinin klirensi Tek infüzyon dozu
(ml/kg/dk) (1 saatten daha az olmayacak sürece mg/kg/gün)
> 1,6 60*
1,6–1,4 55
1,4–1,2 49
1,2–1 42
1–0,8 35
0,8–0,6 28
0,6–0,4 21
< 0,4 Tedavi önerilmez.
*Bazı hastalar idame tedavisi için başlangıç dozu olarak 90 mg/kg aldı.
Doz kılavuzları bulunmadığından hemodiyalize giren hastalarda FRECİT önerilmemektedir.
Hidrasyon: FRECİT’in böbrek toksisitesi, hastanın yeterli hidrasyonuyla azaltılabilir. Her bir
infüzyonda 0,5-1 litre normal salin ile hidrasyon yoluyla diürez oluşturulması önerilir.
Uyumlu hastalarda, benzer hidrasyon rejimleri ile oral hidrasyon uygulanmıştır. Klinik olarak
dehidrate edilen hastalar, FRECİT tedavisine başlamadan önce durumlarının düzeltilmesi
gerekir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği bulunan hastalarda doz, kreatinin klirensi seviyesine göre yukarıdaki
tabloda gösterildiği şekilde azaltılmalıdır. Karaciğer yetmezliği bulunan hastalarda doz
ayarlamasına gerek yoktur.
Pediyatrik popülasyon:
Çocuklarda foskarnetin güvenliliği ve etkililiği belirlenmemiştir (bkz. Bölüm 4.4 ve 5.3).
Geriyatrik popülasyon:
4Yetişkinlerde olduğu gibi uygulanır.
4.3. Kontrendikasyonlar
Etkin maddeye veya bölüm 6.1’de belirtilen yardımcı maddelerden herhangi birine karşı aşırı
duyarlılığı olanlarda kontrendikedir.
4.4. Özel kullanım uyarıları ve önlemleri
Böbrek fonksiyonlarında azalma olan hastalarda FRECİT dikkatli kullanılmalıdır. FRECİT
uygulaması sırasında herhangi bir zamanda böbrek fonksiyon bozukluğu oluşabileceğinden,
indüksiyon tedavisi sırasında serum kreatinin düzeyleri her iki günde bir, idame tedavisi
sırasında haftada bir kez izlenmeli ve renal fonksiyona göre uygun doz ayarlamaları
yapılmalıdır. Tüm hastalarda yeterli hidrasyon sağlanmalıdır (bkz. Bölüm 4.2). Böbrek
hastalığı olan veya eş zamanlı farklı nefrotoksik tıbbi ürünlerle tedavi edilen hastaların böbrek
fonksiyonları yakından izlenmelidir (bkz. Bölüm 4.5).
FRECİT’in kalsiyum gibi iki değerlikli metal iyonlarını şelatlama eğilimi vardır, FRECİT
uygulamasında infüzyon miktarıyla orantılı olarak, iyonize serum kalsiyumunun akut bir
azalması olabilir, bu toplam serum kalsiyum düzeylerine yansımayabilir. Elektrolitler,
özellikle kalsiyum ve magnezyum, FRECİT tedavisi öncesinde ve tedavi sırasında
değerlendirilmeli ve eksiklikler düzeltilmelidir.
Foskarnet, QT aralığının uzaması ve daha nadiren torsade de pointes vakaları ile
ilişkilendirilmiştir (bkz. Bölüm 4.8). Kardiyak iletim aralıklarının, özellikle de QTc
uzamasının olduğu bilinen hastalar, önemli elektrolit bozukluğu (hipokalemi,
hipomagnezemi) olan hastalar, bradikardinin yanı sıra konjestif kalp yetmezliği gibi altta
yatan kalp hastalığı olan ya da QT aralığını uzattığı bilinen ilaçları kullanan hastalar,
ventriküler aritmi riskindeki artış nedeniyle dikkatli izlenmelidir. Hastalara herhangi bir kalp
semptomunu derhal rapor etmeleri önerilmelidir.
FRECİT diş, kemik ve kıkırdakta birikir. Hayvan verileri, genç hayvanlarda birikimin daha
fazla olduğunu göstermektedir. FRECİT’in güvenliliği ve iskelet gelişimine olan etkisi
çocuklarda araştırılmamıştır (bkz. Bölüm 5.3).
5Plazma mineralleri ve elektrolitlerindeki değişikliklerle ilgili nöbetler, foskarnet tedavisi ile
ilişkilendirilmiştir. Bu nedenle hastalar, bu tür değişiklikler ve olası sekelleri için dikkatlice
izlenmelidir. Mineral ve elektrolit takviyesi gerekebilir.
Foskarnet, idrarda yüksek konsantrasyonlarda atılır ve dolayısıyla önemli genital iritasyon
ve/veya ülserasyona neden olabilir. İritasyon ve ülserleşmeyi önlemek için, kişisel hijyene
dikkat edilmeli ve her işeme sonrasında genital bölgenin temizlenmesi önerilir.
Hastalar ekstremite parestezisi veya mide bulantısı yaşarsa, infüzyon hızının azaltılması
önerilir.
Diüretikler gerektiğinde tiyazid önerilir.
Direnç gelişimi:
FRECİT uygulaması ile terapötik bir cevap alınmayabilir veya kötüleşme oluşabilir, bu
virüslerin foskarnete karşı duyarlılığının azalması sonucunda ortaya çıkabilir. Bu durumda,
FRECİT ile tedavi sonlandırılmalı ve uygun başka bir tıbbi ürüne geçilmesi düşünülmelidir.
Bu tıbbi ürün her flakonda 1,38 g sodyum ihtiva eder. Bu, bir yetişkin için DSÖ tarafından
önerilen günlük maksimum 2 g sodyum alımının %69'una eş değerdir.
Bu ürünün önerilen maksimum günlük dozu 12 g FRECİT’tir (ortalama 70 kg erkekte 180
mg/kg/gün) ve bu, DSÖ'nün önerdiği maksimum günlük sodyum alımının %138'ine eş
değerdir.
FRECİT sodyumda yüksek kabul edilir. Bu durum, kontrollü sodyum diyetinde olan hastalar
için göz önünde bulundurulmalıdır. Salin yüklemesinin tolere edilemediği durumlarda (ör.,
kardiyomiyopati) kullanımından kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
FRECİT böbrek fonksiyonunu zayıflatabileceğinden, aminoglikozidler, amfoterisin B,
siklosporin A, asiklovir, metotreksat ve takrolimus gibi diğer nefrotoksik ilaçlarla birlikte
kullanıldığında ilave toksisiteye neden olabilir. Ayrıca, FRECİT iyonize kalsiyumun serum
seviyelerini düşürebildiğinden, serum kalsiyum seviyelerini etkilediği bilinen diğer ilaçlarla
(ör., i.v. pentamidin) birlikte kullanıldığında çok dikkatli olunmalıdır. Foskarnet ve i.v
pentamidin ile eş zamanlı tedavi sırasında böbrek yetmezliği ve semptomatik hipokalsemi
6(Trousseau ve Chvostek belirtileri) gözlenmiştir. Foskarnetin ritonavir ve/veya sakinavir ile
kombinasyon halinde kullanımı ile bağlantılı olarak anormal böbrek fonksiyonu bildirilmiştir.
Potansiyel artmış QT uzaması ve torsade de pointes riski nedeniyle FRECİT, özellikle sınıf
IA (örneğin kinidin) ve sınıf III (örneğin amiodaron, sotalol) antiaritmik ajanlar veya
nöroleptik ilaçlar gibi QT aralığını uzattığı bilinen ilaçlarla dikkatli kullanılmalıdır. Bu
ilaçların birlikte uygulandığı vakalarda yakın kardiyak monitörizasyon yapılmalıdır.
Zidovudin, gansiklovir, didanozin, zalsitabin veya probenesid ile farmakokinetik etkileşimi
yoktur.
Farmasötik etkileşimler (infüzyon için uyumsuzluklar) Bölüm 6.2'de açıklanmaktadır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlar, FRECİT ile tedavi sırasında etkin
kontrasepsiyon yöntemleri kullanmalıdır. FRECİT ile tedavi edilen erkekler tedaviden en az 6
ay sonrasına kadar çocuk sahibi olmayı düşünmemelidirler.
Gebelik dönemi
Hamile kadınlarda foskarnet kullanımıyla ilgili hiçbir veri yoktur veya sınırlı miktarda bilgi
mevcuttur.
Hayvan çalışmaları üreme toksisitesi açısından yetersizdir (bkz. Bölüm 5.3).
Hamilelik sırasında FRECİT önerilmemektedir.
7Laktasyon dönemi
Foskarnetin insan sütüne geçişi konusunda bilgi yetersizdir. Hayvanlarda mevcut
farmakodinamik/toksikolojik veriler foskarnetin sütle atılımını göstermiştir (bkz. Bölüm 5.3).
Yenidoğanlar/bebekler için risk göz ardı edilemez. Emzirirken kullanılmamalıdır. Yine de
emzirmenin durdurulup durdurulmayacağına ya da tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve FRECİT tedavisinin emziren anne açısından faydası
dikkate alınmalıdır.
Üreme yeteneği/Fertilite
Foskarnetin doğurganlık üzerindeki etkisi hakkında hiçbir veri mevcut değildir.
Hayvan çalışmalarında doğurganlık üzerine herhangi bir etki gözlenmemiştir (bkz. Bölüm
5.3).
4.7. Araç ve makine kullanımı üzerindeki etkiler
FRECİT, araç ve makine kullanma becerisi üzerinde orta derecede bir etkiye sahiptir.
Hastalığın kendisi ve FRECİT’in olası istenmeyen etkileri (baş dönmesi ve konvülsiyonlar
gibi, bkz. Bölüm 4.8) nedeniyle, araç ve makine kullanma becerisi bozulabilir.
Doktorun bu konuyu hastayla konuşması ve hastalığın durumuna ve tedavinin toleransına
dayalı olarak, kişinin duruma göre öneride bulunması tavsiye edilir.
4.8. İstenmeyen etkiler
Foskarnet kullanacak hastaların çoğunun bağışıklık sistemi ciddi şekilde etkilenmiştir ve ciddi
viral enfeksiyonlara yakalanmıştır. Hastaların fiziksel durumu, altta yatan hastalığın ciddiyeti,
diğer enfeksiyonlar ve eş zamanlı tedaviler, foskarnet kullanımı sırasında gözlenen advers
olaylara katkıda bulunur.
Klinik araştırmalar ve pazarlama sonrası deneyim sırasında foskarnet ile bildirilen istenmeyen
etkiler aşağıda verilmektedir. Bunlar Sistem Organ Sınıfı (SOC) ve frekans sırasına göre
aşağıdaki kurallar kullanarak listelenirler:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
8Bu klinik araştırmalarda, hidratasyon ve elektrolit dengesine dikkatin sürekli olarak
verilmediği unutulmamalıdır, Bazı advers olayların sıklığı mevcut öneriler takip edildiğinde
daha düşük olacaktır (bkz. Bölüm 4.2 ve Bölüm 4.4).
Kan ve lenf sistemi hastalıkları
Çok yaygın: Granülositopeni, anemi
Yaygın: Lökopeni, trombositopeni, nötropeni
Yaygın olmayan: Pansitopeni
Bağışıklık sistemi hastalıkları
Yaygın: Sepsis
Bilinmiyor: Aşırı duyarlılık (anafilaktik reaksiyonlar dahil), anafilaktoid reaksiyonlar
Endokrin hastalıkları
Bilinmiyor: Şekersiz diyabet
Metabolizma ve beslenme hastalıkları
Çok yaygın: İştahsızlık, hipokalemi, hipomagnezemi, hipokalsemi
Yaygın: Hiperfosfatemi, hiponatremi, hipofosfatemi, kan alkalin fosfataz artışı, kan laktat
dehidrojenaz artışı, hiperkalsemi, dehidrasyon
Yaygın olmayan: Asidoz
Bilinmiyor: Hipernatremi
Psikiyatrik hastalıklar
Yaygın: Saldırganlık, ajitasyon, endişe, zihin bulanıklığı durumu, depresyon, sinirlilik
Sinir sistemi hastalıkları
Çok yaygın: Baş dönmesi, baş ağrısı, parestezi
Yaygın: Koordinasyon bozukluğu, konvülsiyon, hipoestezi, istemsiz kas kontraksiyonları,
periferik nöropati, tremor
Kardiyak hastalıklar
Yaygın: Palpitasyon, taşikardi
Bilinmiyor: QT uzamış elektrokardiyogram, ventriküler aritmi, torsade de pointes
9Vasküler hastalıklar
Yaygın: Hipertansiyon, hipotansiyon, tromboflebita
Gastrointestinal hastalıklar
Çok yaygın: İshal, bulantı, kusma
Yaygın: Karın ağrısı, kabızlık, dispepsi, pankreatit, gastrointestinal hemoraji
Bilinmiyor: Yemek borusu ülseri
Hepato-bilier hastalıklar
Yaygın: Anormal hepatik fonksiyon
Deri ve deri altı doku hastalıkları
Çok yaygın: Kızarıklık
Yaygın: Pruritus
Yaygın olmayan: Ürtiker, anjiyoödem
Bilinmiyor: Eritema multiforme, toksik epidermal nekroliz, Stevens Johnson sendromub
Kas-iskelet, bağ doku ve kemik hastalıkları
Yaygın: Miyalji
Bilinmiyor: Kas güçsüzlüğü, miyopati, miyozit, rabdomiyoliz
Böbrek ve idrar yolu hastalıkları
Yaygın: Börek yetmezliği, akut böbrek yetmezliği, disüri, poliüri, proteinüri
Yaygın olmayan: Glomerülonefrit, nefrotik sendrom
Bilinmiyor: Böbrek ağrısı, renal tübüler asidoz, kristal nefropati, hematüri
Üreme sistemi ve meme hastalıkları
Yaygın: Genital rahatsızlık ve ülserc
Genel ve uygulama bölgesine ilişkin hastalıklar
Çok yaygın: Asteni, titreme, yorgunluk, ateş
Yaygın: Halsizlik, ödem, göğüs ağrısıd, enjeksiyon bölgesi ağrısı, enjeksiyon bölgesi
enflamasyonu
Bilinmiyor: Ekstravazasyon
10Araştırmalar
Çok yaygın: Kan kreatinin artışı, hemoglobin düşüşü
Yaygın: Kreatinin renal klirensinde düşüş, anormal elektrokardiyogram, gama-
glutamiltransferaz artışı, alanin aminotransferaz artışı, aspartat aminotransferaz artışı, lipaz
artışı
Yaygın olmayan: Amilaz artışı, kan kreatinin fosfokinaz artışı
a Seyreltilmemiş foskarnet çözeltisinin infüzyonundan sonra periferik damarlarda tromboflebit
görülmüştür.
b Eritema multiforme, toksik epidermal nekroliz ve Stevens Johnson sendromu gibi
vesikülobullöz döküntü vakaları bildirilmiştir. Çoğu durumda, hastalar toksik epidermal
nekroliz veya Stevens Johnson sendromuyla ilişkili diğer ilaçları kullanıyordu.
c Foskarnet idrar ile yüksek konsantrasyonlarda atılır ve genital bölgede, özellikle de uzun
süreli tedaviden sonra ciddi irritasyon ve ülserasyon ile ilişkili olabilir.
d Geçici göğüs ağrısı foskarnete verilen infüzyon reaksiyonlarının bir parçası olarak
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı, önerilen dozun yaklaşık 20 katı foskarnet kullanımı sonrasında bildirilmiştir.
Olguların bazıları, relatif aşırı dozlardı, ve kullanılan ilacın dozunun, böbrek fonksiyonlarında
azalma yaşayan hasta için derhal ayarlamanın yapılmamış olmasındandı.
Doz aşımı sonucunda hiçbir klinik sekelin ortaya çıkmadığı bildirilen vakalar gözlenmiştir.
Foskarnetin aşırı dozu ile ilişkili olarak bildirilen advers olayların modeli, ilacın bilinen
advers olay profili ile uyumludur.
FRECİT aşırı dozajı için spesifik bir panzehir yoktur. Hemodiyaliz FRECİT eliminasyonunu
arttırır ve ilgili vakalarda fayda sağlayabilir.
115. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antiviraller; direkt etkili antiviraller; fosfonik asit
türevleri
ATC kodu: J05AD01
Foskarnet, herpes grubunun tüm bilinen insan virüslerini (herpes simpleks virüsü tip 1 ve 2,
insan herpes virüsü 6, varicella zoster virüsü; Epstein-Barr virüsü ve sitomegalovirüs (CMV)
ve normal hücre büyümesini etkilemeyen konsantrasyonlarda insan immün yetmezlik virüsü
(HIV) de dahil olmak üzere bazı retrovirüsler) inhibe eden geniş spektrumlu antiviral ajandır.
Foskarnet ayrıca hepatit B virüsünden viral DNA polimerazını inhibe eder.
Foskarnet, hücresel DNA polimerazlarını etkilemeyen konsantrasyonlarda, viral spesifik
DNA polimerazın doğrudan inhibisyonuyla bir ters transkriptazın doğrudan inhibisyonuyla
antiviral aktivitesini uygular. Foskarnet, timidin kinaz veya diğer kinazlar tarafından
aktivasyon (fosforilasyon) gerektirmez ve dolayısıyla, timidin kinazında eksik olan HSV
mutantlarına karşı in vitro olarak aktiftir. Gansiklovire dirençli CMV suşları foskarnete
duyarlı olabilir. Hücre kültürü içinde (IC ) virüsün büyümesini %50 oranında inhibe etmek
50
için gereken ilacın konsantrasyonu olarak ifade edilen duyarlılık test sonuçları, kullanılan test
yöntemine ve kullanılan hücre türüne bağlı olarak büyük ölçüde değişir. Bazı duyarlı virüs ve
bunların IC 'leri aşağıda listelenmiştir.
50
Virüs multiplikasyon hücre kültürünün foskarnet inhibisyonu
Virüs IC (mikrometre)
50
CMV 50-800*
HSV-1, HSV-2 10-130
VZV 48-90
EBV <500**
HHV-6 49
Gansiklovir dirençli CMV 190
HSV – TK Minus Mutant 67
HSV – DNA Polimeraz Mutant 5-443
HIV-1 11-32
Zidovudine dirençli HIV-1 10-32
12* Ortalama = 269 mikrogram
**500 mikrogramda viral antijen sentezinin %97’si inhibe edilmiştir.
Foskarnete karşı herhangi bir klinik yanıt gözlenmiyorsa, viral izolatlar, doğal olarak dirençli
mutantların var olabileceği veya hem in vitro hem de in vivo seçici basınç altında ortaya
çıkabileceği için foskarnet için duyarlılık açısından test edilmelidir.
Yüzden fazla klinik CMV izolatı için ortalama foskarnet %50 inhibisyon değeri yaklaşık 270
mikrogram/L iken, normal hücre büyümesinin geri döndürülebilir bir inhibisyonu yaklaşık
1000 mikrogram/L'de gözlenmiştir.
Foskarnet ve zidovudin kombine edildiğinde artmış bir miyelotoksisite bulgusu yoktur.
5.2. Farmakokinetik özellikler
Dağılım:
IV uygulamayı takiben, Foskarnet plazma konsantrasyonları, birkaç yarı ömrü olan çok üstel
bir bozunma paterni izler. Normal böbrek fonksiyonlarına sahip hastalarda yarılanma ömrü 2-
4 saat arasındadır. Foskarnetin muhtemelen kemikten yavaş salınımını yansıtan yaklaşık 1 ila
8 günlük bir terminal yarı ömrü kaydedilmiştir. Foskarnetin sabit haldeki ortalama dağılım
hacmi 0,4-0,6 L/kg arasında değişir.
Foskarnet beyin omurilik sıvısına dağıtılır ve HIV ile enfekte hastalarda eş zamanlı plazma
konsantrasyonlarının %10 ila 70'i arasındaki konsantrasyonlar gözlemlenmiştir.
Biyotransformasyon:
Foskarnetin metabolik dönüşümü yoktur ve insan plazma proteinlerine bağlanması düşüktür
(<%20).
Eliminasyon:
Foskarnet, başlıca glomerüler filtrasyon ve tubuler sekresyonu ile böbrekler tarafından
elimine edilir. İntravenöz uygulandıktan sonra plazma klirensi 130-160 ml/dakika arasında
değişir ve böbrek klirensi yaklaşık 130 ml/dakika civarındadır. İnsanda, kümülatif intravenöz
dozun %20'si kadarının, infüzyonun kesilmesinden 7 gün sonra idrarla atılmadığı ve kemikte
biriktiği varsayılabilir. Foskarnetin kemiğin mineral matrisine bağlanması, kemik iliği
13üzerindeki etkisi bilinmiyor. Büyümekte olan kemikte foskarnet bağlanmasının etkileri ile
ilgili herhangi bir çalışma bulunmamaktadır.
5.3. Klinik öncesi güvenlilik verileri
Foskarnetle yapılan genel toksisite çalışmaları sırasında kaydedilen en belirgin etkiler, bazı
serum elektrolitlerinin bozulması ve böbrek ve kemik değişiklikleri olmuştur.
Kalsiyum ve magnezyum gibi serum elektrolitlerinin gözle görülür bir şekilde azalması,
foskarnetin iki değerlikli metal iyonlarıyla birlikte şelat oluşturması özelliği ile açıklanabilir.
İyonize kalsiyum ve magnezyumun azalması, büyük olasılıkla yüksek doz foskarnet
infüzyonu sırasında ve hemen sonrasında görülen nöbetler/konvulsiyonların açıklamasıdır.
Yapılan toksikolojik çalışmalar böyle bir etkiyi açıklamasa da, bu azalmanın kalp fonksiyonu
üzerinde (ör., EKG) de bir etkisi olabilir. Foskarnet infüzyon hızı, bazı serum iki değerlikli
katyonların homeostazındaki bozulmalar için kritiktir.
Böbrek değişikliklerinin ardındaki, örneğin tubuler atrofi, özellikle jukstamedüller nefronlarla
sınırlı olan mekanizma netleşmemiştir. Değişiklikler araştırılan tüm türlerde kaydedildi. İki
değerlikli katyonların diğer kompleks bağlayıcılarının (EDTA ve bifosfonatlar)
foskarnetinkine benzer böbrek değişikliklerine neden olabileceği bilinmektedir. Hidrasyonun,
diürez indüksiyonu için, foskarnet tedavisi sırasında böbrek değişikliklerini önemli ölçüde
azalttığı gösterilmiştir.
Kemik değişiklikleri artmış osteoklast aktivitesi ve kemik rezorpsiyonu olarak karakterize
edildi. Uygulanan ilacın yaklaşık %20'si kemik ve kıkırdağa geçer ve genç ve büyüyen
hayvanlarda birikim daha fazladır. Bu etki sadece köpekte görülmüştür. Bu değişikliklerin
nedeni, yapısal olarak fosfata benzerliğinden dolayı foskarnetin hidroksiapatite dahil olması
olabilir. Otoradyografik çalışmalar, foskarnetin kemik dokusuna belirgin bir yakınlığa sahip
olduğunu göstermiştir. Geri kazanım çalışmaları, kemik değişikliklerinin reversibl olduğunu
ortaya koymuştur. Foskarnet sodyumun farelerde ve sıçanlarda diş minesinin gelişimini
olumsuz etkilediği gösterilmiştir. Bu çökelmenin iskelet gelişimine olan etkileri
incelenmemiştir.
Mutajenite çalışmaları, foskarnetin genotoksik bir potansiyele sahip olduğunu göstermiştir.
Mutajenite çalışmalarında gözlemlenen etkinin olası açıklaması, kullanılan hücre dizisindeki
14DNA polimerazın inhibisyonudur. Foskarnet, herpes virüsüne spesifik DNA polimerazın
inhibisyonuyla terapötik olarak etkimektedir. İnsan hücresel polimeraz foskarnete yaklaşık
100 kat daha az duyarlıdır. Yapılan karsinojenite çalışmalarında herhangi bir onkojenik
potansiyel açığa çıkmamıştır. Teratojenisite ve fertilite çalışmalarından elde edilen bilgiler
üreme sürecinde herhangi bir advers olay ortaya koymamıştır. Bununla birlikte, bu
araştırmalarda kullanılan doz seviyeleri, CMV retinitin tedavisinde insanlar için kullanılanın
altında veya çok yakın (75-150 mg/kg.sc) olduğu için sonuçlar sınırlı değerdedir.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit ve/veya sodyum hidroksit
Enjeksiyonluk su
6.2. Geçimsizlikler
Bu tıbbi ürün, bölüm 6.6'da belirtilenlerden hariç diğer tıbbi ürünlerle karıştırılmamalıdır.
Foskarnet, %30 dekstroz çözeltisi, amfoterisin B, asiklovir sodyum, gansiklovir, pentamidin
izetionat, trimetoprim sülfametoksazol ve vankomisin hidroklorür ile uyumlu değildir.
Foskarnet, kalsiyum içeren çözeltilerle de uyumlu değildir. Diğer ilaçların aynı damardan eş
zamanlı olarak verilmemesi önerilir.
6.3. Raf ömrü
24 ay
Bir kez açıldıktan sonra mikrobiyolojik açıdan, ürün derhal kullanılmalıdır. Derhal
kullanılmadığı takdirde, kullanım öncesi saklama süreleri ve koşulları kullanıcının
sorumluluğundadır ve 2-8ºC’de 24 saati aşmamalıdır.
6.4. Saklamaya yönelik özel tedbirler
25°C altındaki oda sıcaklığında saklayınız.
Soğutulursa veya donma noktası altındaki sıcaklıklara maruz bırakılırsa çökelme oluşabilir.
Şişeyi tekrar tekrar çalkalayarak oda sıcaklığında tutarak, çökelti tekrar çözelti haline
getirilebilir.
İlk tıbbi ürün açıldıktan ve/veya seyreltildikten sonra saklama koşulları için bkz. Bölüm
6.3.ve Bölüm 6.6.
156.5. Ambalajın niteliği ve içeriği
250 ml çözelti içeren 250 ml kapasiteli Tip II renksiz cam flakonlarda kullanıma
sunulmakatadır.
6.6. Beşeri tıbbi üründen arta kalan maddelerin imhası ve diğer özel önlemler
Ayrı ayrı verilen foskarnet dozları aseptik olarak plastik infüzyon poşetlerine aktarılabilir.
Foskarnet ve bunların PVC torbalar içinde bulunan %0,9 sodyum klorür (9 mg/ml) veya %5
dekstroz (50 mg/ml) ile eşit oranlardaki dilüsyonlarının fizikokimyasal stabilitesi 2-8°C’de 7
gündür. Bununla birlikte, seyreltilmiş çözeltiler buzdolabında ve maksimum 24 saate kadar
sınırlandırılmalıdır.
Her bir şişe FRECİT sadece bir hastayı tek bir infüzyonla tedavi etmek için kullanılmalıdır.
Foskarnet sodyum çözeltisi ile kazara cilt ve göz teması, bölgesel tahrişe ve yanma hissine
neden olabilir. Kazara temas meydana gelirse, maruz kalan bölge su ile yıkanmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2021/225
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.07.2021
Ruhsat yenileme tarihi:
10. KÜB’ÜN YENİLENME TARİHİ
16