KISA ÜRÜN BİLGİSİ
1. BEŞERİ TIBBİ ÜRÜNÜN ADI
SINEMET® 25/250 mg Tablet
2. KALİTATİF VE KANTİTATİF BİLEŞİM
Etkin madde:
Karbidopa ………..……………25 mg
Levodopa....................................250 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
SINEMET® 25/250 mg Tablet, alaca mavimsi renkte, bir tarafı düz, diğer tarafında ''654''
ibaresi bulunan, yuvarlak şekilli tabletlerdir.
4. KLİNİK ÖZELLİKLER
4.1. Terapötik endikasyonlar
SINEMET, Parkinson hastalığı ve sendromunun tedavisinde endikedir. Parkinson
semptomlarının (özellikle rijidite ve bradikinezi olmak üzere) çoğunun tedavisinde kullanılır.
SINEMET, Parkinson hastalığı ve sendromunda görülen tremor, disfaji, siyalore ve postüral
instabilitenin tedavisinde sıklıkla yararlıdır.
Tek başına levodopa uygulanmasına tedavi yanıtı düzensiz olduğunda ve Parkinson
hastalığının belirti ve bulguları tüm gün boyunca kontrol edilemediğinde ise, SINEMET
tedavisine geçilmesi tedaviye yanıt dalgalanmalarının azaltılmasında genellikle etkili olur.
Tek başına levodopa tedavisinin belli başlı yan etkilerini azaltan SINEMET, daha çok sayıda
hastada Parkinson hastalığı semptomlarının uygun şekilde tedavisini sağlar.
SINEMET, aynı zamanda piridoksin hidroklorid (B6 vitamini) içeren preparatları kullanan
Parkinson hastalarının tedavisinde de endikedir.
4.2. Pozoloji ve uygulama şekli
Pozoloji/ Uygulama sıklığı ve süresi:
Genel öneriler:
Çalışmalar, periferal dopa-dekarboksilazın günde 70-100 mg karbidopa ile tamamen inhibe
(satüre) edildiğini göstermiştir. Bu miktardan daha düşük karbidopa alan hastalar bulantı ve
kusma gelişmesine daha yatkındırlar.
SINEMET uygulaması sırasında, tek başına levodopa içerenler dışındaki standart antiparkinson
ilaçların kullanımı sürdürülebilir; ancak bu ilaçların dozlarında ayarlama yapılması
gerekebilecektir.
SINEMET uygulaması sırasında, levodopa ile karşılaştırıldığında gerek terapötik, gerekse
istenmeyen etkiler daha çabuk görüldüğünden, hastalar doz ayarlanması döneminde dikkatlice
1/ 10izlenmelidir. Bazı hastalarda, istemsiz hareketler, özellikle blefarospazm, doz fazlalığının
yararlı bir erken belirtisi olarak ortaya çıkabilir.
Levodopa almayan hastalar:
SINEMET tablet bölünerek kullanılamaz. Doz ayarlaması gerektiğinde uygun tablet sayısı
belirlenmelidir.
Bir gün içinde, bazen de tek bir dozdan sonra cevap elde edilebilmektedir. Tam etkinlikteki
dozlara, tek başına levodopa ile haftalar veya aylar sonra erişilirken, SINEMET ile genellikle
yedi gün içinde erişilebilmektedir.
Levodopa alan hastalar:
Levodopa tedavisi SINEMET tedavisine başlamadan en az 12 saat önce kesilmelidir (yavaş-
salınımlı levodopa prepatları için bu süre 24 saattir). Bunu gerçekleştirmenin en iyi yolu
SINEMET’in levodopa uygulanmamış olan geceden sonraki ilk sabah dozu olarak
verilmesidir. Günlük SINEMET dozu, önceden uygulanan levodopa dozunun %20’sini
sağlayacak şekilde ayarlanmalıdır.
Günde 1500 mg’ın üzerinde levodopa alan hastaların çoğunluğu için önerilen başlangıç dozu,
günde üç ya da dört kez bir tablet SINEMET şeklindedir.
İdame tedavisi:
SINEMET ile tedavi, alınan cevaba göre bireyselleştirilmelidir ve kademeli olarak
ayarlanmalıdır.
Daha fazla levodopa gerektiğinde, günde üç ya da dört kez bir tablet SINEMET dozuna devam
edilmelidir. Gerekirse, günde maksimum sekiz tablete erişilene kadar, hergün veya günaşırı
olarak tedaviye bir tablet SINEMET ilave edilerek doz arttırılabilir.
Günde 200 mg karbidopa miktarını aşan dozlar ile ilgili deneyim sınırlıdır.
Levodopa ile birlikte diğer bir dekarboksilaz inhibitörü alan hastalar:
Levodopa ile birlikte diğer bir dekarboksilaz inhibitörü alan hastanın tedavisi SINEMET'e
çevirilirken, SINEMET tedavisine başlamadan önce en az 12 saat ara verilmelidir. Daha
önceden alınan levodopa-dekarboksilaz inhibitör kombinasyonundaki levodopa dozu ile,
SINEMET tedavisine başlanmalıdır.
Diğer antiparkinson ilaçlarını alan hastalar:
Güncel çalışmalar göstermektedir ki SINEMET'e başlandığında diğer antiparkinson ilaçlarına
devam edilebilir ancak üreticinin önerilerine uygun olarak doz ayarlanmalıdır.
Uygulama şekli:
Oral yolla alınır.
SINEMET'in günlük optimum dozu her hastada dikkatli bir titrasyonla belirlenmelidir.
Özel popülasyonlara ilişkin ek bilgiler:
Böbrek/ Karaciğer yetmezliği:
SINEMET, şiddetli böbrek veya karaciğer hastalığı olan hastalarda dikkatli uygulanmalıdır.
Pediyatrik popülasyon:
18 yaşın altındaki çocuklarda SINEMET'in güvenliliği belirlenmemiştir ve bu nedenle 18 yaşın
altındaki hastalara önerilmez.
2/ 10Geriyatrik popülasyon:
Yaşlılarda bu ürünün kullanımı ile ilgili oldukça fazla deneyim mevcuttur. Yukarıda verilen
öneriler bu deneyimlerden elde edilen klinik verileri yansıtmaktadır.
4.3. Kontrendikasyonlar
Nonselektif monoamino oksidaz (MAO) inhibitörleri ile SINEMET’in birlikte kullanımı
kontrendikedir. Bu inhibitörlerin kullanımı SINEMET tedavisine başlanmadan en az 2 hafta
önce sonlandırılmalıdır. Üreticinin önerdiği dozda MAO-B'ye selektif (örn. selegilin
hidroklorür) bir MAO inhibitörü ile birlikte SINEMET uygulanabilir. (bkz. bölüm 4.5).
SINEMET dar açılı glokom hastalarında ve ilacın içeriğindeki herhangi bir maddeye karşı
alerjisi olan hastalarda kontrendikedir.
Levodopa, malign bir melanomu aktive edebileceğinden tanısı konulmamış şüpheli deri
lezyonları olan veya melanom geçmişi olan hastalarda kullanılmamalıdır.
Ciddi psikoz durumunda kullanımı kontrendikedir.
Ayrıca “4.6 Gebelik ve laktasyon” bölümüne bakınız.
4.4. Özel kullanım uyarıları ve önlemleri
SINEMET ilaç kaynaklı ekstrapiramidal reaksiyonların tedavisi için önerilmez.
SINEMET, şiddetli kardiyovasküler veya pulmoner hastalık, bronşiyal astım, böbrek, karaciğer
veya endokrin hastalığı veya peptik ülser geçmişi (üst gastrointestinal hemoraji olasılığı
nedeniyle) olan hastalarda dikkatlice uygulanmalıdır.
Rezidüel atriyal nodal veya ventriküler aritmisi olan myokard enfarktüsü geçmişi olan
hastalarda SINEMET uygulanırken dikkatli olunmalıdır. Bu tür hastalarda kardiyak
fonksiyonlar özellikle başlangıçtaki doz ayarlamasında dikkatli bir şekilde monitorize
edilmelidir.
Levodopa, somnolans ve ani uyku başlangıcı epizodlarıyla ilişkilendirilmektedir. Nadiren, bazı
vakalarda herhangi bir uyarı veya belirti vermeden, günlük aktiviteler sırasında ani uyku
bastırması rapor edilmiştir. Levodopa tedavisi sırasında araç ve makine kullanırken dikkat
etmeleri konusunda hastalar uyarılmalıdır. Somnolans ve/veya ani uyku bastırması yaşayan
hastalar araç ve makine kullanmaktan kaçınmalıdır. Ayrıca dozun azaltılması veya tedaviye ara
verilmesi düşünülebilir.
Hastaların tümü zihinsel değişiklikler, intihar eğilimi ile depresyon ve diğer ciddi antisosyal
davranışlar için dikkatli bir şekilde monitörize edilmelidirler. Mevcut psikoz durumu olan
hastalara dikkatle yaklaşılmalıdır.
Daha önceden tek başına levodopa ile tedavi edilmiş hastalarda diskinezi görülebilir, çünkü
kardibopa, daha fazla levodopanın beyine erişmesine izin verir ve bundan dolayı daha fazla
dopamin oluşur. Diskinezi oluşması durumunda dozun azaltılması gerekebilir.
Levodopada olduğu gibi SINEMET de istemsiz hareketler ve mental bozukluklara neden
olabilir. Geçmişte yalnızca levodopa ile tedavi edildiklerinde, şiddetli istemsiz hareketler veya
psikotik episodlar geçirmiş kişiler SINEMET uygulanırken çok dikkatli gözlemlenmelidir. Bu
reaksiyonların levodopa uygulamasını takiben beyinde artan dopamine bağlı olduğu ve
SINEMET kullanımının nüksetmeye neden olacağı düşünülmektedir. Antiparkinson ilaçlarının
aniden kesilmesiyle, kas sertliği, vücut ısısının yükselmesi, mental değişiklikler, serum
3/ 10kreatinin fosfokinazında artış dahil, nöroleptik malign sendroma benzer bir sendrom rapor
edilmiştir. Bu nedenle SINEMET'in ani olarak dozunun azaltılmasında veya kesilmesinde,
özellikle de, aynı zamanda nöroleptik kullanan hastalarda dikkatli gözlem yapılmalıdır.
İmpuls kontrol bozuklukları:
İmpuls kontrol bozuklukları gelişmesi açısından hastalar düzenli takip edilmelidir. Hastalar ve
bakıcıları, SINEMET’in de dahil olduğu levodopa içeren dopamin agonistleri ve/veya diğer
dopaminerjik ilaçlarla tedavi edilen hastalarda patolojik kumar alışkanlığı, libido artışı,
hiperseksüalite, kompulsif harcama veya alışveriş yapma, kısa sürede aşırı yemek yeme ve
kompulsif yemek yemeyi içeren impuls kontrol bozukluklarının davranışsal semptomları
hakkında bilgilendirilmelidirler. Bu semptomların meydana çıkması durumunda, tedavinin
değerlendirilmesi önerilir.
Fenotiyazin veya butirofenon gibi psiko-aktif ilaçların birlikte uygulanması dikkatli
denetlenmelidir ve hastalar antiparkinson etkisinin kaybı için dikkatli gözlenmelidir. Daha
önceden konvülziyon geçmişi olan hastalar dikkatle tedavi edilmelidir.
Genişletilmiş tedavi sırasında, levodopada olduğu gibi hepatik, hematopoetik, kardiyovasküler
ve renal fonksiyonların periyodik olarak değerlendirilmesi önerilir.
Kronik geniş açılı glokom hastalarının SINEMET ile tedavisinde dikkat etmek gerekebilir.
Intraoküler basıncın iyi kontrol edildiği ve tedavi sırasında hastanın göz içi basıncındaki
değişimlerin dikkatlice monitorize edildiğinden emin olunmalıdır.
Eğer genel anestezi gerekliyse, SINEMET tedavisi, hasta ağızdan ilaç ve sıvı alabildiği
müddetçe devam ettirilebilir. Eğer tedavi geçici olarak durdurulacaksa SINEMET, hasta oral
ilaç alabilmeye başlar başlamaz aynı dozda alınmaya devam edilmelidir.
Epidemiyolojik çalışmalar, Parkinson hastalığı olan hastaların genel popülasyona göre daha
fazla melanom riski taşıdığını göstermiştir (yaklaşık 2-6 kat daha yüksek). Risk artışının
Parkinson hastalığına mı yoksa Parkinson hastalığının tedavisinde kullanılan ilaçlar gibi diğer
faktörlere bağlı olarak mı gerçekleştiği bilinmemektedir. Bu nedenle herhangi bir endikasyon
için SINEMET kullanan hastalar, melanom belirtileri açısından düzenli olarak kontrol
edilmeleri gerektiği konusunda bilgilendirilmelidirler. İdeal olarak periyodik deri muayeneleri
uygun bir uzman (dermatolog) tarafından yapılmalıdır.
Laboratuvar testleri:
Yaygın olarak SINEMET uygulamasında kan üre azot seviyesi, kreatinin ve ürik asit, levodopa
uygulamasındakine göre daha düşüktür. Geçici olarak görülen anormallikler, kan üre
seviyesinde, AST (SGOT), ALT (SGPT), LDH, bilirubin ve alkalin fosfataz seviyesinde
yükselmedir.
Hemoglobin ve hematokritte azalma, serum glukozu ve akyuvarlarda artış, idrarda bakteri ve
kan rapor edilmiştir.
SINEMET ve tek başına levodopa ile pozitif Coomb's testi rapor edilmiştir.
İdrar keton daldırma çubuğu testinde SINEMET yanlış pozitif yanıta neden olabilir ve bu
reaksiyon idrarın kaynatılmasıyla değişmez. Glukoz oksidaz metodu kullanımı, glukozüri için
yanlış negatif sonuçlar verebilir.
4.5. Diğer tıbbi ürünler ile etkileşimler ve diğer etkileşim şekilleri
SINEMET ile birlikte aşağıda bahsi geçen ilaçlar kullanıldığında dikkatli olunmalıdır.
4/ 10Antihipertansif ilaçlar:
Antihipertansif ilaç kullanan hastalarda tedaviye SINEMET eklenmesi ile postüral
hipotansiyon ortaya çıkabilir. Antihipertansif ilacın dozunun ayarlanması gerekebilir.
Antidepresanlar:
Trisiklik antidepresanlar ile birlikte kullanımda nadir olarak hipertansiyon ve diskinezi vakaları
rapor edilmiştir (bkz. bölüm 4.3)
Antikolinerjikler:
Antikolinerjikler emilime ve dolayısıyla hastanın yanıtına etki edebilir.
Demir:
Yapılan çalışmalar, demir sülfat veya demir glukonat ile birlikte kullanımın karbidopa ve/veya
levodopanın biyoyararlanımını azalttığını göstermiştir.
Diğer ilaçlar:
Şimdiye kadar standart antiparkinson ilaçlarının aynı zamanda kullanımını engelleyecek bir
etkileşim bulunamamıştır.
Dopamin D reseptör antagonistleri (örn. fenotiyazinler, bütirofenonlar ve risperidon) ve
2
izoniyazid, levodopanın terapötik etkisini azaltabilir. Levodopanın Parkinson hastalığı için
faydalı etkisinin fenitoin ve papaverin tarafından tersine çevrildiği rapor edilmiştir. SINEMET
ile birlikte bu ilaçları kullanan hastalar, terapötik yanıtın azalması açısından dikkatle
izlenmelidir.
SINEMET’in dopamin tüketen ajanlarla (örn. tetrabenazin) veya monoamin depolarını
boşalttığı bilinen diğer ilaçlarla birlikte kullanımı önerilmemektedir.
Selegilin ve karbidopa-levodopanın birlikte uygulanması şiddetli ortostatik hipotansiyon ile
ilişkilendirilebilir. Bu etki tek başına karbidopa/levodopa kullanımı ile ilişkilendirilemez (bkz.
bölüm 4.3).
Levodopa bazı amino asitlerle yarışma içinde olduğundan yüksek protein diyeti alan bazı
hastalarda SINEMET'in emilimi zayıflayabilir.
SINEMET ile birlikte antiasitlerin simültane uygulanmasının levodopanın biyoyararlanımı
üzerine olan etkisi çalışılmamıştır.
Parkinson hastalığı ya da sendromu için pridoksin hidroklorür (B6 vitamini) içeren vitamin
preparatı alan hastalara SINEMET verilebilir.
4.6. Gebelik ve laktasyon
Genel tavsiye:
Gebelik kategorisi C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
SINEMET’in gebe kadınlarda kullanımına ilişkin yeterli ve kontrollü çalışmalar
bulunmadığından, çocuk doğurma potansiyeli olan kadınlarda etkili doğum kontrol yöntemleri
kullanılmalıdır.
5/ 10Gebelik dönemi
SINEMET'in insanlardaki gebelik üzerine etkisi bilinmese de, hem levodopa hem de
karbidopa/levodopa kombinasyonu tavşanlarda visseral ve iskeletsel malformasyonlara yol
açmaktadır. Çocuk doğurma potansiyeli olan kadınlarda ancak ilacın kullanımındaki faydalar,
gebelik meydana geldiğinde oluşabilecek potansiyel risklerden üstün geldiğinde SINEMET
kullanılmalıdır.
Laktasyon dönemi
Karbidopanın insan sütü ile atılıp atılmadığı bilinmemektedir. Parkinson hastası emziren bir
annede yapılan çalışmada levodopanın insan sütü ile atıldığı rapor edilmektedir. Pek çok ilaç
insan sütü ile atıldığından ve bebeklerdeki potansiyel ciddi yan etkilerinden dolayı, ilacın
anneye olan faydası göz önünde bulundurularak, emzirmenin veya SINEMET'in
sonlandırılması ile ilgili bir karar verilmelidir.
Üreme yeteneği / Fertilite
Üreme yeteneği üzerindeki etkisi bilinmemektedir.
4.7. Araç ve makine kullanımı üzerindeki etkiler
Farklı bireylerin ilaca olan yanıtları değişken olabilir ve bazı kişilerin araç ve makine
kullanımında SINEMET'in belli bazı yan etkileri rapor edilmiştir. Levodopa ile tedavi gören ve
somnolans ve/veya ani uyku bastırması yaşayan hastalar araç ve makine kullanmaktan
kaçınmalı veya dikkatsizlik durumunda ciddi yaralanma veya ölüm tehlikesi oluşabilecek
işlerden kendilerini alıkoymalıdırlar. Epizodlar azalana ve somnolans çözümlenene kadar buna
devam etmelidirler (bkz. bölüm 4.4).
4.8. İstenmeyen etkiler
SINEMET alan hastalarda sıklıkla görülen yan etkiler, dopaminin merkezi nörofarmakolojik
aktivitesine bağlıdır. Bu reaksiyonlar genellikle dozun azaltılmasıyla hafifletilebilir. En yaygın
istenmeyen etkiler bulantı, koreiform, distonik ve diğer istemsiz hareketleri kapsayan
diskinezidir. Kas çekilmesi ve blefarospazm dozun azaltılmasını gerektiren erken belirtiler olarak
düşünülebilir.
Klinik çalışmalarda ve pazarlama sonrası deneyimlerde raporlanan istenmeyen etkiler MedDRA
sistemine göre aşağıda belirtilmektedir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
İyi huylu ve kötü huylu neoplazmalar (kist ve polipler de dahil olmak üzere)
Bilinmiyor*: Malign melanom (bkz. bölüm 4.3).
Kan ve lenf sistemi hastalıkları
Seyrek: Lökopeni, hemolitik ve non-hemolitik anemi, trombositopeni, agranülositoz.
Metabolizma ve beslenme hastalıkları
Yaygın: Anoreksi.
Psikiyatrik hastalıkları
Yaygın: Rüya anormallikleri, halüsinasyonlar, intihar eğilimleriyle birlikte veya bu eğilimler
olmadan depresyon, zihin karışıklığı.
Yaygın olmayan: Ajitasyon
Seyrek: Delüzyonlar, halüsinasyonlar ve paranoid fikirleri içeren psikotik episodlar
6/ 10Bilinmiyor*: Dezoryantasyon, impuls kontrol bozuklukları; SINEMET’in de dahil olduğu
levodopa içeren dopamin agonistleri ve/veya diğer dopaminerjik ilaçlarla tedavi edilen hastalarda
patolojik kumar alışkanlığı, libido artışı, hiperseksüalite, kompulsif harcama veya alışveriş
yapma, aşırı yemek yeme ve kompulsif yemek yeme meydana gelebilir (bakınız bölüm 4.4).
Sinir sistemi hastalıkları
Çok yaygın: Kore, distoni ve diğer istemsiz hareketleri kapsayan diskinezi.
Yaygın: Bradikinetik epizodlar (“on-off” fenomeni), baş dönmesi, parestezi, çok seyrek görülen
aşırı gündüz somnolansını ve ani uykuya dalmayı kapsayan somnolans.
Yaygın olmayan: Senkop.
Seyrek: Demans, nöroleptik malign sendrom (bkz. bölüm 4.4). Seyrek olarak konvülziyonlar
ortaya çıkmış, ancak SINEMET ile nedensel ilişki kurulmamıştır.
Bilinmiyor*: Ağızda acı tat, el titremesinde artış, ataksi, baş ağrısı, zihin berraklığında azalma,
gizli Horner sendromunun aktivasyonu, uyuşukluk, stimülasyon hissi, insomnia, anksiyete, öfori.
Göz hastalıkları
Bilinmiyor*: Diplopi, bulanık görme, göz bebeklerinde genişleme, okülojirik kriz, blefarospazm.
Kardiyak hastalıkları
Yaygın: Palpitasyonlar.
Seyrek: Kardiyak düzensizlikler.
Vasküler hastalıkları
Yaygın: Hipotansif epizodları kapsayan ortostatik etkiler
Seyrek: Hipertansiyon, flebit.
Bilinmiyor*: Sıcak basmaları, kızarma.
Solunum, göğüs bozuklukları ve mediastinal hastalıkları
Yaygın: Dispne
Bilinmiyor*: Ses kısıklığı, tuhaf solunum modeli, hıçkırık
Gastrointestinal hastalıkları
Yaygın: İshal, bulantı, kusma.
Seyrek: Gastrointestinal kanama, duodenum ülseri gelişimi, koyu renkli tükürük.
Bilinmiyor*:Ağız kuruluğu, siyalore, disfaji, gastrointestinal ağrı ve sıkıntı, kabızlık, şişkinlik,
dispepsi, dilde yanma hissi, bruksizm.
Deri ve deri altı doku hastalıkları
Yaygın olmayan: Ürtiker.
Seyrek: Anjiyoödem, pruritus, Henoch-Schonlein purpurası, alopesi, döküntü, koyu renkli ter.
Bilinmiyor*: Terlemede artış.
Kas-iskelet bozukluklar, bağ doku ve kemik hastalıkları
Yaygın olmayan: Kas çekilmesi.
Bilinmiyor*: Kas krampları, trismus.
Böbrek ve idrar hastalıkları
Seyrek: Koyu renkli idrar.
Bilinmiyor*: Üriner retansiyon, üriner inkontinans.
Üreme sistemi ve meme bozuklukları
Bilinmiyor*: Priapizm.
7/ 10Genel bozukluklar ve uygulama bölgesine ilişkin hastalıkları
Yaygın: Göğüs ağrısı.
Bilinmiyor*: Kırıklık, ödem, asteni, güçsüzlük, bitkinlik, yürüme anormallikleri.
Araştırmalar
Bilinmiyor*: Kilo alımı veya kilo kaybı.
Alkalin fosfataz, AST, ALT, laktat dehidrojenaz, bilirubin, kan üre azotu, kreatinin ve ürik asit
laboratuvar testlerinde ve Coomb’s testinde anormallikler ortaya çıkmıştır.
Hemoglobin ve hematokrit düzeyinde azalma ve serum glukoz düzeyinde artış bildirilmiştir.
Ayrıca idrarda lökositler, bakteriler ve kan da rapor edilmiştir.
Karbidopa-levodopa preparatları, ketonüri tayininde test şeridi kullanıldığında üriner keton
cisimciklerinde yanlış pozitif reaksiyona neden olabilir. Bu reaksiyon, idrar örneğinin
kaynatılmasıyla değişmez.
Glukozüri testlerinde glukoz oksidaz yöntemleri kullanıldığında yanlış negatif test sonuçları
alınabilir.
Yaralanma, zehirlenme ve prosedürel komplikasyonlar
Bilinmiyor*: Düşme
*Levodopa veya levodopa/karbidopa kombinasyonu ile bildirilen ve SINEMET ile birlikte de
görülebilecek diğer istenmeyen etkiler.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
SINEMET ile akut doz aşımının tedavisi, temel olarak akut levodopa doz aşımı tedavisine
benzer, bununla birlikte pridoksin SINEMET'in etkisini tersine çevirmede etkili değildir. EKG
görüntülemesi uygulanmalı ve hasta dikkatli bir şekilde aritmi gelişimi için gözlenmelidir,
gerekliyse uygun anti-aritmik tedaviler uygulanmalıdır. Hastanın SINEMET haricinde başka
ilaçlar almış olabileceği ihtimali de göz önünde bulundurulmalıdır. Şu ana kadar diyalizle ilgili
deneyim yoktur ve bu nedenle doz aşımı tedavisindeki değeri bilinmemektedir.
Levodopanın, karbidopa varlığında terminal yarılanma ömrü yaklaşık 2 saattir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Dopa ve dopa türevleri
ATC Kodu: N04BA02
Levodopa, dopaminin bir prekürsörü olup Parkinson hastalığında replasman tedavisi olarak
verilir.
Karbidopa bir periferal dopa-dekarboksilaz inhibitörüdür. Periferik dolaşımda levodopanın
dopamine metabolizmasını önler ve dopaminin faaliyet gösterdiği bölge olan beyine daha
8/ 10yüksek bir oranın ulaşmasını sağlar. Yan etkilerin şiddeti ve insidansını azaltmak için daha az
levodopa kullanılabilir.
SINEMET, Parkinson’un pek çok belirtisini, özellikle katılık ve bradikineziyi gidermek için
faydalıdır. Parkinson hastalığı ve sendromu ile ilişkili tremor, disfaji, siyalore ve postüral
instabilite yönetiminde sıklıkla yardımcı olur.
Tek başına levodopa yanıtı düzensiz ise ve Parkinson hastalığı gün boyunca kontrol
edilemiyorsa SINEMET tedavisi ikamesi, genellikle tedavi yanıtındaki iniş ve çıkışları azaltır.
Tek başına levodopa verilmesinin neden olduğu bazı yan etkileri azaltarak, SINEMET,
Parkinson hastalığı semptomlarının daha çok hastada uygun şekilde giderilmesine izin verir.
5.2. Farmakokinetik özellikleri
Genel özellikler
Emilim:
Bir dekarboksilaz inhibitörü olmaksızın, oral uygulanmasını takiben levodopa hızla absorbe
olur fakat absorbsiyonu değişkendir.
Karbidopa tek başına oral uygulmayı takiben hızlı ama tam olmayan bir şekilde gastrointestinal
sistemden absorbe olur.
Dağılım:
Levodopa dolaşıma geçtiğinde diğer nötral amino asitler ile kan beyin bariyerini geçmek için
aktif taşıyıcılar ile yarışır. Striatal nöronlara girdiğinde dopamine dekarboksile edilir,
presinaptik nöronlarda depo edilir ve salıverilir. Levodopa çok hızlı bir şekilde gastrointestinal
sistemde ve karaciğerde dekarboksillendiği için çok az miktarda değişmemiş ilaç beyin
bariyerini geçebilir. Periferal dekarboksilasyon levodopanın terapötik etkinliğini azaltır ve bir
çok yan etkisinden de sorumludur. Bu nedenle levodopa, genellikle karbidopa gibi bir periferal
dekarboksilaz inhibitörü ile uygulanır ve aynı tedavi etkisinin sağlanması için daha düşük
dozlar verilebilir.
Biyotransformasyon:
Levodopanın plazma yarılanma ömrü yaklaşık 1 saattir ve esas olarak dekarboksilasyon ile
dopamine çevirilir, bir kısmı da noradrenaline çevirilir. Yaklaşık %30'u yarılanma ömrü 9-22
saat olan 3-O-metildopaya çevirilir.
Karbidopa, levodopadan dopamin oluşmasını sağlayan periferal dekarboksilasyonunu inhibe
eder fakat kan beyin bariyerini geçemez. Böylelikle özellikle bulantı, kusma ve kardiyak
aritmiler gibi periferal yan etkilerin azalmasını sağlayan düşük levodopa tedavi seviyeleri ile
beyinde etkili dopamin düzeyleri sağlanır.
Eliminasyon:
Levodopanın %80'i 24 saat içerisinde esas olarak homovanilik asit ve dihidroksifenilaktik asit
olarak idrardan atılır. %1'inden daha az kısmı değişmeden atılır.
Tek başına karbidopa oral uygulandığında ilacın yaklaşık %50'si idrarda bulunur. Bunun %3'ü
değişmemiş ilaçtır. Kan beyin bariyerini geçmez fakat plasentadan geçer ve süt ile atılır. İlacın
atılımı hızlı olup değişmemiş ilaç 7 saat içerisinde idrarda görülür.
5.3. Klinik öncesi güvenlilik verileri
SINEMET'in tıbbi pratikte kullanımı çok iyi bir şekilde belirlenmiştir. Klinik öncesi veriler
yaygın olarak klinik deneyimlerle uyumludur. Üreme toksisitesi için (bkz. bölüm 4.6)
9/ 106. FARMASÖTİK ÖZELLİKLER
6.1. Yardımcı maddelerin listesi
Hidroksipropil selüloz, prejelatinize nişasta, krospovidon, mikrokristalin selüloz, magnezyum
stearat, FD&C mavisi #2/indigo karmin aluminyum lake, saf su.
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
30°C'nin altındaki oda sıcaklığında saklayınız. Işıktan korumak için orijinal ambalajında
saklayınız.
6.5. Ambalajın niteliği ve içeriği
30 tabletlik, Al/Al blister ambalajlarda satışa sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkların Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Telefon : (212) 336 10 00
Faks : (212) 355 02 02
8. RUHSAT NUMARASI
2014/209
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.03.2014
Ruhsat yenileme tarihi:
10. KÜB’ÜN YENİLENME TARİHİ
10/ 10