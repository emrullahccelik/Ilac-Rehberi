 
 
 
 
 1/7 
 KULLANMA TALİMATI 
 
ÜREDERM %40 emülsiyon jel  
Deri üzerine uygulanır. 
 Etkin madde : 1 gramında 400 mg üre (karbamid) içerir. 
 Yardımcı maddeler : Dimetikon, Oktildodekanol, Setostearil alkol, S üperpolistat, 
Steareth 2, Steareth 20, Gliserin, Bütil hidroksitoluen (E321), Disodyum EDTA, 
Poliakrilamid/C13-14 izoparafin/laureth-7, Poliheksanid, Saf su. 
 
 
 
 
 
 
 
 
 
 
 
Bu Kullanma Talimatında : 
1. ÜREDERM nedir ve ne için kullanılır? 
2. ÜREDERM’i kullanmadan önce dikkat edilmesi gerekenler 
3. ÜREDERM nasıl kullanılır? 
4. Olası yan etkiler nelerdir? 
5. ÜREDERM’in saklanması 
Başlıkları yer almaktadır. 
 
 
 
 
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
 
 2/7 
 1. ÜREDERM nedir ve ne için kullanılır? 
 ÜREDERM, deri veya tırnak üzerine sürülerek kullanılan bir üründür. 
Yumuşatıcılar ve Koruyucular olarak adlandırılan bir ilaç grubuna dahildir. 
Etkin madde olarak100 gramında 40 g üre içerir. 
 ÜREDERM, ağzı polietilen kilitli kapakla kapatılmış, beyaz renkli 200 g ürün 
içeren polietilen şişede kullanıma sunulmaktadır. 
 ÜREDERM; kuru ve sertleşmiş deri (kserozis, kseroderma), kalınlaşmış deri 
(keratoderma, keratozis), egzama (çeşitli etkenler sebebiyle gelişen yer yer 
kabuklaşma gösteren kabarcıklar oluşması ve çoğu kez akıntı ile belirgin 
kaşıntılı deri iltihabı), sedef hastalığı, balık pulu görünümündeki kuru cilt 
hastalığı (iktiyozis), nasır gibi aşırı kalınlaşmış ve pullanmış deri ve tırnakların 
tedavisinde nemlendirici ve yumuşatıcı olarak kullanılır. 
 
2. ÜREDERM’i kullanmadan önce dikkat edilmesi gerekenler 
ÜREDERM’i aşağıdaki durumlarda KULLANMAYINIZ 
Eğer; 
 Üreye veya ÜREDERM’in herhangi bir bileşenine alerjiniz veya aşırı 
duyarlılığınız var ise, 
 Yara veya açık yara var ise kullanmayınız.  
 Cilt iritasyonu açısından sistematik olarak araştırılmadığı için, süt çocuklarında 
kullanılmamalıdır.  
 Ciddi böbrek yetmezliğiniz var ise geniş yüzey alanlarında kullanmayınız.  
 
ÜREDERM’i aşağıdaki durumlarda DİKKATLİ KULLANINIZ . 
 Göz, dudak ve mukozalı bölgeler (ağız içi, burun içi gibi) ile temasından 
sakınınız. 
 ÜREDERM, cildinizde kızarıklık veya tahriş yaparsa tedaviyi durdurunuz. 
 Eğer bölgesel tahriş, deride çatlama, iltihap var ise dikkatli kullanınız, geçici 
sızı oluşabilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
 
 
 3/7 
 ÜREDERM’in yiyecek ve içecek ile kullanılması: 
ÜREDERM’in uygulama yöntemi açısından yiyecek ve içeceklerle etkileşimi yoktur. 
 
Hamilelik 
İlacı kullanmadan önce doktorunuza veya eczacınıza danışınız. 
 Ürenin hamilelerde kullanımının cenine zararlı olup olmadığı bilinmemektedir.  
 ÜREDERM kullanımının hastaya sağlayacağı yarar-zarar dengesi göz önünde 
bulundurularak zorunlu haller dışında kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 Ürenin insan sütüyle atılıp atılmadığı bilinmemektedir.  
 Ürenin süt ile atılımı hayvanlar üzerinde araştırılmamıştır.  
 ÜREDERM tedavisinin durdurulup durdurulmayacağına ilişkin karar verilirken, 
fayda / zarar oranı dikkate alınmalıdır. 
 ÜREDERM’i emzirme öncesinde meme üzerinden temizleyiniz. 
 
Araç ve makine kullanımı  
Cilt üzerine topikal olarak uygulanan ÜREDERM ile ilgili olarak bu konuda yapılmış 
bir çalışma mevcut değildir. 
 
ÜREDERM’in içeriğinde bulunan bazı yardımcı maddeler hakkında önemli 
bilgiler 
ÜREDERM’in içeriğinde bulunan, 
 Bütil hidroksitoluen (E321) nedeniyle lokal deri reaksiyonlarına (örneğin, 
kontakt dermatite) ya da gözlerde ve mukoz membranlarda iritasyona, 
 Setostearil alkol nedeniyle ise lokal deri reaksiyonlarına (örneğin, kontakt 
dermatite) sebebiyet verebilir. 
 
Diğer ilaçlar ile birlikte kullanımı  
 
 
 
 4/7 
 ÜREDERM; topikal kortikosteroidler (çeşitli deri problemlerinin yol açtığı kızarıklık 
ve kaşıntıyı azaltan bir ilaç grubu), 5-florourasil [bazı deri kanserleri ve keratozların 
(deri üzerinde siğil veya nasır şeklinde kendini gösteren kalınlaşma) tedavisinde 
kullanılan bir madde] ve ditranol (sedef hastalığının tedavisinde kullanılan bir madde) 
gibi deriye uygulanan diğer ilaçlarla etkileşebilir. 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz. 
 
3. ÜREDERM nasıl kullanılır? 
 Uygun kullanım ve doz/uygulama sıklığı için talimatlar: 
Doktor tarafından başka türlü önerilmediği takdirde deri veya tırnak üzerine 
günde 2 kez sürmek suretiyle kullanılır. 
 
 Uygulama yolu ve metodu: 
Sadece topikal olarak deri veya tırnak üzerine sürülerek uygulanır.  
Hastalıklı cilt bölgesine: ÜREDERM  uygulandıktan sonra iyice emilene kadar 
ovulur. Gerektiğinde kapalı bandaj altında kullanılır. 
Hastalıklı tırnaklara ÜREDERM  uygulandıktan sonra kuruması beklenir veya 
kapalı bandaj altında kullanılır. Kapalı bandaj olarak yapışkan bandaj veya bant 
ile yapıştırılan gazlı bez kullanılabilir.  
 Değişik yaş grupları: 
Çocuklarda kullanımı:  
Süt çocuklarında kullanılmamalıdır. 
Yaşlılarda kullanımı:  
ÜREDERM’in yaşlılarda kullanımı incelenmemiştir. 
 Özel kullanım durumları: 
 Böbrek yetmezliğiniz var ise geniş yüzeylere uygulamadan önce doktorunuza 
 danışınız.  
 
Eğer ÜREDERM’in etkisinin çok güçlü ya da çok zayıf olduğuna dair bir izleniminiz 
var ise doktorunuzla ya da eczacınızla konuşunuz.  
 
 
 
 5/7 
  
Kullanmanız gerekenden daha fazla ÜREDERM kullandıysanız: 
Topikal olarak fazla miktarda ÜREDERM uygulaması deride tahrişe yol açabilir, fakat 
bunun dışında başka etkiler beklenmemektedir. ÜREDERM’in fazla miktarda 
yutulması durumunda, bulantı ve kusma gibi mide-bağırsak sistemi tahrişleri meydana 
gelebilir. Bu durumda, belirtilere göre ve destekleyici tedavi verilmelidir. Su ya da süt 
içilmesi faydalı olabilir. 
 
Eğer ÜREDERM’i kullanmayı unutursanız: 
Unutulan dozları dengelemek için çift doz uygulamayınız. 
 
ÜREDERM ile tedavi sonlandırıldığındaki oluşabilecek etkiler: 
Bulunmamaktadır. 
 
4. Olası yan etkiler nelerdir? 
Tüm ilaçlar gibi, ÜREDERM’in içeriğinde bulunan maddelere duyarlı olan kişilerde 
yan etkiler olabilir. Diğer benzer etkiye sahip tedaviler ile birlikte kullanıldığında yan 
etkiler açısından dikkatli olunmalıdır. 
 
Aşağıdakilerden biri olursa, ÜREDERM’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Ciddi alerjik reaksiyonlar (nefes almada zorluk, ciddi baş dönmesi, özellikle yüz, 
dil ve boğazda kaşıntı/şişme, döküntü) 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ÜREDERM ’e karşı ciddi alerjiniz var 
demektir. Acil tıbbi müdaheleye veya hastaneye yatırılmanıza gerek olabilir. 
Bu çok ciddi yan etkilerin hepsi seyrek görülür.  
 
Aşağıdakilerden herhangi birini fark ederseniz, doktorunuza söyleyiniz: 
 Kaşıntı 
 Kızarıklık  
 
 
 
 6/7 
  
 Pullanma 
 Tahriş  
 Yanma 
 Ödem 
 
Bunlar ÜREDERM’in hafif yan etkileridir ve bilinmeyen sıklıkta görülür. Ürünün 
kullanımına ara verildiğinde genellikle bu tür belirtiler yok olur. Tedaviyi hemen kesip 
doktorunuza danışınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzuveya eczacınızı bilgilendiriniz. 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan “İlaç Yan Etki Bildirimi” ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri 
bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız. 
 
5. ÜREDERM’in saklanması 
ÜREDERM’i çocukların göremeyeceği, erişemeyeceği yerlerde ve ambalajında 
saklayınız. 
25C’nin altındaki oda sıcaklığında saklayınız. 
Son kullanma tarihiyle uyumlu olarak kullanınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
Ambalajındaki son kullanma tarihinden sonra ÜREDERM’i kullanmayınız. 
 
  
 
 
 
 7/7 
 Ruhsat sahibi :  ORVA İlaç San. ve Tic. A.Ş.  
  Atatürk Organize Sanayi Bölgesi / Çiğli / İzmir 
  
Üretim yeri :  ORVA İlaç San. ve Tic. A.Ş.  
  Atatürk Organize Sanayi Bölgesi / Çiğli / İzmir 
 
 
Bu kullanma talimatı onaylanmıştır. 
                 (…/…/…) 