1/8 
 KULLANMA TALİMATI  
CİOSA® 500 mg enjeksiyonluk/ infüzyonluk ç özelti h azırlamada k ullanılacak konsantre 
için toz 
Damar içine uygulanır. 
Steril  
• Etkin madde: Her bir 10 ml’lik flakon 500 mg daptomisin içerir. Her bir flakon 10 ml %0.9’luk sodyum klorür enjeksiyonluk çözelti ile sulandırıldı ğında elde edilen çözeltinin her 
ml’si 50 mg daptomisin içerir.  
• Yardımcı maddeler: Sodyum hidroksit (pH ayarı için)  içerir.  
 
 
Bu Kullanma Talimatında:  
1. CİOSA  nedir ve ne için kullanılır?  
2. CİOSA ’yı kullanmadan önce dikkat edilmesi gerekenler  
3. CİOSA  nasıl kullanılır?  
4. Olası yan etkiler nelerdir? 
5. CİOSA ’nın saklanması  
Başlıkları yer almaktadır. 
 1. CİOSA nedir ve ne için kullanılır?  
 
CİOSA , daptomisin adı verilen etkin madde içeren bir ilaçtır. 
 
CİOSA , 500 mg daptomisin etkin maddesini içeren bir cam flakon içeren ambalajlar halinde 
sunulmaktadır.  
 
Daptomisin doğal bir siklik lipopeptid ürünüdür. Gram -pozitif bakterilerin çoğalmasını 
durdurabilen bir antibakteriyeldir.  
 
CİOSA , yetişkinlerde cilt ve yumuş ak doku enfeksiyonlarının tedavisinde kullanılır. Ayrıca 
yetişkinlerde, Staphylococcus aureus  adı verilen bir bakterinin neden olduğu bakteriyemi (kanda 
bakterilerin çoğalması) ve endokarditleri (kalbin iç kısmını kaplayan dokuların- kalp 
kapakçıkları dahil -enfeksiyonu) tedavi etmek için de kullanır.
   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 2/8 
 2. CİOSA’ yı kullanmadan önce dikkat edilmesi gerekenler  
 
CİOSA’ yı aşağıdaki durumlarda KULLANMAYINIZ  
 
Eğer,  
• Daptomisine veya sodyum hidroksite karşı aşırı duyarlılığınız (alerjiniz) varsa  
 
Alerjiniz olabileceğini düşünüyorsanı z, CİOSA  almadan önce doktorunuzu bilgilendiriniz. 
 
CİOSA’ yı aşağıdaki durumlarda DİKKATLİ KULLANINIZ  
 
Eğer,  
• CİOSA  de dahil olmak üzere neredeyse tüm antibakteriyel maddelerle tedavi edilen 
hastalarda akut alerjik reaksiyonlar gözlenmiştir. Hırıltı, nefes alma güçlüğü, yüz, boyun ve 
boğazda şişme, döküntü ve ürtiker, ateş gibi alerjik reaksiyonu akla getirebilecek semptomlar yaşadığınız takdirde, hemen doktorunuza danışınız (daha fazla bilgi için bu 
talimatın 4. bölümüne bakınız).  
• Böbrek problemi yaşıyorsanız ya da daha önceden yaşadıysanız, doktorunuzun CİOSA  
dozunda değişiklik yapması gerekebilir (bu kullanma talima tının 3. bölümüne bakınız) .  
• Kaslarda hassasiyet ya da ağrı veya kas güçsüzlüğü varsa (daha fazla bilgi için bu kullanma talimatının  4. bölümüne bakınız). Böyle bir etki fark ettiğiniz takdirde, bunu doktorunuza 
bildiriniz. Doktorunuz size bir kan testi uygulayacak ve sonrasında CİOSA  tedavisine 
devam edip etmeyeceğinize karar verecektir.  
• El ya da ayaklarda anormal uyuşma, his kaybı ya da hareket güçlüğü var ise. Doktorunuz durumu değerlendirdikten sonra CİOSA  tedavisine devam edip etmeyeceğinize karar 
verecektir.  
• İshal,  özellikle kanlı ishal probleminiz varsa  
• Yeni başlayan ya da gittikçe artan ateş, öksürük ya da nefes darlığı problemleriniz varsa. Bunlar, nadir görülen fakat ciddi bir akciğer hastalığı olan eozinofilik pnömoninin belirtileri olabilir. E ğer bu belirtileri yaşarsanız, doktoruna haber veriniz. Doktorunuz akciğerlerinizin 
durumunu kontrol edecek ve CİOSA  tedavisine devam edip etmemeniz gerektiğine karar 
verecektir.  
• Fazla kilolu iseniz. CİOSA  kan düzeylerinizin ortalama ağırlığa sahip kişilerde bulunandan 
daha yüksek olması olasılığı vardır ve yan etkiler durumunda dikkatli takibe ihtiyaç duyabilirsiniz.  
 
Doktorunuz hem tedaviye başlamadan önce hem de CİOSA  tedavisi sırasında sık sık kas 
sağlığınızı izlemek için kan testleri yapacaktır.  
  Eğer böbrek hastalığınız varsa, doktorunuz CİOSA  tedavisi sırasında böbrek fonksiyonlarınızı 
ve kas sağlığınızı daha sık izleyecektir.   Size kan pıhtılaşma testi uygulanacaksa bu teste girmeden önce CİOSA  tedavisi gördüğünüzü 
doktorunuza bildiriniz çünkü CİOSA  bu testin sonucunu etkileyebilir.  
 
CİOSA  zatürre (akciğer dokusunda gelişen bir enfeksiyon ya da enflamasyon) tedavisinde
 
kullanılmaz.   
 3/8 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
CİOSA’ nın yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
CİOSA  genellikle hamile kadınlara verilmemektedir. Hamile iseniz, hamile olabileceğinizi 
düşünüyorsanız ya da hamile kalmayı planlıyorsanız, bunu doktorunuza bildiriniz. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
CİOSA  ile tedavi sırasında çocuk emzirmemelisiniz.  Eğer emziriyorsanız, CİOSA  kullanmaya 
başlamadan önce bunu doktorunuza bildiriniz.  
 Araç ve makine kullanımı  
CİOSA ’nın araç ya da makine kullanma yeteneği üzerinde bilinen bir etkisi yoktur. 
 
CİOSA’ nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir dozunda 1 mmol (23 mg)’dan daha az sodyum ihtiva eder; yani aslında “sodyum içermez”.  
 Diğer ilaçlarla birlikte kullanımı  
Aşağıdaki ilaçlardan herhangi birini kullanıyorsanız lütfen doktorunuza bilgi veriniz:  
 
• Kolesterolü düşürmek için kullanılan statinler, diğer lipid düşürücü ilaçlar veya siklosporin 
(organ rejeksiyonunu önlemek üzere transplantasyonda ya da romatoid artrit veya atopik 
dermatit gibi diğer rahatsızlıklarda kullanılan bir tıbbi ürün). CİOSA  tedavisi sırasında statin 
kullanımı, plazma kreatin fosfokinaz (CPK) testi kan değerlerini ve kasları etkileyen yan 
etkileri artırabilir, bu nedenle doktorunuz size CİOSA  vermemeye ya da statin tedavisini bir 
süre kesmeye karar verebilir.  
• Nonsteroidal antienf lamatuar ilaçlar (NSAİD’ler) ya da COX -2 inhibitörleri (örn., 
selekoksib) olarak adlandırılan ağrı kesici ilaçlar. Bunlar CİOSA ’nın böbrekteki etkisini 
bozabilir.  
• Varfarin kullanımı: Varfarin kan pıhtılaşmasını engellemek amacıyla kullanılan bir ilaçtır.  
 
CİOSA  ile tedaviniz süresince bu ilaçları kullanmaktan kaçınmalısınız. Eğer bunlardan herhangi 
birini kullanıyorsanız, doktorunuz size başka alternatif ilaçları reçete edebilir. 
 
Eğer reçeteli ya da reçetesiz herhangi bir ilacı şu anda kullanıyorsanız ve ya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 4/8 
 3. CİOSA nasıl kullanılır?  
 
• Uygun kullanım ve doz/uygulama sıklığı için talimatlar:  
CİOSA  size genellikle bir doktor ya da hemşire tarafından uygulanır.  
 
Doz, vücut ağırlığınıza ve tedavi edilen enfeksiyonun türüne bağlı olacaktır. Cilt enfeksiyonları için normal yetişkin dozu her kilogram (kg) başına 4 mg’dır ve günde bir kez uygulanır; kan ya da kalp enfeksiyonları için ise doz, kilogram (kg) başına yine günde bir kez uygulanan 6 mg’dır.   Bir tedavi kürü;  Cilt enfeksiyonları için yaklaşık 1 ila 2 hafta ve kan ya da kalp enfeksiyonları için 2 ila 6 hafta sürmektedir. Tedavinizin ne kadar bir  süre devam edeceğine doktorunuz karar verecektir.  
 Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
• Uygulama yolu ve metodu:  
Bu dozlar yaklaşık 2 dakikalık bir sürede damardan (bir toplardamara) enjeksiyon yoluyla 
uygulanır. 
 
• Değişik yaş grupları:  
Çocuklarda kullanımı:  
CİOSA ’nın 18 yaş altı çocuklarda enfeksiyon tedavisinde kullanımı incelenmemiş olduğu için 
önerilmemektedir.  
 
Yaşlılarda kullanımı:  
65 yaşın üzerinde iseniz, böbrekleriniz normal çalıştığı sürece size de diğer yetişkinler ile aynı 
doz verilecektir.  
 
• Özel kullanım durumları:  
Böbrek yetmezliği:  
Eğer böbrekleriniz iyi çalışmıyorsa, CİOSA  size daha seyrek olarak uygulanır (gün aşırı 
olabilir). Eğer diyalize giriyorsanız ve bir sonraki CİOSA  dozunuz bir diyaliz gününe denk 
geliyorsa, o zaman CİOSA  size diyaliz seansınızdan sonra uygulanacaktır.  
 
Karaciğer yetmezliği:  
Eğer hafif ya da orta ş iddette karaciğer yetmezliğiniz (Child -Pugh Sınıf B) varsa CİOSA  
uygulaması sırasında doz ayarlaması yapılmasına gerek yoktur. Şiddetli karaciğer yetmezliği olan hastalarla (Child -Pugh Sınıf C) ilgili herhangi bir veri mevcut değildir. 
 
Eğer CİOSA ’nın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
Kullanmanız gerekenden daha fazla CİOSA kullandıysanız:  
Geçerli değildir.  
 
CİOSA’ yı kullanmayı unutursanız:  
Geçerli değildir.  5/8 
 CİOSA ile tedavi sonlandırıldığındaki oluşabilecek etkiler  
CİOSA  tedavisini sonlandırmak hastalığınızın daha kötüye gitmesine neden olabilir. 
Doktorunuz tarafından belirtilmedikçe CİOSA  kullanmayı bırakmayınız.  
 
4. Olası yan etkiler nelerdir?  
 
Tüm ilaçlarda olduğu gibi, CİOSA  ile tedavi edilmiş hastalar yan etkiler yaşayabilir, fakat bu 
yan etkiler herkeste görülmemektedir.  
 CİOSA ’nın kullanılması sonucunda aşağıda belirtilen yan etkiler ortaya çıkabilir:  
 Yan etkiler aşağıdaki kategorilerde gösterildiği şekilde s ıralanmıştır: 
 Çok yaygın          :10 hastanın en az 1’inde görülebilir.  
Yaygın           :10 hastanın birinden az, fakat 100 hastanın birinden fazla görülebilir.  
Yaygın olmayan      :100 hastanın birinden az, fakat 1.000 hastanın birinden fazla görülebil ir. 
Seyrek                          :1.000 hastanın birinden az , fakat 10.000 hastanın birinden fazla  görülebilir.  
Çok seyrek           :10.000 hastanın birinden az görülebilir.  
Bilinmiyor           :Eldeki veriler ile belirlenemeyecek kadar az hastada görülebilir.  
Aşağıdakilerden  biri olursa,  CİOSA' yı kullanmayı  durdurunuz ve  DERHAL doktorunuza 
bildiriniz veya size en yakın hastanenin acil bölümüne başvurunuz:   
 
Çok seyrek ciddi yan etkiler  
Daptomisin  uygulaması sırasında bazı vakalarda bir aşırı duyarlılık reaksiyonu (anafilaksi, 
anjiyoödem, eozinofilinin eşlik ettiği ilaç d öküntüsü ve sistemik semptomları içerebilecek 
(DRESS) ciddi alerjik reaksiyon) bildirilmiştir. Bu ciddi alerjik reaksiyona derhal müdahale edilmelidir. Aşağıdaki semptomlardan herhangi birini yaşarsanız derhal doktorunuza veya hemşirenize haber veriniz:  
- Göğüs ağrısı veya darlığı,  
- Kabarcıklı, bazen ağız ve genitalleri etkileyen döküntü,  
- Boğaz çevresinde şişlik,  
- Hızlı veya güçsüz nabız,  
- Hırıltı,  
- Ateş,  
- Titreme,  
- Sıcak basmaları,  
- Baş dönmesi,  
- Bayılma,  
- Metalik tat.  
 
Sıklığı bilinmeyen ciddi yan etkiler  
Çoğunlukla 2 haftadan uzun tedaviden sonra CUBICIN verilen hastalarda eozinofilik pnömoni olarak adlandırılan nadir ancak potansiyel olarak ciddi akciğer bozukluğu bildirilmiştir. Belirtiler  nefes darlığı, yeni veya kötüleşen öksürük ya da yeni veya kötüleşen ateşi içerebilir. 
Bu belirtileri yaşarsanız, derhal doktorunuza veya hemşirenize söyleyiniz.  
 6/8 
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CİOSA 'ya karşı ciddi alerjiniz var  demektir. Acil 
tıbbi müdahaleye veya hastaneye yatırılmanıza gerek olabilir.  
 
En sık bildirilen yan etkiler aşağıda sunulmaktadır:   Yaygın yan etkiler:  
- Pamukçuk gibi fungal enfeksiyonlar,  
- İdrar yolu enfeksiyonu,  
- Azalmış kırmızı kan hücresi sayıs ı (anemi),  
- Baş dönmesi, kaygı, uyuma güçlüğü,  
- Baş ağrısı,  
- Ateş, güçsüzlük (asteni),  
- Yüksek veya düşük kan basıncı,  
- Kabızlık, karın ağrısı,  
- Diyare, mide bulantısı veya kusma,  
- Mide gazı,  
- Karın şişliliği,  
- Deri döküntüsü veya kaşıntı sı,  
- İnfüzyon bölgesinde ağrı, kaşıntı veya kızarıklık,  
- Kollar veya bacaklarda ağrı,  
- Daha yüksek karaciğer enzimleri veya kretinin fosfokinaz (CPK) düzeylerini gösteren kan 
testi.  
 CİOSA  tedavisini takiben meydana gelebilecek diğer yan etkiler aşağıda sunulmaktadır:  
 Yaygın olmayan:  Kan bozuklukları (örn., trombosit olarak adlandırıla n küçük kan partiküllerinin sayısında artış; 
bu artış kan pıhtılaşması eğiliminde artışa ya da belli beyaz kan hücresi tiplerinin düzeylerinin yükselmesine neden olabilir),  
- İştah azalması,  
- Eller veya ayaklarda karıncalanma veya uyuşma, tat bozukluğu,  
- Titreme,  
- Kalp ritminde değişiklikler, sıcak basmalar,  
- Hazımsızlık (dispepsi), dil enflamasyonu,  
- Kaşıntılı deri döküntüsü,  
- Kas ağrısı veya güçsüzlüğü, kas enflamasyonu (miyozit), eklem ağrısı,  
- Böbrek problemleri,  
- Vajina enflamasyonu ve  tahrişi,  
- Genel ağrı veya güçsüzlük, yorgunluk,  
- Artmış kan şekeri, serum kreatinin, miyoglobin veya laktat dehidrogenaz (LDH) düzeyleri, 
uzamış kan pıhtılaşma süresi veya tuz dengesizliğini gösteren kan testi.  
 Seyrek:  
- Deri ve gözlerde sararma,  
- Uzamış protrombin süresi.  
   7/8 
 Sıklığı bilinmeyen:  
Psödomembranöz kolit dahil, antibakteriyel ile ilişkili kolit (kan ve/veya mukus içeren, karın 
ağrısı veya ateş ile bağlantılı şiddetli ya da sürekli diyare).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bild iriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5. CİOSA’ nın saklanması  
 
CİOSA ’yı çocukların göremeyeceği, erişemeyeceği yerlerde ve ambalajında saklayınız. 
  
2-8°C’de ( buzdolabında ) saklayınız, aşırı ısıdan kaçınınız. Dondurmayınız.  
 Son kullanma tarihiyle uyumlu olarak kullanınız.  Etiketin veya ambalajında üzerinde belirtilen  son kullanma tarihinden sonra CİOSA ’yı 
kullanmayınız.  Eğer üründe ve/veya ambalajında bozukluklar fark ederseniz CİOSA ’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat s ahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 
Maslak/Sarıyer/ İstanbul  
 
Üretim yeri:  
Mefar İlaç San. A.Ş.  
Kurtköy/İstanbul  
  Bu kullanma talimatı  16/02/2022 tarihinde onaylanmıştır.  
       8/8 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR.  
Önemli: Reçete etmeden önce, lütfen kısa ürün bilgisini inceleyiniz.   
CİOSA’ nın uygulama için hazırlanması  
500 mg’lık takdim şekli :  
CİOSA  steril, liyofilize toz olarak 500 mg daptomisin içeren tek kullanımlık flakonlarda takdim 
edilmektedir. Koruyucu ya da bakteriyostatik madde içermemektedir. Son IV çözeltinin 
hazırlanmasında aseptik teknik kullanılmalıdır.  
 CİOSA  flakonun içeriği, asepti k teknik kullanılarak, 50 mg/ml konsantrasyona aşağıdaki gibi 
sulandırılır:  
 
2 dakikalık intravenöz enjeksiyon olarak uygulanan CİOSA  
Not: Ürünün köpüklenmesini önlemek için, sulandırma sırasında ya da sonrasında şiddetli 
çalkalamadan/ karıştırmadan kaçı nılmalıdır.  
 
1. Bromobütil kauçuk tıpanın merkez kısmını maruz bırakmak için, polipropilen geçme 
kapak CİOSA ’dan çıkarılmalıdır.  
2. Uygun hacimde %0.9’luk sodyum klorür ( 500 mg’lık bir flakon için 10 mL), iğne 
flakonun cidarına doğru yöneltilmek suretiyle, kauçuk tıpanın merkezinden flakona 
yavaşça enjekte edilmelidir.  
3. Flakon, CİOSA  tozun tamamen ıslanmasını sağlamak üzere yavaşça döndürülmelidir. 
4. Islanmış ürün 10 dakika bekletilmelidir. 
5. Flakon tamamen sulandırılmış bir çözelti elde etmek üzere gerektiği şekild e birkaç 
dakika yavaşça döndürülmelidir/karıştırılmalıdır.  
 Parenteral ilaç ürünleri kullanımdan önce partikül içermemesi açısından gözle incelenmelidir.  
 Diğer bilgiler :  
Flakondaki %0.9’luk NaCl çözeltisi içerisinde sulandırılmış çözelti kimyasal ve fiziksel 
kullanım stabilitesini, 25°C’de 12 saat, 2- 8°C’de  (buzdolabında)  saklandığında ise 48 saate 
kadar korumaktadır.  
 Mikrobiyolojik açıdan, ürün hemen kullanılmalıdır. Eğer hemen kullanılmıyorsa, kullanımdaki 
saklama süreleri kullanıcının sorumluluğunda olup, sulandırma/seyreltme kontrollü ve onaylı aseptik koşullar altında gerçekleştirilmediği sürece 2- 8°C’de 24 saatten uzun olmayacaktır.  
 
CİOSA  glukoz içeren çözeltilerle fiziksel ya da kimyasal o larak geçimsizlik gösterir.  
 
CİOSA  yukarıda bahsedilenlerin dışındaki diğer tıbbi ürünlerle karıştırılmamalıdır.  
 
CİOSA  yukarıda bahsedilenlerin dışındaki diğer tıbbi ürünlerle karıştırılmamalıdır. CİOSA ’nın 
diğer IV maddelerle geçimliliğine dair sınırlı veriler mevcut olduğu için, katkı maddeleri ya da 
diğer ilaçlar CİOSA  tek kullanımlık flakonlar ya da infüzyon torbalarına eklenmemeli ya da 
aynı IV hatta CİOSA  ile eşzamanlı olarak infüzyon yoluyla verilmemelidir. Eğer farklı ilaçların 
sıralı infüzyonu i çin aynı IV hat kullanılırsa, CİOSA  infüzyonundan önce ve sonra hattı geçimli 
bir intravenöz çözelti ile yıkayınız.  
 
CİOSA  flakonları tek kullanımlıktır. Flakonda kalan kullanılmayan kısım atılmalıdır.  