  
  KULLANM A TAL İMATI 
 
SPRYTİNİB  20 mg film kaplı tablet  
Ağızdan alınır.  
 
•  Etkin madde: Her bir film kaplı tablette 20 mg dasatinib  (susuz ) bulunur.  
 
•  Yardımcı maddeler:  
Tablet çekirdeği: Laktoz monohidrat (sığır sütünden elde edilmiştir) ,  mikrokristal  selüloz 
PH102, etilselüloz 7FP, magnezyum stearat, kolloidal silikon dioksit, kroskarmeloz sodyum  
Film kaplama: Hidroksipropil metilsellüloz, hidroksipropil  selüloz LF tipi, trietil sitrat, 
titanyum dioksit.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç du yabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçetelendirilmiştir, başkalarına vermeyiniz.  
•Bu ilacın kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  
 
 
Bu Kullanma Talimatında:  
 
1. SPRYTİNİB  nedir ve ne için kullanılır?  
2. SPRYTİNİB ’i kullanmadan önce dikkat edilmesi gerekenler  
3. SPRYTİNİB  nasıl kullanılır?  
4. Olası yan etkiler nelerdir?  
5. SPRYTİNİB ’ın saklanması  
 
Başlıkları yer almaktadır.  
 
1. SPRYTİNİB  nedir ve ne için kullanılır?  
SPRYTİNİB , dasatinib  adlı etkin maddeyi içeren ve ağız yoluyla kullanılan bir ilaçtır.  
 
SPRYTİNİB , bir tarafında “20” üzerine “DA”, diğer tarafında “ APO” yazılı olan beyaz -
hemen hemen beyaz , bikonveks (her iki yüzeyi de iç bükey veya oyuk olan), yuvarlak, film 
kaplı tabletti r. 
 
SPRYTİNİB  30 film kaplı tablet içeren şeffaf film ve beyaz kaplamalı alüminyum blister 
ambalajdadır.  
 
SPRYTİNİB , kronik miyeloid lösemisi olan  (KML) yetişkinler , adölesanlar ve en az 1 
yaşındaki çocuklar  için bir tedavidir. Lösemi, akyuvar hücrelerinin bir kanser şeklidir. Bu   
  akyuvar hücreleri genelde,  vücudun enfeksiyonlara karşı savaşmasına yardımcı olur. KML’li 
kişilerde, granülosit adı verilen akyuvar hücreleri kontrol dışı büyümeye başlarlar. 
SPRYTİ NİB, bu lösemili hücrelerin büyümesini engeller.  
 
SPRYTİNİB  aynı zamanda, Philadelphia kromozom pozitif (Ph+) akut lenfoblastik lösemili 
(ALL) ve lenfoid blast KML’li ama daha önceki tedavilerden fayda görmeyen yetişkinler , 
adölesanlar ve en az 1 yaşındaki  çocuklar  için de bir tedavidir. ALL’a sahip kişilerde, lenfosit 
adı verilen akyuvar hücreleri çok çabuk çoğalırlar ve çok uzun yaşarlar. SPRYTİNİB , bu 
lösemili hücrelerin büyümesini engeller.  
 
2. SPRYTİNİB ’i kullanmadan önce dikkat edilmesi gerekenler  
SPRYTİNİB , lösemi tanı ve tedavisinde uzmanlaşmış hekim tarafından reçete edilmelidir.  
 
SPRYTİNİB ’i aşağıdaki durumlarda KULLANMAYINIZ  
Dasatinib’e veya SPRYTİNİB ’in bileşenlerine karşı alerjiniz var ise kullanmayınız.  
 
Alerjik olma ihtimaliniz varsa, doktorunuza danışınız.  
 
SPRYTİNİB ’i aşağıdaki durumlarda DİKKATLİ KULLANINIZ  
Eğer,  
 Kanı sulandırmak için veya pıhtılaşmayı önleyici ilaç alıyorsanız(bkz. Diğer İlaçlar ile 
birlikte kullanımı)  
 Karaciğer veya kalp probleminiz varsa, ya da eskiden olduysa  
 SPRYTİNİB ’i kullandığınızda nefes almakta zorluk çekiyorsanız, göğüs ağrısı veya 
öksürük oluşuyorsa: bu durum, akciğerde veya göğüste sıvı toplanmasının bir işareti 
olabilir (bu durum 65 yaş ve üzerindeki hastalarda daha sık görülebilir); veya 
akciğerleri besleyen kan damarlarındaki değişiklikler nedeniyle olabilir.  
 Eğer hepatit B enfeksiyonu geçirdiyseniz ya da şimdi hepatit B enfeksiyonu 
olasılığınız varsa. Bunun sebebi, SPRYTİNİB'in bazı vakalarda ölümcül olabilen 
yeniden aktive olan hepatit B enfeksiyon una neden olabilmesidir. Tedavi 
başlatılmadan önce, hastalar bu enfeksiyonun işaretleri açısından itina ile kontrol 
edileceklerdir.  
 SPRYTİNİB 'i kullanırken morarma, kanama, ateş, halsizlik ve sersemlik yaşarsanız, 
doktorunuza söyleyiniz. Bu, trombotik mikr oanjiyopati (TMA) olarak bilinen kan 
damarlarında bir hasarın işareti olabilir.  
 
Yukarıda belirtilenler sizin ile ilgili ise lütfen doktorunuza söyleyiniz. Doktorunuz, 
SPRYTİNİB ’in istenilen etkide bulunup bulunmadığını kontrol etmek için durumunuzu 
düzenli olarak izleyecektir. SPRYTİNİB  alırken size düzenli olarak kan testi yapılacaktır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
 
Çocuklar ve adölesanlar  
Bu ilacı bir yaşından küçük çocuklara vermeyiniz. Bu yaş grubunda SPRYTİNİB kullanımına 
yönelik kısıtlı deneyim mevcuttur. SPRYTİNİB alan çocuklarda kemik büyümesi ve gelişimi 
yakından izlenecektir.     
   
Küçük yaş gruplarında film tablet formunun yutma güçlüğü riski taşıdığı göz önünde 
bulundurulmalıdır.  
 
SPRYTİNİB ’in yiyecek ve içecek ile kullanılması  
SPRYTİNİB  greyfurt veya greyfurt suyu ile birlikte alınmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
SPRYTİNİB  kesinlikle gerekli olmadıkça hamilelikte kullanılmamalıdır. Doktorunuz, 
hamilelik esnasında SPRYTİNİB ’i kullanmanın potansiyel risklerinden bahsedecektir. 
SPRYTİNİB ’i kullanan, hem erkeklerin hem kadınların tedavi süre si boyunca efektif doğum 
kontrol yöntemlerini kullanmaları tavsiye edilmelidir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız, bunu doktorunuza söyleyiniz. SPRYTİNİB kullanırken 
emzirmeyi bırakmalısınız.   
 
Araç ve makine kullanımı  
Baş dönmesi ve bulanık görme gibi yan etkiler görmeniz durumunda, araç veya makine 
kullanırken özel dikkat gösteriniz.  
 
SPRYTİNİB ’in içeriğinde bulunan bazı yardımcı maddeler hakkında önemli bilgiler 
İçeriğinde bulunan laktoz nedeniyle, eğer daha önceden doktorunuz tarafından bazı şekerlere 
karşı dayanıksızlığınız olduğu söylenmişse SPRYTİNİB ’i almadan önce doktorunuzla temasa 
geçiniz.  
 
Diğer ilaçlar ile birlikte kullanımı  
SPRYTİNİB  çoğunlukla karaciğerde yıkılır. Diğer bazı ilaçlar ile birlikte alınması etkisini 
değiştirebilir.  
 
SPRYTİNİB çoğunlukla karaciğerde yıkılır. Diğer bazı ilaçlar ile birlikte alınması etkisini 
değiştirebilir.  
 
Aşağıdaki ilaçlar SPRYTİNİB  ile beraber kullanılmamalıdır:  
 Ketokonazol, itrakonazol (bunlar mantar hastalıklarına karşı etkili ilaçlardır)  
 Eritromisin, klaritromisin, telitromisin (bunlar antibiyotiktir)  
 Ritonavir (virüse karşı etkili bir ilaçtır)  
 Fenitoin, karbamazepin, fenobarbital (sara hastalığının tedavisinde kullanılan 
ilaçlardır)  
 Rifampisin (verem tedavisinde kullanılan bir antibiyotiktir.)  
 Famotidin, omeprazol (mide asidini engellemek için kullanıl an ilaçlardır)    
   St. John’s wort – depresyon ve diğer durumların tedavisinde kullanılan, reçetesiz 
olarak temin edilebilen bitkisel bir preparattır.(Sarı kantaron olarak da bilinir)  
 
Mide asidini nötralize eden ilaçlar (aluminyum hidroksit / magnezyum hidrok sit gibi anti 
asitler) SPRYTİNİB  alınmadan 2 saat önce veya alındıktan 2 saat sonra alınabilir.  
 
Kan sulandırıcı ya da pıhtı önleyici ilaçlar alıyorsanız lütfen doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsan ız veya son zamanlarda 
kullandınızsa lütfen doktorunuza bunlar hakkında bilgi veriniz.  
 
3. SPRYTİNİB  nasıl kullanılır?  
 
Uygun kullanım ve doz/uygulama sıklığı için talimatlar:  
SPRYTİNİB ’i her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız. SPRYTİNİB  yetişkinler için reçete 
edilmiştir.  
 
Tavsiye edilen başlangıç dozu kronik fazdaki hastalar (KML) için günde 1 kez saba h veya 
akşam ağız yoluyla alınan 100 mg tablettir.  
 
Akselere ya da blastik kriz KML ya da Ph(+) ALL hastaları için tavsiye edilen başlangıç dozu 
ağız yoluyla günde iki kez 70 mg tablettir. Bu doz sabah 1 tablet ve akşam 1 tablet olarak 
alınır.  
 
Kronik faz KML veya Ph(+) ALL çocuk hastalar için dozaj vücut ağırlığına dayalıdır. 
SPRYTİNİB, SPRYTİNİB film kaplı tablet formunda günde bir kez oral yoldan uygulanır. 
Tablet formunun 10 kg’dan düşük vücut ağırlığına sahip hastalarda kullanılması önerilme z. 
 
Doktorunuz kilonuza, yaşanan yan etkilere ve tedaviye verilen cevaba göre doğru doza karar 
verecektir.   
 
Tedaviye cevabınıza göre, doktorunuz daha yüksek ya da daha düşük bir doz önerebilir veya 
tedavinizi sonlandırabilir. Yüksek veya düşük dozların u ygulanmasında farklı tablet 
dozlarının birlikte kullanılması gerekebilir. Tabletler her gün aynı saatte alınmalıdır.  
 
SPRYTİNİB ’i, doktorunuz tedavinizi kesene kadar, her gün almanız gerekmektedir.  
 
Uygulama yolu ve metodu:  
Tabletler tüm olarak yutulmalıdır.  Tabletler ezilmemeli, kesilmemeli ve çiğnenmemelidir. 
Dağılmış tabletleri almayınız. Tabletleri ezer, keser, çiğner veya dağıtırsanız doğru dozu 
alacağınızdan emin olamazsınız. Yemekle beraber veya yemeksiz de alınabilinir.  
 
Değişik yaş grupları  
Çocuklarda kullanımı:  
Çocuklar için SPRYTİNİB'in başlangıç dozu, aşağıda gösterildiği gibi vücut ağırlığına göre  
hesaplanır:    
   
Vücut ağırlığı (kg)a Günlük doz (mg)  
10 ila < 20 kg  40 mg  
20 ila < 30 kg  60 mg  
30 ila < 45 kg  70 mg  
en az 45 kg  100 mg 
a Tabletin 10 kg’dan düşük vücut ağırlığına sahip hastalarda kullanılması önerilmez 1 yaşın 
altındaki çocuklarda SPRYTİNİB kullanımı için doz önerisi bulunmamaktadır.  
 
Yaşlılarda kullanımı:  
65 yaş üstü kişilerde, SPRYTİNİB ’in yetişkinlerde kullanılan dozu kullanılabilir.  
 
Özel kullanım durumları  
Böbrek/Karaciğer yetmezliği:  
SPRYTİNİB  orta derecede ve ciddi karaciğer yetmezliği olan hastalarda dikkatli 
kullanılmalıdır.  
 
SPRYTİNİB  ile böbrek fonksiyonları azalmış olan hastalarda  herhangi bir klinik çalışma 
yapılmamıştır.  
 
Eğer SPRYTİNİB ’in etkisinin çok güçlü veya zayıf olduğuna dair bir izleniminiz varsa 
doktorunuz veya eczacınız ile konuşunuz.  
 
Kullanmanız gerekenden daha fazla SPRYTİNİB  kullandıysanız:  
SPRYTİNİB ’den kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
SPRYTİNİB ’i kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygulama zamanı için doktorunuzun talimatlarına uymanız önemlidir.  
Unutulan dozları dengelemek için çift doz almayınız.  
 
SPRYTİNİB  ile tedavi sonlandırıldığında oluşabilecek etkiler  
Tedavi sonlandırıldığında oluşabilecek etkiler bilinmemektedir. Doktorunuz tedavinizi 
kesinceye kadar kullanınız.  
 
4. Olası yan etkiler nelerdir?  
 
Tüm ilaçlar gibi, SPRYTİNİB ’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa SPRYTİNİB ’i kullanmayı durdurunuz ve DERHAL  
doktorunuza bildiriniz veya size  en yakın hastanenin acil bölümüne başvurunuz:  
- Göğüs ağrınız, nefes alırken zorlama, öksürük ve soluklanmada problem varsa  
- Herhangi bir sakatlanma olmaksızın, beklenmeyen bir kanama veya morarma yaşıyorsanız  
- Kusmukta, dışkıda veya idrarda kana rastla rsanız veya dışkınız siyahsa    
  - Ateş, şiddetli titreme gibi enfeksiyon işaretleri varsa  
- Ateş, ağız veya boğaz ağrısı, cildinizde ve/veya mukoz membranlarda kabarıklık ya da 
soyulma meydana gelirse  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
SPRYTİNİB ’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür . 
 
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki veriler ile belirlenemeyecek kadar az hastada görülebilir.  
 
 
Çok yaygın  
 Bakteri, virüs ve mantarların neden olduğu enfeksiyonlar  
 Nefes darlığı  
 İshal, bulantı veya kusma  
 Deride döküntü, ateş, el, ayaklar ve yüzde şişme, baş ağrısı, yorgunluk veya 
güçsüzlük hissi, kanama  
 Kaslarda ağrı  (tedavi sırasında veya tedavi kesildikten sonra), karın (mide) ağrısı  
 Kan pulcuğu (trombosit) sayısında azalma (trombosito peni), düşük beyaz kan hücresi 
sayısı (nötropeni), kansızlık (anemi), akciğerlerin etrafında sıvı birikimi  
 
Yaygın  
 Akciğer iltihabı (pnömoni), herpes virüs enfeksiyonu (sitomegalovirüs  dahil olmak 
üzere), üst solunum yolu enfeksiyonu, kan veya dokularda ciddi enfeksiyon (ölümcül 
sonuçlar dahil)  
 Çarpıntı,  düzensiz kalp  atımı,  konjestif  kalp  yetmezliği  (kalp  yetersizliğine  bağlı 
olarak solunum yetmezliği, ödem, karaciğerde büyüme ile belirgin hastalık), zayıf 
kalp kası, yüksek kan basıncı, akciğerlere giden damarlardaki kan basıncında artış, 
öksürük  
 İştah bozuklukları, tat bozukluğu, midede (karında) şişkinlik veya gerginlik, kalın 
bağırsak iltihabı, kabızlık, mide yanması, ağız iç inde yaralar, kilo artışı, kilo kaybı, 
gastrit (mide mukozası iltihabı)  
 Deride karıncalanma, kaşıntı, kuru cilt, akne, deri iltihabı, kulaklarda sürekli uğultu, 
saç dökülmesi, aşırı terleme, görme sorunları (bulanık görme ve görme bozukluğu 
dahil), gözde k uruluk, morluklar, ruhsal çöküntü (depresyon), uykusuzluk, sıcak 
basması, sersemlik hissi, kontüzyon (çürüme), iştahsızlık, uykululuk hali, genel ödem  
 Eklem ağrısı, kas güçsüzlüğü, göğüs ağrısı, el ve ayaklarda ağrı, titreme, kaslarda ve 
eklemlerde sertlik , kas kasılmaları  
 Kalp zarları arasında sıvı birikimi, akciğerler zarları arasında sıvı birikimi, kalp atım   
  düzensizliği (aritmi), vücuttaki savunma hücreleri sayısının düşüşüne bağlı gelişen bir 
durum (febril nötropeni), mide -bağırsaklarda kanama, kanda ü rik asit miktarının 
yükselmesi  
 
Yaygın olmayan  
 Kalp krizi (ölümcül sonuçlar dahil), kalbi çevreleyen fibröz kılıfın iltihabı, düzensiz 
kalp  ritmi,  kalbin  yetersiz  kanla  beslenmesine  bağlı  olarak  oluşan  göğüs  ağrısı 
(anjina), düşük kan basıncı, hava yollarının solunum güçlüğüne neden olabilecek 
şekilde daralması, astım, akciğerlere giden damarlardaki kan basıncında artış  
 Pankreas iltihabı, peptik ülser, yemek borusu iltihabı, vertigo (baş dönmesi), karında 
(midede) şişkinlik, anal kanal derisinde  yırtılma, yutma zorluğu, safra kesesi iltihabı, 
safra kanallarında tıkanma, gastroözofageal reflü (mide asidinin ve diğer mide 
içeriğinin boğaza kadar geldiği bir rahatsızlık)  
 Deride hassas, kırmızı şişlikleri içeren alerjik reaksiyon (eritem nodosum), en dişe 
(anksiyete), zihin karışıklığı, duygu durum dalgalanmaları, cinsel istekte azalma, 
bayılma, tremor, kızarıklık veya ağrıya neden olan göz iltihabı, aniden ortaya çıkan 
ateş ve beyaz kan hücreleri sayısında artışın eşlik ettiği hassas, kırmızı, belirgi n 
lekelerle karakterize edilen bir deri hastalığı (nötrofilik dermatoz), işitme kaybı, ışığa 
karşı  hassasiyet,  göz  bozukluğu,  gözyaşında  artış,  deri  renginde  bozulma,  deri 
altındaki yağ dokusunda iltihaplanma, deride yaralar, deride kabarcıklanma,  tırnak 
bozukluğu, saç bozukluğu, el -ayak bozukluğu, böbrek yetmezliği, sık idrara çıkma, 
erkeklerde memelerde büyüme, adet  düzensizliği, genel güçsüzlük ve rahatsızlık, 
düşük tiroid fonksiyonu, yürürken denge kaybı, osteonekroz (kemiklere kan akışının 
azaldığı,  kemik  kaybına  ve  kemik  ölümüne  neden  olabilen  bir  hastalık),  artrit, 
vücudun herhangi bir yerinde deride görülen şişme  
 Kızarıklığa, hassasiyete ve şişmeye neden olabilen damar iltihabı, tendon iltihabı  
 Hafıza kaybı  
 Anormal kan testi sonuçları ve ölmekte olan tümör hücrelerine ait atık ürünlerin 
neden olduğu muhtemel böbrek yetmezliği (tümör lizis sendromu), kanda düşük 
albümin düzeyleri, kanda lenfosit (bir çeşit beyaz kan hücresi) düzeyinde azalma, 
kanda yüksek kole sterol düzeyi, lenf nodlarında şişme, beyin kanaması, kalbin 
elektrik aktivitesinde düzensizlik, kalpte genişleme, karaciğer iltihabı, idrarda protein 
bulunması, kreatin fosfokinazda artış (çoğunlukla kalpte, beyinde ve iskelet kaslarında 
bulunan bir enzim ),troponin (genelde kalp ve iskelet kaslarında bulunan bir enzim) 
düzeyinde yükselme, gamma -glutamiltransferaz (çoğunlukla karaciğerde bulunan bir 
enzim) düzeyinde yükselme.  
 
Seyrek  
 Kalbin sağ karıncığında genişleme, kalp kası iltihabı, kalp kasının yeter siz 
beslenmesinden kaynaklanan koşulların toplamı (akut koroner sendrom), kardiyak 
arrest (kalpten gelen kan akışının durması), koroner (kalp) arter hastalığı, kalp ve 
akciğeri kaplayan dokuların enflamasyonu, kan pıhtılaşması ve akciğerlerde kan 
pıhtıları , 
 Protein gibi hayati besin maddelerinin sindirim kanalında kaybı, bağırsak tıkanıklığı, 
anal fistül (anüsten anüs çevresindeki deriye doğru anormal bir açılma), böbrek 
fonksiyonlarında bozulma, diyabet    
   Havale, tam veya kısmi görme kaybına neden olabilen o ptik sinir iltihabı, deride 
mavi - mor lekeler, anormal derecede yüksek tiroid fonksiyonu, tiroid bezinin 
enflamasyonu, ataksi (müsküler koordinasyon olmaması ile ilişkili bir hastalık), 
yürümede zorluk, düşük, derideki kan damarlarında enflamasyon, deri fi brozisi  
 İnme, kan akımı kaybından kaynaklanan geçici nörolojik işlev bozukluğu vakası, yüz 
siniri felci, bunama (demans)  
 Şiddetli alerjik reaksiyon  
 Eklemleri oluşturan yuvarlak uçların (epifizler) geç kaynaması; daha yavaş büyüme 
veya geç büyüme  
 
Bilinmiyor  
 Akciğer iltihabı,  
 Mide veya barsaklarda ölüme neden olabilecek kanama,  
 Ateşle ortaya çıkan reaksiyon, deride kabarıklık ve muköz membran ülserasyonu  
 Geçmişte hepatit B (bir karaciğer enfeksiyonu) geçirildiğinde hepatit B 
enfeksiyonunun  tekrarla nması (reaktivasyonu)  
 Ödem ve anormal laboratuvar test sonuçları (idrarda protein ve kanda düşük protein 
seviyesi gibi) gibi semptomlar ile görülen böbrek hastalığı  Kırmızı kan hücresi 
sayısında azalma, kan pulcuğunda (trombositlerde) azalma ve kan pıhtıl arının 
oluşması dahil, trombotik mikroanjiyopati (TMA) olarak bilinen kan damarlarında 
hasar  
 
Doktorunuz tedaviniz sırasında bu etkilerin bazılarını kontrol edecektir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne 
bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. 
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. SPRYTİNİB ’i Saklanması  
SPRYTİNİB ’i çocukların göremeyeceği, erişemeyeceği yerlerde ve ambalajında saklayınız.  
 
25°C altında od a sıcaklıklarında saklayınız.  
 
Tabletlerin kırılmaları durumunda, hasta ve haricindeki kişilerin SPRYTİNİB’e eldiven 
giyerek dokunmaları tavsiye edilmektedir.  
 
Son kullanma tarihiyle uyumlu olarak kullanınız.  
 
Etiketin veya ambalajın üzerinde belirtilen son kullanım tarihinden sonra SPRYTİNİB ’i   
  kullanmayınız.  
 
“Son Kullanma Tarihi” belirtilen ayın son günüdür.  
Tabletlerin kırılmaları durumunda, hasta ve haricindeki kişilerin SPRYTİNİB ’e eldiven 
giyerek dokunmaları tavsiye edilmektedir.  
 
Eğer üründe ve/veya ambalajında bozukluklar fark ederseniz, SPRYTİNİB ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz.  
 
Ruhsat Sahibi:  
Dem İlaç  San. ve Tic. A.Ş.  
Dem Plaza İnönü Mah. Kayışdağı Cad. No:172  
34755 Ataşehir / İSTANBUL  
Tel: 0 216 4284029  
Fax: 0 216 4284086  
 
Üretim yeri:    
150 Signet Drive Toronto, Ontario  
M9L 1T9, Kanada  
 
Bu kullanma talimatı  07/10/2021  tarihinde onaylanmıştır.  
 