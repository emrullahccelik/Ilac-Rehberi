1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin  için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara aynen uyunuz. İlaç hakkında size önerilen dozun dışında  
yüksek  veya  düşük  doz kullanmayınız.  
KULLANMA TALİMATI  
SİM OTRAN 40 mg/80 mg  film  kaplı  tablet  
Ağızdan  alınır.  
 
• Etkin  maddeler : 40 mg  otilonyum bromür  ve 80 mg  simetikon  
 
• Yardımcı maddeler: Povidon K -30, mikrokristalin selüloz ph 102, laktoz monohidrat  
(sığır sütü  kaynaklı ), krospovidon, kolloidal silikondioksit (200), magnezyum stereat, saf su, 
sarı kaplama maddesi (hipromelloz, pirinç nişastası, hidroksipropil selüloz, mikrokristalin selüloz, 
gliserol, tartazin (Yellow 5) Al-Lake  MD, sarı demir  oksit, siyah demir  oksit)  
 
 
Bu Kullanma  Talimatında:  
 
1. SİMOTRAN  nedir  ve ne  için kullanılır?  
2. SİMOTRAN ’ı kullanmadan  önce  dikkat  edilmesi gerekenler  
3. SİMOTRAN  nasıl  kullanılır?  
4. Olası  yan etkiler  nelerdir?  
5. SİMOTRAN ’ın saklanması  
 
Başlıkları yer  almaktadır. 
 
1. SİMOTRAN nedir  ve ne için kullanılır?  
 
Otilonyum bromür ve simetikon, SİMOTRAN ’ın etkin maddeleridir. Otilonyum bromür, 
antispazmodik (spazm giderici) olarak adlandırılan bir ilaç grubuna dahildir. Sindirim 
kanalındaki  kaslar  üzerine  etki eder,  bağırsak  spazmlarını  hafifletir  ve artmış  motiliteyi (bağırsak 
kaslarının aşırı büzülmesini ve hızını kontrol etmek gibi) düzenler. Simetikon da sindirim 
kanalında aşırı gazın yarattığı ağrıyı dindirmek için kullanılan bir gaz gidericidir. 
SİMOTRAN 30 tabletlik  ambalajlarda sunulmaktadır. 
2  SİMOTRAN spazm  ve gaz ağırlıklı hastalıklarda  kullanılmaktadır.  Bu rahatsızlıklardan  bazıları;  
 
 İrritabl bağırsak sendromu (IBS - Bağırsaklarda organik bir sebep olmaksızın gözlenen 
fonksiyona ait rahatsızlıkları içeren hastalık grubu) ve distal enterik (bağırsakların son 
kısımlarına ait) bölgenin spastik- ağrılı durumlarında spazm çözücüdür. 
 SİMOTRAN  sindirim kanalındaki kaslar üzerine etki eder, bağırsak spazmlarını hafifletir  ve 
artmış  motiliteyi  (bağırsak  kaslarının  aşırı büzülmesini  ve hızını  kontrol  etmek  gibi) 
düzenler. 
 Spazmların özellikle gaz nedeniyle olduğu/artış gösterdiği durumlarda sindirim kanalında aşırı gazın yarattığı ağrı durumlarını dindirmek için kullanılır. 
 
2. SİMOTRAN’ ı kullanmadan önce dikkat edilmesi gerekenler  
 SİMOTRAN’ ı aşağıdaki durumlarda KULLANMAYINIZ  
Eğer,  
• Otilonyum
 bromür  ve simetikon  ya da SİMOTRAN’ ın içeriğindeki  yardımcı 
maddelerden herhangi birine karşı alerjiniz (aşırı duyarlılık) varsa  
• Sindirim sisteminde  delinme,  tıkanma  veya  bunların şüphesi  varsa  
 
Ayrıca  SİMOTRAN’ ın çocuklarda  kullanımı önerilmemektedir.  
 
SİMOTRAN’ ı aşağıdaki  durumlarda  DİKKATLİ  KULLANINIZ  
Eğer,  
• Glokom  varsa  (göz küresindeki  basıncın arttığı bir  göz hastalığı)  
• Prostat  bezinde  büyümeniz  varsa  (prostatik  hipertrofi  olarak  da bilinir)  
• Mideden bağırsağa  geçen  kanalda  daralmanız varsa  (pilorik  stenosis)  
• Bağırsak tembelliği (atoni) sebebiyle kabızlıktan şikayetçiyseniz (örn; şeker hastalığı 
nedeniyle) SİMOTRAN  sindirim sistemi kaslarını gevşetir. Bu nedenle, daha sıklıkla şeker 
hastalarında görülen, kabızlık veya bağırsak tembelliği (atoni)  şikayetiniz  varsa 
SİMOTRAN’ı dikkatle kullanınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
SİMOTRAN’ ın yiyecek  ve içecek  ile kullanılması 
Tercihen  yemeklerden  20 dakika  önce  alınız.  
 
Hamilelik  
İlacı  kullanmadan önce  doktorunuza veya eczacınıza  danışınız. 
 
Doktorunuz  tarafından  gerekli  olduğu söylenmedikçe, eğer hamileyseniz SİMOTRAN  
kullanmayınız. Bu gibi durumlarda doktorunuzun gözetimi altında kullanınız. 
 
Tedaviniz  sırasında hamile  olduğunuzu  fark ederseniz  hemen  doktorunuza veya eczacınıza 
danışınız. 
3  Emzirme 
İlacı  kullanmadan önce  doktorunuza veya eczacınıza  danışınız. 
 
Doktorunuz tarafından gerekli olduğu söylenmedikçe, emziriyorsanız SİMOTRAN  
kullanmayınız. Bu gibi durumlarda doktorunuzun gözetimi altında kullanınız.  
Araç  ve makine  kullanımı  
Araç ve makine kullanımı etkileri üzerine bir çalışma yapılmamıştır. SİMOTRAN’ ın olumsuz 
olarak etkilemediğine yeterince emin oluncaya kadar motorlu taşıtlar dahil tehlikeli makineler 
kullanılmamalıdır.  
 
SİMOTRAN’ ın içeriğinde bulunan bazı yardımcı maddeler hakkında önemli bilgiler 
SİMOTRAN, laktoz içermektedir. Eğer daha önceden doktorunuz tarafından bazı şekerlere intoleransınızın  olduğu söylenmişse, bu tıbbi ürünü almadan önce doktorunuzla  temasa geçiniz.  
 
SİMOTRAN’ ın
 yardımcı  maddelerinden biri olan sarı kaplama  maddesinin içeriğindeki  
tartrazin  (E102)  alerjik  reaksiyonlara  sebep  olabilir.  
 
Diğer  ilaçlar  ile birlikte kullanımı  
Levotiroksin içeren ilaçların (tiroid hastalıklarının tedavisinde kullanılan) SİMOTRAN  ile 
birlikte alındığında emilimi bozulduğundan, iki ilacın en az 2 saat ara verilerek alınması gerekmektedir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. SİMOTRAN nasıl  kullanılır?  
 
Uygun  kullanım  ve doz/uygulama sıklığı için  talimatlar:  
Daima doktorunuzun tavsiye ettiği şekilde kullanınız. Herhangi bir durumdan emin değilseniz 
lütfen doktorunuza veya eczacınıza danışınız. 
 
Doktorunuzun önerisine  göre:  günde  2-3 defa  1 tablet  alınız.  
 
Uygulama yolu  ve metodu:  
Tabletleri  bir miktar  su ile birlikte,  kırmadan, ezmeden  ya da çiğnemeden tercihen  yemeklerden  
20 dakika  önce  alınız.  
 
Değişik  yaş grupları:  
Çocuklarda  kullanımı:  Çocuklar  için kullanımı uygun değildir. 
 
Yaşlılarda  kullanımı:  Doktorunuzun önerisine  göre:  günde  2-3 defa  1 tablet  alınız.  
 
Özel  kullanım  durumları:  
Böbrek/Karaciğer yetmezliği:  Bu hastalarda doz ayarlamasına gerek  yoktur. 
4   
Eğer  SİMOTRAN ’ın etkisinin  çok güçlü veya zayıf  olduğuna dair bir izleniminiz  var ise 
doktorunuz  veya eczacınız  ile konuşunuz. 
 
Kullanmanız  gerekenden  daha  fazla SİMOTRAN kullandıysanız  
SİMOTRAN ile hiçbir  doz aşımı  etkisi rapor  edilmemiştir.  
Ancak, eğer kullanmanız gerekenden fazlasını kullanmışsanız ve iyi hissetmiyorsanız, 
doktorunuzla konuşunuz ya da en yakın hastaneye gidiniz, ilacın kutusunu veya bu kullanma 
talimatını mümkünse yanınıza alınız.  
 
SİMOTRAN ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
SİMOTRAN’ ı kullanmayı  unutursanız  
Bir dozu almayı  unuttuysanız, hatırladığınız  anda  sonraki  dozu alınız.  
 
Unutulan dozları  dengelemek için çift doz  almayınız. 
 
SİMOTRAN ile  tedavi  sonlandırıldığında  oluşabilecek  etkiler 
İlacınızı size reçete edildiği  gibi kullanmazsanız,  tedaviden  bir fayda  göremeyebilirsiniz.  Ancak, 
tedavinin erken sonlandırılmasına bağlı hiçbir yan etki beklenmez. Ürünün kullanımıyla ilgili 
daha detaylı sorularınız varsa doktorunuza veya eczacınıza danışınız. 
 
4. Olası yan  etkiler nelerdir?  
 
Tüm ilaçlar gibi, SİMOTRAN ’ın içeriğinde bulunan maddelere duyarlı olan kişilerde yan 
etkiler olabilir.  
Diğer  yan etkiler  aşağıdaki  kategorilerde  gösterildiği  şekilde  sınıflandırılmıştır:  
Çok yaygın:  10 hastanın en  az birinde  görülebilir. 
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az,  fakat  1.000 hastanın birinden fazla görülebilir. 
Seyrek : 1.000  hastanın  birinden  az fakat 10.000  hastanın  birinden fazla görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki  verilerden  hareketle tahmin  edilemiyor.  
 
Aşağıdakilerden  biri olursa,  SİMOTRAN’ ı kullanmayı  durdurunuz  ve DERHAL  
doktorunuza  bildiriniz  veya size en  yakın  hastanenin acil  bölümüne  başvurunuz:  
 
• Nefes almada ya da yutkunmada zorluk, yüzde, dudaklarda, dilde ya da boğazda şişme,  
ciltte döküntü ya da şişlikler olan şiddetli kaşıntı gibi alerjik reaksiyon belirtileri 
• Yaygın deri döküntüsü 
• Ürtiker (Kurdeşen)  
 
5  Bunların hepsi  çok ciddi  yan etkilerdir.  Acil tıbbi  müdahaleye  veya  hastaneye  yatırılmanıza  
gerek  olabilir.  
 
Bu çok ciddi yan etkilerin  hepsi  oldukça  seyrek görülür. 
 
Seyrek:  
• İshal  
• Mide  bulantısı  
• Kusma  
• Mide  ağrısı  
• Burun akıntısı,  nezle 
• Yutak iltihabı  
• Kabızlık   
 
Bilinmiyor : 
• Baş ağrısı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim hattını arayarak  Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. SİMOTRAN’ ın saklanması  
 
SİMOTRAN ’ı çocukların göremeyeceği,  erişemeyeceği  yerlerde ve ambalajında saklayınız. 
 
25°C'nin altındaki  oda sıcaklığında  saklayınız. 
 
Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden sonra SİMOTRAN ’ı kullanmayınız. 
 
Eğer  üründe  ve/veya  ambalajında  bozukluklar  fark  ederseniz SİMOTRAN’ ı kullanmayınız. 
6  Son kullanma  tarihi geçmiş  veya  kullanılmayan ilaçları çöpe  atmayınız!  Çevre , Şehircilik 
ve İklim Değişikliği Bakanlığınca  belirlenen toplama sistemine veriniz.  
 
Ruhsat sahibi:  
ATABAY KİMYA SAN.  Ve TİC.  A. Ş. 
Kadıköy/İSTANBUL  
 
Üretim yeri:  
ATABAY İLAÇ FABRİKASI  A.Ş. 
Kadıköy/İSTANBUL  
 
Bu kullanma talimatı 19/ 03/2025 tarihinde  onaylanmıştır. 
