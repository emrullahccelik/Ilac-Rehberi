1/7 
 KULLANMA TALİMATI  
 
ACNEWELL  %7,5 jel  
Cilt üzerine  uygulanır. 
 
• Etkin madde:  Bir tüp (3 0 gram) etkin madde olarak 2,250 gram  dapson içerir. 
• Yardımcı maddeler:  Karbomer,  dietilen glikol monoetil eter, metil p -hidroksibenzoat  
(E218) , sodyum hidroksit  (%10), saf su . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1.ACNEWELL  nedir ve ne için kullanılır?  
2.ACNEWELL ’i kullanmadan önce dikkat edilmesi gerekenler  
3.ACNEWELL  nasıl kullanılır?  
4.Olası yan etkiler nelerdir? 
5.ACNEWELL ’in saklanması  
Başlıkları yer almaktadır.  
 
1.ACNEWELL  nedir ve ne için kullanılır?  
ACNEWELL, 30 g’lık tüplerde kullanıma sunulmuştur. E tkin madde olarak dapson içerir.  
ACNEWELL, beyaza yakın krem renkli, homojen dağılımlı süspande partikül içeren yarı katı 
yapıda jel dir. 
ACNEWELL, ciltte (topikal)   9 yaş ve üzeri kişilerde akne tedavisinde kullanılan reçeteli bir 
ilaçtır. ACNEWELL, 9 yaşın altındaki çocuklarda çalışılmamıştır.  
2.ACNEWELL  kullanmadan önce dikkat edilmesi gerekenler  
 ACNEWELL ’i aşağıdaki durumlarda KULLANMAYINIZ  
• Eğer , ACNEWELL ya da bu ilacın bileşimindeki  herhangi bir maddeye karşı alerjiniz 
varsa,  
Bu etkilerden herhangi birinin sizin için geçerli olduğunu düşünüyorsanız doktorunuza 
danışmadan  ACNEWELL kullanmayın. 
  
 2/7 
 ACNEWELL ’i aşağıdaki durumlarda DİKKATLİ KULLANINIZ  
 
• ACNEWELL %7,5 jel kullanmadan önce  Doktorunuzun şunları bilmesi 
gerekecektir: Glukoz -6-fosfat dehidrogenaz eksikliği  (G6PD) adlı bir tür kan 
hastalığınız  (alyuvarların yıkımına sebep olan bir hastalık)  varsa,  
•  Kanınızda normal düzeyinden daha yüksek methemoglobin olması gibi nadir 
görülen metabolik bir probleminiz (methemoglobinemi) varsa (Methemoglobin hemoglobin fazlasının methemoglobine dönüştüğü bir durumdur. Normalde kanda bir miktar hemoglobin methemoglobi n denilen bir formda az miktarda bulunmaktadır. 
Eğer çok fazla methemoglobin oluşursa, kanın vücuda oksijen taşıması 
güçleşir.) Hamile iseniz ya da hamilelik  planlıyorsanız . ACNEWELL’in  doğmamış 
bebeğinize zarar verip veremeyeceği bilinmemektedir. 
• Emziriyorsanız ya da emzirmeyi planlıyorsanız . ACNEWELL anne sütünüze geçebilir 
ve bebeğinize zarar verebilir. ACNEWELL kullanacağınıza veya emzireceğinize, 
doktorunuz ve siz karar vermelisiniz . İkisini birlikte yapmamalısınız.  
 
Bu uyarılar, geçmişteki  herhangi bir dönemde dahi ol sa sizin için geçerliyse lütfen doktorunuza 
danış ınız. 
 
ACNEWELL 'in yiyecek ve içecek ile kullanılması  
ACNEWELL ile aç ya da tok karnına uygulama yapılabilir. Yiyecek ve içeceklerin bu ilaca 
hiçbir etkisi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz ya da hamile  kalmayı  planlıyorsanız , ACNEWELL’in  doğmamış bebeğinize 
zarar verip vermeyeceği bilinmemektedir. Doktorunuz ilac ın sizin için yarar/risk oranını 
değerlendirerek karar verecektir.  Gerekli olmadıkça hamilelikte kullanılmamalıdır.  
 Tedaviniz sırasında hamile olduğunuzu fark ederseniz hemen dok torunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız veya emzirmeyi planlıyorsanız ACNEWELL anne sütüne geçebilir  ve 
bebeğinize zarar verebilir . ANCEWELL kullanacağınıza veya emzireceğinize, doktorunuz 
risk/yarar oranına göre karar verecektir.
 Emzirirken ACNEWELL kullanılmamalıdır.  
 
Araç ve makine kullanımı  
ACNEWELL'in araç ve makine kullanma becerisi üzerindeki etkilerine ilişkin veri mevcut 
değil dir. 
 
 3/7 
 ACNEWELL ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün metil p -hidroksibenzoat içermektedir. Alerjik reaksiyonlara (muhtemelen 
gecikmiş) neden olabilir.  
 
Diğer ilaçlar ile birlikte kullanımı  
 Trimetoprim/sülfametoksazol (TMP/SMX) (çeşitli bakteriyel enfeksiyonların tedavisinde kullanılan bir tür antibiyotik) dapson ve metabolitlerinin sistemik düzeylerini arttırabilir. Özellikle, benzoil peroksit içeren akne ilaçları kullanıyorsanız doktorunuza  söyleyin. Aynı 
zamanda ACNEWELL  ile benzoil peroksit kullanımı, aynı zamanda cildinizin veya yüzünüzün 
uygulandığı bölgede geçici olarak sarı veya turuncu renge dönüşmesine neden olabilir. Eş zamanlı olarak uygulanan bazı ilaçlar (örn. Rifampin; tüberküloz tedavisinde kullanılan bir ilaç), antikonvülzanlar (antiepileptik ilaç, sara nöbetleri, bipolar bozukluk, nöropatik ağrı gibi 
durumların önlenmesinde ve tedavisinde kullanılan ilaç grubu), sarı kantaron (depresyon ve uyku bozukluklarının tedavisinde kullanılır), dapsonun hemolize (alyuvarların yıkımına neden olan hastalık) neden olan yıkım ürünü dapson hidroksilaminin oluşumunu arttırabilir.  Eğer reçeteli ya  da reçetesiz herhangi bir ilacı su anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3.ACNEWELL  nasıl kullanılır?  
• Uygun kullanım ve doz / uygulama sıklığı için talimatlar:  
ACNEWELL sadece cilt üzerinde kullanım içindir. Ağzınızda, gözlerinizde veya vajinanızda 
ACNEWELL ’i kullanmayın.  
ACNEWELL ’i doktorunuzun önerdiği şekilde kullanın.  
ACNEWELL ’i günde bir kez uygulayın.  
ACNEWELL ’i kullandıktan 12 hafta sonra akneniz iyileşmezse, devam eden tedavi hakkında 
doktorunuzla konuşun.  
 
• Uygulama yolu ve metodu:  
Uygulanacak bölgeye bezelye büyüklüğünde ACNEWELL ince bir tabaka  halinde uygula nır. 
İnce bir tabaka, doktorunuz tarafından talimat verildiği gibi diğer etkilenen bölgelere de uygulanabilir. ACNEWELL’i nazikçe ve tamamen yedirin.
 ACNEWELL’i uyguladıktan sonra 
ellerinizi yıkayın.  
 
• Değişik yaş grupları:  
Çocuklarda kullanım ı:9 yaş altı çocuklarda kullanı lmamalıdır.9 yaş ve üzeri çocuk hastalarda 
özel bir kullanım önerisi yoktur. 
 Yaşlılarda kullanım ı: Özel bir kullanım önerisi yoktur. 
 4/7 
 Özel kullanım durumları:  
 
Karaciğer ve böbrek yetmezliği:  
Özel bir kullanım önerisi yoktur.  
Glukoz -6-fosfat dehidrojenaz eksikliği (G6PD) adlı bir tür kan rahatsızlığınız (alyuvarların 
yıkımına sebep olan bir hastalık) varsa doktorunuza veya eczacınıza danışınız. 
 Eğer ACNEWELL ’in etkisinin çok güçlü veya zayıf olduğuna dair bir izleniminiz var i se 
doktorunuz veya eczacınız ile konuşunuz . 
 Kullanmanız gerekenden daha fazla ACNEWELL  kullandıysanız  
 
ACNEWELL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 ACNEWELL ’i kullanmayı unutursanız  
Unutulan dozları dengelemek için çift doz almayınız. 
 
ACNEWELL  ile tedavi sonlandırıldığında oluşabilecek etkiler  
ACNEWELL  ile tedavi sonlandırıldığında oluşabilecek herhangi bir etki beklenmemektedir.  
 
4.Olası yan etkiler nelerdir?  
Tüm ilaçlar gibi, ACNEWELL’in  içeriğinde bulunan maddelere duyarlı olan kişilerde yan 
etkiler e olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki verilerden tahmin edilemiyor.  
 
Aşağıdakilerden biri olursa, ACN EWELL'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kanınızda anormal bir kırmızı kan hücresinin neden olduğu oksijen azalması 
(methemoglobinemi) olursa, 
• Dudaklarınız, tırnak yataklarınız veya ağzınızın içi gri veya maviye dönerse  
• Kırmızı kan hücrelerinin bozulması (hemolitik anemi) olursa,  
• Oral dapson kullanımında; döküntü, ışığa duyarlılık ve kaşıntı gelişebilir. Makulopapüler 
döküntü, eksfolyatif dermatit, toksik epidermal nekroliz ve Stevens -Johnson sendromunu 
içeren ciddi kutanöz aşırı duyarlılık reaksiyonları görülebilir. 
 
Bunların hepsi çok ciddi  yan etkilerdir.  5/7 
 Eğer bunlardan biri sizde mevcut ise, sizin ACNEWELL 'e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
 Aşağıdakilerden herhangi birini fark ederseniz, doktorunuza söyleyiniz:  
Aşağıdakiler kanda enfeksiyon, düşük kan basıncı ya da ciddi kanamayla ilişkili olabileceğinden hemen doktorunuza ya da hemşirenize söyleyin:  
• ACNE WELL  kullanan Glukoz -6-fosfat dehidrojenaz (G6PD) eksikliği olan bazı kişilerde sırt 
ağrısı, nefes darlığı, yorgunluk veya zayıflık, koyu kahverengi idrar, ateş, sarı veya soluk cilt 
belirtileri ile seyreden hafif hemolitik anemi.  
 
Bu kullanma talimatlarında listelenmemiş olanlar dahil, başka her türlü yan etkiyi doktorunuza ya da eczacınıza söyleyin. 
 
Çok yaygın  yan etkiler:  
• Cildin kuruması ve kaşınması  
 
 Yukarıda bahsi geçen tüm yan etkiler klinik çalışmalar sonrası görülmüştür. 
Topikal dapson ürününün pazara sunulmasının ardından, hastalardan gelen geri bildirimlere 
istinaden aşağıdaki etkiler tanımlanmıştır:  
• Methemoglobine (kanınızda anormal bir kırmızı kan hücresinin neden olduğu oksijen 
azalması)  
• Döküntü (eritematöz döküntü, uygulama bölgesi döküntüsü dahil),  
• Yüzün şişmesi (dudak şişmesi, göz şişmesi dahil).  
 Dapson'un Oral Kullanım Deneyimi  
Topikal dapson ile yapılan klinik çalışmalarda gözlenmese de dapsonun oral kullanımı ile 
aşağıdaki ciddi yan etkiler raporlanmıştır:  
• Agranülositoz (vücutta ani ve sık gelişebilen tehlikeli bir akyuvar sayısının azalmasıdır),  
• Hemolitik anemi (kırmızı kan hücrelerinin normal ömürlerini tamamlamadan yıkıma uğrayarak kan dolaşımından uzaklaşmasıdır),  
• Periferik nöropati (motor kaybı ve kas  zayıflığı)  
• Cilt reaksiyonları (toksik epidermal nekroliz , , eritema multiforme, morbilliformve 
skarlatiniformreaksiyonlar, büllöz   ve eksfolyatif dermatit, eritema nodozum   ve ürtiker).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
  6/7 
 Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşıl aştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildi rerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 5.ACNEWELL ’in saklanması  
ACNEWELL ’i çocukların göremeyeceği, erişemeyeceği yerlerde ve ambalajında saklayınız. 
25 ºC altındaki oda sıcaklığında saklayınız.  Son kullanma tarihi ile uyumlu olarak kullanınız. 
Ambalajdaki son kullanma tarihinden sonra ACNEWELL ’i kullanmayınız. 
Eğer üründe ve/veya ambalajında bozukluklar fark ederseniz ACNEWELL ’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  Ruhsat s ahibi:  
İlko İlaç Sanayi ve Tic. A.Ş. 
Veysel Karani Mah. Çolakoğlu Sok. No: 10  
34885 Sancaktepe / İstanbul  
Tel: 0216 564 80 00  
Üretim y eri:  
İlko İlaç San. ve Tic. A.Ş. 
3.Organize Sanayi Bölgesi Kuddusi Cad., 
23. Sok., No:1, Selçuklu/ Konya  
 Bu kullanma talimat 02.02.2024 tarihinde onaylanmıştır.  