KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
SEVPRAM 10 mg/ml Oral Damla, Solüsyon
2. KALİTATİF VE KANTİTATİF BİLEŞİM
Etkin madde: Her 1 ml’sinde 10 mg essitalopram ( 12.78 mg essitalopram oksalat) içerir.
Her bir damla 0.5 mg essitalopram içerir.
Yardımcı maddeler : Sorbitol, Propilen glikol, Gliserol, Propil hidroksi
benzoat (E216), Metil hidroksi benzoat (E218), Sodyum sitrat
Yardımcı maddelerin listesi için bkz. Bölüm 6.1
3. FARMASÖTİK FORM
Oral damla, solüsyon
Berrak, tadı acı, renksiz-sarımtırak solüsyon.
4. KLİNİK ÖZELLİKLER
4.1. Terapötik endikasyonlar
Majör depresif durumlar,
Agorafobili veya agorafobisiz panik bozukluğu,
Sosyal anksiyete bozukluğu (sosyal fobi),
Yaygın anksiyete bozukluğu,
Obsesif Kompülsif Bozukluk (OKB) tedavilerinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
20 mg (40 damla)’ın üzerindeki günlük dozlarda güvenliliği kanıtlanmamıştır.
Şişenin yanında bulunan ağızdan kullanım için şırınga yardımıyla kullanılır. Ağızdan
kullanım için şırınga üzerinde mg cinsinden derecelendirme bulunmaktadır.
Majör depresif durumlar
Günde bir kez 10 mg (20 damla) olarak alınır. Bireysel hasta cevabına göre,
doz günde maksimum 20 mg (40 damla)'a çıkarılabilir.
Antidepresan cevap için genelde 2-4 hafta gerekir. Belirtiler düzeldikten sonra,
alınacak cevabın konsolidasyonu için en az 6 aylık tedavi süresi gerekmektedir.
1/17Agorafobili veya agorafobisiz panik bozukluğu
Günlük 10 mg (20 damla)'lık doza geçilmeden önce, ilk hafta günde 5 mg (10
damla)'lık başlangıç dozu tavsiye edilir. Doz daha sonra, alınacak bireysel hasta
cevabına göre, günde maksimum 20 mg (40 damla)'a çıkarılabilir.
Maksimum etki, yaklaşık 3 ay sonra alınır. Tedavi birkaç ay sürer.
Sosyal anksiyete bozukluğu (sosyal fobi)
Günde bir kez 10 mg (20 damla) olarak alınır. Semptomların giderilmesi için genellikle 2-4
hafta gereklidir. Hastanın bireysel yanıtına göre doz 5 mg (10 damla)’a düşürülebilir veya
günde maksimum 20 mg (40 damla)’a çıkarılabilir.
Sosyal anksiyete bozukluğu, kronik seyirli bir hastalıktır ve alınacak cevabın
konsolidasyonu için 12 haftalık tedavi tavsiye edilir. Tedaviye cevap verenlerin 6 aylık
uzun dönemli tedavisi incelendiğinde, relapsın önlenmesi bakımından cevabın bireylere
bağlı olarak değerlendirilmesi gerektiği görülmüştür. Tedaviden sağlanan faydaların
düzenli aralıklarla tekrar değerlendirilmesi gerekir.
Sosyal anksiyete bozukluğu, spesifik bir bozukluğun iyi tanımlanmış tanısal
terminolojisidir ve aşırı çekingenlikle karıştırılmamalıdır. Bu bozukluğun sadece
profesyonel ve sosyal aktivitelere önemli şekilde etki etmesi halinde ilaçla tedaviye
başlanmalıdır.
Bu tedavi, kognitif davranışçı terapi ile karşılaştırmalı olarak incelenmemiştir. İlaçla
tedavi, genel tedavi stratejisinin bir parçasıdır.
Yaygın anksiyete bozukluğu
Başlangıç dozu günde bir kez 10 mg (20 damla)’dır. Bireysel hasta cevabına göre,
doz günde maksimum 20 mg (40 damla)'a çıkarılabilir.
Tedaviye cevap veren hastalarda, uzun dönemli tedavi (20 mg/gün) en az 6 aylık
çalışmalarla değerlendirilmiştir. Tedaviden sağlanan faydalar ve doz düzenli aralıklarla
tekrar değerlendirilmelidir (bkz. Bölüm 5.1).
Obsesif Kompülsif Bozukluk (OKB)
Başlangıç dozu günde bir kez 10 mg (20 damla)’dır. Bireysel hasta cevabına göre,
doz günde maksimum 20 mg (40 damla)’a çıkarılabilir.
OKB kronik bir hastalık olduğundan dolayı hastalar, semptomların giderildiğinden emin
olmak için yeterli süre tedavi edilmelidir.
Tedaviden sağlanan faydalar ve doz düzenli aralıklarla tekrar değerlendirilmelidir (bkz.
Bölüm 5.1).
Uygulama şekli:

Sevpram günde tek doz olarak, besinlerle birlikte veya öğün aralarında kullanılabilir.

Sevpram oral damla, solüsyon; su, portakal suyu veya elma suyuyla beraber
2/17karıştırılarak kullanılabilir.
Özel popülasyonlara ilişkin ek bilgiler:
Böbrek yetmezliği
Hafif veya orta dereceli böbrek yetmezliği olanlarda doz ayarlaması gerekmez. Ciddi
böbrek yetmezliği olan (CL < 30 ml / dakika) hastalarda dikkatli olunmalıdır (bkz.
CR
Bölüm 5.2)
Karaciğer yetmezliği
Hafif veya orta dereceli karaciğer yetmezliği olan hastalarda tedavinin ilk iki haftası için
başlangıç dozu olarak 5 mg (10 damla) uygulanması önerilir. Bireysel hasta cevabına
göre doz günde 10 mg (20 damla)’a yükseltilebilir. Ciddi karaciğer yetmezliği olan
hastalarda, özellikle dikkatli doz titrasyonu önerilir (bkz. Bölüm 5.2).
Pediyatrik popülasyon(18 yaş altı)

Sevpram çocuklarda ve 18 yaşın altındaki adolesanların tedavisinde kullanılmamalıdır
(bkz. Bölüm 4.4).
Geriyatrik popülasyon (65 yaş üstü)
Baslangıç dozu günde 5 mg (10 damla)’dır. Bireysel hasta cevabına göre doz günde
maksimum 10 mg (20 damla)’a yükseltilebilir. (bkz. Bölüm 5.2).
SEVPRAM’in yaslı hastalarda sosyal anksiyete bozukluğundaki etkililiği araştırılmamıştır.
CYP2C19 yönünden zayıf metabolize edici olan hastalarda:
CYP2C19 yönünden zayıf metabolize edici olan hastalarda tedavinin ilk iki haftalık
bölümünde başlangıç dozu olarak 5 mg (10 damla) kullanılması önerilir. Bireysel hasta
cevabına göre doz günde 10 mg (20 damla)’a yükseltilebilir (bkz. Bölüm 5.2).
Tedavi sonlandırıldığında görülen kesilme belirtileri
İlacın ani olarak kesilmesinden kaçınılmalıdır. Olası çekilme reaksiyonlarını önlemek için;
essitalopram tedavisine, en az bir veya iki haftalık süre içerisinde doz yavaşça
azaltılarak son verilmelidir (bkz. Bölüm 4.4 ve 4.8). Dozun azaltılmasının ve tedavinin
kesilmesini takiben tolere edilemeyen semptomlar oluşursa, bu durumda, daha önce reçete
edilen doza yeniden başlanması göz önünde bulundurulmalıdır. Sonrasında doktor dozu
azaltmaya kademeli, ancak daha yavaş olarak, devam edebilir.
4.3. Kontrendikasyonlar
Essitaloprama veya yardımcı maddelerinden herhangi birine karşı aşırı duyarlılığı olanlarda
kontrendikedir.
Non-selektif irreversibl monoamin oksidaz inhibitörleriyle (MAO-inhibitörleri) birlikte
kullanılması ajitasyon, tremor, hipertermi vb. belirtilerin görüldüğü serotonin sendromu
riski nedeniyle kontrendikedir (bkz. Bölüm 4.5).
Essitalopramın reversibl MAO-A inhibitörleriyle (örn. moklobemid) veya reversibl non-
3/17selektif MAO-inhibitörü linezolid ile birlikte kombine kullanılması serotonin
sendromuna neden olma riski nedeniyle kontrendikedir (bkz. Bölüm 4.5).
Essitalopram QT uzaması olduğu bilinen hastalarda ya da konjenital uzun QT sendromu olan
hastalarda kontrendikedir.
Essitalopramın QT aralığını uzattığı bilinen diğer tıbbi ürünlerle kullanımı kontrendikedir.
Pimozid ile birlikte kullanımı kontrendikedir.
4.4. Özel kullanım uyarıları ve önlemleri
Aşağıdaki özel uyarı ve önlemler Selektif Serotonin Geri Alım İnhibitörleri (SSRI)
terapötik sınıfındaki tüm ilaçları kapsar.
Çocuklar ve 18 yaşın altındaki adolesanlarda kullanımı
Sevpram , çocuklar ve 18 yaşın altındaki adolesanların tedavisinde kullanılmamalıdır.
Klinik çalışmalarda antidepresanlar ile tedavi edilen çocuklar ve adolesanlar, plasebo ile
tedavi edilenlerle karşılaştırıldığında intiharla ilişkili davranışlar (intihar girişimi ve
intihar düşünceleri) ve düşmanlık (çoğunlukla saldırganlık, zıtlaşma davranışı ve sinirlilik)
daha sık gözlenmiştir. Klinik bir gereksinime dayanarak yine de tedavi etme kararı alınırsa,
hasta intihar semptomlarının ortaya çıkmasına karşı dikkatle izlenmelidir. Ayrıca,
çocuklar ve adolesanlar için büyüme, olgunlaşma, kognitif ve davranışsal gelişim ile ilgili
uzun dönemli güvenlilik verisi bulunmamaktadır.
Paradoksikal anksiyete
Panik bozukluğu olan bazı hastalar antidepresan tedavisinin başında, artan anksiyete
semptomları sergileyebilir. Bu paradoksikal reaksiyon, tedaviye başlanmasından itibaren
ilk iki hafta içinde çoğunlukla kaybolur. Olası anksiyojenik etkileri azaltmak için düşük
başlangıç dozu önerilir (bkz. Bölüm 4.2).
Nöbetler
Eger hasta ilk kez nöbet geçirirse veya daha önce epilepsi tanısı olan hastalarda nöbet
sıklığında artış varsa, essitalopram kesilmelidir. Stabil olmayan epilepsili hastalara SSRI
verilmemelidir.
Epilepsisi kontrol altında olan hastalar ise yakından izlenmelidir.
Mani
Geçmişinde mani/hipomani olan hastalarda SSRI'lar dikkatle kullanılmalıdır. Hasta manik
faza girerse SSRI kesilmelidir.
Diyabet
Diyabetli hastalarda SSRI tedavisi glisemik kontrolü değiştirebilir (hipoglisemi veya
hiperglisemi). İnsülin ve/veya oral hipoglisemik ilacın dozunun yeniden ayarlanması
gerekebilir.
4/17İntihar/intihar düşüncesi veya klinik kötüleşme
Antidepresan ilaçların özellikle çocuklar ve 24 yasına kadar olan gençlerdeki
kullanımlarının intihar düşünce ya da davranışlarını arttırma olasılığı bulunmaktadır.
Bu nedenle özellikle tedavinin başlangıcı ve ilk aylarında, ilaç dozunun
artırılma/azaltılma ya da kesilme dönemlerinde hastanın gösterebileceği huzursuzluk,
aşırı hareketlilik gibi beklenmedik davranış değişiklikleri ya da intihar olasılığı gibi
nedenlerle hastanın gerek ailesi gerekse tedavi edicilerce yakinen izlenmesi
gereklidir.
Depresyon, intihar düşüncesi, kendine zarar verme ve intihar (intiharla ilişkili
olaylar) riskinde artış ile ilişkilendirilmektedir. Bu risk anlamlı bir iyileşme oluşuncaya
kadar devam eder. Tedavinin ilk birkaç haftası veya daha fazla sürede bir düzelme
oluşmayabileceği için hastalar bir düzelme oluşuncaya kadar yakından izlenmelidir.
Genel klinik tecrübeye göre iyileşmenin erken evrelerinde intihar riski artabilir.
Essitalopramın reçetelendiği diğer psikiyatrik durumlarda intiharla ilgili olay riski
artmış olabilir. Ayrıca bu durumlarla birlikte majör depresif bozukluk da bulunabilir.
Bundan dolayı majör depresif bozukluğu olan hastalar tedavi edilirken uygulanan
önlemlerin aynısı diğer psikiyatik bozukluğu olan hastalar tedavi edilirken de
uygulanmalıdır.
Öyküsünde intiharla ilişkili olay bulunan hastalar veya tedavinin başlangıcından önce
anlamlı derecede intihar düşüncesi sergileyen kişilerde, intihar düşüncesi veya
intihar girişiminde bulunma riski olduğu bilinmektedir ve tedavi sırasında dikkatli bir
izlem yapılmalıdır.
Akatizi/psikomotor huzursuzluk
SSRI/SNRI (Serotonin Noradrenalin Geri Alım İnhibitörü) kullanımı, akatizi gelişimi
(subjektif olarak hoş olmayan veya sıkıntılı huzursuzluk ile karakterize ve çoğu kez
oturamama veya hareketsiz duramama ile eşlik eden hareket etme ihtiyacı) ile
ilişkilendirilmiştir. Bu durum çoğunlukla tedavinin ilk birkaç haftası içinde
oluşmaktadır. Bu semptomların geliştiği hastalarda, dozun arttırılması zararlı olabilir.
Hiponatremi
Muhtemelen Uygun Olmayan Antidiüretik Hormon Salgılanmasına (SIADH) bağlı
hiponatremi, SSRI kullanımıyla seyrek olarak bildirilmiştir. Bu durum genellikle
tedavinin kesilmesinden sonra sona erer. Yaslı hastalar, sirozu olanlar veya birlikte
hiponatremi oluşturduğu bilinen ilaçlar kullanmakta olan hastalar gibi risk altında
olanlarda SSRI’lar dikkatle kullanılmalıdır.
5/19Kanama
SSRI'lar ile tedavide ekimoz, purpura gibi yüzeysel kanama bozuklukları rapor
edilmiştir. Özellikle oral antikoagülanlar ve platelet fonksiyonunu etkilediği bilinen bazı
ilaçlarla (örneğin; atipik antipsikotikler ve fenotiyazinler, trisiklik antidepresanların
çoğu, asetilsalisilikasit ve non- steroid antienflamatuvar ilaçlar (NSAID), tiklopidin ve
dipiridamol) birlikte SSRI kullanan veya kanama eğilimi olduğu bilinen hastalar
tarafından kullanılması konusunda dikkatli olunmalıdır.
Elektrokonvülzif tedavi (EKT)
SSRI'lar ile EKT'nin birlikte uygulanmasına ilişkin yayınlanmış klinik deney sınırlı
olduğundan özenli olunması önerilir.
Serotonin sendromu
Sumatriptan veya diğer triptanlar, tramadol ve triptofan gibi serotonerjik etkili ilaçlarla
birlikte essitalopram kullanımında dikkatli olunmalıdır. SSRI’larla birlikte serotonerjik ilaç
kullanan hastalarda serotonin sendromu ender olarak rapor edilmiştir. Ajitasyon,
tremor, miyokloni ve hipertermi gibi semptomların birlikte oluşumu bu durumun
gelişimine işaret edebilir. Böyle durumlarda, SSRI ve serotonerjik ilaç derhal kesilmeli ve
semptomatik tedavi başlatılmalıdır.
St. John’s Wort
İçerisinde St. John’s Wort (Hypericum perforatum) bulunan bitkisel preparatlar ile
SSRI’ların birlikte kullanılması advers reaksiyonların oluşumunda artışa yol açabilir (bkz.
Bölüm 4.5).
Tedavi sonlandırıldığında görülen kesilme belirtileri
Tedavi kesildiğinde görülen belirtiler, özellikle tedavi aniden kesilmişse sıktır (bkz. Bölüm
4.8). Klinik çalışmalarda tedavinin kesilmesiyle görülen istenmeyen etkiler essitalopram ile
tedavi edilen hastaların yaklaşık %25’inde ve plasebo alan hastaların yaklaşık %15’inde
görülmüştür.
Kesilme belirtilerinin riski, tedavi süresi ve dozu ile doz azaltma hızını içeren birkaç
faktöre bağlı olabilir. Sersemlik hali, duyusal bozukluklar (parestezi ve elektrik şok
hissi dahil), uyku bozuklukları (insomnia ve yoğun rüyalar dahil), ajitasyon veya
anksiyete, bulantı ve/veya kusma, tremor, konfüzyon, terleme, baş ağrısı, diyare,
palpitasyon, duygusal instabilite, irritabilite ve görsel bozukluklar en yaygın
bildirilen reaksiyonlardır. Bu belirtiler genellikle hafif ve orta şiddettedir fakat bazı
hastalarda şiddetli olabilirler.
Çoğu zaman tedavinin kesilmesinden sonraki ilk birkaç gün içinde ortaya çıkarlar, fakat
istemeden doz atlamış olan hastalarda bu tür semptomların görülmesine ilişkin çok az
sayıda rapor bulunmaktadır.
Bu belirtiler genellikle kendini kısıtlayıcı özelliktedir ve çoğu zaman iki hafta
içinde çözümlenmesine rağmen bazı bireylerde bu süre uzayabilir (2-3 ay veya daha
fazla). Bundan dolayı, tedavi kesileceği zaman essitalopram hastanın ihtiyaçlarına göre
6/19birkaç hafta veya aylık sürede yavaş yavaş azaltılmalıdır (bkz. Bölüm 4.2 “Tedavi
sonlandırıldığında görülen kesilme semptomları”).
Koroner kalp hastalığı
Sınırlı klinik tecrübe nedeniyle, koroner kalp hastalığı olan hastalarda kullanımında
dikkatli olunmalıdır (bkz. Bölüm 5.3).
QT aralığı uzaması
Essitalopramın doza bağlı olarak QT aralığında uzamaya neden olduğu bulunmuştur.
Pazarlama sonrası dönemde ağırlıklı olarak kadın hastalarda, hipokalemisi olanlarda ya da
önceden QT uzaması veya başka kardiyak hastalıkları olanlarda, QT aralığı uzaması ve
Torsades de Pointes dahil olmak üzere ventriküler aritmi bildirimleri olmuştur (bkz. bölüm
4.3, 4.5, 4.8, 4.9 ve 5.1).
Torsade de Pointes geliştirme riski yüksek olan hastalarda, örneğin konjestif kalp yetmezliği
olanlar, yeni geçirilmiş miyokard enfarktüsü olanlar, bradiaritmileri olanlar ya da es zamanlı
hastalık veya ilaç kullanımı nedeniyle hipokalemi ya da hipomagnezemiye yatkınlığı
olanlarda dikkatli olunması önerilmektedir.
Belirgin bradikardisi olan hastalarda veya yakın zamanda akut miyokart enfarktüs geçirmiş
veya kompanse olmayan kalp yetmezliği olan hastalarda dikkatli olunması önerilir.
Hipokalemi veya hipomagnezemi gibi elektrolit bozuklukları malign aritmi riskini artırır.
Essitalopram ile tedaviye başlamadan önce bunların düzeltilmesi gereklidir.
Stabil kardiyak hastalığı olan hastalar tedavi ediliyorsa, tedaviye başlamadan önce
elektrokardiyografi (EKG) değerlendirmesi düşünülmelidir.
Eğer essitalopram ile tedavi sırasında kardiyak aritmi oluşursa, tedavi sonlandırılmalıdır ve
EKG uygulanmalıdır.
Yeni doğanda inatçı pulmoner hipertansiyon riski
Epidemiyolojik veriler, hamilelikte, özellikle de hamileligin geç dönemlerinde SSRI
kullanılmasının yeni doğanda inatçı pulmoner hipertansiyon riskini artırabileceğini
düşündürmektedir (bkz. Bölüm 4.6).
Dar açılı Glokom
Essitalopramın da dahil olduğu SSRI’lar göz bebeğinin boyutuna etki ederek midriyazise
sebep olabilir. Bu midriyatik etki göz açısını daraltma potansiyeline sahip olup özellikle
yatkınlığı olan hastalarda göz içi basıncının artmasına ve dar açılı glokoma sebep olur. Bu
nedenle essitalopram dar açılı glokomu olan hastalarda ya da glokom geçmişi olanlarda
dikkatle kullanılmalıdır.
Bu tıbbi ürün her 23 mg’dan daha az sodyum ihtiva eder. Bu durum, kontrollü sodyum
diyetinde olan hastalar için gözönünde bulundurulmalıdır.
7/19Eğer daha önceden doktorunuz tarafından bazı şekerlere karşı hassasiyetiniz olduğu
söylenmişse bu tıbbi ürünü almadan önce doktorunuzla temasa geçiniz. Nadir kalıtımsal
früktoz intolerans problemi olan hastaların bu ilacı kullanmamaları gerekir.
Sevpram'ın içeriğinde bulunan propilen glikol, yetişkinlerde 400 mg/kg ve çocuklarda 200
mg/kg'ın üzerindeki dozlarda alındığında alkol benzeri belirtilere neden olabilir.
Sevpram'ın içeriğinde bulunan gliserol 10g/doz’un üzerinde alındığında baş ağrısı, mide
bulantısı ve ishale sebebiyet verebilir.
Parahidroksibenzoatlar ve esterleri alerjik reaksiyonlara (muhtemelen gecikmiş) sebebiyet
verebilir.
4.5. Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimleri
Kontrendike kombinasyonlar:
Irreversibl non-selektif MAOI’ler
Non-selektif irreversibl MAOI ile birlikte SSRI kullanan hastalarda ve SSRI tedavisine son
verdikten hemen sonra MAOI tedavisine başlayan vakalarda ciddi reaksiyonlarla
karşılaşıldığı bildirilmiştir (bkz. Bölüm 4.3). Bazı hastalarda serotonin sendromu
gelişmiştir (bkz. Bölüm 4.8). Essitalopramın non-selektif irreversibl MAOI’ler ile beraber
kullanımı kontrendikedir. Essitalopram irreversibl MAOI tedavisi kesildikten 14 gün
sonra kullanılmaya başlanabilir. Bir non-selektif irreversibl MAOI ile tedaviye
başlanmadan en az 7 gün önce essitalopram tedavisine son verilmiş olmalıdır.
Reversibl, selektif MAO-A inhibitörü (moklobemid)
Serotonin sendromu riskinden ötürü, essitalopramın moklobemid gibi bir MAO-A
inhibitörü ile birlikte kullanımı kontrendikedir (bkz. Bölüm 4.3). Eğer bu kombinasyon
gerekli ise, tedaviye önerilen en küçük dozla başlanması ve mutlaka klinik izlem
yapılması önerilir.
Reversibl, non-selektif MAO inhibitörü (linezolid)
Bir antibiyotik olan linezolid reversibl non-selektif MAO-inhibitörüdür ve
essitalopram ile tedavi edilen hastalara verilmemelidir. Eğer bu kombinasyon gerekli
ise, yakın klinik takip ile minimum dozda verilmelidir (bkz. Bölüm 4.3).
Irrevesibl, selektif MAO-B inhibitörü (selejilin)
Serotonin sendromu gelişmesi riskinden ötürü, selejilin (irreversibl MAO-B inhibitörü)
ile birlikte kullanımında dikkatli olunmalıdır. 10 mg/gün’e kadar olan selejilin dozu
ile birlikte rasemik sitalopram güvenle kullanılmıştır.
Essitalopramın pimozid ile birlikte kullanımı kontrendikedir.
QT aralıgı uzaması
Essitalopram ve QT aralıgını uzatan diger tıbbi ürünler arasında farmakokinetik ve
farmakodinamik çalışmalar yapılmamıştır. Essitalopram ve bu ilaçların ilave etkileri
dışlanamamaktadır. Bu nedenle, essitalopramın Sınıf IA ve III antiaritmikler, antipsikotikler
8/19(ör: fentiyazin türevleri, pimozid, haloperidol), trisiklik antidepresanlar, bazı antimikrobiyal
ajanlar (ör: sparfloksasin, moksifloksasin, eritromisin IV, pentamidin, anti-sıtma tedavileri
özellikle halofantrin), bazı antihistaminikler (astemizol, mizolastin) gibi QT aralığını uzatan
tıbbi ürünler ile eş zamanlı uygulanması kontrendikedir.
Kullanımı önlem gerektiren kombinasyonlar:
Selektif serotonin Geri Alım İnhibitörü (SSRI), Selektif Serotonin/.Norepinefrin Geri Alım
İnhibitörü (SNRI) grubu ilaçların, migren baş ağrısı olanlarda, 5-Hidroksitriptamin reseptör
agonisti ile birlikte kullanımı serotonerjik sendroma neden olur.
Serotonerjik ilaçlar
Serotonerjik ilaçlarla (örneğin tramadol, sumatriptan ve diğer triptanlar) birlikte
kullanımı serotonin sendromuna yol açabilir.
Nöbet eşiğini düşüren ilaçlar
SSRI’lar nöbet eşiğini düşürebilir. Nöbet eşiğini düşürebilen diğer ilaçlarla
(antidepresanlar (trisiklikler, SSRI’lar), nöroleptikler (fenotiyazinler, tiyoksantenler,
butirofenonlar), meflokin, bupropiyon ve tramadol) birlikte kullanırken dikkatli
olunmalıdır.
Lityum, triptofan
SSRI’ların lityum veya triptofan ile birlikte kullanıldığında, etkilerinin arttığı yönünde
raporlar mevcuttur. Bu nedenle, SSRI’ların bu ilaçlarla birlikte kullanımında dikkatli
olunmalıdır.
St.John’s Wort
SSRI’ların St. John’s Wort (hypericum perforatum) içeren bitkisel ürünlerle birlikte
kullanımı advers reaksiyonların oluşumunda artışa yol açabilir (bkz. Bölüm 4.4).
Kanama
Essitalopram ile oral antikoagülanlar birlikte verildiğinde antikoagülan etkide
değişiklik görülebilir. Essitalopram tedavisi başlatılan ve kesilen hastalardan oral
antikoagülan kullananlarda, dikkatli olarak koagülasyon izlemi gerekir (bkz. Bölüm 4.4).
Non-steroidal antiinflamatuvar ilaçlarla (NSAID) birlikte kullanılması kanama eğilimini
artırabilir (bkz. Bölüm 4.4).
Alkol
Essitalopram ile alkol arasında farmakodinamik veya farmakokinetik etkileşme
beklenmemektedir. Ancak diğer psikoterapik ilaçlarla olduğu gibi, alkol ile birlikte
kullanımı önerilmez.
Hipokalemi/hipomagnezemiye sebep olan tıbbi ürünler
Malign aritmi riskini arttırdığından dolayı hipokalemi/hipomagnezemiye sebep olan tıbbi
ürünlerle birlikte kullanılırken dikkatli olunmalıdır (bkz. Bölüm 4.4).
9/19Farmakokinetik etkileşimleri
Diğer ilaçların essitalopram farmakokinetiği üzerindeki etkisi
Essitalopram metabolizması genellikle CYP2C19 ile gerçekleşir. CYP3A4 ve
CYP2D6 da bir dereceye kadar metabolizmaya katkıda bulunur. Esas metabolit
olan demetillenmiş essitalopramın (S-DCT) metabolize olmasının ise kısmen CYP2D6
tarafından katalize edildiği düşünülmektedir.
Essitalopramın 30 mg günde tek doz omeprazol ile (bir CYP2C19 inhibitörü) beraber
kullanımı, essitalopramın plazma konsantrasyonlarında orta derecede (yaklaşık % 50)
artışa neden olmuştur.
Essitalopramın 400 mg günde çift doz simetidin ile (orta derecede potent genel enzim
inhibitörü) beraber kullanımı, essitalopramın plazma konsantrasyonlarında orta derecede
(yaklaşık % 70) artışa neden olmuştur. Essitalopram, simetidin ile birlikte uygulandıgında
dikkatli olunması tavsiye edilir. Doz ayarlaması gerekebilir.
Bu sebeple, CYP2C19 inhibitörleriyle (omeprazol,esomeprazol, fluvoksamin,
lansoprazol, tiklopidin) veya simetidin ile beraber kullanıldığında dikkatli
olunmalıdır.Beraber kullanım sırasında istenmeyen etkilerin izlenmesine bağlı olarak
essitalopram dozunda azaltma yapmak gerekebilir.
Essitalopramın diğer ilaçların farmakokinetiği üzerine etkisi
Essitalopram CYP2D6 enziminin bir inhibitörüdür. Çoğunlukla bu enzim tarafından
metabolize edilen ve dar terapötik indekse sahip diğer ilaçlarla (flekainid, propafenon
ve kardiyak yetmezlikte kullanıldığında metoprolol) veya çoğunlukla CYP2D6
tarafından metabolize edilen merkezi sinir sistemine etkin ilaçlarla (desipramin,
klomipramin ve nortriptilin gibi antidepresanlar veya risperidon, tiyoridazin ve
haloperidol gibi antipsikotikler) birlikte kullanılırken dikkatli olunmalıdır. Doz
ayarlaması gerekebilir.
Desipramin veya metoprolol ile birlikte kullanımı, her iki CYP2D6 sübstratının plazma
düzeyini iki katına çıkarmıştır.
Yapılan in vitro çalışmalar, essitalopramın CYP2C19’un zayıf inhibisyonuna neden
olduğunu göstermiştir. CYP2C19 ile metabolize edilen ilaçlarla birlikte kullanılırken
dikkatli olunmalıdır.
4.6. Gebelik ve laktasyon
Genel tavsiye
Gebelik kategorisi ‘C’dir.
10/19Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelikten korunmak için hekime danışılarak gerekli tedbirler alınmalıdır.
Gebelik dönemi
Essitalopramın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. 5.3).
İnsanlara yönelik potansiyel risk bilinmemektedir.
®
Sevpram kesinlikle gerekli değilse ve risk/yarar oranı dikkatle değerlendirilmeden
hamilelerde kullanılmamalıdır.
®
Gebeliğin ileri evrelerine kadar (özellikle son trimester içinde) Sevpram kullanımı
devam ederse, yeni doğan gözlemlenmelidir. Gebelik süresince ilacın aniden kesilmesi
önlenmelidir.
Gebeliğin ileri evrelerinde SSRI/SNRI kullanımı sonrası yeni doğanlarda şu belirtiler
görülebilir: solunum güçlüğü, siyanoz, apne, nöbet, vücut sıcaklığında dengesizlik,
beslenme güçlüğü, kusma, hipoglisemi, hipertoni, hipotoni, hiperrefleksi, tremor,
huzursuzluk, irritabilite, letarji, sürekli ağlama, uyuklama hali ve uyuma zorluğu. Bu
belirtiler, serotonerjik etkilerden veya kesilme durumlarından kaynaklanıyor olabilir.
Örneklerin çoğunda komplikasyonlar doğumdan hemen sonra veya kısa bir süre içinde
(<24 saat) başlamaktadır.
Epidemiyolojik veriler, hamilelik süresince SSRI kullanılmasının yeni doğanda inatçı
pulmoner hipertansiyon riskini artırabileceğini düşündürmektedir.
Laktasyon dönemi
Essitalopramın anne sütüne geçmesi beklenir. Tedavi sırasında emzirme önerilmez.
Üreme yetenegi/Fertilite
Yapılan hayvan çalışmaları üreme toksisitesi göstermiştir (bkz. Bölüm 5.3).
Hayvan verileri sitalopramın sperm kalitesini etkilediğini göstermiştir (bkz. Bölüm5.3).
SSRI’lar ile olan insan vaka raporları sperm kalitesindeki etkilerin geri dönüşümlü olduğunu
göstermiştir. İnsan fertilitesi üzerindeki etkisine ait veri yoktur.
4.7.Araba ve makine kullanımı üzerindeki etkiler
Essitalopram entelektüel işlev ve psikomotor performansı etkilemez. Ancak, psikoaktif
ilaç kullanan hastaların muhakeme yeteneklerinde veya becerilerinde bozulma
beklenebilir. Bu sebeple, hastaların araba ve makine kullanma yeteneklerine olası etkileri
konusunda uyarılmalıdır.
4.8. İstenmeyen etkiler
Advers etkileri en sık tedavinin ilk veya ikinci haftası bölümünde karşılaşılan sürecinde
11/19ortaya çıkar ve genellikle tedavinin devam eden dönemlerinde şiddet ve sıklık açısından
azalma gösterir.
SSRI’ların bilinen istenmeyen yan etkileri ve ayrıca plasebo kontrollü klinik
çalışmalarda essitalopram için bildirilen veya spontan olarak bildirilen pazarlama
sonrası olaylar aşağıda sistem-organ sınıfı ve sıklığına göre listelenmiştir:
Sıklıklar klinik çalışmalardan alınmaktadır; plasebo kontrollü değildir. Sıklıklar şu şekilde
tanımlanmaktadır; çok yaygın (>1/10); yaygın (>1/100, <1/10); yaygın olmayan
(>1/1000, <1/100); seyrek (>1/10000, <1/1000); çok seyrek (<1/10000) veya bilinmiyor
(eldeki verilerden hareketle tahmin edilemiyor).
Kan ve lenf sistemi bozuklukları
Bilinmiyor: Trombositopeni
Bağışıklık sistemi bozuklukları
Seyrek: Anafilaktik reaksiyon
Endokrin bozukluklar
Bilinmiyor: Uygun olmayan ADH (antidiüretik hormon) salgısı
Metabolizma ve beslenme bozuklukları
Yaygın: İştah azalması, iştah artısı, kilo alma
Yaygın değil: Kilo azalması
Bilinmiyor: Hiponatremi, anoreksi2
Psikiyatrik bozukluklar
Yaygın: Anksiyete, huzursuzluk, anormal rüyalar, libidoda azalma;
Kadınlarda: anorgazmi
Yaygın olmayan: Bruksizm, ajitasyon, sinirlilik, panik atak, konfüzyonel durum
Seyrek: Agresyon, depersonalizasyon, halüsinasyon
Bilinmiyor: Mani, intihar düşüncesi, intihar davranısı1
Sinir sistemi bozuklukları
Çok yaygın: Baş ağrısı
Yaygın: Uykusuzluk, uykululuk hali, sersemlik hali, parestezi, tremor
Yaygın olmayan: Tat alma bozuklukları, uyku bozukluğu, senkop
Seyrek: Serotonin sendromu
Bilinmiyor: Diskinezi, hareket bozuklukları, konvülsiyon, psikomotor huzursuzluk/akatizi2
Görme bozuklukları
Yaygın olmayan: Midriyazis, görme bozukluğu
Kulak ve iç kulak bozuklukları
Yaygın olmayan: Çınlama
Kardiyak bozukluklar
12/19Yaygın olmayan: Tasikardi
Seyrek: Bradikardi
Bilinmiyor: Elektrokardiyogramda QT uzaması, Torsades de Pointes dahil ventriküler aritmi
Vasküler bozukluklar
Bilinmiyor: Ortostatik hipotansiyon
Solunum sistemi, torasik ve mediastinal bozukluklar
Yaygın: Sinüzit, esneme
Yaygın olmayan: Burun kanaması
Gastrointestinal bozukluklar
Çok yaygın: Bulantı
Yaygın: Diyare, konstipasyon, kusma, ağız kuruluğu
Yaygın olmayan: Gastrointestinal kanamalar (rektal kanama dahil)
Hepato-bilier bozukluklar
Bilinmiyor: Hepatit, karaciğer fonksiyon testlerinde anormallik
Deri ve deri altı doku bozuklukları
Yaygın: Terleme artışı
Yaygın olmayan: Ürtiker, alopesi, döküntü, kasıntı
Bilinmiyor: Ekimoz, anjiyoödem
Kas-iskelet bozuklukları, bağ doku bozuklukları
Yaygın: Artralji, miyalji
Böbrek ve idrar yolu bozuklukları
Bilinmiyor: İdrar retansiyonu
Üreme sistemi ve meme bozuklukları
Yaygın: Erkekte: ejakülasyon bozuklugu, impotans
Yaygın olmayan: Kadında: metroraji, menoraji
Bilinmiyor: Galaktore, Erkekte: priapizm
Genel bozukluklar ve uygulama bölgesine ilişkin bozukluklar
Yaygın: Halsizlik, ateş
Yaygın olmayan: Ödem
1 Essitalopram ile tedavi sırasında veya tedavinin kesilmesinden hemen sonra, intihar
düşüncesi ve intihar davranışı sergileyen vakalar bildirilmiştir (bkz. Bölüm 4.4).
2 Bu olaylar SSRI’lar için bildirilmiştir.
QT aralıgı uzaması
Pazarlama sonrası dönemde, ağırlıklı olarak kadın hastalarda, hipokalemisi olanlarda ya da
önceden QT uzaması veya başka kardiyak hastalıkları olanlarda, QT aralığı uzaması ve
13/19Torsades de Pointes dahil olmak üzere ventriküler aritmi bildirimleri olmuştur (bkz. bölüm
4.3, 4.4, 4.5, 4.9 ve 5.1).
Yaşa bağlı etkiler
Daha çok 50 yas ve üstü hastalarda yürütülen epidemiyolojik çalısmalar, SSRI ve TCA
ilaçları kullanan hastalarda kemik kırıkları açısından artmıs risk göstermektedir. Bu riske yol
açan mekanizma bilinmemektedir.
Tedavi kesildiğinde görülen kesilme belirtileri
SSRI/SNRI’ların özellikle aniden kesilmesi genellikle kesilme belirtilerine neden olur.
Sersemlik hali, duyusal bozukluklar (parestezi ve elektrik şok hissi dahil), uyku
bozuklukları (insomnia ve yoğun rüyalar dahil), ajitasyon veya anksiyete, bulantı ve/veya
kusma, tremor, konfüzyon, terleme, baş ağrısı, diyare, palpitasyon, duygusal
dengesizlik, irritabilite ve görme bozuklukları en yaygın bildirilen reaksiyonlardır. Bu
olaylar genellikle hafif ve orta şiddette ve kendini kısıtlayıcı özelliktedir fakat bazı
hastalarda şiddetli olabilir ve/veya daha uzun sürebilirler. Bundan dolayı essitalopram
tedavisi daha fazla gerekli görülmediğinde tedavinin kesilmesi doz azaltılarak yavaş yavaş
yapılmalıdır (bkz. Bölüm 4.2 ve Bölüm 4.4).
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr ve e-
posta: tufam@titck.gov.tr ;tel:0800 314 00 08 faks:0312 218 35 99)
4.9. Doz aşımı ve tedavisi
Toksisite
Essitalopram doz aşımı konusunda klinik veri sınırlıdır ve birçok vaka diğer ilaçlar ile
beraber kullanımındaki doz aşımlarını içermektedir. Vakaların çoğunluğunda hafif
semptomlar bildirilmiştir veya hiç semptom bildirilmemiştir. Tek başına essitalopramla
doz aşımında nadiren ölüm vakaları rapor edilmiştir. Ölüm vakalarının çoğunluğu beraber
kullanıldığı ilaçlar ile doz aşımını içermektedir. Tek başına 400 ve 800 mg arasındaki
essitalopram dozları şiddetli hiçbir semptom olmadan alınmıştır.
Semptomlar
Bildirilen essitalopram doz aşımında görülen semptomlar çoğunlukla merkezi sinir sistemi
(sersemlik hali, tremor ve ajitasyondan nadiren görülen serotonin sendromu vakaları,
konvülsiyon ve komaya kadar gidebilen),gastrointestinal sistem (bulantı/kusma),
kardiyovasküler sistem (hipotansiyon, taşikardi, QT uzaması ve aritmi) ve elektrolit/sıvı
dengesi (hipokalemi, hiponatremi) ile ilişkilidir.
Tedavi
Spesifik bir antidotu mevcut değildir. Havayolu açık tutulmalı ve hastanın uygun düzeyde
14/19oksijen alarak solunum işlevlerini yerine getirmesi sağlanmalıdır. Oral alımından sonra
olası en kısa zaman içerisinde gastrik lavaj ve aktif kömür uygulaması yapılmalıdır.
Genel semptomatik destek tedavisinin uygulandığı süre boyunca kardiyak ve yaşamsal
belirtiler izlenmelidir.
Konjestif kalp yetmezliği/bradiaritmileri olan hastalarda, QT aralığını uzatan ilaçları es
zamanlı kullanan veya metabolizması etkilenmiş (ör: karaciğer bozukluğu olan) hastalarda
aşırı doz durumunda EKG izlenmesi tavsiye edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: antidepresan, selektif serotonin geri alım inhibitörü.
ATC kodu: N06AB10
Etki mekanizması
Essitalopram, primer bağlanma yerine yüksek afinitesi olan, serotonin (5-HT) geri
alımının selektif bir inhibitörüdür. Ayrıca, 1000 kat daha az afinite ile serotonin taşıyıcısı
üzerindeki bir allosterik bölgeye de bağlanır.
Essitalopramın; aralarında 5-HT , 5-HT , dopamin (DA) D ve D reseptörleri ile α ,
1A 2 1 2 1
α -, β- adrenoseptörleri, histamin H , muskarin kolinerjik, benzodiazepin ve opioid
2 1
reseptörlerin de bulunduğu bir grup reseptöre afinitesi azdır veya hiç yoktur.
Farmakodinamik etkiler:
Sağlıklı gönüllülerde yürütülen bir çift-kör, plasebo kontrollü EKG çalışmasında QTc’de
(Fridericia-correction)’de başlangıç değerine göre oluşan değişiklik, 10 mg/gün dozda 4.3
ms (%90 CI: 2.2, 6.4) ve 30 mg/gün supraterapötik dozda 10.7 ms (%90 CI: 8.6, 12.8)
şeklindedir (bkz. Bölüm 4.3, 4.4, 4.5, 4.8 ve 4.9).
Klinik etkililik
Majör Depresif Epizod
Essitalopram, dört çift kör plasebo kontrollü kısa dönem (8 hafta) çalışmanın üçünde
majör depresif durumların akut tedavisinde etkili bulunmuştur.
Uzun dönem relaps önleme çalışmasında günde 10 mg veya 20 mg essitalopram ile 8
haftalık açık etiketli tedavi fazında olan 274 hasta, 36 haftaya kadar aynı dozda
essitalopram veya plasebo ile devam etmek üzere randomize edilmiştir. Bu çalışmada
essitalopram alan hastalar sonraki 36 haftada plasebo alanlarla karşılaştırıldığında relapsa
kadar belirgin olarak daha uzun zaman geçirdikleri görülmüştür.
Sosyal Anksiyete Bozukluğu
Essitalopram, sosyal anksiyete bozukluğundaki hem üç kısa dönemli (12 hafta)
15/19çalışmada, hem de tedaviye cevap verenlerde yapılan 6 aylık relaps önleme çalışmasında
etkili bulunmuştur.
24 haftalık doz ayarlama çalışmasında, 5, 10 ve 20 mg essitalopramın etkililiği
gösterilmiştir.
Yaygın Anksiyete Bozukluğu
Günde 10 mg ve 20 mg essitalopram dozları dört plasebo kontrollü çalışmanın dördünde
de etkili bulunmuştur.
Benzer dizaynda yapılmış üç çalışmadan elde edilen verilerde; essitalopram verilen 421
hasta ve plasebo verilen 419 hastada tedaviye cevap verenlerin oranı sırasıyla, %47,5 ve
%28.9 veremisyona girenlerin oranı %37.1 ve %20.8’dir. Essitalopramla sürekli etki 1.
haftadan itibaren görülmüştür.
Günde 20 mg essitalopramın etkililiğinin devamı, 24-76 haftalık, randomize, idame-
etkililik çalışmasında, ilk 12 haftalık açık etiket tedaviye cevap veren 373 hastada
gösterilmiştir.
Obsesif Kompülsif Bozukluk
Randomize, çift kör bir klinik çalışmada 20 mg/gün essitalopram 2 hafta sonunda Y-
BOCS (Yale Brown Obsesif-Kompüksif Bozukluk Ölçeği) toplam skoru ile plasebodan
ayrılmıştır. 24 hafta sonunda, 10 ve 20mg/gün essitalopram plasebo ile
karşılaştırıldığında daha üstündür.
16 haftalık açık-etiketli bir çalışmada essitaloprama yanıt veren ve 24 haftalık
randomize, çift- kör, plasebo kontrollü bir çalışmaya dahil edilen hastalarda, 10 ve 20
mg/gün essitalopramla relapsın önlendiği görülmüştür.
5.2. Farmakokinetik özellikler
Genel özellikler
Emilim:
Emilim tamamına yakın olup, besin alımından bağımsızdır. Çoklu doz sonrası
maksimum konsantrasyona ulaşma süresi ortalama (ortalama Tmaks) 4 saattir.

Oral damla, solüsyon Sevpram tabletler ile biyoeşdeğerdir ve sitalopramın olduğu gibi
essitalopramın da mutlak biyoyararlanımı yaklaşık % 80’dir.
Dağılım:
Oral alım sonrası görünür dağılım hacmi (V /F) yaklaşık 12-26 L/kg’dir. Essitalopramın
dβ
ve ana metabolitlerinin proteine bağlanma oranı % 80'in altındadır.
Biyotransformasyon:
Essitalopram karaciğerde, demetile ve didemetile metabolitlerine metabolize olur. Her iki
metabolit de farmakolojik olarak aktiftir. Alternatif olarak, azot oksitlenerek
16/19N-oksit metaboliti oluşabilir. Ana ilaç ve metabolitleri kısmen glüküronidler olarak atılır.
Çoklu doz sonrası, demetil ve didemetil metabolitlerin ortalama konsantrasyonları
essitalopram konsantrasyonunun sırasıyla % 28-31 ve < % 5’idir. Essitalopramın
demetile metabolite biyotransformasyonu öncelikle CYP2C19 tarafından yapılır.
CYP3A4 ve CYP2D6 enzimlerinin de bir miktar katkısı mümkündür.
Eliminasyon:
Çoklu doz sonrası eliminasyon yarılanma ömrü (t ) yaklaşık 30 saattir ve oral plazma
1/2β
klerensi (Cl ) yaklaşık 0.6 L/dakikadır. Majör metabolitler belirgin olarak daha uzun
oral
yarılanma ömrüne sahiptir. Essitalopram ve majör metabolitlerin karaciğer (metabolik) ve
böbrek yollarıyla elimine edildiği düşünülür, dozun büyük kısmı idrarda metabolitler
şeklinde atılır.
Doğrusallık
Doğrusal farmakokinetik gösterir. Kararlı durum plazma seviyelerine yaklaşık 1 haftada
erişilir. 50 nmol/litrelik ortalama kararlı durum konsantrasyonlarına (20-125 nmol/L) 10
mg’lik günlük dozla ulaşılır.
Hastalardaki karakteristik özellikler
Yaşlı hastalar (65 yaş üstü):
Essitalopram yaşlı hastalarda genç hastalara göre daha yavaş elimine edilir. Sistemik
maruz kalma oranı (EAA), genç hastalara göre yaşlı hastalarda yaklaşık % 50 daha
yüksektir (bkz. Bölüm 4.2).
Azalmıs karaciğer işlevi:
Hafif ve orta derecede karaciğer bozukluğu olan hastalarda (Child-Pugh kriterleri A ve B),
essitalopram yarılanma ömrü yaklaşık iki kat daha uzundur ve normal karaciğer işlevi olan
hastalara göre maruz kalma oranı yaklaşık % 60 daha yüksektir (bkz. Bölüm 4.2).
Azalmıs böbrek islevi:
Rasemik sitalopramla, böbrek fonksiyonları azalmış hastalarda (CL 10-53 ml/dakika) daha
cr
uzun yarılanma ömrü ve maruz kalma oranında hafif artış gözlenmiştir. Metabolitlerin
plazma konsantrasyonları incelenmemiştir ancak artış gösterebilir (bkz. Bölüm 4.2).
Polimorfizm:
CYP2C19 yönünden zayıf metabolize edici kişilerin, hızlı metabolize edicileriyle
karşılaştırıldığında, iki kat daha yüksek essitalopram plazma konsantrasyonuna sahip
olduğu gözlenmiştir. CYP2D6’nın zayıf metabolize edicilerinin, essitalopramın açığa
çıkma oranında belirgin bir değişikliğe neden olduğu görülmemiştir (bkz. Bölüm 4.2)
5.3. Klinik öncesi güvenlilik verileri
Essitalopram ve sitalopram ile sıçanlarda yürütülen birbirine bağlı toksikokinetik ve
toksikolojik çalışmalar benzer bir profil gösterdiğinden, essitalopram ile konvansiyonel
tam bir dizi preklinik çalışma yapılmamıştır. Bu nedenle, tüm sitalopram bilgileri
essitaloprama yansıtılabilir.
17/19Sıçanlardaki karşılaştırmalı toksikolojik çalışmalarda, tedaviden birkaç hafta
sonra, genel toksisiteye yol açan dozlar kullanılırken essitalopram ve sitalopram
konjestif kalp yetmezliği içeren kardiyak toksisiteye neden olmuştur.
Kardiyotoksisitenin sistemik maruziyetten (EAA) çok, plazma doruk konsantrasyonları
ile ilişkili olduğu görülmüştür. Essitalopram için EAA değeri klinik kullanıma mahsus
dozlardan sadece 3-4 kat fazla iken, etkinin gözlenmediği seviyedeki pik plazma
konsantrasyonları, klinik kullanıma mahsus dozlardan (8 kat) daha fazladır. S-
enantiyomeri için sitalopram EAA değerleri, klinik kullanıma mahsus dozlardan 6-7 kat
daha fazladır. Bulgular muhtemelen, örneğin ikincilden birincil farmakolojik etkiye
doğru biyojenik aminler üzerindeki hemodinamik etkilerle (koroner akımda azalma) ve
iskemi ile sonuçlanan aşırı etki ile ilişkilidir. Fakat, sıçanlardaki kardiyotoksik
mekanizma tam olarak net değildir. Sitalopramdan elde edilen klinik deneyim ve
essitalopram ile ilgili veriler bu bulguların klinik önemi olduğunu göstermez.
Essitalopram ve sitalopram ile sıçanlarda uzun dönem tedaviden sonra artan fosfolipit
içeriği akciğer, epididimis ve karaciğer gibi bazı dokularda gözlenmiştir. Epididimis ve
karaciğerde bulunanlar insandakine benzer görülmüştür. Tedavinin kesilmesinden sonra
etki geri dönüşlüdür. Hayvanlarda fosfolipit birikmesinin (fosfolipidozis), birçok
katyonik amfifilik ilaç ile ilgili olduğu gözlenmiştir. Bu olayın insanlar açısından
taşıdığı önem bilinmemektedir.
Sıçanlar üzerinde yapılan gelişimsel toksisite çalışmaları sırasında klinik kullanıma mahsus
dozların üzerine çıkıldığında (EAA cinsinden dikkate alındığında) embriyotoksik etkiler
(düşük fetüs ağırlığı ve geriye dönüşebilir ossifikasyon gecikmesi) gözlenmiştir.
Malformasyon sıklığında artış kaydedilmemiştir. Bir pre- ve postnatal çalışma, laktasyon
döneminde klinik kullanıma mahsus dozların üzerine çıkıldığında (EAA cinsinden dikkate
alındığında) yaşam süresinde azalma göstermiştir.
Hayvan verileri sitalopramın fertilite indeksinde ve gebelik indeksinde düşüşe, insanın
maruz kaldığı dozların üzerindeki dozlarda anormal sperm ve implantasyon sayısında
azalmaya neden olduğunu göstermiştir. Essitalopram için bu durumla ilgili hayvan verisi
mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sorbitol %70
Propilen glikol
Gliserol
Metil hidroksibenzoat ( E 218)
Propil hidroksibenzoat ( E 216)
Sitrik asit monohidrat
Sodyum sitrat
18/19Nane aroması
Çilek aroması
Saf su
6.2. Geçimsizlikler
Geçimliliğe ilişkin çalışmanın olmaması nedeniyle, bu ilaç diğer ilaçlarla
karıştırılmamalıdır.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklanmalıdır.
Şişeyi ışıktan korumak için kutusunda saklayınız.
6.5. Ambalajın niteliği ve içeriği
Karton kutuda, adaptörlü (polietilen), çocuktan korumalı-vidalı kapaklı (polipropilen),
kahverengi cam şişede 15 ml oral damla ve 1 ml’lik şırınga (polipropilen).
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun olarak
imha edilmelidir.
7. RUHSAT SAHİBİ
HELBA İLAÇ İÇ ve DIŞ SAN. TİC. LTD.ŞTİ.
Yenibosna Merkez Mah. 29 Ekim Cad. İstanbul Vizyon Park A1 Plaza No:17/1
Bahçelievler/İSTANBUL
Telefon: (0 212) 465 09 46 Faks : (0 212) 465 09 47
e-mail : helba@helba.com.tr
8. RUHSAT NUMARASI:
234/74
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.08.2011
Ruhsat yenileme tarihi:
10. KÜB’ÜN YENİLENME TARİHİ
19/19