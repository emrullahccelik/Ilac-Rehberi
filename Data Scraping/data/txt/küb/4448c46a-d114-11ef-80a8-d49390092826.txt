KISA ÜRÜN BİLGİSİ
1. BEŞERİ TIBBİ ÜRÜNÜN ADI
DONA PLUS 750 mg + 600 mg saşe
2. KALİTATİF VE KANTİTATİF BİLEŞİM
Etkin madde:
Kristalin glukozamin sülfat 942 mg
(750 mg glukozamin sülfat ve 192 mg sodyum klorür’e eşdeğerdir)
Kristalin glukozamin sülfat, kabuklu deniz ürünlerinden (karides ve yengeç) elde edilmiştir.
Kondroitin sülfat sodyum 600 mg
Kondroitin sülfat sodyum, köpek balığı kıkırdağından veya sığır kıkırdağından elde
edilmiştir.
Yardımcı maddeler:
Sorbitol (E420) 1163 mg
Gün batımı sarısı (E110) 2,5 mg
Yardımcı maddeler için 6.1’e bakınız.
3. FARMASÖTİK FORM
Saşe (oral çözelti için toz).
Portakal kokulu, turuncu toz içeren saşe.
4. KLİNİK ÖZELLİKLER
4.1 Terapötik endikasyonlar
Semptomatik (ağrı ve işlev kısıtlılığı olan) osteoartrit tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Günde 2 saşe, 1 bardak suda tamamen eritilerek tercihen yemeklerle birlikte uygulanır.
Glukozamin akut ağrılı semptomların tedavisi için endike değildir. Semptomların
(özellikle ağrı) rahatlaması, birkaç haftada olabileceği gibi bazı hastalarda daha uzun
süreli kullanımı gerektirebilir. 2-3 ay kullanım sonrası rahatlama olmaz ise tedaviye
devam kararı sorgulanmalıdır.
Uygulama şekli:
Oral yol ile kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda yapılmış herhangi bir çalışma
bulunmadığından doz önerisi yapılamamaktadır. (Bkz. Bölüm 4.4).
Pediyatrik popülasyon:
Çocuklarda ve adölesanlarda etkililik ve güvenlilik çalışılmamıştır, bu sebeple 18 yaş altı
çocuklarda ve adölesanlarda kullanılmamalıdır.
1Geriyatrik popülasyon:
DONA PLUS’ın yaşlılarda kullanımı sırasında doz ayarlamasına gerek duyulduğuna dair
bir veri bulunmamaktadır.
4.3 Kontrendikasyonlar
DONA PLUS’ın etkin maddeleri kondroitin sülfat ve glukozamin sülfata, glukozamin
kabuklu deniz hayvanlarından elde edildiğinden kabuklu deniz hayvanlarına ve ürün
içindeki diğer yardımcı maddelere alerjisi olanlarda kullanılmamalıdır (Bkz. Bölüm 6.1).
Etkililik ve güvenlilik çalışılmadığından 18 yaş altındaki çocuklarda ve adölesanlarda
kullanılmamalıdır.
4.4 Özel kullanım uyarıları ve önlemleri
Çok nadiren, kardiyak ve/veya böbrek yetersizliği olan kişilerde ödem ve sıvı
retansiyonu gözlenmiştir. Bu etki kondroitin sülfatın osmotik etkisine dayandırılabilir.
Bundan dolayı DONA PLUS söz konusu hastalarda sıkı medikal gözetim altında
kullanılmalıdır.
Böbrek ve karaciğer yetmezliği olan hastalarda özel bir çalışma yapılmamıştır. Bu nedenle
şiddetli böbrek veya karaciğer yetmezliği olan kişilerde sıkı medikal gözetim altında
kullanılması önerilmelidir.
Bozulmuş glukoz toleransı olan hastalarda kullanımda dikkatli olunmalıdır. Diyabetli
hastalarda tedavi başlangıcında kan glukoz düzeyleri yakından takip edilmelidir.
DONA PLUS antiagregan ile birlikte kullanılacak ise kondroitin sülfatın olası trombosit
antiagregan aktivitesi ve kumarinik antikoagülanların olası artmış etkisi göz önünde
bulundurulmalıdır (Bkz. Bölüm 4.5).
Astmatik hastalar, semptomların alevlenmesi de dahil glukozamine alerjik reaksiyon
geliştirmeye daha yatkın olabileceğinden bu hastalarda dikkatli kullanılmalıdır.
DONA PLUS tedavisine alternatif tedavi gerektiren diğer eklem hastalıkları dışlandıktan
sonra başlanmalıdır.
DONA PLUS, yardımcı madde olarak gün batımı sarısı içermektedir. Alerjik reaksiyonlara
sebep olabilir.
Her bir saşe 75,5 mg sodyum içerir. Bu durum, kontrollü sodyum diyetinde olan
hastalar için göz önünde bulundurulmalıdır.
Her bir saşe 1163 mg sorbitol içerir. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
24.5 Diğer tıbbi ürünler ile etkileşimler ve diğer etkileşim şekilleri
Belirgin bir ilaç etkileşim çalışması yapılmamıştır. Fakat, glukozamin sülfatın fiziko-
kimyasal ve farmakokinetik özellikleri düşük etkileşim potansiyeli olduğunu
düşündürmektedir. Ayrıca glukozamin sülfatın majör CYP450 enzimlerini inhibe veya
indükleyici etkileri yoktur. Glukozamin sülfat absorpsiyon mekanizmalarında yarışmaya
girmez ve emilimden sonra plazma proteinlerine bağlanmaz ve proteoglikan içine dahil
olmuş veya sitokrom enzim sisteminden bağımsız şekilde degrade olan endojen bir madde
olarak metabolik gidişatı nedeniyle ilaç etkileşimlerini artırması olası değildir.
Fakat, DONA PLUS’ın etkin maddelerinden glukozamin sülfat ile kumarinin kombine
tedavisinde, kumarinin antikoagülan etkilerinde artış bildirildiğinden, DONA PLUS ile
tedavi edilen hastalarda koagülasyon parametrelerinin yakın takibi düşünülebilir.
DONA PLUS kondroitin sülfat içerdiğinden dolayı, asetil salisilik asit, dipiridamol,
klopidogrel, ditazol, trifusal ve tiklodipin gibi antiagregan ilaçlarla birlikte kullanımı sıkı
medikal gözetim altında olmalıdır.
DONA PLUS’ın etkin maddelerinden glukozamin sülfatın oral kullanımı tetrasiklinlerin
gastrointestinal kanaldan emilimini artırabilir, ancak bu etkileşimin klinik bağlantısı
muhtemelen sınırlıdır.
Özel popülasyonlara ilişkin ek bilgiler
Böbrek/Karaciğer yetmezliği: Böbrek ve karaciğer yetmezliği olan hastalar için ilaç
etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin ilaç etkileşim çalışması
yürütülmemiştir. 18 yaş altı çocuklarda kullanılmamalıdır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (kontrasepsiyon)
DONA PLUS’ın doğum kontrol yöntemleri üzerine etkisi bilinmemektedir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
DONA PLUS gebelik döneminde kullanılmamalıdır.
Laktasyon dönemi
Glukozamin sülfatın insan sütüne geçip geçmediğine ilişkin veri mevcut değildir. Bu
nedenle, yenidoğan güvenliliğine ilişkin veri bulunmadığından emzirme döneminde
3DONA PLUS kullanımı önerilmemektedir.
Üreme yeteneği /Fertilite
Glukozamin sülfat ve kondroitin sülfat kombinasyonu ile gerçekleştirilen deneysel toksisite
çalışmaları bulunmamaktadır. Bununla birlikte, glukozamin sülfat ile gerçekleştirilen akut,
subkronik, kronik toksisite, embriyotoksisite ve mutajenik çalışma verileri ve kondroitin
sülfat ile gerçekleştirilen subakut ve kronik toksisite, mutajenisite, genotoksisite,
karsinojenisite ve üreme toksisitesine yönelik veriler insanlar için herhangi bir zararlı etki
göstermemiştir.
4.7 Araç ve makine kullanımı üzerindeki etkiler
Araç ve makine kullanımı üzerindeki etkilere yönelik çalışma yapılmamıştır. Araç ve
makine kullanımını bozacak santral sinir sistemi veya motor sistem üzerinde önemli bir
etkisi bilinmemektedir. Fakat, baş ağrısı, somnolans, yorgunluk, sersemlik veya görme
bozuklukları gözlenirse dikkatli olunmalıdır. İstenmeyen etkiler geçene kadar araç/makine
kullanmamaları konusunda hastalar uyarılmalıdır.
4.8 İstenmeyen etkiler
Sistem organ sınıfları içerisinde advers reaksiyonlar için aşağıdaki terimler ve sıklık
dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Oral uygulama ile ilişkili en yaygın advers reaksiyonlar bulantı, karın ağrısı, dispepsi,
flatulans, konstipasyon ve diyaredir. Bildirilen advers reaksiyonlar genellikle hafif ve
geçicidir.
Bağışıklık sistemi hastalıkları
Bilinmiyor: Alerjik reaksiyon (Aşırı duyarlılık)
Metabolizma ve beslenme hastalıkları
Bilinmiyor: Yetersiz kan şekeri kontrolü
Psikiyatrik hastalıklar
Bilinmiyor: Uykusuzluk
Sinir sistemi hastalıkları
Yaygın: Baş ağrısı, uyku hali
Bilinmiyor: Baş dönmesi
Göz hastalıkları
Bilinmiyor: Görme bozuklukları
Kardiyak hastalıkları
4Bilinmiyor: Kardiyak aritmiler (örn; taşikardi)
Vasküler hastalıklar
Yaygın olmayan: Yüzde kızarma (flushing)
Solunum sistemi, göğüs bozuklukları ve mediastinal hastalıklar
Bilinmiyor: Astım / Astım alevlenmesi
Gastrointestinal hastalıkları
Yaygın: Diyare, konstipasyon, bulantı, flatulans, karın ağrısı, dispepsi
Bilinmiyor: Kusma
Hepatobiliyer hastalıklar
Bilinmiyor: Sarılık
Deri ve deri altı doku hastalıkları
Yaygın olmayan: Eritem, kaşıntı, döküntü
Seyrek: Kontakt dermatit, papüler döküntü
Çok seyrek: Ürtiker, egzama
Bilinmiyor: Saç dökülmesi, anjiyoödem
Genel bozukluklar ve uygulama bölgesine ilişkin hastalıklar
Yaygın: Yorgunluk
Çok seyrek: Ödem
Bilinmiyor: Periferik ödem
Araştırmalar
Bilinmiyor: Hepatik enzimlerde artış, kan glukoz düzeyinde artış, kan basıncında artış,
INR’de dalgalanma
Hiperkolesterolemi vakaları bildirilmiştir, ancak nedensel bir bağlantı gösterilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta:tufam@titck.gov.tr; Tel:0800 314 00 08; Faks:0 312 218 35 99).
4.9 Doz aşımı ve tedavisi
İstemeden veya kasten doz aşımına ait vaka bildirilmemiştir. Hayvanlarda akut ve
kronik toksisite çalışmalarında, DONA PLUS ile toksisite semptomlarının terapötik dozun
çok üstüne çıkıldığında bile görülmesi beklenmez. Fakat doz aşımı gözlendiğinde tedavi
kesilmeli, semptomatik ve standart destekleyici önlemler alınmalıdır (örn. sıvı-elektrolit
dengesinin düzenlenmesi).
55. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kas-İskelet Sistemi, Diğer Antiinflamatuvarlar ve
Antiromatizmaller, Non-Steroid Yapılılar
ATC kodu : M01AX05 ve M01AX25
DONA PLUS etkin madde olarak glukozamin sülfat ve kondrotin sülfat içermektedir.
Glukozamin sülfat
DONA PLUS’ın etkin maddelerinden biri olan glukozamin sülfat, insan vücudunda
fizyolojik olarak bulunan doğal bir amino-monosakkarit glukozamin tuzu olup, sülfatlarla
birlikte sinoviyal sıvıdaki hiyaluronik asidin ve eklem kıkırdağının en önemli
bileşenlerinden glikozaminoglikanların biyosentezinde kullanılır.
Glukozamin sülfatın etki mekanizması glikozaminoglikan ve dolayısıyla artiküler
proteoglikanların sentezlerinin uyarılmasıdır. Ayrıca glukozamin antiinflamatuar etkiye
sahiptir ve temel olarak interlökin 1 (IL-1)’i inhibe ederek eklem kıkırdaklarının
degredasyon prosesini engeller ve uzun süreli klinik çalışmalarda kanıtlandığı gibi,
osteoartirit semptomları üzerindeki etkiyi ve diğer taraftan eklem kıkırdağının yapısal
bozunmasındaki olası gecikmeyi destekler.
İlk yapılan in vitro ve in vivo çalışmalar, dışarıdan glukozamin sülfat alımının, osteoartritte
yetersiz olan proteoglikanların biyosentezini uyardığını, glikozaminoglikanların sentezinde
sülfür fiksasyonunu artırdığını ve eklem kıkırdağına yönelik besleyici bir etkiye sahip
olduğunu göstermektedir.
Daha sonraki çalışmalar ise, glukozamin sülfatın, süperoksit radikalleri gibi doku tahrip
edici maddelerin oluşumunun yanı sıra kolajenaz ve fosfolipaz A2 gibi eklem kıkırdağını
hasara uğratan enzimlerin ve lizozomal enzimlerin aktivitesini inhibe ettiğini
göstermektedir. Bu etkiler, NSAİİ’lerden farklı olarak siklooksijenaz aktivitelerini inhibe
etmese bile, bazı deneysel osteoartrit modelleri de dahil olmak üzere in vivo hayvan
modellerinde gözlenen hafif anti-inflamatuar etkilere katkıda bulunmaktadır.
Son dönem çalışmalarda ise metabolik ve anti-inflamatuar etkilerin çoğunun, osteoartrit
patogenezinde rol oynayan sitokinlerden biri olan IL-1 uyarılmasını takiben transdüksiyonel
hücre içi sinyalin inhibisyonundan ve bunun sonucunda sitokin tarafından indüklenen gen
transkripsiyonunun inhibisyonundan kaynaklanabileceğine işaret edilmiştir. Osteoartritik
hastaların plazmasında ve sinoviyal sıvısında tanımlanan konsantrasyonlarında glukozamin
sülfat, eklem dokularındaki bir dizi pro-inflamatuar enzimin ve kıkırdaklardaki pro-
degradatif enzimlerin (agrekanazlar dahil bazı metalloproteazlar) IL-1’i tarafından
indüklenen gen ekspresyonunu inhibe edebilir. Sülfat iyonlarının, glukozaminin bu
farmakodinamik aktiviteleri üzerindeki olası kabul edilmiş katkısı tam olarak
bilinmemektedir.
Yukarıda bahsedilen tüm aktivitelerin, osteoartritik hastalıkların temelinde yatan
6kıkırdakların dejeneratif süreçleri üzerinde ve ayrıca hastalığın semptomatolojik tablosu
üzerinde olumlu etkileri vardır.
Kısa ve orta süreli klinik çalışmalar glukozamin sülfatın osteoartrit semptomları üzerine
etkisinin 2-3 haftalık kullanım sonrası ortaya çıktığını göstermiştir. Diğer taraftan
glukozamin sülfat tedavisinin semptomatik etkinliğini değerlendirmek için ideal olan süre
6 aylık devamlı kullanım veya 3 ay kullanımı takiben 2 ay ara verilmesi şeklindedir.
Glukozamin sülfatın 3 yıla kadar hergün alındığı klinik çalışmalar, semptomlar
üzerinde progresif bir iyileşme ve radyolojik olarak belirlenen eklem hasarında gecikme
göstermiştir.
Glukozamin sülfatın kardiyovasküler, solunum ve merkezi veya otonomik sinir
sistemleri üzerine önemli etkilerinin olmadığı ve tolerabilitesinin iyi olduğu gösterilmiştir.
Kondroitin sülfat
Kondroitin sülfat dallanmamış, karmaşık, sülfatlanmış bir glikozaminoglikandır. Kondroitin
sülfat, ß (1→3) ve ß (1→4) bağları ile dönüşümlü olarak bağlanan N-asetilgalaktozamin ve
glukuronik asitin tekrarlayan disakkarit birimlerinden oluşan polimerik bir yapıya sahiptir.
N-asetilgalaktozamin kalıntılarının çoğu sülfatlanmıştır.
Kondroitin sülfat, çoğu omurga dokularının önemli bir bileşenidir. Ağırlıklı olarak hücreleri
çevreleyen hücre dışı matrikste bulunur ve en fazla vücudun bağ dokularını, kıkırdak, cilt,
kan damarlarını oluşturan büyük hücre dışı matriksi olan dokularda ve ayrıca kemik,
ligament ve tendonlarda bulunur.
Kondroitin sülfat antiinflamatuar etkiye sahip olup kıkırdak metabolizmasını etkiler.
Kondroitin sülfatın oral uygulamasının pamuk, pelet veya sünger implantasyonuna bağlı
granülom oluşumunu önemli ölçüde azalttığı; kondrositlerin proteoglikan sentezini uyardığı;
in vitro ve in vivo modellerde belirli proteolitik enzimlerin (örn. kollajenaz, elastaz,
proteoglikanaz, fosfolipidaz A2, N-asetilglukozamidaz gibi) üretimini inhibe ettiği; kıkırdak
sitokin üretimini inhibe ettiği gösterilmiştir.
Kondroitin sülfatın tavşanlarda indüklenen kıkırdak hasarı üzerine etkileri incelendiğinde,
hasar indüklenmeden önce intramüsküler veya oral kondroitin sülfat verilen hayvanlarda
kontrol grubuna kıyasla eklem kıkırdağından daha az proteoglikan kaybı olduğu
görülmüştür. Kondroitin sülfat, bağ dokularının metabolizmasında rol oynayan hücre dışı
proteazların bir inhibitörüdür. İnsan eklem kıkırdağından alınan bir kondrosit kültürü
ortamına kondroitin sülfat eklenmesi, hücreyi çevreleyen matriksin proteoglikan
konsantrasyonunda bir artış ile ve kollajenolitik aktivitede doza bağlı bir azalma ile
sonuçlanmıştır.
Bilindiği kadarıyla, kondroitin sülfat kullanımını takiben kardiyovasküler, solunum ve
merkezi veya otonomik sinir sistemlerinde herhangi bir etki gözlenmemiştir.
Kısa ve uzun dönem klinik çalışmalar kondroitin sülfatın osteoartrit semptomlarını
7giderici etkisi olduğunu göstermiştir.
Glukozamin ve kondroitin sülfat kombinasyonu
Glukozamin ve kondroitin sülfat sinerjik olarak glikozaminoglikan üretimini uyararak
etki ederler. Her ikisinin birlikte kullanımı kondrositlerin üretici aktivitesinin artmasına
ve diğer taraftan yıkıcı enzim aktivitesinin inhibisyonuna yol açar.
Hayvan osteoartrit modellerinde glukozamin ve kondroitin sülfatın beraber kullanılması,
söz konusu iki maddenin tek başına kullanımlarından daha etkin olduğunu göstermiştir.
Ayrıca hayvan ve insan çalışmaları kombinasyon tedavisinin etkili olduğu ve steroid
olmayan antiinflamatuar ilaç (NSAİİ) kullanımında anlamlı azalma sağladığına işaret
etmektedir.
DONA PLUS kullanılırken, semptomatik etkilerin ortadan kaldırılmasının birkaç hafta
gecikebileceği düşünülerek, hastalığın başlangıç ve alevlenme dönemlerinde tedaviye
analjezik ve NSAİİ eklenebilir. Ayrıca DONA PLUS, osteoartrit hastalığının
yönetiminde önemli yer tutabilen fizik tedavi programları ile eş zamanlı uygulanabilir.
5.2 Farmakokinetik özellikler
Genel özellikler
Emilim:
Glukozamin sülfat
Sağlıklı gönüllülerdeki çalışmalar, 14C işaretli glukozaminin oral yoldan uygulanmasından
sonra radyoaktivitenin sistemik olarak hızla ve neredeyse tamamen (yaklaşık %90)
emildiğini göstermiştir. İnsanlarda oral glukozamin sülfat uygulamasından sonra,
glukozaminin mutlak biyoyararlanımı, karaciğerden ilk geçiş etkisinden dolayı %44
olmuştur. Sağlıklı gönüllülerde açlık koşulları altında günlük 1500 mg’lık tekrarlanan
dozlarda oral glukozamin sülfat uygulamasından sonra, kararlı durumda maksimum plazma
konsantrasyonları (C ), 1,5-4 saat arasında (medyan: 3 saat; t ) 1602 ± 426 ng/mL
maks,ss maks
olmuştur. Kararlı durumda, zamana karşı plazma konsantrasyonları eğrisi altında kalan alan
(AUC) 14564 ± 4138 ng.saat/mL olmuştur. Yemeğin ilacın oral biyoyararlanımını önemli
ölçüde etkileyip etkilemeyeceği bilinmemektedir. Glukozaminin farmakokinetiği, daha
düşük biyoyararlanım nedeniyle 3000 mg’lık dozdaki doğrusallıktan sapma ile günde bir
kez tekrarlanan 750-1500 mg doz aralığındaki uygulamalardan sonra doğrusaldır.
İnsanlarda glukozaminin emilimi ve biyoyararlanımı açısından cinsiyetler arasından
herhangi bir fark bulunmamıştır. Glukozaminin farmakokinetiği, sağlıklı gönüllüler ve diz
osteoartriti olan hastalar arasında benzerdir.
Kondroitin sülfat
Oral biyoyararlanım %15-24 olarak saptanmıştır. Emilen kondroitin sülfatın %10’u
metabolize edilmemiş, %90’ı da düşük molekül ağırlıklı depolimerize türevleri
şeklindedir. Bu, ilk geçiş metabolizmasının bir kanıtıdır. Oral alımı takiben plazmada
doruk konsantrasyona yaklaşık 4 saatte ulaşılır.
8Dağılım:
Glukozamin sülfat
Oral emilimi takiben, glukozamin kandan damar-dışı dokulara (sinovyal sıvı dahil) belirgin
biçimde dağılır. Görünen dağılım hacmi, toplam vücut su miktarındakinden 37 kat daha
yüksektir. Glukozamin plazma proteinlerine bağlanmaz. Bu nedenle, plazma proteinlerine
yüksek oranda bağlanan diğer ilaçlarla birlikte uygulandığında glukozaminin yer değiştirme
ilaç etkileşimine neden olması pek olası değildir.
Kondroitin sülfat
Kondroitin sülfat ve depolimerize türevleri plazma proteinlerine %85 oranında bağlanır.
Dağılım hacmi göreceli olarak küçük olup yaklaşık 0,3 l/kg’dır. İnsanlarda kondroitin
sülfatın eklem dokularına afinitesi gösterilmiştir. Sıçanlarda eklem dokusu ve ince bağırsak
duvarı, karaciğer, beyin ve böbrekler için de afinitesi vardır.
Biyotransformasyon:
Glukozamin sülfat
Endojen bir madde olduğu için glukozaminin metabolik profili incelenmemiştir; eklem
kıkırdağı bileşenlerinin biyosentezi için bir yapı taşı olarak kullanılır. Glukozamin esas
olarak heksozamin yolu üzerinden ve sitokrom enzim sisteminden bağımsız olarak
metabolize edilir.
Kristalin glukozamin sülfat, terapötik dozlarından sonra insanda gözlenen pik plazma
konsantrasyonlarından 300 kat daha yüksek glukozamin konsantrasyonlarında test
edildiğinde bile, CYP 3A4, 1A2, 2E1, 2C9 ve 2D6 dahil olmak üzere insan CYP450
izoenzimlerinin inhibitörü veya indükleyicisi olarak etki göstermez. Kristalin glukozamin
sülfat ile birlikte uygulanan insan CYP450 izoformlarının substratları olan ilaçlar arasında
klinik olarak anlamlı metabolik inhibisyon ve/veya indüksiyon etkileşimleri
beklenmemektedir.
Kondroitin sülfat
Kondroitin sülfatın en az %90’ı önce lizozomal sülfatazlar tarafından metabolize olurken
sonrasında hiyaluronidaz, β-glukuronidaz ve β-N-asetil heksoz amidaz enzimleri
aracılığıyla depolimerize edilir. Karaciğer, böbrek ve diğer organlar kondroitin sülfatın
depolimerizasyonunda görev alırlar. Metabolizması sırasında herhangi bir ilaç etkileşimi
bulunmamıştır. Sitokrom P450 enzimi kondroitin sülfat metabolizmasına katılmaz.
Eliminasyon:
Glukozamin sülfat
İnsanlarda, glukozaminin plazmadan terminal eliminasyon yarı ömrü 15 saat olarak tahmin
edilmektedir. İnsanlara oral olarak 14C işaretli glukozamin verilmesinden sonra,
radyoaktivitenin idrarla atılımı uygulanan dozun %10±9'u iken fekal atılımı %11,3±0.1
olmuştur. İnsanlarda oral uygulamadan sonra değişmemiş glukozaminin idrarla ortalama
atılımı, uygulanan dozun yaklaşık %1’i kadardır. Bu sonuçlar böbrek ve karaciğerin
glukozamin ve/veya metabolitlerinin ve/veya bozunma ürünlerinin eliminasyonuna önemli
ölçüde katkıda bulunmadığını göstermektedir.
9Kondroitin sülfat
Kondroitin sülfatın sistemik eliminasyonu 30,5 ml/dk (0,43ml/dk/kg)’dır. Kondroitin
sülfat ortalama 5-15 saat vücutta kalmaktadır. Kondroitin sülfatın ana kısmı ve
depolimerize türevleri böbrekler yoluyla elimine edilmektedir.
Doğrusallık/Doğrusal olmayan durum:
Glukozamin sülfat
Glukozamin farmakokinetiği günde bir kez ve tekrarlanan 750-1500 mg doz aralığında
kullanıldığında lineer bir kinetik göstermektedir.
Kondroitin sülfat
Kondroitin sülfat 3000 mg doza kadar doğrusal kinetik göstermektedir. Artritli hastalara
uygulanan 800 mg’lık sürekli doz, kondroitin sülfatın kinetiğini değiştirmemektedir.
5.3 Klinik öncesi güvenlilik verileri
Glukozamin sülfat
Hayvanlarda tek ve tekrarlanan doz çalışmalarından sonra kristalin glukozamin sülfatın
toksisitesinin son derece düşük olduğu görülmüştür. Test edilen maksimum dozlar hiçbir
etki göstermemiş veya minimum etki göstermiş; bunlar geri dönüşlü olmuş ve saptanabilir
bir hedef organ toksisitesi olmamıştır. Hayvanlarda test edilen en yüksek doz, insan
kullanımı için önerilen oral dozun yüz katından fazlasına karşılık gelmektedir.
Kristalin glukozamin sülfat, in vitro ve in vivo olarak mutajenik olmamıştır. Karsijonisiteye
ilişkin çalışma bulunmamaktadır.
Sıçanlarda fertilite, embriyo/fetal gelişim ve doğum sonrası gelişim üzerinde advers etkiler
gözlenmemiştir. Dişi tavşanlarda kristalin glukozamin sülfat için teratojenik etki
bildirilmemiştir.
Hayvanlarda yapılan bazı in vitro ve in vivo çalışmalardan elde edilen sonuçlar,
glukozaminin suprafarmakolojik konsantrasyonlarda intravenöz infüzyonunun, muhtemelen
beta hücrelerinde glukokinaz inhibisyonu vasıtasıyla insülin sekresyonunu azalttığını ve
periferik dokularda insülin direncini indüklediğini göstermiştir. Bu sonuçların insanlarda da
benzer olabileceği kesin değildir. Sağlıklı deneklerde ve diyabetli veya bozulmuş glukoz
toleransı olan kişilerde yapılan klinik çalışmaların yanı sıra insanlarda yapılan deneysel
çalışmalarda, açlık kan şekeri seviyeleri, glukoz metabolizması veya insülin duyarlılığı
üzerinde etki göstermemiştir.
Kondroitin sülfat
Subakut ve kronik toksisite, mutajenisite, genotoksisite, karsinojenite ve üreme toksisitesi
çalışmalarında insanlar için zararlı olabilecek bir veriyle karşılaşılmamıştır.
Glukozamin ve kondroitin sülfat kombinasyonu
Glukozamin ve kondroitin sülfat kombinasyonu için deneysel toksisite çalışmaları
mevcut değildir. Ancak, doğrulanmış toksikolojik profil ve her bir bileşenin geniş
10güvenlilik toleransı nedeniyle insanlar için toksisite tehlikesi endişesi olmamalıdır.
6 FARMASÖTİK ÖZELLİKLER
6.1 Yardımcı maddelerin listesi
Asesülfam K (E950)
Sorbitol (E420)
Anhidr sitrik asit (E330)
Portakal aroması
Gün batımı sarısı (E110)
6.2 Geçimsizlikler
Bildirilmemiştir.
6.3 Raf ömrü
36 ay.
6.4 Saklamaya yönelik özel tedbirler
30˚C’nin altındaki oda sıcaklığında saklanmalıdır.
6.5 Ambalajın niteliği ve içeriği
Her bir tek doz saşe kağıt/aluminyum/polietilen içeren 3 katlı materyalden yapılmıştır.
Kutuda 20, 30 veya 60 adet saşe içeren ambalajlarda sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7 RUHSAT SAHİBİ
Meda Pharma İlaç San. ve Tic. Ltd. Şti.
Ortaköy/Beşiktaş/İstanbul
8 RUHSAT NUMARASI
2017/596
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16/08/2017
Ruhsat yenileme tarihi:
10 KÜB’ÜN YENİLENME TARİHİ
11