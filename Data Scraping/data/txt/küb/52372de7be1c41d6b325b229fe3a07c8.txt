 
1 / 12 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
CLINDATRE® 12 mg/g + 0.25 mg/g  jel  
 
2.  KALİTATİF VE KANTİTATİF BİLEŞİM  
Etkin maddeler:  
Her bir gram jel içerisinde; 
Klindamisin fosfat….  12 mg 
Tretinoin…………… .0.25 mg 
 
Yardımcı maddeler:  
Her bir gram jel içerisinde; 
Bütilhidroksitoluen….0.4 mg 
Diğer yardımcı maddeler için 6.1’e bakınız. 
 
3.  FARMASÖTİK FORM  
Jel. 
Homojen görünümlü sarımsı jel.  
 
4.  KLİNİK ÖZELLİKLER  
4.1. Terapötik endikasyonlar  
CLINDATRE®, komedon, papül ve püstülle seyreden akne vulgarisli 12 yaş ve üzeri yaştaki 
hastaların topikal tedavisinde endikedir.  
 
4.2.  Pozoloji ve uygulam a şekli 
Pozoloji/uygula ma sıklığı ve süresi:  
 
Erişkinler ve ergenler  (≥ 12 yaş)  
Doktor tarafından başka  şekilde önerilmediyse, günde bir defa yatmadan önce ilgili deri 
bölgesine  haricen uygulanır. 
 
İlaç uygulanmadan önce yüzün, akneli deriye uygun bir temizleyici ile iyice yıkanarak 
kurulanması ve daha sonra bezelye/nohut büyüklüğünde  jelin parmak ucuna sıkılarak çene, 
yanaklar, burun üzeri ve alın derisine dokundurularak tüm yüze hafifçe yayılması önerilir. 
 
CLINDATRE® tedavisi, dikkatli bir değerlendirme yapılmaksızın 12 haftadan uzun süre 
kullanılmamalıdır . 
 
Bütün akne tedavilerinde olduğu gibi, tedaviye başlandıktan sonraki ilk bir kaç haftada bir 
düzelme görülemeyeceği unutulmamalıdır.   
 
CLINDATRE® tedavisi sırasında bir dozun uygulanması unutulursa, bir sonraki dozu 
uygulamak için her zamanki normal zaman (yatmadan evvel) beklenmelidir; unutulan dozu 
karşılamak için aynı gün içinde çift doz kullanılmamalıdır.  
 
Uygulama şekli:  
Sadece harici  kullanım  içindir.  
Uygulama sırasında gözlere, göz kapaklarına, dudaklara ve burun deliklerine sürmekten 
kaçınılmalıdır . Uygulamadan sonra eller yıkanmalıdır.   
2 / 12 
 Özel popülasyonlara ilişkin ek bilgiler  
Böbrek/Karaciğer yetmezliği:  
CLINDATRE®’nin topikal olarak uygulaması sonrası klindamisin ve tretinoinin sistemik 
dolaşıma geçişi düşük olduğundan, hafif -orta şiddette böbrek ya da karaciğer yetmezliği olan 
hastalarda farklı bir etki beklenmemektedir. Ancak, böbrek ya da karaciğer yetmezliği olan 
hastalarda topikal uygulamadan sonraki klindamisin ve tretinoinin serum konsantrasyonları  
ölçülmediğinden ağır vakalarda kişiye özgü karar verilmelidir.  
 
Pediyatrik popülasyon:  
12 yaş altı çocuklarda CLINDATRE®’nin kullanımının etkililik ve güvenliliği 
araştırılmadığından  önerilmemektedir.  
 
Geriyatrik popülasyon:  
65 yaş ve üzeri hastalarda CLINDATRE®’nin kullanımı önerilmez .  
 
4.3. Kontrendikasyonlar  
CLINDATRE® aşağıdaki durumlarda kontrendikedir:  
• Etkin maddeler olan klindamisin ve/veya tretinoin ya da bileşimindeki yardımcı 
maddelerden herhangi birine veya linkomisine karşı aşırı duyarlılığı olan hastalarda 
(Bkz. B ölüm 6.1),  
• Crohn hastalığı (Regional enterit), ülseratif koliti olan veya antibiyotiğe bağlı  kolit 
hikayesi olan hastalarda,  
• Kendisinde ya da ailesinde deri kanseri hikayesi olan hastalarda,  
• Akut egzama, ro zasea ve perioral dermatit hikayesi olan hastalarda , 
• Püstüllerle ve  derin kistik nodülerle seyreden akne türlerinde (akne konglobata ve 
akne fulminans) , 
• CLINDATRE® gebelik döneminde ve doğum kontrol yöntemi kullanmayan çocuk 
doğurma potansiyeli bulunan kadınlarda kullanılmamalıdır (Bkz. Bölüm 4.6). 
 
4.4. Özel kullanım uya rıları ve önlemleri  
CLINDATRE® oral, oftalmik, intranazal veya intravajinal yoldan kullanım için uygun 
değildir.  
 
CLINDATRE®’nin ağız, gözler, mukoza ve soyulmuş  veya egzamatöz deriye temasından 
kaçınılmalıdır. Derideki duyarlı bölgelere uygulamada dikkat gerekir. Kazayla gözlere teması 
halinde, bol suyla yıkanmalıdır. 
 
Diğer bazı topikal klindamisin ürünlerinin kullanımında antibiyotiğe bağlı kolit ( Clostridium 
difficile ’ye bağlı kolit) bildirilmiştir. Klindamisinin deriden emilimi klinik açıdan anlamlı 
olamayacak kadar düşük olduğundan, bu durumun CLINDATRE® tedavisinde görülmesi 
beklenmez.  
 
Diyarenin uzaması veya önemli hale gelmesi durumunda, ya da hastanın kar ın kramplarından 
yakınmaya başlaması halinde, bu semptomlar antibiyotiğe bağlı kolitin işareti olabileceğinden 
CLINDATRE® tedavisine hemen son verilmelidir. Clostridium difficile  ve toksininin 
belirlenmesi gibi uygun tanısal yöntemler ve gerekirse kolonoskopi yapılmalı ve kolitin tedavi 
seçenekleri üzerinde düşünülmelidir. 
  
3 / 12 
 Önerilenden fazla miktarda ya da çok sık kullanılması deride kızarıklık, batma ve rahatsızlık 
hissine yol açabilir. Tedavinin başlangıcında ciddi bir irritasyon oluşursa, hastaya tedaviy e 
geçici olarak ara vermesi ya da uygulama sıklığını azaltması önerilmelidir.  
Atopik kişilerde CLINDATRE® tedavisi dikkatle yürütülmelidir.  
 
Tretinoin ile olabilecek geçimsizlik ya da etkileşim olasılığı nedeniyle, CLINDATRE® 
topikal yoldan kullanılan diğer ürünlerle (kozmetikler dahil) bir arada uygulanmamalıdır. 
Sülfür, salisilik asit, benzoil peroksit ya da rezorsinol  ve kimyasal aşındırıcılar gibi keratolitik 
ajanların kullanımında özel dikkat gerekir. Hasta bu preparatlar la tedavi görmekteyse, 
CLINDATRE® tedavisine başlamadan önce bu soyucu ajanların etkisi azalmış olmalıdır.  
 
Bazı ilaçlı temizleyicilerin ve temizleyici çözeltilerin güçlü kurutucu etkileri bulunur. Bunlar 
tretinoin ile topikal tedavi uygulanan kişilerce kullanılmamalıdır. Bunun yanında soyucu etkili 
sabun ve kozmetikler ile baharat ya da limon içeren ürünlerin kullanımında da dikkat gerekir.  
 
UV ışınlara artan duyarlılık nedeniyle CLINDATRE® ile tedavi sırasında fotosensitivite 
oluşabilir. Bu nedenle tedavi sırasında güneşe maruziyet en aza indirilmeli ve uygun güneşten 
koruyucu önlemler (örn. şapka kullanımı) ile birlikte en az 30 faktörlü olmak üzere güneşten 
koruyucu kremler kullanılmalıdı r. Tedavi sıra sında bronzlaştırıcı ürünlerin, solaryum 
lambalarının ve cihazlarının kullanımından kaçınılmalıdır; güneş yanığı olan hastalar 
düzelene kadar bu ürünü kullanmamalıdır. Mesleki olarak hatırı sayılır düzeyde güneşe maruz 
kalması gerekenlerle, g üneşe karşı genetik duyarlılığı bulunan hastala r özellikle dikkat 
etmelidir. Güneş yanığı oluşursa, şiddetli eritem ve soyulma azalana kadar CLINDATRE® 
tedavisine ara verilmelidir.  
 
%1 oranında klindamisin içeren topikal ürünlerle uygulanan tedavi sırasında nadiren gram 
negatif folikülit görülebildiği bildirilmiştir. CLINDATRE® ile tedavi sırasında bu durumun 
görülmesi durumunda, tedavi kesilerek alternatif tedavilere geçilmelidir.   
 
Klindamisinin uzun süreli kullanımı, nadiren de olsa  dirence ve/veya diren çli dermal bakteri 
ya da mantarların aşırı çoğalmasına neden olabilir. Linkomisin veya eritromisin gibi diğer 
antibiyotikl erle çapraz direnç oluşabilir (Bkz. B ölüm 4.5). Özellikle farklı kimyasal yapısı 
olan oral ya da topikal antibiyotiklerin birlikte kullanımından kaçınılmalıdır.  
 
CLINDATRE® kullanımından sonra aşırı soğuk veya rüzgara maruz kalmak ir itasyon 
ihtimalini arttırabilir.  
 
CLINDATRE®’nin içeriğinde bulunan yardımcı maddelerden:  
• Bütilhidroksitoluen lokal deri reaksiyonlarına (örn. kontakt dermat it) ya da göz ve 
mukoza ir ritasyonuna neden olabilir. 
 
4.5. Diğer tıbbi ürünler ile etkileşimler ve diğer etkileşim şekilleri  
CLINDATRE®’nin, diğer topikal ilaçlarla, güçlü kurutucu etkisi olan sabunlar ve 
temizleyicilerle ve yüksek oranda alkol ya da cilt sıkılaştırıcı içeren ürünlerle birlikte 
kullanımında dikkatli olunmalıdır.  
 
Kortikosteroidlerle birlikte kullanımdan kaçınılmalıdır.  
 
Klindamisinin in vitro  olarak eritromisin ile antagonist, metronidazol ile sinerjik, 
aminoglikozitlerle hem antagonist hem sinerjik ve nöromusküler blokörlerle agonistik etkileri 
olduğu gösterilmiştir.  Bu nedenle, birlikte kullanımda dikkat gerektirir.   
4 / 12 
  
Vitamin K antagonistleri  
Klindamisini bir vitamin K antagonistiyle (örn. varfarin, asenokumarol ve fluindion) birlikte 
kullanan hastalarda koagülasyon testlerinin sonuçlarında yükselmeler (PT/INR) ve/veya 
kanamada artış bildirilmiştir. Bu nedenle eş zamanlı olarak vitamin K antag onistleriyle tedavi 
gören hastalar, sık sık koagülasyon testleri yapılarak izlenmelidir. 
 
Preparattaki tretinoin, topikal yoldan uygulanan diğer ilaçların permeabilitesinde artışa neden 
olur. 
 
Özel popülasyonlara ilişkin ek bilgiler  
Bu konuda yapılmış bir  çalışma bulunmamaktadır.  
Pediyatrik popülasyon  
Bu konuda yapılmış bir çalışma bulunmamaktadır. 
 
4.6. Gebelik ve laktasyon  
Genel tavsiye  
Gebelik Kategorisi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Çocuk doğurma potansiyeli olan kadınlar tedaviye başlamadan önce gebelik testi yaptırarak 
gebelik durumlarını öğrenmelidir. Eğer gebelik mevcut ise gebelik sona erene kadar tedavi 
ertelenmelidir. CLINDATRE® kullanılan süre boyunca güvenilir bir ya da iki kontraseptif 
yöntem ile korunma önerilir. Tedaviden sonra da bir ay süreyle kontrasepsiyona devam 
edilmelidir.  
 
Gebelik dönemi  
Topikal klindamisin fosfat/tretinoin kombinasyonunun gebe kadınlarda kullanımına ilişkin 
yeterli veri mevcut değildir. Topikal klindamisin fosfa t/tretinoin kombinasyonu, tavşanlarda 
gerçekleştirilen bir topikal gelişimsel toksisite çalışmasında herhangi bir üreme toksisitesine 
yol açmamıştır ( Bkz. B ölüm 5.3). 
 
Klindamisin  
Gebeliğinin ilk trimesterinde klindamisin maruziyeti olan az sayıdaki gebel ikte, klindamisinin 
gebelik üzerinde ya da fetus/yeni doğan bebek üzerinde herhangi bir advers etkisi 
görülmemiştir. Sıçan ve farelerde subkütan ve oral klindamisin dozlarının kullanıldığı üreme 
çalışmalarında, klindamisin in teratojenik olmadığı gösterilmiştir. (Bkz. B ölüm 5.3). 
 
Tretinoin  
Hayvanlarda oral tretinoin uygulanması teratojendir ve dermal uygulamada da 
embr iyotoksisite kanıtları bulunmaktadır ( Bkz. Bölüm 5.3). Oral yolla kullanılan tretionin 
içeren ilaçlar fetotoksik ve teratojen etkileri nedeniyle tüm gebelik boyunca D kategorisinde 
sınıflandırılır.  
 
Fare, sıçan, hamster, tavşan ve primatlarda oral tretinoinin teratojenik olduğu görülmüştür. 
Oral do zda 1 mg/kg/gün’den (vücut yüzey alanı karşılaştırmasına göre önerilen klinik dozun 
32 katı) fazla verildiğinde Wistar sıçanlarında teratojenik ve fetotoksiktir. Bununla birlikte, 
farklı sıçan cinsleri arasında teratojenik doz varyasyonları kaydedilmiştir.  İncelenen diğer 
türler arasında tretinoin mekanizması insana en yakın tür olan Sinomolgus maymununda, 10  
5 / 12 
 mg/kg/gün veya fazlası oral dozlarda fetal malformasyonlar raporlanmıştır, ancak 5 
mg/kg/gün (vücut yüzey alanı karşılaştırmasına göre önerilen klinik  dozun 324 katı) dozda 
hiçbiri gözlenmemiştir, ancak tüm dozlarda iskeletsel değişikliklerin arttığı gözlemlenmiştir. 
Domuz kuyruklu makaklarda , dozla ilişkili teratojenik etkiler ve artan düşük oranları 
raporlanmıştır.  
 
Herhangi bir ilacın yaygın şekilde kullanılmasıyla, ilacın verilmesiyle geçici olarak ilişkisi 
olan az sayıdaki doğum defekti raporu, sadece tesadüfen beklenebilir . 20 yıl boyunca, farklı 
formülasyonu olan topikal tretionoinin klinik kullanımında, geçici olarak ilişkili olan 30 
vakada konje nital malformasyonlar raporlanmıştır. Bu vakalarda, kesin bir teratojenite paterni 
ve nedensel ilişki kurulamamasına karşın, 5 rapor ender rastlanan doğum kusurları 
kategorisini, holoproensefali (ön beyinde tamamlanmamış orta hat gelişimi ile ilgili kusurlar) 
tanımlamaktadır. Bu spontane  raporların fetüs için risk açısından önemi  bilinmemektedir.  
 
Hayvanlar üzerinde yapılan araştırmalar üreme tok sisitesinin bulunduğunu göstermiştir ( Bkz. 
Bölüm  5.3). İnsanlara yönelik potansiyel risk bilinmemektedir. İnsanla rda sistemik uygulama 
sonrası teratojen olduğu bilinmesine rağmen tretinoinin gebe kadınlarda topikal uygulama 
sonrası etkileri konusundaki veriler yetersizdir. Bu nedenle CLINDATRE® 
gebelikte ve gebe kalma olasılığı olan kadınlarda kullanılmamalıdır. 
 
Laktasyon dönemi  
CLINDATRE® kullanımı sonrası tretinoin ve klindamisinin sütle atılıp atılmadığı 
bilinmemektedir. Klindamisinin oral ya da parenteral uygulama sonrası anne sütünde 
görülebildiği bildirilmiştir. Retinoidlerin ve metabolitlerinin oral uygula ma sonrası sütle 
atıldıkları bilinmektedir. Bu nedenle emziren  annelerde 
CLINDATRE® kullanılmamalıdır.  
 
Üreme yeteneği / fertilite  
CLINDATRE®’nin fertiliteye etkisi konusunda veri bulunmamaktadır.  
Klindamisin  
Sıçan ve farelerde subkütan ve oral klindamisin dozlarının kullanıldığı üreme çalışmalarında, 
klindamisin fertilitede bir bozulmaya neden olmamıştır.  
 
Tretinoin  
Sistemik yoldan kullanılan tretinoin fe rtiliteyi ciddi olarak etkiler. İnsanlarda topikal 
uygul ama sonrası fertilite üzerindeki etkileriyle ilgili veriler kısıtlıdır.  
 
4.7.  Araç ve makine kullanımı üzerindeki etkiler  
CLINDATRE®’nin motorlu araç ve makine kullanım becerileri üzerindeki etkilerini araştıran 
bir çalışma bulunmamaktadır.  CLINDATRE® ile yürütülen tedavinin motorlu araç ve makine 
kullanım becerileri üzerinde herhangi bir etkisi beklenmez. 
 
4.8.  İstenmeyen etkiler  
Aşağıdaki sıklık grupları kullanılmıştır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000  ila  <1/1.000;  çok  seyrek  (<1/10.000);  bilinmiyor  (eldeki  verilerden  hareketle 
tahmin edilemiyor).  
  
6 / 12 
 Klinik çalışmalarda “klindamisin fosfat %1.2 + tretinoin %0.025 jel” kullanımıyla 
ilişkilendirilen advers etki lerin sıklıklar ı şu şekildedir:  
 
Bağışıklık sistemi hastalıkları  
Seyrek: Aşırı duyarlılık  
 
Endokrin sistemi hastalıkları  
Seyrek: Hipotiroidizm 
 
Sinir sistemi hastalıkları  
Seyrek: Baş ağrısı  
 
Göz hastalıkları  
Seyrek: Gözde ir ritasyon  
 
Gastrointestinal hastalıklar  
Seyrek: Gastroenterit, bulantı 
 
Deri ve deri altı doku hastalıkları  
Yaygın olmayan:  Akne, deride kuruluk, eritem, sebore, ışığa duyarlılık reaksiyonu, pruritis, 
döküntü, eksfoliyatif döküntü, deride eksfolyasyon, güneş yanığı. 
Seyrek: Dermatit, herpes simpleks, maküler döküntü, deride kanama,  deride yanma hissi, 
deride depigmentasyon, deride i rritasyon.  
Genel bozukluklar ve uygulama bölgesine ilişkin hastalıklar  
Yaygın olmayan:  Uygulama yerinde  görülen reaksiyon, yanma, dermatit, kuruluk, eritem.  
Seyrek: Uygulama yerinde  görülen irritasyon, şişme, erozyon, renk değişikliği , pruritus, 
deskuamasyon, sıcaklık hissi, ağrı . 
 
Pediyatrik popülasyon  
12-17 yaş arasındaki pediyatrik hastalarda ilaçla ilişkili reaksiyonların oranı tüm 
popülasyondakiyle benzerdir. Kli nik çalışmalarda 12 -17 yaş arasındaki pediyatrik hastalarda 
deride kuruluk sıklığı, tüm popülasyondaki sıklığa oranla haf ifçe yüksek olarak bulunmuştur. 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması,  ilacın  yarar/risk dengesini n sürekli olarak izlenmesine 
olanak sağlar. Sağlık mes leği mensuplarının herhangi bir  şüpheli advers reaksiyonu Türkiye 
Farmakovijilans Merkezi  (TÜFAM)’ne bildirmeleri gerekmektedir (www.titck.gov.tr ;                  
e-posta: tufam@titck.gov.tr  ; tel: 0 800 314 00 08; faks: 0312 218 35 99) . 
 
4.9.  Doz aşımı ve tedavisi  
CLINDATRE® yalnızc a topikal yoldan uygulama içindir. CLINDATRE® aşırı miktarda 
uygulanırsa belirgin kızarıklık, soyulma ya da rahatsızlık hissi oluşabilir. Yanlışlıkla aşırı 
dozda kullanılması durumunda, yüzün hassas bir temizleyici ve ılık suyla nazikçe yıkanması 
önerilir.  Tedaviye yeniden başlamadan önce CLINDATRE® birkaç gün kullanılmamalıdır.  
 
Topikal yolla doz aşımı durumunda, CLINDATRE® bileşimindeki klindamisin fosfat sistemik 
etkilere neden olmaya yetecek boyutlarda absorbe olabilir. Karın ağrısı, bulantı, kusma ve 
diyare dahil gastrointestinal yan etkiler görülebilir ( Bkz. B ölüm 4.4).  
  
7 / 12 
 İlacın yanlışlıkla içilmesi durumunda semptomatik tedavi uygulanmalıdır. Bu durumda oral 
klindamisinle ve tretinoinle beklenen yan etkiler (örn. klindamisinle karın ağrısı, bulantı, 
kusma ve diyare; tretinoinle doğurganlık çağındaki kadınlardaki teratojeni site) beklenmelidir. 
Böyle bir durumda CLINDATRE® tedavisi sonlandırılmalı ve doğurganlık çağındaki 
kadınlarda gebelik testi yapılmalıdır.  
 
5.  FARMAKOLOJİK ÖZELLİKLERİ  
5.1. Farmakodinamik özellikleri 
Farmakoterapötik grup:  Topikal kulla nım için anti- akne  preparatlar; klindamisin 
kombinasyonları  
ATC Kodu:     D10AF 51 
CLINDATRE®, etkisini farklı mekanizmalarla gösteren iki etkin maddenin bir 
kombinasyonudur . 
 
Klindamisin:  
Klindamisin, ana bileşik olan ve Streptomyces  lincolnensis ’ten üretilen linkomisinin 
semisentetik bir türevidir. Klindamisin duyarlı bakterilerin ribozomlarındaki 50S alt ünitesine 
bağlanarak peptidil transferaz ile etkileşime girer ve böylelikle peptit zincirinin uzamasını 
engelleyerek bakteriyel protein sentezi ni baskılar. İn vitro  koşullarda etkin olmayan 
klindamisin fosfat, organizmada geçirdiği hızlı in vivo hidroliz sonucu antibakteriyel yönden 
etkin klindamisine dönüşür. 
 
Klindamisinin in vitro  olarak, akne vulgarisin patogenezinde etkili faktörlerden biri olan 
Propionibacterium acnes ’e etkili olduğu gösterilmiştir. Klindamisin, aynı zamanda akne 
vulgaris lezyonları üzerinde anti -enflamatuvar etki de gösterir.  
 
Klindamisinin bir Gram- pozitif anaerob olan Propionibacterium acnes  için duyarlılık testinde 
sınır değeri 4 mg/ml’dir [Avrupa Antimikrobiyal Duyarlılık Testi Komitesi ( European 
Committee on Antimicrobial Susceptibility Testing -  EUCAST ) tarafından belirlenmiş 
duyarlılık değerleri].  
 
Tretinoin:  
Topikal uygulanan t retinoinin hem komedolitik, hem de anti -enflamatuvar etkileri bulunur.  
 
Komedolitik etkinin mekanizması tam olarak bilinmese de, bu etkinin foliküler epitelyal 
hücrelerdeki deskuamasyonun normalleştirilmesiyle ilgili olduğu ve tretioninin topikal yoldan 
uygulanmasıyla folliküler epitelyal hücre lerin birbirlerine bağlanmasını azaltarak mikro 
komedonların oluşumunu engellediği düşünülmektedir.  
 
Tretinoin ek olarak mitotik aktiviteyi uyarır ve böylece follikü ler epitelyal hücrelerdeki 
döngüyü artırarak komedonların ciltten atılmasını sağlar.  
 
Tretinoin anti -enflamatuvar etkisini ise, Toll- benzeri reseptörleri ( TLRs; Toll  Like Receptors ) 
baskılayarak göstermektedir. 
 
CLINDATRE®’de klinda misinle tretinoinin kombine kullanılmasıyla, yalnızca bu iki etkin 
maddenin bireysel etkinlikleri kombine edilmekle kalmaz; aynı zamanda ilave etkiler elde 
edilir. Literatürde, birlikte uygulandıklarında tretinoinin klindamisinin penetrasyonunu 
arttırdığına ilişkin bilgi de bulunmaktadır.  Bu nedenle bu kombinasyon tedavisi bir çok  
8 / 12 
 patojen faktörü hedeflemektedir. Bunlar arasında anormal foliküler keratinizasyon, 
Propionibacterium acnes  proliferasyonu, enflamasyon ve artm ış sebum üretimi 
bulunmaktadır. 
 
Klinik etkinlik  
Klindamisin fo sfat %1.2 + t retinoin %0.025 jel’ in akne vulgarisin tedavisindeki etkililik ve 
güvenliliği,  12 hafta süren prospektif, çok merkezli ve çift -kör tasarımlı 3 randomize klinik 
çalışma ile değerlendirilmiştir.  
Bu çalışmalardan ikisi (Çalışma 1 ve Çalışma 2) benzer tasarımlı olup, çalışmalar 
“klindamisin fosfat %1.2 + t retinoin %0.025 jel”  ile yalnızca klindamisini, yalnızca tretinoini 
ve yalnızca jelin taşıyıcısını karşılaştırmıştır. Çalışmaya hafif, orta şiddette ya da ağır akne 
vakaları dahil edilmiştir.  
 
Çalışmadaki etkinlik göstergeleri olarak şunlar değerl endirilmiştir: 
(1) 12. haftada enflamatuvar, non- enflamatuvar ve toplam lezyon sayısında, çalışma 
başlangıcındaki sayıya göre ortalama değişim yüzdesi  
(2) 12. haftada Değerlendiricinin Global Şiddet  (Evaluator's  Global  Severity; EGS ) 
değerlendirmesine göre cildi Temiz  ya da Neredeyse Temiz  olan hastaların oranı  
Tüm klinik çalışmalarda kullanılan EGS değerlendirme skalası aşağıdaki şekildedir:  
Evre  Tanım  
Temiz  Herhangi bir akne vulgaris görüntüsünün bulunmadığı normal, temiz 
deri. 
Neredeyse Temiz  Seyrek enflamatu var olmayan papüllerle birlikte seyrek olarak non -
enflamatuvar lezyonların bulunduğu deri (papüller düzeliyor olmalıdır 
ve hiperpigmente görünümlü olabilirler; ancak kırmızı- pembe 
olmamalıdır.  
Hafif  Birkaç tane non -enflamatuvar ve az sayıda enflamatuvar lezyonun 
bulunduğu durum (yalnızca papül/püstül bulunabilir. Nodülokistik 
lezyon olmamalıdır).  
Orta şiddette  Tabloya non -enflamatuvar lezyonlar hakim olmasına rağmen çok 
sayıda enflamatuvar lezyon da bulunur. Değişen miktarda komedon ve 
papül/püstül bulunur.  
Bir tane küçük nodülo -kistik lezyon olabilir.  
Şiddetli  Enflamatuvar lezyonlar daha belirgindir; birçok komedon ve 
papül/püstül bulunur. Birkaç tane nodülo -kistik lezyon olabilir.  
Çok şiddetli  Tabloya ileri derecede enflamatuvar lezyonlar hakimdir . Değişen 
sayıda komedon ve bir çok papül/püstül ve nodülo- kistik lezyon 
olabilir.  
 
Çalışma 1’de toplam 1252 ve Çalışma 2’de toplam 1288 ha sta çalışmaya dahil edilmiştir.  
 
 
 
 
 
 
  
9 / 12 
 Aşağıdaki tabloda toplu sonuçlar verilmektedir:  
 
Tablo : Çalışma 1 ve 2’de 12. hafta etkinlik sonuçları  
 CFT jel  
N=845  Klindamisin  
N=426  Tretinoin  
N=846  Taşıyıcı  
N=423  
EGS: N (%)  
Başarı sağlanan hasta*  180 (%21)  70 (%16)  122 (%14)  34 (%8)  
Enflamatuvar lezyon sayısı (başlangıçtaki sayıdan azalma yüzdesi)  
Ortalama  % 48  % 42  % 39  %26 
Non-enflamatuvar lezyon sayısı (başlangıçtaki sayıdan azalma yüzdesi)  
Ortalama  % 36  % 27  %31  %16 
Toplam lezyon sayısı (başlangıçtaki sayıdan azalma yüzdesi)  
Ortalama  % 41  % 34  % 34  %20 
* Onikinci haftada yapılan EGS değerlendirmesine göre cildi temiz ya da neredeyse temiz 
olan hastalar  
Kısaltmalar : CFT  = %1.2 k lindamisin fosfat ile %0.025 t retinoin içeren jel; N = Hasta 
sayısı  
 
Üçüncü çalışma (Çalışma 3) ise orta şiddette ve ağır akne vulgarisli 2010 hastada 
“klindamisin fosfat %1.2 + tretinoin %0.025 jel” i, klindamisin jel ile karşılaştıran bir 
çalışmadır. Çalışma 1 ve Çalışma 2 gibi, bu çalışmada da enflamatuvar, non -enflamatuvar ve 
toplam lezyon sayısında  çalışma başlangıcındaki sayıya göre ortalama değişim yüz desi ve 
EGS  değerlendirmesi etkinlik göstergeleri olarak belirlenmiştir. Ancak bu çalışmada farklı 
olarak EGS skorlamada, 12. haftada başlangıca göre en az 2 evre düzelme “başarı” olarak 
değerlendirilmiştir. Çalışmanın sonuçları aşağıdaki tabloda verilmekt edir. 
 
Tablo : Çalışma 3’te 12. hafta etkinlik sonuçları  
 CFT 
N=1008  Klindamisin  
N=1002  
EGS: N (%)  
Başarı sağlanan hasta*  415 (%41)  345 (%34)  
Enflamatuvar lezyon sayısı (başlangıçtaki sayıdan azalma yüzdesi)  
Ortalama  % 61  % 55  
Non-enflamatuvar lezyon sayısı (başlangıçtaki sayıdan azalma yüzdesi)  
Ortalama  % 50  % 41  
Toplam lezyon sayısı (başlangıçtaki sayıdan azalma yüzdesi)  
Ortalama  % 54  % 47  
*   12. haftada yapılan EGS değerlendirmesine göre başlangıca göre en az 2 evre düzelme 
görülen  hastalar  
Kısaltmalar : CFT = “klindamisin fosfat %1.2 + tretinoin %0.025 jel” ; N = hasta sayısı  
 
5.2.  Farmakokinetik özellikler  
Genel özellikler:  
Emilim:  
Topikal k lindamisin + t retinoin kombinasyonu:  
Açık -etiketli ve çoklu dozlu bir çalışmada, orta -ağır şiddette aknesi olan 12 hastaya 14 gün 
boyunca günlük yaklaşık 4 g “klindamisin fosfat %1.2 + t retinoin %0.025 jel” uygulanması 
sonrası t retinoinin deriden absorbsiyonunun minimal olduğu gösterilmiştir.   
10 / 12 
 Çalışmaya katılan hastaların %50 ila %92’sinde plazmada tretinoin konsantrasyonları alt 
limitten düşük olarak ölçülmüşken (<1 ng/ml), geri kalanında alt limite yakın olarak 1.0 ile 
1.6 ng/ml arasında bulunmuştur. Önemli tretinoin metabolitleri olan 13-cis-retinoik asit ve 4 -
oxo-13-cis-retinoik asit’in plazma konsantrasyonları ise sırasıyla 1.0 ile 1.4 ng/ml arasında ve 
1.6 ile 6.5 ng/ml arasında bulunmuştur.  
 
Klindamisinin plazma konsantrasyonlarıysa bir hastada görülen 13.1 ng/ml’lik değerler 
dışında ge nelde 3.5 ng/ml değerlerinin altında olarak bulunmuştur. 
 
Klindamisin:  
Oral yoldan uygulanan klindamisin hidroklorür gastrointestinal kanaldan hızla ve yaklaşık 
%90 oranında emilir. Maksimum plazma konsantr asyonlarına 45 -60 dakikada ulaşılır. 
Klindamisin f osfatın intramüsküler  uygulanımından sonra, maksimum serum 
konsantrasyonlarına erişkinlerde 3 saat, çocuklarda 1 saat sonra ulaşılır. 
 
Tretinoin:  
Oral yoldan uygulanan t retinoinin sistemik dolaşıma geçişi iyidir (C maks yaklaşık 347 ng/ml 
ve T maks 1-2 saat) . 
 
Dağılım:  
Klindamisin:  
Sistemik dolaşıma geçen klindamisin, plazmada %93 oranında proteinlere bağlı olarak 
bulunur. Birçok vücut doku ve sıvısına dağılır. Beyin- omurilik sıvısına ancak çok düşük 
miktarlarda geçer. Plasentada kolaylı kla geçer ve sütle salgılanır.  
 
Tretinoin:  
Sistemik dolaşıma geçen tretinoinin dağılım hacmi (V d) belirlenmemiştir. Plazmada %95’den 
fazlası proteinlere (esas olarak albumine) bağlı olarak bulunur.  
 
Biyotransformasyon:  
Klindamisin:  
Klindamisin fosfat deride fosfatazlar tarafından daha güçlü bir formu olan klindamisine 
çevrilir (Klindamisin fosfatın topikal uygulama sonrası klindamisine dönüşmesi, deri 
katmanlarındaki antimikrobiyal etkinliğin önemli bir belirleyicisidir).  
 
Sistemik dolaşıma geçen klindamisin, kısmen biyoaktif ve inaktif metabolitlerine metabolize 
edilir.  
 
İdrar, safra ve feçesle elimine edilen klindamisinin erişkinler ve böbrek işlevleri normal 
çocuklarda yarılanma ömrü 2 -3 saat kadardır.  
 
Tretinoin:  
Tretinoin vücutt a retinolün bir metaboliti olarak oluşmaktadır. İyi kontrol edilmiş klinik 
çalışmalar topikal yoldan uygulanan tretinoinin plazmadaki all- trans retinoik asit ( tretinoin) 
düzeylerini arttırmadığını göstermiştir. Radyoaktif işaretlenmiş tretinoinin tek bir dozunun 
topikal yoldan uygulanması sonrası 2- 48 saatte, retinoik asitin kan konsantrasyonlarının 
değişmediği bulunmuştur. Topikal tretinoin formülasyonlarının ne tek dozda, ne de uzun 
süreli uygulamalarında sistemik retinoid düzeyleri değişmemektedir.  
 
  
11 / 12 
 Eliminasyon:   
Klindamisin:  
Sistemik dolaşıma geçen klindamisin idrar, safra ve feçesle elimine edilir. Duyarlı RIA 
metodu kullanılarak klindamisin idrarda l ile 53 ng/ml düzeyinde tespit e dilmiş, toplam dozun 
%0.l5 – 0.25’ inin geri kazanıldığı belirlenmiştir.  
 
Tretinoin:  
Sistemik dolaşıma geçen tretinoinin t ½ si 0.5 -  2 saattir. Tretinoin %63 oranında idrarla, %31 
oranı ndaysa feçesle elimine edilir.  
 
Doğrusallık / doğrusal olmayan durum:  
Yeterli veri bulunmamaktadır.  
 
Hastalardaki karakteristik özellikler  
Karaciğer / Böbrek yetmezliği:  Böbrek ya da karaciğer işlevlerinin belirgin olarak azaldığı 
kişilerde klindamisin ve tretinoinin serum yarı ömrü hafifçe uzayabilir.  
 
Geriyatrik popülasyon:  Topikal klindamisin ile yapılan klinik çalışmalar, 65 yaş ve üzeri  
hastaların genç hastalardan daha farklı yanıt verip vermediklerini saptamak için yeterli 
değildir.  
 
5.3.  Klinik öncesi güvenlilik verileri  
Deney hayvanlarında gerçekleştirilen 13 haftalık bir Tekrarlayan Doz Dermal Toksisite 
Çalışmasında topikal klindam isin fosfat / t retinoin kombinasyonu minör lokal irritasyon 
(eritem) dışında toksisiteye neden olmamıştır.  
 
Tavşanlarda gerçekleştirilen iki lokal tolerans çalışmasında “klindamisin fosfat %1.2 + 
tretinoin %0.025 jel”in primer deri ir ritanı ya da oküler i rritanı olmadığı gösterilmiştir. 
Kobaylarda temas ile duyarlılaştırıcı özelliğinin olmadığı da gösterilmiştir.  
 
Tavşanlarda gerçekleştirilen bir Dermal Gelişimsel Toksisite Çalışmasında  herhangi bir 
üreme toksisitesine yol açmamıştır.  
 
Klindamisin:  
Sistemik yoldan uygulanan klindamisin fertilite, çiftleşme yeteneği, embriyonik ya da post -
natal gelişimi etkilemez. İn vitro  ve in vivo çalışmalarda, klindamisinin herhangi bir mutajen 
potansiyeli gösterilememiştir.  
 
Klindamisin, %1.2’lik klindamisin fosf at kullanılarak deney hayvanlarında yapılan 2 yıl süreli 
dermal toksisite çalışmasında ve yine 2 yıllık oral çalışmada karsinojenik bulunmamıştır.  
 
Tretinoin:  
İn vivo  ve in vitro  çalışmalarda, tretinoinin herhangi bir mutajen potansiyeli gösterilememiştir. 
Tretinoin %0.1 konsantrasyonda ( CLINDATRE® bileşimin de bulunandan daha yüksek bir 
konsantrasyon) farelerde gerçekleştirilen 2 yıllık bir dermal toksisite çalışmasında karsinojen  
olarak bulunmamıştır. Sistemik karsinojen potansiyeli araştırılmamıştır. Oral tretinoinin sıçan, 
fare, kobay, tavşan, maymun ve insanda teratojen olduğu gösterilmiştir. Fertilite ve peri -
postnatal gelişimi ciddi bir şekilde etkiler.  
  
12 / 12 
 Hayvan çalışmalarında , vücut yüzeyine göre ayarlanmış insan dozlarının birçok katı yüksek 
dozlarda  derm al olarak uygulanan tretinoinin teratojenitesi gösterilememiştir.  
 
6.  FARMASÖTİK ÖZELLİKLERİ  
6.1. Yardımcı maddelerin listesi  
Etanol (%96)  
Makrogol gliserol hidroksi stearat  
Karbomer interpolimer tip A  
Bütilhidroksitoluen  
Trietanolamin  
Saf su  
 
6.2. Geçimsizlikler  
Bilinen bir geçimsizliği yoktur.  
 
6.3. Raf ömrü  
24 ay  
 
6.4. Saklamaya yönelik özel tedbirler  
25ºC’nin altındaki  oda sıcaklığında saklayınız. 
 
6.5. Ambalajın niteliği ve içeriği  
HDPE kapaklı, 30 g ’lık alüminyum tüpte Kullanma T alimatı ile birlikte sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış  ürünler ya da atık materyaller  “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir. 
 
7.  RUHSAT SAHİBİ  
Adı :  ASSOS İlaç Kimya Gıda Ürünleri Üretim ve Tic. A.Ş. 
Adresi  :  Ümraniye, İstanbul , Türkiye . 
Tel :  (0216) 612 91 91  
Faks  :  (0216) 612 91 92  
 
8.  RUHSAT NUMARASI  
2019/74 
 
9.  İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 08.02.2019 
Ruhsat yenileme tarihi: -  
 
10.  KÜB’ÜN YENİLENME TARİHİ  
- 
 