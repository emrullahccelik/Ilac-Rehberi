KISA ÜRÜN BİLGİSİ
1.BEŞERİ TIBBİ ÜRÜNÜN ADI
İROFOL şurup
2. KALİTATİF VE KANTİTATİF BİLEŞİMİ
Her 5 ml (1 ölçek) şurup;
Etkin maddeler:
39,77 mg demire eşdeğer 121 mg demir fumarat
15 mg çinkoya eşdeğer 66 mg çinko sülfat heptahidrat
Folik asit 200 mcg
Vitamin C 50 mg
Yardımcı maddeler:
Sorbitol (%70) (E420) 1500 mg
Metil paraben sodyum (E219) 5 mg
Sodyum sakkarin 1 mg
Fruktoz 750 mg
Sodyum hidroksit 125 mg
Sodyum klorür 21,55 mg
Sodyum asetat 2,53 mg
Sodyum siklamat 5 mg
içerir.
Yardımcı maddeler için, 6.1’e bakınız.
3.FARMASÖTİK FORM
Şurup
Kahverengi, aromatik kokulu şurup
4.KLİNİK ÖZELLİKLER
4.1. Terapötik endikasyonlar
İROFOL, demir eksikliği ile birlikte çinko eksikliği durumlarında kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde aşağıda verilen dozlarda kullanılabilir:
Yaş aralığı Önerilen çinko miktarı Tolere edilebilen maksimum Ölçek (Pipet)
(mg/gün) çinko miktarı (mg/gün)
7-12 ay 3 5 1-1,5 mL
1-3 yaş 3 7 1-2 mL
4-8 yaş 5 12 1,5-4 mL
9-13 yaş 8 23 2,5-7,5 mL
14-18 yaş 11 34 3,5-11 mL
19 yaş üstü 11 40 3,5-13 mL
1 / 13Terapötik dozda ilaç verilmesine, hemoglobin düzeyi normal sınıra çıkana kadar devam edilir. Daha
sonra demir depolarının dolması için tedaviye yarı dozda en az iki ay daha devam edilir. Depoların
dolması yavaş olduğu için toplam tedavi süresi ağız yolundan ilaç verildiğinde ortalama altı ay
kadardır.
İlk kullanım öncesi rezervuar kapak içerisinde yer alan toz karışımı ve mineral karışımı içeren
şişedeki şurubun karıştırılarak İROFOL’ün hazırlanması gerekmektedir. Ürünün hazırlanmasına
ilişkin talimatlar için bkz. Bölüm 6.6.
Özel popülasyonlara ilişkin ek bilgiler
Böbrek/Karaciğer yetmezliği:
Ağır renal ve karaciğer yetmezliği olan hastalarda kullanılmamalıdır.
Çinkonun böbrek ve karaciğer yetersizliği olan hastalardaki etkililiği ve güvenliliği araştırılmamıştır.
Pediyatrik popülasyon:
Çinko pediatrik hastalara pozoloji bölümünde belirtilmiş olduğu gibi uygulanmalıdır. Doktor
tarafından başka şekilde önerilmedikçe doz ayarlaması yapılamayacağından 0-6 ay arası bebeklerde
kullanılmamalıdır.
Geriyatrik popülasyon:
İROFOL’ün yaşlı hastalardaki kullanımına ilişkin ek bilgi bulunmamaktadır. Çinkonun yaşlı
hastalardaki etkililiği ve güvenliliği araştırılmamıştır.
4.3. Kontrendikasyonlar
• Şurubun içeriğindeki etkin maddelere ve diğer bileşenlerine karşı alerjisi olanlarda
kontrendikedir
• Hemosiderozis
• Hemokromatozis
• Kurşun anemisi
• Sidero akrestik anemi
• Talasemi
• B
12
eksikliğine bağlı megoblastik anemi
• Hemolitik anemi
• Hemoglobinopatiler
• İnflamatuar bağırsak hastalığı
• İntestinal darlıklar
• Divertiküller
• Aktif peptik ülser
• Tekrarlayan kan tranfüzyonları
• Enterit (bölgesel)
• Ülseratif kolit
• Demir eksikliğine bağlı olmayan anemiler
• Parenteral demir ile eş zamanlı kullanımı
• Dimerkaprol ile eş zamanlı kullanımı
• Bakır eksikliğinde
• Alkolizm ve hepatit hastalığında
• HIV enfeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük tedavisi yapılmamalıdır.
2 / 134.4. Özel kullanım uyarıları ve önlemleri
Demir preparatları dışkı renginin siyahlaşmasına neden olduğundan, dışkıda kan tespiti için yapılan
testlerde yanlış sonuçlara neden olabilir.
Dişlerde siyahlaşma görülebilir. Bu nedenle kullanıldıktan sonra ağız bol su ile çalkalanmalıdır.
Tıbbi denetim olmadan çocuklarda uzun süre ve aşırı kullanımı toksik birikime neden olabilir.
Gastrektomi yapılmış olan hastalarda emilim bozukluğu olabilir.
Erkek hastalarda demir eksikliğinin nedeni daha dikkatli araştırılmalıdır.
Demir eksikliğinin tedavisi gerçekleştikten sonra tedavi süresi 3 ayı geçmemelidir.
Kombine eksikliklere bağlı anemiler mikrositik tipte olabildiğinden demir ile tedaviye dirençli
mikrositik anemili hastalarda vitamin B ya da folik asit eksikliğine bakılmalıdır.
12
Mide ülseri bulunan hastalara doktor kontrolünde verilmelidir.
Böbrek yetmezliğinde çinko birikimine neden olabilir.
Çinko’nun uzun süre veya yüksek dozda alınması bakır eksikliğine neden olabilir.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
Nedeni belli olmayan erişkin diyaresinde çinko kullanılması uygun değildir.
30 mg çinko içeren ürünlerde tek seferde verilen çinko miktarının yüksek olması nedeniyle
pediyatrik diyare tedavisinde kullanımı uygun değildir.
İçerdiği fruktoz ve sorbitol (E420) nedeniyle, nadir kalıtımsal fruktoz intolerans problemi olan
hastaların bu ilacı kullanmamaları gerekir.
İçerğinde bulunan metil paraben sodyum (E219) nedeniyle, alerjik reaksiyonlara (muhtemelen
gecikmiş) sebep olabilir.
Bu tıbbi ürün her 5 mL’ lik dozunda 82,3 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Demir florokinolon, levodopa, karbidopa, entakapon, bifosfonat, mikofenolat ve levotiroksin
absorbsiyonunu azaltır.
Kalsiyum, magnezyum ve diğer mineral destekleri, bikarbonatlar, karbonatlar, çinko ve trientin
demir absorbsiyonunu azaltır.
Askorbik asit veya sitrik asit demir absorbsiyonunu artırır.
E vitamini ile birlikte kullanımı demir eksikliği anemisi olan hastalarda hematolojik yanıtı
etkileyebilir. Yüksek dozlarda demir günlük E vitamini ihtiyacını arttırabilir.
3 / 13Proton pompası inhibitörleri oral demir absorbsiyonunu azaltabilir.
Demirin eltrombopag (eltrombopag ve demir alımı arasında 4 saatlik süre bulunmalıdır) ve
nalidiksik asitin emilimini azaltması mümkündür.
Neomisin demir absorbsiyonunu etkileyebilir.
Demir metildopanın hipotansif etkisini azaltır.
Kloramfenikol plazmadan demir klirensini, kırmızı kan hücrelerine girişini geciktirir, eritropoezi
etkiler.
Çinko bakır absorbsiyonunu azaltır.
Çinko kinolon grubu antibiyotiklerin absorbsiyonunu azaltır.
Kalsiyum tuzları çinko absorbsiyonunu azaltır.
Magnezyum trisilikat ve karbonat gibi antiasitlerle birlikte alındığında tedavi cevapsız kalabilir.
Süt ve yumurta demir emilimini azaltır.
Demir ve tetrasiklin birbirlerinin absorbsiyonunu azaltır.
Tetrasiklin, kolestiramin, antiasitler, penisilamin ve oral altın bileşikleri ile birlikte verilmemelidir
mutlaka alınması gerekiyorsa bir kaç saat arayla verilmelidir.
Salisilatlar, fenilbutazon ve oksifenbutazonla birlikte kullanımlar barsak mukozasında iritasyona
neden olabilir.
Demir tedavisi sırasında benzidin testi pozitif sonuç verebilir.
Sitostatikler, sülfonamid, antiepileptikler ve barbitüratlar folik asitin emilimini azaltabilir.
Trientin ve çinko birbirlerinin absorbsiyonunu azaltırlar.
Çinko tuzundan dolayı penisilin türevleri ile birlikte alınmamalıdır. Penisilamin çinko
absorbsiyonunu azaltır.
Çinko sülfat, tetrasiklinler ile şelat teşkil ederek absorbsiyonunu da azaltır, bu nedenle birlikte
kullanılmamalıdır.
Çay, kahve ve sütle birlikte kullanılmamalıdır.
Barsak tümörü olanlarda dikkatle kullanılmalıdır.
Hemoglobin değerlerinin normale ulaşmasından sonra oral demir tedavisi, serum ferritin
değerlerinin gözlenmesi ile vücut demir depoları tekrar doluncaya kadar yürütülmelidir.
Oral kontraseptifler plazma çinko düzeyini azaltabilir.
4 / 13Günde 30 mg’ ın üzerinde çinko kullanıldığında sparfloksasinin emilimini azaltabilir, bu nedenle
İROFOL sparfloksasinden en az 3 saat sonra alınmalıdır.
Levotiroksin içeren ilaçlar İROFOL ile birlikte alındığında emilimi bozulduğundan, iki ilacın en az
2 saat ara verilerek alınması gerekmektedir.
4.6. Gebelik ve laktasyon
Genel tavsiye:
Gebelik kategorisi C’dir.
• Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
• Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik boyunca toplam demir gereksinimi 680 mg olarak hesaplanmaktadır. Gebelik öncesi demir
depoları yetersiz olan kadınlarda demir takviyesi gerekir.
Oral kontraseptifler plazma çinko düzeylerini azaltabilir.
Gebelik dönemi
İROFOL’ün gebe kadınlarda kullanımına ilişkin yeterli veri mevcut değildir.
Gebelerde oral yoldan günlük gereksinim kadar verilen çinko herhangi bir soruna neden olmamıştır.
Gebelerdeki kontrollü çalışmalar, gebeliğin ilk trimesterinde anne ve fetüste risk oluşturmamıştır.
İlk trimesterde riske dair bulguya rastlanmamıştır.
Bununla beraber hamileliğin ilk trimesterinde ilaç kullanımı dikkatli bir potansiyel risk/yarar
değerlendirmesinin ardından yapılmalıdır ve açıkça gerekmedikçe ilaç kullanımından
kaçınılmalıdır. Hamileliğin geri kalan kısmında hekim tavsiyesi ile demir tedavisi yapılabilir.
Hayvanlar üzerinde yapılan çalışmalar, gebelik /ve-veya / embriyonal / fetal gelişim / ve– veya /
doğum / ve-veya / doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
İROFOL gerekli olmadıkça gebelik döneminde kullanılmamalıdır.
Laktasyon dönemi
Gebelik ve süt verme döneminde hekimin önerdiği şekilde ve kontrolünde kullanılmalıdır.
Çinko süte geçmektedir.
Anne sütü alan çocuklarda ve annelerde demir fumarata ilişkin yan etki görülmemiştir. Klinik
olarak gerekliyse demir fumarat emzirme sırasında kullanılabilir.
Üreme yeteneği/Fertilite
Çocuk doğurma potansiyeli bulunan kadınlar ve doğum kontrolü üzerine olumsuz bir etkisi yoktur.
4.7 Araç ve makine kullanımı üzerindeki etkileri
Araç ve makine kullanımına olumsuz bir etkisi yoktur.
5 / 134.8 İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın olmayan: Nötropeni, lökopeni-anemi
Bağışıklık sistemi hastalıkları
Seyrek: Alerjik reaksiyonlar
Sinir sistemi hastalıkları
Yaygın olmayan: Baş dönmesi, baş ağrısı, sinirlilik, uyuşukluk
Vasküler hastalıklar
Çok seyrek: Hipotansiyon, aritmi, potasyum eksikliğinde elektrokardiyografik değişiklikler
Gastrointestinal hastalıklar
Seyrek: Dışkıda taze kan görülmesi
Yaygın: Diyare, bulantı, epigastrik ağrı, gastrointestinal iritasyon, epigastrik dolgunluk, dispepsi,
kabızlık, kusma, dışkı renginin koyulaşması, gastrit
Böbrek ve idrar yolu hastalıkları
Yaygın olmayan: idrar renginin koyulaşması
Bu semptomların nedeni olan irritasyon dozun azaltılması veya ilacın yemeklerden sonra
alınmasıyla önlenebilir. Yemeğin demir absorbsiyonuna mani olacağı unutulmamalıdır.
Demir tuzlarını içeren oral likit preparatlar dişleri koyu renge boyayabilir. Bunu önlemek için
kullanıldıktan sonra ağız su ile çalkanmalıdır.
Aşırı alım ya da hatalı tedavi sonucu hemosiderozis meydana gelebilir.
Çinko bakır absorbsiyonunu etkileyebilir, azalmış bakır seviyelerine ve bakır eksikliğine neden
olabilir. Bakır eksikliği riski uzun süreli tedavi ve/veya yüksek çinko dozları ile daha fazladır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr;
tel: 0 800 314 00 08; faks: 0 312 218 35 99)
4.9 Doz aşımı ve tedavisi
Demir ile doz aşımı
Semptomlar
Oral alımdan sonra 6 saate kadar olan akut demir doz aşımının ilk aşamasında çoğunlukla
gastrointestinal toksisite, aşırı bulantı, kusma, karın ağrısı ve diyare meydana gelir. Ayrıca
hematemez ve rektal kanama görülebilir. Hipotansiyon, taşikardi, asidoz ve hiperglisemi dahil
metabolik değişiklikler ve letarjiden komaya kadar değişen aralıkta santral sinir sistemi depresyonu
6 / 13ise diğer etkiler olarak görülebilir. Hafif ve orta şiddette zehirlenme yaşayan hastalar genellikle bu
aşamaya ilerlemez.
Oral alımdan 6 ila 24 saat sonra ikinci aşama görülür ve geçici remisyon ya da klinik stabilizasyon
ile karakterizedir.
Oral alımdan sonra 12 ila 48 saat arasında görülen üçüncü aşamada şok, metabolik asidoz,
konvülsiyonlar, koma, hepatik nekroz ve sarılık, hipoglisemi, koagülasyon bozuklukları, oligüri ya
da böbrek yetmezliği ve pulmoner ödem ile birlikte gastrointestinal toksisite tekrar görülür. Hastalar
ayrıca şiddetli letarji ve miyokardiyal disfonksiyon yaşayabilirler.
Dördüncü aşama oral alımdan birkaç hafta sonra görülebilir ve gastrointestinal obstrüksiyon ve
muhtemelen geç hepatik hasar ile karakterizedir.
Uzun süre ve aşırı dozda alınmasıyla hemosiderozis görülür. Demir birikimine bağlı karaciğer
sirozu, pankreatik fibrozis gelişebilir.
Tedavi
Aşağıdaki adımlar daha fazla absorbsiyonu azaltmak ya da önlemek için önerilir. Gastrik lavaj eğer
solunum yolu yeterince korunabiliyorsa yaşamı tehdit eden miktarda alımdan sonra yanlızca 1 saat
içerisinde düşünülmelidir.
Çocuklar:
1. Ciddi zehirlenmeler dışında ve mecbur kalınmadıkça hastayı kusturmak yerine gastrik lavaj
yaptırmak daha uygun olacaktır. Kusturulmasına karar verildiğinde ise ipeka şurubu gibi bir
emetik uygulanır.
2. Midedeki ilacı uzaklaştırmak için desferrioksamin solüsyonu (2 g/l) ile gastrik lavaj
uygulanır. Daha sonra 50-100 ml suda 5 gram desferrioksamin olacak şekilde solüsyon
midede tutulur. Diyareye neden olduğu için çocuklarda sakıncalı olabilir ve küçük çocuklara
verilmemelidir. Hastanın olası kusmuk aspirasyonunu tespit için hastayı gözetim altında
tutunuz – aspirasyon aparatı ve ihtiyaç halinde acil oksijen takviyesini hazır bulundurunuz.
3. Ciddi zehirlenme:
Yüksek demir serum seviyeleri ile (> 90 μmol/l) şok ve/veya koma mevcudiyetinde acil
destek önlemlerine IV desferrioksamin infüzyonu ilave edilmelidir. Desferrioksamin yavaş
infüzyon ile 5 mg/kg/saat olacak şekilde maksimum 80 mg/kg/gün’e kadar uygulanmalıdır.
Uyarı:
İnfüzyon hızı fazla olduğunda hipotansiyon meydana gelebilir.
4. Daha az şiddetli zehirlenme:
4-6 saatte bir 1 gram IM desferrioksamin önerilmektedir.
5. Serum demir seviyesi izlenmelidir.
Yetişkinler:
1. Ciddi zehirlenmeler dışında ve mecbur kalınmadıkça hastayı kusturmak yerine gastrik lavaj
yaptırmak daha uygun olacaktır. Kusturulmasına karar verildiğinde ise bir emetik uygulanır.
2. Midedeki ilacı uzaklaştırmak için desferrioksamin solüsyonu (2 g/l) ile gastrik lavaj
yapılmalıdır. Gastrik boşalmayı takiben 50-100 ml suda 5 gram desferrioksamin solüsyonu
7 / 13midede tutulur. Hastanın olası kusmuk aspirasyonunu tespit için hastayı gözetim altında
tutunuz; aspirasyon aparatı ve ihtiyaç halinde acil oksijen takviyesini hazır bulundurunuz.
3. İnce bağırsağın boşalmasını uyarmak için mannitol ya da sorbitol içeceği verilmelidir.
4. Ciddi zehirlenme:
Yüksek serum demir seviyeleri ile (> 142 μmol/l) şok ve/veya koma mevcudiyetinde acil
destek önlemlerine IV desferrioksamin infüzyonu ilave edilmelidir. Önerilen
desferrioksamin dozu yavaş infüzyon ile 5 mg/kg/saat olacak şekilde maksimum
80 mg/kg/gün’dür.
Uyarı:
İnfüzyon hızı fazla olduğunda hipotansiyon meydana gelebilir.
5. Daha az şiddetli zehirlenme:
Maksimum 4 gram doza kadar 50 mg/kg IM desferrioksamin verilmelidir.
6. Serum demir seviyesi izlenmelidir.
Çinko ile doz aşımı
Çinko sülfat doz aşımı durumunda koroziftir. Doz aşımı belirtileri korozyon, ağız ve mide mukoz
membranının inflamasyonu şeklinde olup mide ülserasyonunu takiben perforasyon görülebilir.
Mecbur kalınmadıkça kusturmadan kaçınılmalıdır. Gastrik lavaj eğer solunum yolu yeterince
korunabiliyorsa yaşamı tehdit eden miktarda demir alımından sonra yanlızca 1 saat içerisinde
düşünülmelidir. Süt gibi koruyucular verilmelidir. Sodyum kalsiyum edetat gibi şelasyon ajanları
faydalı olabilir.
İnsanlarda kronik çinko zehirlenmesi tespit edilmemiştir.
5.FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Vitamin, mineral kombinasyonları
ATC Kodu: A11JB
İROFOL vücudun gelişme çağlarında, hamilelikte, loğusalıkta, hastalık sonrası dinlenme
dönemlerinde organizmanın artan gereksinimlerini tam ve doğal şekilde karşılayan bir ilaçtır.
İROFOL’ün ağız yoluyla alınmasından sonra hızla emilen demir, hemoglobin ve myoglobin
sentezinde kullanılır ya da demir depolarına nakledilir. Böylece ferrik şeklinden üç kez daha hızlı
emilen demir tuzları ile demir yetersizliği belirtileri ortadan kalkar. Toplam vücut demir içeriği
yaklaşık olarak erkeklerde 50 mg/kg ve kadınlarda 35 mg/kg’dır. Demirin yaklaşık % 30’u ferritin
veya hemosiderin şeklinde başlıca karaciğerin retiküloendotelyal hücrelerinde, dalak ve kemik
iliğinde depo edilir.
Folik asit metabolizmasında önemli rol oynayan çinko, karbonhidrat, protein ve lipit
metabolizmasında önemli rolleri bulunan muhtelif dehidrojenaz, aldolaz, peptidaz,
karboksipeptidaz, fosfataz, isomeraz, fosfolipaz gibi enzimlerin yapısında bulunan eser elementtir.
Ayrıca piridin nükleotidlerine bağlı enzimlerde de fazla miktarda bulunduğu gibi birçok
enzimlerde de kofaktör olarak rol oynar. Organizmadaki çinko eksikliği sonucunda protein
ve karbonhidrat
8 / 13metabolizması bozulur, öğrenme kapasitesi engellenir, büyümede yavaşlama olur. Beta-talasemili
çocuklarda serum çinko seviyesinin düşük olduğu tespit edilmiş ve uygulanan çinko tedavisiyle bu
çocukların sağlıklı çocuklarla eşit gelişme gösterdiği gözlenmiştir. Çinko DNA ve RNA, protein
sentezi, insülin aktivasyonu, yaraların iyileşmesi, hücre bölünmesi, tat alma, sperm yapımı,
bağışıklık gibi çok yönlü fonksiyonlara sahiptir.
Ağızdan alınan çinko bileşiklerinin akut toksisitesi düşüktür. Yetişkinler için 1-2 g çinko sülfat’ın
(134-168 ml:1,5-2,5 şişe şurup) bir defada alımı toksik belirtilere, 3–5 g çinko sülfatın (403-
373 ml:4-7 şişe şurup) bir defada alımı ölüme sebebiyet vermektedir.
Yüksek tedavi dozlarının (660 mg/gün’lük dozlarda bile) uzun süre ağızdan alınması ile
oluşabilecek kronik toksisite belirtisinin tespit edilmediği bildirilmektedir. Plazma bakır
seviyelerinde düşüş olup olmadığı takip edilmelidir.
Eritropoeze etki eden faktörler arasında demirin yanı sıra folik asidin de önemli rolü vardır. Kanda
hemoglobin oluşumu, oksijenin dokulara taşınması, oksidatif prosesin sürdürülmesi gibi önemli
işlevler görür. Özellikle gebelik ve emzirme durumlarında vücudun folik asit ihtiyacı artar.
İROFOL’ün organizmada iyi asimile olan demir ile birlikte folik asit, çinko ve C Vitaminini uygun
bir şekilde birleştirilen formülünde C vitamini demirin absorbsiyonunu maksimum düzeye
yükselttiği gibi, ayrıca C vitamininin eksikliğini de giderir.
C vitamini kollajen ve kemik dokusu oluşumuna yardım ederek diş ve kemik gelişiminde önemli rol
oynar. Vücut direncini artırır. Ayrıca kalsiyumun optimum absorbsiyonunu sağlar. Kanın
alyuvarlarının kapillerden dışarı sızmasını önler.
5.2 Farmakokinetik özellikler
Genel özellikler
Emilim ve biyoyararlanım:
Demir fumarat oral yolla kullanıldığında absorbsiyonu hastanın durumuna göre değişir. Normal
bireylerde absorbsiyon % 3-10 arasındayken demir eksikliği olanlarda bu oran % 20-30’a çıkar.
Absorbsiyon aç karnına daha iyi olur.
Çinkonun satürasyon eğrisi non-lineerdir. Çinko’nun metabolizmasını incelediğimizde, oral olarak
verildikten sonra gastrointestinal sistemden kısmen emilir. Kepek ekmeği, süt, peynir gibi
yiyecekler ve kahve absorbsiyonu azaltır.
Folik asidin absorbsiyonu ise duodenumdan ve jejunumun yukarı kısmından olur. Dokularda depo
edilen toplam folat türevlerinin miktarı 70 mg kadardır ve bunun yarısına yakın bir kısmı karaciğer
hücrelerinde toplanmıştır. Kanda folat türevleri ortalama 300 ng/ml konsantrasyonda bulunur.
Bunun % 90’dan fazlası eritrositler içindedir. Eritrositler içindeki folat düzeyi folik asit eksikliğinin
izlenmesinde yararlı olabilir.
C vitamini hem demirin hem de folik asidin emiliminde yardımcı rol üstlenir. C vitamini mide-
barsak kanalından doyurulabilir bir transport olayı ile kolayca absorbe edilir.
Dağılım:
Demir % 90 oranında plazma proteinlerine ve hemoglobine bağlanır.
9 / 13Çinko; kanda iyonik çinkonun % 2-8’i düşük molekül ağırlıklı serum proteinlerine bağlanır. Oral
olarak 50 mg elementel çinko alan hastanın plazma konsantrasyonu 2-3 saatte yaklaşık 2,5
µg/ml’ye ulaşmaktadır.
En yüksek çinko konsantrasyonu saç, gözler, erkek üreme organları ve kemikte görülür. Karaciğer,
böbrek ve kaslarda ise daha düşük seviyelerde bulunur. Kanda %80’i eritrositlerde bulunur. Plazma
çinko seviyesi 70 ila 110 µg/dL arasındadır ve yaklaşık %50’si albumine zayıf olarak bağlanır.
Yaklaşık %7’si amino-asitlere, kalanı ise alfa 2-makroglobulinlere ve diğer proteinlere güçlü bir
biçimde bağlanır.
C vitamini hücre içi dahil vücutta geniş bir alana dağılır. Vücutta depolanır. Düşük oranda
proteinlere bağlanır. En yüksek konsantrasyonda bulunduğu dokular; salgı bezleri, lökosit,
karaciğer ve göz lensidir.
Biyotransformasyon:
Plazmada demir dinamik bir denge halinde tutulur. Barsaktan gelen demirle yeni transferrin-demir
kompleksi oluşurken plazmada transferrinle birleşmiş şekilde taşınan demirin büyük kısmı (yaklaşık
%80’i) kemik iliğindeki prekürsör hücrelere ve hepatik retiküloendoteliyal hücrelere transfer edilir.
Demir-transferrin kompleksi hücreye reseptör aracılı endositozla girer, non-lizozomal asidik bir
vezikül içine alınır ve demir kompleksten koparılır, geriye kalan apotransferrin-reseptör kompleksi
membrana geri döner ve burada kullanılır. Demir eritroid hücrelerde ya mitokondrilere transfer
edilerek protoporfirine katılır ve heme dönüştürülür, ya da ferritinle birleşerek depo edilir. Demir
eksikliğinde reseptör sayısı artar. Demirin plazmadaki yarı ömrü 1,5 saattir.
C vitamini hepatik yolla biyotransformasyona uğrar. C vitamini karaciğerde kısmen oksalik aside
dönüştürülür ve idrardaki oksalatın bir kısmından sorumludur.
Eliminasyon:
Demirin fizyolojik bir atılım sistemi yoktur. Ancak cilt, saç, tırnak, feçes, süt, menstrüasyon ve
idrar ile küçük miktarlar halinde atılır. Plazma yarı ömrü 1,5 saattir.
Çinkonun atılım yolu feçes ile olur. İdrarla atılan miktarı azdır. Normal bir erişkinin bir günde gıda
ile aldığı 13,2 mg çinkonun, 5,6 mg’ı dışkı ile 0,1-0,9 mg’ı idrarla atılır. Böbreklerin normal olarak
serum çinkosunun regülasyonuna tesiri yoktur ve atılım kapasitesi son derece sınırlıdır. Çinkonun
ağızdan alınma miktarı artsa bile, idrarla atılımı değişmez, ancak intravenöz çinko verildiğinde,
idrarla atılımda görülebilen bir artma olur. Çinkonun safra ile atılımı ise, idrarla atılımına göre çok
azdır. Çinko ter ile de kaybedilebilir. Sıcak iklimlerde 2-3 mg kadar çinkonun, ter ile kaybedildiği
bildirilmiştir. Plazma yarı ömrü 3 saattir.
C vitamini başlıca böbreklerden elimine olur. Böbreklerden atılımında, tıpkı glukoz için olduğu gibi
eşik değer söz konusudur. Bu eşik değer C vitamininin plazmadaki doygunluk konsantrasyonu olan
1,4 mg/dL´ye aşağı yukarı eşittir. Bu konsantrasyonun üstünde böbrek proksimal tübüllerinde
reabsorpsiyon maksimumu aşılmış olur, glomerüllerden süzülen C vitamininin fazlası geri
emilemez, idrarla hızlı bir şekilde atılır. Bu nedenle C vitamininin fazla dozda verilmesinin bir
yararı yoktur.
Doğrusallık/Doğrusal Olmayan Durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
10 / 135.3. Klinik öncesi güvenlilik verileri
Geçerli değildir.
6.FARMASÖTİK ÖZELLİKLER
6.1. Yardımcı maddelerin listesi
Sorbitol (%70) (E420)
Metil paraben sodyum (E219)
Sodyum sakkarin
Sitrik asit monohidrat
Sodyum hidroksit
Sodyum klorür
Sodyum asetat
Neospheridine DC
Fruktoz
Sodyum siklamat
Portakal aroması
Limon aroması
Mandalina aroması
Vanilya aroması
Deiyonize su
6.2. Geçimsizlikler
İROFOL’ün herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Kullanıma hazır hale getirilen şurup 25°C’nin altındaki oda sıcaklığında saklandığında 20 gün süre
ile stabildir.
6.5 Ambalajın niteliği ve içeriği
Primer ambalaj malzemesi opak beyaz renkte polietilen (PE) dış kapak, yarı şeffaf polietilen (PE) tıpa
(plug) ve polipropilen (PP) pistondan (plunger) oluşan rezervuar kapak sistemi ile kapatılmış opak
beyaz renkli yüksek yoğunluklu polietilen (HDPE) şişedir.
Mineral karışımı (Demir ve Çinko) içeren şuruba ait primer ambalaj şekli:
Rezervuar kapak sistemi ile kapatılmış opak beyaz renkli yüksek yoğunluklu polietilen (HDPE) şişe
Vitamin toz karışımı (Folik asit ve Vitamin C) içeren rezervuar kapağa ait primer ambalaj şekli:
Yarı şeffaf polietilen (PE) tıpa (plug) ve polipropilen (PP) pistondan (plunger) oluşan rezervuar kapak
sistemi
Her bir kutu 100 ml x 1 şişe ve 1 adet 5 ml’ lik pipet içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
11 / 13Kullanım öncesi şurubun hazırlanışı:
Kullanım öncesi rezervuar kapak içerisinde yer alan toz karışımı, mineral karışımı içeren şişedeki şurup
ile aşağıdaki adımlar izlenerek karıştırılır.
1. Kapağın alt kısmındaki emniyet halkasını uzantısından tutup çekerek emniyet halkasını açınız.
2. Kapağı saat yönüne doğru çeviriniz.
3. Şişeyi şiddetlice 1-2 dakika çalkalayınız.
4. Kapağı saat yönünün tersine çevirerek açınız.
5. Pipetle uygun dozdaki şurubu kullanınız.
6. Kapağı saat yönüne doğru çevirerek kapatınız.
7. RUHSAT SAHİBİ
NBT İlaç Anonim Şirketi
Küçükbakkalköy Mah. Akdal Sok. No: 2/1
Ataşehir/İstanbul
0 216 576 16 16 (Pbx)
12 / 138.RUHSAT NUMARASI
2022/342
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.06.2022
Ruhsat yenileme tarihi:
10. KÜB’ ÜN YENİLENME TARİHİ
13 / 13