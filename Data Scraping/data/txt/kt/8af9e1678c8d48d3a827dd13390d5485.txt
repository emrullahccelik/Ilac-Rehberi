1 / 13 
 KULLANMA TALİMATI  
 
LEKARTEN 150  mg /37.5 mg /200 mg film  kaplı  tablet  
Ağızdan alınır . 
• Etkin madde:  Her bir film kaplı tablet 150 mg levodopa, 37.5 mg karbidopa ve 200 
mg entakapon içerir.  
• Yardımcı maddeler : Mannitol, povidone K 30, mısır nişastası, kroskarmelloz 
sodyum, magnezyum stearat, hipromelloz, günbatımı sarısı, ponceau 4R, titanyum dioksit, makrogol/PEG, indigo karmin blue.  
  
 
 
    
 
 
 
 
Bu Kullanma Talimatında: 
1. LEKARTEN nedir ve ne için kullanılır?  
2. LEKARTEN’i  kullanmadan önce dikkat edilmesi gerekenler  
3. LEKARTEN nasıl kullanılır?  
4. Olası yan etkiler nelerdir?  
5. LEKARTEN’in saklanması  
Başlıkları yer almaktadır.  
 
1. LEKARTEN nedir ve ne için kullanılır?  
Bir LEKARTEN  film kaplı  tablette üç etkin madde bulunmaktadır. Her bir film  kaplı  tablet, 
etkin madde olarak, Parkinson hastalığının tedavisinde kullanılan levodopa ve levodopanın Parkinson hastalığını tedavi edici etkilerini artıran karbidopa ve entakapon içerir.  
 Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içe rmektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya dü şük doz kullanmayınız.  2 / 13 
 LEKARTEN , anti -Parkinson dopaminerjik ilaç olarak adlandırılan bir ilaç sınıfına dahildir. 
Doktorunuz LEKARTEN’i size Parkinson hastalığınızı tedavi etmek amacıyla vermiş 
bulunmaktadır.  
 
Parkinson hastalığı, sinir sisteminde meydana g elen bir bozukluktur. Bu hastalık, beyinde 
üretilen doğal bir madde olan dopaminin eksikliğinden kaynaklanmaktadır. Dopamin, beynin 
kas hareketlerini kontrol eden kısmında mesajları iletir. Dopamin çok az üretiliyorsa, 
hareketlerle ilgili sorunlar ortaya ç ıkar. 
 
Levodopa, beyindeki dopamin düzeyini yükselterek etki gösterir.  
 
LEKARTEN , Parkinson hastalığında normal günlük işlerin yerine getirilmesini zorlaştıran, el 
ve ayakların titremesi, vücut katılığı ve hareketlerdeki yavaşlama gibi belirtilerin 
hafifletilmesine yardımcı olur.  
 Bu durumun tedavisi için size başka ilaçlar da verilebilir.  
 
Bu ilacın nasıl etki gösterdiği ya da size neden verildiği konusunda sorularınız varsa lütfen 
doktorunuza danışınız.  
 2. LEKARTEN’i kullanmadan önce dikkat edilmesi gerekenler  
LEKARTEN’i aşağıdaki durum da KULLANMAYINIZ 
Eğer:  
• Levodopa, karbidopa ya da entakapon veya LEKARTEN’in içindeki diğer maddelere 
karşı aşırı duyarlılığınız (alerjiniz) varsa.  
• Şiddetli karaciğer bozukluğunuz varsa. 
• Dar açılı glokomunuz (göz içindeki basıncın arttığı bir göz hastalığı) varsa. 
• Böbreküstü bezi tümörünüz varsa (feokromositoma olarak bilinir; şiddetli yüksek kan basıncı riskini artırabilir).  
• Ruhsal çöküntü (depresyon) tedavisi için belirli ilaçlar kullanıyorsanız (seçici MAO -
A ve MAO- B enzimini inhibe edici ya da seçici olmayan MAO enzimi inhibe edici 
ilaçlar).  3 / 13 
 • Daha önce şiddetli ruhsal bozuklukların tedavisinde kullanılan ilaçlara karşı seyrek 
görülen bir tepki olan nöroleptik habis (malign) sendrom (NHS) geçirdiyseniz.  
• Daha önce kas hücrelerinde hasarlanmayla seyreden bir hastalık (bir kas hastalığı 
olan rabdomiyoliz) geçirdiyseniz.  
 
LEKARTEN’i aşağıdaki durum larda DİKKATLİ KULLANINIZ 
Eğer:  
• Daha önce kalp krizi, nefes darlığı (astım) ya da başka herhangi bir kalp, damar ya da akciğer hastalığı geçirdiyseniz.  
• Karaciğer yetmezliğiniz varsa.  
• Şiddetli böbrek yetmezliğiniz varsa.  
• Daha önce böbreklerle, karaciğerle ya da hormonlarla ilgili bir hastalık geçirdiyseniz.  
• Daha önce iltihaplı bağırsak hastalığı geçirdiyseniz.  
• Daha önce mide ülseri geçirdiyseniz.  
• Daha önce havale (konvülsiyon) geçirdiyseniz.  
• Daha önce herhangi bir türde şiddetli bir ruhsal bozukluk geçirdiyseniz.  
• Kendinizi ruhsal olarak çöküntü içinde (depresif) hissediyorsanız, intihar 
düşünceleriniz varsa ya da duygu ve  davranışlarınızda olağan dışı değişiklikler fark 
ettiyseniz.  
• Süreğen (kronik) geniş açılı glokomunuz varsa. Dozunuzun ayarlanması ve gözlerinizdeki basıncın takip edilmesi gerekebilir.  
• Kan basıncını düşürebilecek başka ilaçlar kullanıyorsanız. LEKARTEN’in  bu etkiyi 
arttırabileceğinin bilincinde olmalısınız.  
• LEKARTEN almaya başladıktan sonra kontrolünüz dışında bazı hareketler başlarsa 
ya da var olanlar kötüleşirse. Bu durumda doktorunuzun Parkinson hastalığı ilaçlarınızın dozunu değiştirmesi gerekebilir.  
• Doktorunuz tarafından bazı şekerleri bünyenizin kaldıramadığı söylendiyse. Bu 
durumda bu ilacı almadan önce doktorunuza danışınız.  
• Aileniz/bakıcınız, sizin için normal olmayan şekilde davranmanıza yol açan dürtüler veya isteklerin ortaya çıktığını fark ederse veya kendinize ya da başkalarına zarar verebilecek belli aktiviteleri gerçekleştirmek için dürtü, itki veya isteğe karşı koyamıyorsanız doktorunuza söyleyiniz. Bu davranışlar dürtü kontrolü bozuklukları olarak adlandırılır ve bağımlılık yapan kumar oyna ma, aşırı yeme veya para harcama, 4 / 13 
 anormal derecede yüksek seks dürtüsü veya zihnin artmış cinsel düşünceler ya da 
hislerde meşgul olmasını içerebilir. Doktorunuzun tedavilerinizi gözden geçirmesi 
gerekebilir.  
• Aniden uyuyakalıyorsanız ya da kendinizi çok uykulu hissediyorsanız (ayrıca Bkz. Araç ve makine kullanımı).  
• Kaslarınız çok sertleşirse ya da şiddetli kasılmalar gösterirse veya titreme, huzursuzluk, şaşkınlık hali, ateş, nabız artışı ya da kan basıncınızda geniş dalgalanmalar varsa.  
• İshaliniz varsa. Bu  durumda aşırı kilo kaybı olasılığını önlemek amacıyla doktorunuz 
kilo takibi yapmak isteyebilir.  
• Eğer kısa zaman içerisinde ilerleyici anoreksia (iştahsızlık), asteni (kuvvetsizlik, bitkinlik) ve kilo kaybı yaşarsanız bu durumu doktorunuza bildiriniz. Doktorunuz karaciğer fonksiyonları da dahil olmak üzere genel bir sağlık değerlendirmesi yapmak isteyebilir.  
• Genel anesteziyle uyutularak ameliyat olacaksanız. Bu durumda doktora LEKARTEN aldığınızı bildiriniz.  
• LEKARTEN kullanmayı durdurmanız gerektiğini hiss ediyorsanız önce doktorunuza 
danışınız. Yan etkileri ve Parkinson belirtilerinizin kötüleşmesini önlemek için LEKARTEN dozunun kademeli olarak azaltılması ve diğer Parkinson ilaçlarınızda 
değişiklikler yapılması gerekebilir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 LEKARTEN’in yiyecek ve içecek ler ile kullanılması  
LEKARTEN’i yiyeceklerle birlikte veya ayrı olarak alabilirsiniz.  
 Bazı hastalarda, LEKARTEN bol protein içeren gıdalarla (örneğin et, balık, süt ürünleri, 
tohumlar ve kuruyemiş) birlikte ya da onlardan kısa bir süre sonra alındığı takdirde iyi emilemeyebilir. Bu durumun sizin için geçerli olduğunu düşünüyorsanız doktorunuza danışınız.  
 LEKARTEN ve demir içeren preparatları ağız yoluyla aynı anda almayınız. Birini yuttuktan 
sonra diğerini almak için en az 2- 3 saat bekleyiniz.  5 / 13 
 Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz ya da hamile olabileceğinizi düşünüyorsanız, doktorunuza danışmadan 
LEKARTEN kullanmayınız. LEKARTEN kesinlikle gerekli olmadığı takdirde hamilelik 
döneminde kullanılmamalıdır. Doktorunuz hamilelik döneminde LEKARTEN kullanmanın 
olası ris klerini sizinle paylaşacaktır.  
 
Tedaviniz sırasında hamile olduğunuzu fark ederseniz hemen doktorunuza  danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Eğer bebeğinizi emziriyorsanız, bunu doktorunuza söyleyiniz. LEKARTEN tedavisi görürken 
bebeğinizi emzirmemelisiniz.  
 
Araç ve makine kullanımı  
LEKARTEN kan basıncınızı düşürebilir, bu da baş dönmesine ya da sersemlik hissine yol 
açabilir. Bu nedenle, araba veya herhangi bir araç ya da makine kullanırken özellikle dikkatli 
olmanız gerekir.  
 Kendinizi çok sersemlemiş hissediyor ya da bazen aniden uyuyakalıyorsanız, araba kullanmamalı ya da dikkatli olmanızı gerektiren başka herhangi bir şey yapmamalısınız (araç 
ya da makine kullanmamalısınız). Bu konuda doktorunuzun tavsiyeleri ni alınız. Aksi takdirde, 
kendinizi ve başkalarını ciddi şekilde yaralanma ya da ölüm riski altına sokabilirsiniz.  
 
LEKARTEN’in içeriğinde bulunan bazı yardımcı maddeler hakkında önemli bilgiler  
LEKARTEN, günbatımı sarısı içermektedir. Alerjik reaksiyonlara sebep olabilir.  
LEKARTEN, Ponceau 4R içermektedir. Alerjik reaksiyonlara sebep olabilir.  
 
Diğer ilaçlar ile birlikte kullanımı  
Şu anda başka herhangi bir ilaç alıyorsanız ya da yakın zamanda aldıysanız - kan basıncınızı 
düşürmek için verilmiş  olan ilaçlar, reçetesiz ilaçlar ve bitkisel ürünler de dahil olmak üzere - 
doktorunuza ya da eczacınıza bunlar hakkında bilgi veriniz.  6 / 13 
 LEKARTEN , bazı depresyon ilaçlarının ve diğer bazı ilaçların etkilerini ve yan etkilerini 
artırabilir. Bu ilaçlar arasında aşağıdakiler yer almaktadır:  
 
• MAO- A enzimini inhibe edenler (örneğin moklobemid)  
• Trisiklik depresyon ilaçları (örn. amitriptilin)  
• Noradrenalin geri alımını inhibe edenler (örn. desipramin, maprotilin ve venlafaksin)  
• Ve bunların yanı sıra parokseti n, rimiterol, izoprenalin, adrenalin, noradrenalin, 
dopamin, dobutamin, alfa -metildopa ve apomorfin. 
 
LEKARTEN tedavisi görürken bu ilaçları aldığınız takdirde artan etkiler konusunda dikkatli 
olunuz.  
 
Bazı ilaçlar LEKARTEN’in etkilerini zayıflatabilir. Bu  ilaçlar arasında aşağıdakiler yer 
almaktadır:  
• Ruhsal bozuklukların tedavisinde kullanılan ilaçlar (dopamin antagonistleri),  
• Bulantı ve kusma tedavisinde kullanılan ilaçlar (dopamin antagonistleri),  
• Havalelerin (konvülsiyonların) önlenmesinde kullanılan il açlar (fenitoin),  
• Kasları gevşeten ilaçlar (papaverin).  
 
Bu ilaçları kullanıyorsanız ya da bunları aldığınızda LEKARTEN’in eskisi gibi etki 
göstermediğini fark ederseniz bu durumu doktorunuza söyleyiniz.  
 LEKARTEN demiri sindirmenizi güçleştirebilir. Bu nedenle, LEKARTEN ve demir 
takviyelerini aynı anda almayınız. Birini aldıktan sonra diğerini almak için en az 2 -3 saat 
bekleyiniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. LEKARTEN nasıl kullanılır?  
Uygun kullanım ve doz/u ygulama sıklığı için talimatlar  
LEKARTEN’i her zaman, doktorunuzun size verdiği talimatları uygulayarak kullanınız. Emin 
değilseniz mutlaka doktorunuza veya eczacınıza danışınız.  
 7 / 13 
 Doktorunuz her gün tam olarak kaç LEKARTEN tablet alacağınızı size söyleyecektir. 
Tedaviye verdiğiniz yanıta bağlı olarak doktorunuz daha yüksek ya da daha düşük bir doz 
önerebilir.  
Levodopa/karbidopa/entakapon kombinasyonu 50/12.5/200 mg, 75/18.75/200 mg, 
LEKARTEN 100 mg/25 mg /200 mg, levodopa/karbidopa/entakapon kombinasyonu 
125/31.25/200 mg ve LEKARTEN 150 mg /37.5 mg /200 mg film kaplı tablet için: Bir günde 
10 tabletten fazla almayını z. 
 
LEKARTEN 200 mg /50 mg /200 mg film  kaplı  tablet için: Bir günde 7 tabletten fazla 
almayınız.  
 
Doktorunuzun LEKARTEN’in , diğer levodopa  ilaçlarınızın ve diğer Parkinson ilaçlarınızın 
ne zaman ve nasıl kullanılacağıyla ilgili talimatlarına kesinlikle uyunuz. Bu talimatlarla ya da 
ambalajın üzerindeki yazıyla ilgili emin olmadığınız noktalar varsa doktorunuza ya da 
eczacınıza danışınız  
 
Uygulama yolu ve metodu  
Tabletleri bir miktar su (örneğin 1 bardak) ile yutunuz. Her LEKARTEN tablet, bir tam doz 
levodopa, karbidopa ve entakapon içerir. Her seferinde yalnızca bir tablet alınız. Tabletler 
bölünmemeli ya da küçük parçalara ayrılmamalıdır.  
 Değişik yaş grupları  
Çocuklarda kullanımı  
Çocuklarda ve 18 yaşın altındaki ergenlerde LEKARTEN’in kullanımı onaylanmış 
olmadığından, bu kişilerde kullanılması önerilmez. 
 
Yaşlılarda kullanımı:  
Eğer 65 yaşın üzerindeyseniz, LEKARTEN’in doz ayarlaması yapılmaksızın alabilirsiniz.  
 Özel kullanım durumları  
Böbrek/Karaciğer yetmezliği:  
LEKARTEN tedavisi, diyaliz uygulananlar dahil şiddetli böbrek yetmezliği olan hastalara 
dikkatle uygulanmalıdır.  
 8 / 13 
 Hafif ila orta şiddette karaciğer yetmezliği olan hastalara LEKARTEN uygulanırken dikkatli 
olunması önerilir. Doz azaltımı gerekebilir.  
 
Doktorunuz ayrı bir tavsiyede bulunmadıkça, bu talimatları takip ediniz.  
 Doktorunuz LEKARTEN ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü LEKARTEN tedavisini durdurmak hastalığınızın daha kötüye gitmesine 
neden olabilir.  
 
Eğer LEKARTEN’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacı nız ile konuşunuz. 
 
Kullanmanız gerekenden daha fazla LEKARTEN kullandıysanız : 
LEKARTEN’den  kullanmanız  gerekenden fazlasını kullanmışsanız, derhal bir doktor veya 
eczacı ile konuşunuz.  
 
LEKARTEN’i kullanmayı unutursanız  
Bir sonraki dozunuza kadar bir saatten uzun bir süre varsa: hemen bir dozunuzu alınız, bir 
sonraki dozunuzu da normal zamanında alınız.  
 
Bir sonraki dozunuza kadar bir saatten kısa bir süre varsa: hemen bir dozunuzu alınız, bir saat bekleyiniz, sonra bir doz daha alınız. Bunun ardından normal tedavi düzeninize geri dönünüz.  
Olası yan etkileri önlemek için, LEKARTEN tabletleri her zaman en az bir saat arayla 
alınmalıdır.  
 
Ne yapmanız gerektiğinden emin değilseniz doktorunuza danışınız.  
 
Unutulan dozları dengelemek için çift doz almayınız.  
 
LEKARTEN ile tedavi sonlandırıldığında  oluşabilecek etkiler : 
Doktorunuz bırakmanızı söylemediği takdirde LEKARTEN almayı bırakmayınız. Bu gibi 
durumlarda, doktorunuzun belirtilerinizin yeterli derecede kontrolünü sağlamak amacıyla 
diğer Parkinson ilaçlarınızın (özellikle levodopa) dozunu yeniden ayarlaması gerekebilir. 9 / 13 
 Hem LEKARTEN’in , hem de diğer Parkinson ilaçların ızın ani olarak kesilmesi, istenmeyen 
yan etkilere (örneğin şiddetli kas katılığı, yüksek ateş ve bilinç değişiklikleri) yol açabilir.  
 
4. Olası yan etkiler nelerdir?  
Tüm ilaçlar gibi LEKARTEN’in içeriğinde bulunan maddelere duyarlı olan kişilerde yan 
etkiler  olabilir.  
 Aşağıdakilerden biri olursa, LEKARTEN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyon belirtileri kurdeşen (ürtiker), kaşıntı, döküntü, yüz, dudaklar, dil ya 
da boğazda şişmeyi içerebilir. Bu durum nefes alma ya da yutmada güçlüğe neden 
olabilir.  
• Kaslarınız aniden sertleşir veya çok şiddetli seğirme hareketleri yapar, titreme, 
ajitasyon, kafa karışıklığı, ateş, nabız yükselmesi veya kan basıncında büyük dalgalanm alar yaşarsanız. Bunlar Nöroleptik Malignan Sendrom (NMS, merkezi 
sinir sisteminde meydana gelen bozuklukların tedavisinde kullanılan ilaçlara seyrek olarak verilen bir reaksiyon,) veya rabdomiyoliz (seyrek görülen ciddi bir kas rahatsızlığı) semptomları o labilir.  
 
Bunların hepsi çok ciddi yan etkilerdir. Bu yan etkilerden herhangi biriyle karşılaşırsanız, mümkün olan en kısa sürede doktorunuzla konuşunuz.  Acil tıbbi müdahaleye veya hastaneye yatırılmanıza gerek olabilir.  
 LEKARTEN’in kullanılması sonucunda aşağıda belirtilen yan etkiler ortaya çıkabilir:  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’ inde görülebilir.  
Yaygın : 10 hastanın birinden az, fakat 100 hastanın birinden fazla görüle bilir.  
Yaygın olmayan:100 hastanın birinden az, fakat 1.000 hastanın birinden fazla görülebilir. Seyrek: 1.000 hastanın birinden az , fakat 10.000 hastanın birinden fazla  görülebilir.  
Çok seyrek:  10.000 hastanın birinden az  görülebilir. 
Sıklığı bilinmeyen : Eldeki veriler ile belirlenemeyece k kadar az hastada görülebilir.  10 / 13 
 Çok yaygın:  
• Kontrol dışı hareketler (diskinezi)  
• Bulantı  
• Zararsız olarak idrar renginin kırmızımsı kahverengi olması  
• Kas ağrısı  
• İshal  
 
Yaygın:  
• Kalp krizi dışındaki kalp ya da arter hastalıkları (örn. göğüs ağrısı)  
• Düzensiz kalp atışı veya ritmi  
• Düşük kan basıncı nedeniyle baş dönmesi ya da baygınlık  
• Yüksek kan basıncı  
• Parkinson belirtilerinin aniden kötüleşmesi  
• Baş dönmesi  
• Sersemlik hali  
• Kusma  
• Karın ağrısı ve rahatsızlığı 
• Mide yanmas ı 
• Ağız kuruluğu 
• Kabızlık  
• Uyuyamama  
• Varsanılar (halüsinasyonlar)  
• Şaşkınlık hali (konfüzyon)  
• Kabuslar dahil olmak üzere anormal rüyalar  
• Bellek veya düşünme sorunları dahil olmak üzere mental değişiklikler  
• Anksiyete ve depresyon (muhtemelen intihar düşünceler iyle) 
• Yorgunluk 
• Göğüs ağrısı  
• Düşme sıklığının artması  
• Yürümede bozulma  
• Güç ve enerji kaybı  
• Nefes darlığı  
• Artmış terleme  11 / 13 
 • Döküntüler  
• Kas krampları  
• İstemsiz kas kasılmaları  
• Bacaklarda şişme  
• Bulanık görme  
• Kansızlık  
• İştah  azalması  
• Kilo kaybı  
• Baş ağrısı  
• Eklem ağrısı  
• İdrar yolları enfeksiyonu  
 
Yaygın olmayan:  
• Kalp krizi  
• Bağırsak kanaması  
• Anormal karaciğer fonksiyon testleri  
• Psikotik belirtiler  
• Kalın bağırsak iltihabı  
• Deri, saç, sakal ve tırnaklarda renk bozuklukları  
• Kan hücresi sayısında kanamaya neden olabilecek değişiklikler  
• Yutkunma güçlükleri  
• İdrara çıkamama  
• Genellikle kendini kötü hissetme  
 Seyrek:  
• Havaleler (konvülsiyonlar)  
 Sıklığı bilinmeyen:  
• Cildin ya da göz aklarının sararması (sarılık)  
• Kaşıntı  
• Gündüzleri aşırı uykululuk hali  
• Aniden uyuyakalma  olayları  
 12 / 13 
 Aşağıdaki yan etkileri yaşayabilirsiniz:  
• Zararlı olabilecek bir eylemi gerçekleştirmek için dürtüye direnememe; bunlar 
aşağıdakileri içerebilir:  
- Ciddi ya da özel ailesel sonuçlara rağmen aşırı kumar oynamaya yönelik güçlü dürtü,  
- Değişmiş ya da artmış cinsel ilgi ve sizin için ya da başkaları için endişe teşkil eden 
davranış, örneğin, artmış cinsel istek, 
- Kontrol edilemeyen aşırı alışveriş veya para harcama,  
- Aşırı yeme (kısa bir zaman periyodunda büyük miktarlarda yemek yeme) ya da 
kompulsif yeme  (açlığınızı yatıştırmak için normalden ve gerektiğinden fazla yemek yemek)  
 Bu davranışlardan birini yaşarsanız doktorunuza söyleyiniz; doktorunuz semptomlarınızı 
kontrol etmek veya azaltmak üzere bazı yöntemleri size açıklayacaktır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda hekiminiz, eczacınız veya hemşir eniz ile konuşunuz. Ayrıca karşılaştığınız yan etkileri 
www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farma kovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. LEKARTEN’in saklanması  
LEKARTEN’i  çocukların göremeyeceği, erişemeyeceği yerlerde ve ambalajında saklayınız.  
 25
oC'nin altındaki oda sıcaklığında saklayınız.  
 Son kullanma tarihiyl e uyumlu olarak kullanınız.  
Ambalajdaki son kullanma tarihinden sonra LEKARTEN’i  kullanmayınız.  
 Eğer üründe ve/veya ambalajında bozukluklar fark ederseniz LEKARTEN’i kullanmayınız.  13 / 13 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat s ahibi:  
World Medicine İlaç San. ve Tic. A.Ş. Bağcılar, İstanbul  
 Üretim yeri:  
World Medicine İlaç San ve Tic. A.Ş. 
Bağcılar, İstanbul  
   
Bu kullanma talimatı 28/ 10/2023 tarihinde onaylanmıştır.  