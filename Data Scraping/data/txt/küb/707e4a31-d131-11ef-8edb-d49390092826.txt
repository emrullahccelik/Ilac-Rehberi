KISA ÜRÜN BİLGİSİ
1. BEŞERİ TIBBİ ÜRÜNÜN ADI
M-ESLON 10 mg mikropellet kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 10.0 mg Morfin Sülfat içerir.
Yardımcı maddeler:
Sukroz ve mısır nişastası SP mikrogranülleri………11.539 mg
Yardımcı maddeler için 6.1’e bakınız.
3. FARMASÖTİK FORM
Mikropellet kapsül
4. KLİNİK ÖZELLİKLER
4.1. Terapötik endikasyonlar
Bir opioid analjeziğin uygun olduğu orta ve şiddetli akut ve kronik ağrının dindirilmesinde
endikedir.
4.2. Pozoloji ve uygulama şekli
Pozoloji:
Yetişkinler:
Daha zayıf opioidler (örn., dihidrokodein) ile kontrol edilemeyen şiddetli ağrısı olan bir hasta,
normal olarak, 12 saatte bir 30 mg ile başlatılmalıdır. Daha önce normal salıverilmeli morfin
kullanmakta olan hastalara, M-ESLON ile aynı günlük toplam doz, 12 saatlik arayla
bölünmüş dozlar şeklinde verilmelidir.
Ağrı şiddetinde artış, kapsüllerin dozajında bir artışı gerekli kılacaktır. Daha yüksek dozlar,
mümkün olduğunda, gerektiğinde %30-50 artışlar şeklinde verilmelidir. Herhangi bir hasta
için doğru dozaj, ağrının, 12 saatin tamamı boyunca yan etkisiz veya tolere edilebilir yan
etkiler ile kontrol edilmesi için yeterli olan dozajdır. 200 mg dozlarının, morfinin veya diğer
opioid preparatlarının daha düşük dozlarda kullanılarak stabil bir analjezik dozuna titre
edilmiş olan hastalar için saklanması önerilmektedir.
Oral veya parenteral morfin yerine M-ESLON almakta olan hastalara, analjezik etkilerdeki,
oral uygulama ile ilişkili herhangi bir azalmayı kompanse etmek üzere yeterince artırılmış bir
dozaj verilmelidir. Genellikle, bu tür bir artmış ihtiyaç, %100 düzeyindedir. Bu tür hastalarda,
kişiye özel doz ayarlamaları gereklidir.
Çocuklar:
Şiddetli kanser ağrısı olan çocuklar için, 12 saatte bir vücut ağırlığının kg'ı başına 0,2 ila 0,8
mg morfin aralığındaki bir başlangıç dozajı önerilmektedir. Dozlar, yetişkinlerdeki gibi titre
edilmelidir.
1/9Operasyon sonrası ağrı
M-ESLON, operasyondan sonraki ilk 24 saat içerisinde veya bağırsak fonksiyonu normale
dönene kadar önerilmemektedir; bunun ardından, hekimin takdirine bağlı olarak, aşağıdaki
dozaj planı gözlemlenmelidir:
(a) 70 kg altındaki hastalara, 12 saatte bir 2 adet M-ESLON 10 mg.
(b) 70 kg üzerindeki hastalara, 12 saatte bir M-ESLON 30 mg.
(c) Yaşlılar - yaşılarda, dozajın azaltılması uygun olabilir.
(d) Çocuklar - önerilmez.
Gerekli olması halinde, toplam morfin dozajlarına çok dikkat edilerek ve morfinin, bu
uzatılmış salıverilmeli formülasyondaki uzatılmış etkileri akılda tutularak, ek parenteral
morfin verilebilir.
Uygulama şekli:
Oral yoldan kullanılır.
M-ESLON kapsüller bütün olarak ve kırılmadan, çiğnenmeden, ezilmeden yutulmalıdır.
Kırılmış, çiğnenmiş veya ezilmiş kapsüllerin uygulanması, öldürücü olması olası bir morfin
dozunun hızlı bir şekilde salıverilmesine ve emilimine yol açabilir (bölüm 4.9. Doz aşımı
bölümüne bakınız).
M-ESLON, 12 saatlik aralıklarda kullanılmalıdır. Dozaj, ağrının şiddetine, hastanın yaşına ve
önceki analjezik ihtiyacı geçmişine bağlıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Bkz. Bölüm 4.4.
Pediyatrik popülasyon:
Şiddetli kanser ağrısı olan çocuklar için, 12 saatte bir vücut ağırlığının kg'ı başına 0,2 ila 0,8
mg morfin aralığındaki bir başlangıç dozajı önerilmektedir. Dozlar, yetişkinlerdeki gibi titre
edilmelidir. Operasyon sonrası ağrı için kullanımı önerilmez.
Geriyatrik popülasyon:
Bkz. Bölüm 4.2.
4.3. Kontrendikasyonlar
 Bileşenlerinden herhangi birine karşı aşırı duyarlılığı olan hastalarda,
 Solunum depresyonu, kafa yaralanması, paralitik ileus, 'akut abdomen', gastrik
boşalmada gecikme, obstrüktif hava yolu hastalığı, bilinen morfin hassasiyeti, akut
hepatik hastalık, monoamin oksidaz inhibitörleri ile eşzamanlı veya onların
kesilmesini takiben iki hafta içerisinde uygulamada,
 Bir yaşından küçük çocuklarda,
 Operasyon öncesi ya da operasyon sonrası ilk 24 saat kullanımı önerilmez.
4.4. Özel kullanım uyarıları ve önlemleri
Bütün narkotikler ile olduğu gibi, yaşlılarda, hipotiroidi varlığında ve renal veya hepatik
fonksiyonları önemli ölçüde bozulmuş hastalarda dozajın azaltılması uygun olabilir. Solunum
2/9fonksiyonu bozulmuş, ciddi bronşiyal astımı, konvülsif bozuklukları, akut alkolizmi, delirium
tremensi, artmış intrakraniyal basıncı, hipovolemi ile birlikte hipotansiyonu olan hastalarda,
şiddetli cor pulmonale durumunda, madde kötüye kullanımı geçmişi olan hastalarda, opiyata
bağımlı hastalarda, biliyer kanal hastalıkları, pankreatit, enflamatuvar bağırsak bozuklukları,
prostat hipertrofisi, ve adrenokortikal yetmezliği olan hastalarda dikkatle kullanılmalıdır.
Kullanım sırasında paralitik ileustan şüphelenilmesi veya paralitik ileus meydana gelmesi
halinde, M-ESLON hemen kesilmelidir.
Morfin, epilepsi geçmişi olan hastalarda nöbet eşiğini düşürebilir.
Opioid fazlalığının başlıca riski, solunum depresyonudur.
İlave ağrı giderici prosedürler (örn., cerrahi, plexus blokajı) almak üzere olan hastalar,
müdahaleden önceki 24 saat süreyle M-ESLON almamalıdır. Daha sonra M-ESLON ile daha
ileri tedavinin endike olması halinde dozaj, yeni operasyon sonrası gerekliliğe göre
ayarlanmalıdır.
Morfin intestinal motiliteyi etkilediğinden, M-ESLON operasyon sonrasında ve abdominal
cerrahinin ardından dikkatle kullanılmalıdır ve hekim bağırsak fonksiyonunun normale
döndüğünden emin olana kadar kullanılmamalıdır.
Farklı markalar taşıyan uzatılmış salıverilmeli morfin ürünleri arasında biyoeşdeğerliğin
garanti edilmesi mümkün değildir. Bu nedenle, hastaların etkili doza titre edilmelerinin
ardından, M-ESLON preparatlarından, diğer yavaş, sürekli veya uzatılmış salıverilmeli
morfin veya diğer kuvvetli narkotik analjezik preparatlarına, yeniden titrasyon veya klinik
değerlendirme olmaksızın geçiş yapmaması gerektiği vurgulanmalıdır.
Hasta, kronik kullanım ile birlikte ilaca tolerans geliştirebilir ve ağrı kontrolünü idame
ettirmek için giderek daha yüksek dozlara ihtiyaç duyabilir. Bu ürünün uzun süreli kullanımı
fiziksel bağımlılığa yol açabilir, tedavinin aniden kesilmesi üzerine bir çekilme sendromu
meydana gelebilir. Bir hastanın morfin ile tedaviye daha fazla ihtiyaç duymaması halinde,
çekilme semptomlarını önlemek amacıyla, dozun yavaş yavaş azaltılması uygun olabilir.
Nadiren, özellikle yüksek dozlarda, morfin sülfat dozundaki bir artışa artık yanıt vermeyen
hiperaljezi meydana gelebilir. Morfin sülfat dozunun azaltılması veya opoidde değişikliğe
gidilmesi gerekli olabilir.
Morfin, diğer kuvvetli agonist opiodlere benzer bir kötüye kullanım profiline sahiptir. Morfin,
latent veya açık bağımlılık bozuklukları olan kişiler tarafından aranabilir ve kötüye
kullanılabilir. Morfin de içeren opioid analjeziklere psikolojik bağımlılık (adiksiyon)
gelişmesi potansiyeli vardır. Ürün, alkol veya ilaç kötüye kullanımı geçmişi olan hastalarda
özel dikkatle kullanılmalıdır.
Uzatılmış salıverilmeli kapsüller, bütün olarak ve kırılmadan, çiğnenmeden ve ezilmeden
yutulmalıdır. Kırılmış, çiğnenmiş veya ezilmiş kapsüllerin uygulanması, öldürücü olması
olası bir morfin dozunun hızlı bir şekilde salıverilmesine ve emilimine yol açabilir (bölüm
4.9'a bakınız).
Oral dozaj formlarının parenteral uygulama ile kötüye kullanımının, ölümcül olabilecek ciddi
advers olaylar ile sonuçlanması beklenebilir.
Alkol ve M-ESLON’un birlikte kullanımı, M-ESLON’un istenmeyen etkilerini artırabilir;
birlikte kullanımdan kaçınılmalıdır.
M-ESLON sukroz içerir. Nadir kalıtımsal früktoz intoleransı, glikoz-galaktoz malabsorpsiyon
veya sukraz-izomaltaz yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Morfin sülfat; trankilizanların, genel anesteziklerin, fenotiyazinlerin, hipnotikler veya
sedatiflerin, kas gevşeticilerin, antihipertansiflerin ve gabapentin dahil diğer merkezi sinir
sistemi depresanlarının etkilerini kuvvetlendirir. Bu ilaçların morfin sülfatın olağan dozları ile
3/9kombine alınması halinde, etkileşim sonucunda solunum depresyonu, hipotansiyon, derin
sedasyon veya koma ile sonuçlanabilen etkiler ortaya çıkabilir.
Morfin sülfat, monoamin oksidaz inhibitörleri ile birlikte veya bu tür bir tedavi ile iki haftalık
bir aralık içerisinde uygulanmamalıdır.
Alkol, M-ESLON’un farmakodinamik etkilerini artırabilir; birlikte kullanımından
kaçınılmalıdır.
Asetilkolinin etkisini bloke eden tıbbi ürünler, örneğin, antihistaminler, anti-parkinsonlar ve
antiemetikler, morfin sülfat ile antikolinerjik advers olayları kuvvetlendirebilecek şekilde
etkileşime girebilir.
Simetidin, morfin sülfatın metabolizmasını inhibe eder.
Morfin sülfatın plazma konsantrasyonları, rifampisin tarafından düşürülebilir.
Ritonavirin morfin sülfat ile birlikte kullanımına ilişkin farmakokinetik veri mevcut
olmamasına karşın, ritonavir, morfin sülfatın glukuronidasyonundan sorumlu hepatik
enzimleri indükler ve morfin sülfatın plazma konsantrasyonlarını düşürmesi olasıdır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Morfin sülfatın çocuk doğurma potansiyeli olan ve doğum kontrolü uygulayan kadınlarda
kullanımı ile ilgili veri bulunmamaktadır.
Gebelik dönemi
Yenidoğan solunum depresyonu riskinden dolayı M-ESLON, gebelik ve doğum sırasında
önerilememektedir. Kronik tedavi görmekte olan annelerin yenidoğanlarında, çekilme
(yoksunluk) semptomları gözlemlenebilir.
Laktasyon dönemi
Morfin anne sütüne geçtiğinden, emzirmekte olan annelere uygulanması önerilmemektedir.
Üreme yeteneği / Fertilite
Veri bulunmamaktadır.
4.7. Araç ve makina kullanımı üzerindeki etkiler
Morfin, dozaja ve hassasiyete bağlı olarak, hastanın reaksiyonlarını değişen ölçülerde
modifiye edebilir. Etkilenmeleri durumunda, hastalar araç veya makine kullanmamalıdır.
4.8. İstenmeyen etkiler
Normal dozlarda, morfinin en yaygın yan etkileri, bulantı, kusma, konstipasyon ve
sersemliktir. Kronik tedavide, M-ESLON ile birlikte bulantı ve kusma görülmesi olağan
dışıdır, ancak bunlar meydana gelecek olursa kapsüller, gerekli olması halinde bir antiemetik
ile kolayca kombine edilebilir.
İstenmeyen etkilerin değerlendirilmesinde aşağıdaki sıklıklar temel alınmıştır:
Çok yaygın (≥1/10); yaygın (≥l/100 ila <1/10); yaygın olmayan (≥ 1/1.000 ila < 1/100);
seyrek (≥1/10.000 ila <1/1.000); çok seyrek (≤1/10.000), bilinmiyor (eldeki verilerden
tahminle hareket edilemiyor).
4/9Çok yaygın Yaygın Yaygın olmayan Bilinmiyor
Bağışıklık Alerjik reaksiyon Anafilaktik reaksiyon
sistemi Anafilaktoid reaksiyon
hastalıkları
Psikiyatrik Konfüzyon Ajitasyon İlaç bağımlılığı
hastalıklar İnsomnia Öfori Disfori
Halüsinasyonlar Düşünmede
Duygu durumunda bozukluklar
değişme
Sinir sistemi Baş dönmesi Konvülsiyonlar Hiperaljezi (bölüm
hastalıkları Baş ağrısı Hipertoni 4.4'e bakınız)
İstemsiz kas Miyoklonus
kontraksiyonları Parestezi
Somnolans Senkop
Göz hastalıkları Görme bozuklukları Miyozis
Kulak ve Vertigo
içkulak
hastalıkları
Kardiyak Çarpıntı Bradikardi
hastalıklar Taşikardi
Vasküler Yüzde kızarma Hipertansiyon
hastalıklar Hipotansiyon
Solunum, göğüs Bronkospazm Öksürükte azalma
hastalıkları ve Pulmoner ödem
mediastinal Solunum depresyonu
hastalıklar
Gastrointestinal Konstipasyon Karın ağrısı Dispepsi
hastalıklar Bulantı Anoreksi İleus
Ağız kuruluğu Tat almada
Kusma perversiyon
Hepatobiliyer Karaciğer Biliyer ağrı
hastalıklar enzimlerinde artış Pankreatitte alevlenme
Deri ve derialtı Hiperhidrozis Ürtiker
doku Döküntü
hastalıkları
Böbrek ve idrar Üriner retansiyon Üretra spazmı
yolu hastalıkları
Üreme sistemi Amenore
ve meme Libidoda azalma
hastalıkları Erektil disfonksiyon
Genel Astenik durumlar Periferik ödem İlaç toleransı
bozukluklar ve Pruritus İlaç çekilme sendromu
uygulama
bölgesine ilişkin
hastalıklar
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
5/94.9. Doz aşımı ve tedavisi
Morfin toksisitesinin ve doz aşımının işaretleri, göz bebeklerinde iğne ucu görünümü, iskelet
kaslarında gevşeklik, solunum depresyonu, hipotansiyon, somnolans, ve stupor veya koma
haline ilerleyebilecek merkezi sinir sistemi depresyonudur. Daha şiddetli olgularda, dolaşım
yetmezliği ve komada derinleşme meydana gelebilir. Doz aşımı ölümle sonuçlanabilir. Opioid
doz aşımında, böbrek yetmezliğine ilerleyebilen rabdomiyoliz bildirilmiştir.
Uzatılmış salıverilmeli dozaj formunun ezilerek alınması, morfinin hızlı bir şekilde
salıverilmesine yol açabilir; bu durum, fatal doz aşımı ile sonuçlanabilir.
Morfin doz aşımının tedavisi:
Hastanın hava yolu açıklığının sağlanması ve yardımlı veya kontrollü ventilasyonun
uygulanmasına öncelikli dikkat gösterilmelidir.
Hava yolunun korunabilmesi koşuluyla, önemli bir miktar alındıysa bir saat içerisinde oral
aktif kömür (yetişkinler için 50 g, çocuklar için 1g/kg) düşünülebilir.
Saf opoioid antagonistleri, opoid doz aşımının etkilerine karşı spesifik antidotlardır. Gerekli
olduğunda, diğer destekleyici önlemler alınmalıdır.
Masif doz aşımı durumunda, intravenöz olarak 0,8 mg nalokson uygulayınız. Gerekli oldukça
2-3 dakikalık aralıklar ile veya 500 ml normal salin veya %5 dekstroz içerisinde 2 mg (0,004
mg/ml) infüzyonu ile tekrarlayınız.
İnfüzyon, daha önce uygulanan bolus dozla ilişkili bir hızda gerçekleştirilmelidir ve hastanın
yanıtına uygun olmalıdır. Ancak, naloksonun etki süresinin oldukça kısa olmasından dolayı,
hasta, spontan respirasyonun güvenilir bir şekilde yeniden sağlanmasına kadar dikkatle
izlenmelidir. Uygulamadan sonra 12 saate kadar süreyle M-ESLON’dan salım gerçekleşmeye
ve morfin yükünde artış meydana gelmeye devam edecektir ve morfin doz aşımının tedavisi
buna uygun şekilde modifiye edilmelidir.
Daha az şiddetli doz aşımı için, intravenöz olarak 0,2 mg nalokson uygulayınız ve gerekli
olması halinde, daha sonra 2 dakikada bir 0,1 mg artırınız.
Nalokson, morfin doz aşımına sekonder klinik açıdan önemli solunum veya dolaşım
depresyonu olmadıkça uygulanmamalıdır. Nalokson, morfine fiziksel açıdan bağımlı olduğu
bilinen veya bağımlı olduğundan şüphelenilen kişilere dikkatli uygulanmalıdır. Bu tür
durumlarda, opoid etkilerinin aniden veya tamamen dönmesi, bir akut çekilme sendromunu
başlatabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Opiyat agonistleri
ATC Kodu: N02AA01
Morfin, MSS'deki opiyat reseptörlerinde, özellikle Mü ve daha düşük ölçüde de Kappa
reseptörlerinde bir agonist olarak etki eder. Mü reseptörlerinin, supraspinal analjezi, solunum
depresyonu ve öforiye aracılık ettiği ve Kappa reseptörlerinin, spinal analjezi, miyozis ve
sedasyona aracılık ettiği düşünülmektedir.
Merkezi Sinir Sistemi
Morfinin terapötik değerinin esas etkileri analjezi ve sedasyondur (yani, uykululuk ve
anksiyoliz). Morfin, beyin sapındaki solunum merkezleri üzerine doğrudan etki ederek
solunum depresyonu doğurur.
Morfin, medulladaki öksürük merkezi üzerine doğrudan etki ile öksürük refleksini deprese
eder. Antitusif etkiler, analjezi için genellikle gerekli olandan daha düşük dozlar ile meydana
6/9gelebilir. Morfin, tamamen karanlıkta bile, miyozise neden olur. İğne ucu görünümlü göz
bebekleri, narkotik doz aşımının bir belirtisidir, ancak patognomonik değildir (örn., hemorajik
veya iskemik kaynaklı pontin lezyonlar da benzer bulgular doğurabilir). Morfin doz
aşımındaki hipoksi ile miyozis yerine belirgin midriyazis görülebilir.
Gastrointestinal Kanal ve Diğer Düz Kaslar
Morfin, mide antrumunda ve duodenumunda düz kas tonusundaki artış ile ilişkili olarak,
motilitede bir azalmaya neden olur. Yemeğin ince bağırsaktaki sindirimi gecikir ve itici
kontraksiyonlar azalır. Kolondaki itici peristaltik dalgalar azalırken, tonus, konstipasyon ile
sonuçlanan spazm noktasına kadar artar. Morfin, genellikle düz kas tonusunu, özellikle de
gastrointestinal ve biliyer kanalların sfinkterlerini artırır. Morfin, Oddi sfinkterinde spazm
doğurarak, intrabiliyer basıncı yükseltebilir.
Kardiyovasküler Sistem
Morfin, ilişkili periferik vazodilasyon varlığında veya yokluğunda, histaminin salgılanmasına
yol açabilir. Histamin salıverilmesinin ve/veya periferik vazodilasyonun manifestasyonları,
pruritusu, yüzde kızarmayı, gözde kızarmayı, terlemeyi ve/veya ortostatik hipotansiyonu
içerebilir.
Endokrin Sistem
Opioidler, hipotalamik-hipofizer-adrenal veya -gonadal aksları etkileyebilir. Uygun olmayan
derecede düşük veya normal ACTH, LH veya FSH düzeyleri ile ilişkili olarak, serum
prolaktin düzeyinde artış ve plazma kortizol ve testosteron düzeylerinde azalmaları da içeren
bazı değişiklikler görülebilir. Menopoz öncesindeki bazı kadınlar, düşük östrojen düzeylerine
sahip olabilir. Bu hormonal değişikliklerden kaynaklanan klinik semptomlar ortaya çıkabilir.
Diğer Farmakolojik Etkiler:
İn vitro çalışmalar ve hayvan çalışmaları, morfin gibi doğal opioidlerin, bağışıklık sisteminin
bileşenleri üzerindeki çeşitli etkilerini işaret etmektedir; bu bulguların klinik önemi
bilinmemektedir.
5.2. Farmakokinetik özellikler
Emilim:
Morfin, M-ESLON kapsüllerden iyi emilmektedir ve genel olarak doruk plazma
konsantrasyonlarına, uygulamadan 1-5 saat sonra ulaşılmaktadır.
Dağılım:
Hemen salıverilmeli oral çözeltinin eşdeğer bir dozu ile karşılaştırıldığında, yararlanımı
tamdır. Morfin, eşdeğer bir intravenöz doz ile karşılaştırıldığında daha düşük bir
biyoyararlanıma sahip olması ile sonuçlanan, önemli ölçüde ilk geçiş etkisine maruz
kalmaktadır.
Biyotransformasyon:
Morfinin başlıca metabolik dönüşümü, daha sonra renal atılıma uğrayan morfin-3-
glukuronide ve morfin-6-glukuronide glukuronidasyondur.
Eliminasyon:
Morfinin metabolitleri safraya geçer, hidrolize olur ve sonrasında yeniden emilime
uğrayabilir.
7/9Hastalar, M-ESLON’un geniş bir aralıktaki M-ESLON dozları kullanılarak uygun ağrı
kontrolü için titre edilir. Bunun sonucunda, gerekli dozajda hastalar arasında geniş bir
değişkenlik söz konusudur ve on iki saatte bir 5 mg minimum dozaj ve 12 saatte bir 5,6 g doz
kaydedilmiştir.
5.3. Klinik öncesi güvenlik verileri
KÜB'ün diğer bölümlerine dahil edilmiş olanlar dışında, reçete eden için anlamlı olabilecek
başka klinik öncesi veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sukroz ve mısır nişastası SP mikrogranülleri
Makrogol 4000 (Polietilen glikol 4000)
Etil selüloz sulu dispersiyonu (Aquacoat ECD 30)
Dibutil sebasat
Talk
Titanyum dioksit
Kinolin sarısı
6.2. Geçimsizlikler
Geçerli değildir.
6.3. Raf Ömrü
3 yıl
6.4. Saklamaya yönelik özel tedbirler
25C altında, ışıktan ve nemden koruyarak ambalajında saklayınız.
6.5. Ambalajın niteliği ve içeriği
21 kapsül içeren Alüminyum/PVC blister ambalajlarda, karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
İnkılap Mah. Akçakoca Sok. No:10
34768 Ümraniye / İSTANBUL
8. RUHSAT NUMARAS
94/56
9. İLK RUHSAT TARİHİ / RUHSAT YENİLEME TARİHİ
05.05.1994
8/910. KÜB’ÜN YENİLENME TARİHİ
9/9