1 KULLANMA TALİMATI  
 
TYLOL HOT C tek kullanımlık oral çözelti hazırlamak için toz  
Ağızdan alınır.  
 • Etkin madde: Her bir poşet  400 mg parasetamol, 50 mg kafein, 5 mg klorfeniramin maleat , 
300 mg askorbik asit içerir. 
 
• Yardımcı maddeler: Tartarik asit, sorbitol (E420) , Povidon K 30, sodyum bikarbonat, sodyum 
karbonat susuz, sitrik asit susuz, riboflavin sodyum fosfat, talk, limon aroması, sukraloz  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
-Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 
-Eğer ilave sorularınız olursa, lütfen doktorunuza veya eczacınıza danışınız. 
 -Bu ilaç kişisel olarak sizin için reçete edilmiştir, başkalarına vermeyiniz. 
 -Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 
-Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
  
Bu Kullanma Talimatında:  
 1. TYLOL HOT C  nedir ve ne için kullanılır?  
 2. TYLOL HOT C ’yi kullanmadan önce dikkat edilmesi gerekenler  
 3. TYLOL HOT C  nasıl kullanılır?  
 4. Olası yan etkiler nelerdir?  
 5. TYLOL HOT C ’nin saklanması  
 Başlıkları yer almaktadır.  1. TYLOL HOT C  nedir ve ne için kullanılır?  
 TYLOL HOT C, poşet içinde beyaz renkli, turuncu noktalı, limon kokulu, akıcı granüler toz dur.  
12 poşet içeren, karton kutu içinde piyasaya sunulmaktadır. TYLOL HOT C, bir ağrı kesici ve ateş düşürücü (parasetamol), bir anti-alerjik (klorfeniramin 
maleat), yorgunluk belirtilerini kısa süreli olarak ortadan kaldıran kafein ve C vitamini (askorbik asit) olmak üzere dört  etkin madde içeren kombine bir ilaçtır.  
TYLOL HOT C, grip ve soğuk algınlığına bağlı baş ve eklem ağrıları, ateş, nezle ve öksürüğün 
semptomatik  (şikayetleri gidermeye yönelik)  tedavisinde kullanılır. 
TYLOL HOT C, 12 yaşın üzerindeki çocuklar ve yetişkinlerin kullanımı içindir. 
 2 2. TYLOL HOT C ’yi kullan madan önce dikkat edilmesi gerekenler  
 
TYLOL HOT C ’yi aşağıdaki durumlarda KULLANMAYINIZ  
Eğer,  
• TYLOL HOT C ’nin içeriğindeki p arasetamol, a skorbik asit (C  vitamini), kafein, 
klorfen iramin  maleat adlı etkin maddelere veya yardımcı maddelere karşı alerjik (aşırı 
duyarlı) iseniz , 
• 12 yaşın altındaki çocuklarda,  
• Şiddetli karaciğer yetmezliğiniz (Child -Pugh kategorisi 9’dan büyük) varsa,  
• Şiddetli böbrek yetmezliğiniz varsa,  
• Şiddetli yüksek tansiyon ve taşikardinin (hızlı kalp atışı) eşlik ettiği hastalıklarda,  
• Şiddetli koroner arter (kalbi besleyen damar) hastalığınız varsa,  
• Bu ilaçları kullanıyorsanız: dekonjestanlar  (burun tıkanıklıklarını gidermek için kullanılan 
ilaçlar) , trisiklik antidepresanlar , iştah baskılayıcı ilaçlar ya da amfetamin benzeri 
psikostimülanlar  (sinir sistemini uyarıcı ilaçlar)  ve beta -blokörler  (yüksek tansiyon, kalpte 
ritm bozukluğu gibi durumlarda kullanılan ilaç grubu) , 
• İdrara çıkma sonrası, mesanede bir miktar idrarın kaldı ğı, prostat adenomu denilen 
rahatsızlığınız varsa , 
• Göz tansiyonunuz (glokom) varsa,  
• Uzun süreli devam eden alkol bağımlılığı tedavisi için disülfiram adı verilen ilacı 
kullanıyorsanız,  
• Depresyon (lityum karbonat dahil), anksiyete (klozapin dahil) ilaçları veya sakinleştirici 
ilaç kullanıyorsanız ya da anksiyete (gerginlik) bozukluğunuz varsa,  
• Efedrin (hava yollarındaki tıkanıklıkların giderilmesi için kullanılır) kullanıyorsanız,  
• Teofilin (hava yollarındaki tıkanıklıkların giderilmesi için kullanılır) kulla nıyorsanız.  
 
TYLOL HOT C ’yi aşağıdaki durumlarda DİKKATLİ KULLANINIZ  
Eğer,   
• Parasetamolü ilk kez kullanıyorsanız  veya daha önce kullanım hikâye niz varsa , kullanımın 
ilk dozunda veya tekrarlayan dozlarında deride kızarıklık, döküntü veya bir deri reaksiyonu oluşabilmektedir. Bu durumda doktor ile irtibata geçilerek ilacın kullanımının bırakılması ve alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve ölümle sonuçlanabilen Steven Johnson Sendromu (SJS)  (ciltte ve göz 
çevresinde kan oturması, şişlik ve kızarıklıkla seyreden iltihap) , toksik epidermel nekroliz 
(TEN) (deride içi sıvı dolu kabarcıklar la seyreden ciddi bir hastalık)  ve akut generalize 
ekzantematöz püstüloz (AGEP) (yüksek ateşin eşlik ettiği akut yaygın döküntülü içi 
cerahat dolu küçük kabarcıklar) dahil  cilt reak siyonlarına neden olabilmektedir.  
• Kemik iliğinizde işlev bozukluğu varsa,  
• Astım, uzun süre devam eden nezle, uzun süre devam eden kurdeşen ve iltihap önleyici 
ilaçlara karşı aşırı duyarlılığınız varsa,  
• Parasetamol, kafein, klorfeniramin maleat veya askorbik asit içeren başka bir ilaç 
kullanıyorsanız,  
• Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir. 
• Kansızlığı (anemisi) olanlarda, akciğer hastalarında, karaciğer  ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Birden (akut) yüksek doz verildiğinde ciddi karaciğer toksisitesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir.  
• Alkolik karaciğer hastalarında dikkatli kullanılmalıdır. 3 • Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa ,  
• Kalp ritim bozukluğunuz ve kalp damar hastalığınız varsa, 
• Şeker hastalığınız varsa,  
• Fazla çalışan tiroidiniz veya tiroid fonksiyon bozukluğunuz varsa,  
• Feokromositoma  olan hastalarda (böbreküstü bezlerinde oluşan bir tümör olup, adrenalin 
miktarında artışa sebep olabilmektedir)  
• Daha önce size uzamış QT sendromu (kalpte ciddi ritim bozukluğu ve ani ölümlere yol açabilen bir durum) ve Torsades de Pointes tanısı (yaşamı t ehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa,  
• 60 yaş üzerindeyseniz, 
• Serebral ateroskleroz (beyindeki damar sertliği) hastasıysanız, 
• İdiyopatik ortostatik hipotansiyon (nedeni bilinmeyen, ayağa kalkar kal maz 
tansiyonunuzun düşmesi) durumunda , 
• Diğer analjeziklerle (ağrı kesici ilaçlarla) birlikte kullanımı,  
• Uzun süre kullanımı ,  
• Eğer böbrek taşlarınız varsa ya da böbrek taşlarına meyilli iseniz. Bu durumda  içeriğindeki 
askorbik asit (C  vitamini) nedeniyle yüksek miktarda TYLOL HOT C  kullanımında, 
böbrek taşları (kal siyum oksalat taşları) oluşma tehlikesi ortaya çıkar. Bu durumda TYLOL 
HOT C  kullanımına başlamadan önce doktorunuza danışın.  
 
3-5 gün içinde yeni belirtilerin oluşması ya da ağrının ve/veya ateşin azalmaması halinde, 
ilacınızı kullanmaya son vererek doktorunuza danışınız.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
TYLOL HOT C 'nin yiyecek ve içecek ile kullanılması  
Besinler TYLOL HOT C 'nin emilim hızını azaltabilir.  
 
Alkolle veya alkol içeren yiyecek ve içeceklerle (örn. bazı ilaçlar) birlikte kullanıldığında  
karaciğer üzerine zararlı etki gösterme riski artabilir.  
 Diyet ile alın an kafein miktarına dikkat edilmelidir. Yüksek doz kafein uykusuzluk, 
huzursuzluk, kaygı,  baş ağrısı, mide ve barsak yakınmaları ve çarpıntı gibi kafein ile ilişkili istenmeyen etki riskini artırır.  
 Hamilelik  
İlacı kullanmadan önce doktorunuza ya da ecz acınıza danışınız.  
 Hamileyseniz ya da hamile kalmayı planlıyorsanız doktorunuza mutlaka söyleyiniz. Hamilelerde yarar -zarar riski değerlendirerek kullanılmalıdır. Hamile hastalar kullanıma ait 
doktor tavsiyesine uymalıdırlar. Kafeinin spontan (kendiliğinden) düşük riskini artırma olasılığı 
nedeniyle gebelerde kullanılması önerilmez.  
Doktorunuz aksini söylemedikçe TYLOL HOT C 'yi hamilelikte kullanmayınız.  
 Tedaviniz sırasında hamile olduğunuzu fark ederseniz hemen doktorunuza ya da eczacınıza  
danışınız.  
 Emzirme  
İlacı kullanmadan önce doktorunuza veya eczacınıza danışınız.  4  
Doktorunuz aksini söylemedikçe, TYLOL HOT C 'yi emzirme döneminde kullanmayınız. 
Parasetamolün anne sütüne geçtiği miktar klinik olarak önemsizdir. Parasetamol  az da olsa süte 
geçmektedir. Kafein anne sütüne geçer ve emen bebeklerde istenmeyen etkilere (huzursuzluk, ağlama, uykusuzluk, vs) neden olabilir.  
 Araç ve makine kullanımı  
TYLOL HOT C uyuşukluğa, bazı hastalarda ise baş dönmesi veya uyuklamaya neden olabilir. 
Bu nedenle araç ve makine kullanırken dikkatli olunuz.  
 TYLOL HOT C ’nin içeriğinde bulunan bazı yardımcı maddeler hakkında önemli bilgiler  
TYLOL HOT C , her 1 poşette 142,76 mg  sodyum ihtiva eder. Bu durum, kontrollü sodyum 
diyetinde olan hastalar  için göz önünde bulundurulmalıdır. 
 TYLOL HOT C, sorbitol içerir. E ğer daha önceden doktorunuz taraf ından baz ı şekerlere karş ı 
intolerans ınız olduğ u söylenmişse bu t ıbbi ürünü almadan önce doktorunuzla temasa geçiniz. 
 Diğer ilaçlar ile birlikte kullanımı 
Bazı ilaçlar ile birlikte kullanıldığında TYLOL HOT C’nin etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
 
• Mide  boşalmasında gecikme yaratan  ilaçlar (ör n. Propantelin vb.)  
• Mide boşalmasını hızlandıran i laçlar (ör n. Metoklopramid vb.)  
• Karaciğer enzimlerini uyaran ilaçlar ( örn. Bazı uyku ilaçları, sara hastalığında kullanılan 
bazı ilaçlar gibi)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (Kan pıhtılaşmasını engelleyen ilaçlar)  
• Zidovudin (Çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan bir ilaç)  
• Domperidon (Bulantı -kusma tedavisinde kullanılır)  
• Alkol  
• Antidepresan ilaçlar (Ruhsal çöküntü tedavisinde kullanılan bazı ilaçlar)  
• Sakinleştir ici ilaçlar (Sedatifler, trankilizanlar)  
 
TYLOL HOT C’yi burun tıkanıklığını giderici ilaçlar, trisiklik antideprasanlar (ö rn. 
amitriptilin, nortriptilin imipramin ve desipramin), iştah kesici ilaçlar ve bazı sinir sistemi 
uyarıcı ilaçlar veya MAOI'leri ( Monoamino oksidaz inhibitörleri: Moklobemid gibi) ile beraber 
kullanılması bazen tansiyon yükselmesine neden olabilir.  
 
• Kardiyak glikozitlerle (kalp yetmezliğinde kullanılır) birlikte kullanım kalp ritmi 
bozukluğu riskini artırır. 
• Ergot alkaloidleri (ergo tamin ve metiserjit; migren tedavisinde kullanılır) ile birlikte 
kullanılması yan etki riskini arttırır.  
• Doğumu kolaylaştırmak için kullanılan oksitosin ile birlikte hipertansiyon riskini arttırır.  
• Tropisetron, granisetron, metokloprarnid (kemoterapiye ba ğlı bulantı ve kusmanın 
tedavisinde kullanılan ilaçlar)  
• Miyokard (kalp kası) görüntülemesinde kullanılan adenozin ve dipiridamol , 
• Efedrin (hava yolların daki tıkanıklıkların giderilmesi için kullanılır)  
• Barbitüratlar  (sakinleştirici ve uyku getirici olarak kullanılır)  
• Antihistaminikler (alerji veya iltihap durumlarında kullanılır)  
• Oral kontraseptifler (doğum kontrol hapla rı) 5 • Simetidin (mide asidine karşı kullanılır ) 
• Fenilpropanolamin, efedrin (soğuk algınlığı tedavisi nde kullanılır)  
• Klozapin (ruhsal bozuklukların tedavisinde kullanılır)  
• Atenolol, metoprolol, oksprenolol ve propranolol gibi beta blokör  ilaçlar (kan  basıncını 
düşürmek i çin kullanılır ) 
• Disulfiram (alkolizm tedavisinde kullanılır)  
• Lityum (depresyon gibi ru hsal bozuklukla rın tedavisinde kullanılır ) 
• Monoamin oksidaz inhibitörleri (depresyon gibi ruhsal bozuklukları n tedavisinde  
kulla nılır) 
• Tranklizan lar (sinirleri yatıştırmada kulla nılır) 
• Pipemidik asit (idrar yolla rı enfeksiyonu tedavisinde kulla nılır) 
• Teofilin (astım gibi hava yolları tıkanıklıkları tedavisinde kullanılır)  
• Levotiroksin (tiroid bezinin yeterli çalışmadığı durumlarda kullanılır)  
• St. Jo hn's Wort (sarı  kantaron), (antidepresan olarak kullanılır ) 
• Diğer ağrı  kesiciler  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TYLOL HOT C  nasıl kullanılır?  
 Uygun kullanım ve doz / uygulama sıklığı için talimatlar:  
TYLOL HO T C’yi her zaman, tam olarak doktorunuzun söylediği şekilde alınız. Emin 
olmadığınız  zaman doktorunuza veya eczacınıza danışınız.  
 
12 yaşın üzerindeki çocuklarda ve yetişkinlerde:  
Günde 3 kez 1 poşet, en az 6 saat aralıklarla kullanılmalıdır.  
 Alkol alan kişilerde, parasetamole bağlı hepatotoksisite riski nedeniyle günlük TYLOL HOT C 
dozu 4 poşeti aşmamalıdır. 
 
5 günden uzun süre kullanılmamalıdır. 
 
Uygulama yolu ve metodu:  
TYLOL HOT C , ağızdan alınır ve aşağıdaki şekilde kullanılır:  
 Her bir poşetin içindeki ilaç, 160 ml (yaklaşık 1 su bardağı) sıcak su (80°C) veya oda sıcaklığındaki (25°C) su içerisinde karıştırılarak çözülmeli ve içilmelidir.  
 
 Değişik yaş grupları:  
Çocuklarda kullanımı:  
12 yaşın altındaki çocuklarda kullanılmamalıdır.  
 Yaşlılarda kullanımı:  
6 Sağlıklı, hareketli yaşlılarda normal yetişkin dozu uygundur fakat herhangi bir hastalığın eşlik 
ettiği durumlarda doz ve dozlam a sıklığı uygun bir şekilde doktorunuz tarafından azaltılmalıdır.  
Ancak TYLOL HOT C kafein içerdiğinden, yaşlılarda hekim önerisi olmadıkça 
kullanılmamalıdır.  
 
Özel kullanım durumları:  
Böbrek / Karaciğer yetmezliği  
Karaciğer ya da böbrek yetmezliğiniz varsa doktorunuza bildiriniz.  
Hafif ve orta şiddette karaciğer ve böbrek fonksiyon bozukluğu olan hastalarda dikkatle 
kullanılmalıdır.  
İleri derecede karaciğer ve böbrek yetmezliği olan hastalarda kullanılmamalıdır.  Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşma ması gerekir.  
 Eğer TYLOL HOT C ’nin etkisinin çok güçlü ya da zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla TYLOL HOT C  kullandıysanız  
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir, 
ancak bazı durumlarda saatlerce belirti görülmeyebilir. Bu nedenle aşırı doz veya  kazara ilaç 
alma durumlarında derhal doktorunuza haber veriniz veya hastaneye başvurunuz. Akut (kısa sürede) yüksek doz alındı ğında karaciğer zehirlenmesine yol açabilir. Aşırı dozun zararı alkolik 
karaciğer hastalarında daha yüksektir. Parasetamol doz aşımı hemen tedavi edilmelidir.  
Doz aşımında heyecan, huzursuzluk, halüsinasyon, yüksek tansiyon ve kalp ritim bozukluğu gibi me rkezi sinir sistemi ve kardiyova sküler sistem semptomları ortaya çıkabilir. Şiddetli 
olgularda psikoz (bir tür ruhsal bozukluk), havale, koma ve ani yükselen kan basıncı gelişebilir. Potasyumun hücre dışından hücre içine kayması nedeniyle serum potasyum düzeyi düşebilir. Doz aşımında sakinlik, merkezi sinir sisteminin paradoksal uyarılması, toksik psikozis (duygudurum bozukluğu), nöbet, apne (solunumun geçici olarak durması), konvülsiyonlar (istemli olarak çalışan kasların, istem dışı kasılması), antikoline rjik etkiler (bulanık görme, ağız 
kuruluğu, idrar tutulması, kabızlık), distonik reaksiyonlar (istem dışı, güçlü kas kasılmaları ve postür bozukluğu), ve aritmi (kalp atışında anormallik) dahil kardiyovasküler kollaps (damarların genişleyip burada kanın toplanmasıyla oluşan ağır bir çöküntü tablosu) meydana gelebilir.  
 TYLOL HOT C ’yi kullanmanız gerekenden fazlasını kullanmışsanız bir doktor veya eczacı ile  
konuşunuz.  
TYLOL HOT C ’yi kullanmayı unutursanız  
Unutulan dozları dengelemek için çift doz almayınız.  
 
Bu ilacın kullanımı ile ilgili daha fazla sorunuz olursa, doktorunuza veya e czacınıza danışın.  
 TYLOL HOT C  ile tedavi sonlandırıldığındaki oluşabilecek etkiler  
Bulunmamaktadır.  
 4. Olası yan etkiler nelerdir?  
Tüm ilaçlar gibi TYLOL HOT C ’nin içeriğinde bulunan maddelere duyarlı olan kişilerde yan 
etkiler  olabilir.  7  
Aşağıdakilerden biri olursa, TYLOL HOT C’yi kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Anjioödem  (göz kapakları, eller, ayaklar, bi lekler, ağız, boğaz, dudak ve dilde şişme)  
• Anaflaktik şok (tansiyon düşüklüğü ve nefes darlığına yol açan ciddi alerjik reaksiyon)  
• Deri döküntüsü, kaşıntı, ürtiker (kurdeşen)  
• Akut j eneralize eksantematöz püstülozis (yükse k ateşin eşlik ettiği akut yaygın  döküntülü 
içi cerahat dolu küçük kabarcıklar)  
• Eritema multiforme  (genelde kendiliğinden geçen, el, yüz ve ayakta dantele benzer  
kızarıklık oluş turan, aşırı duyarlılık durumu)  
• Stevens -Johnson sendromu (ciltte ve göz çevresi nde kan oturması, şişlik ve kızarıklıkla  
seyreden iltihap)  
• Fatal sonuçlar dahil toksik epidermal nekroliz (ölümcül sonuçlar dahil deride içi sıvı  dolu 
kabarcıklar la seyreden ciddi bir hastalık)  
• Kalpte ritim bozukluğu (Aritmi)  
• Kalbi besleyen damarlarda t ıkanma (iskemik kalp hastalığı)  
• Aşırı duyarlılık  
• Varsanı, gerçekte olmayan şeyleri görme k veya duymak (Halüsinasyonlar)  
• Kan basıncı yükselmesi (Hipertansiyon)  
 Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin TYLOL 
HOT C’ye karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek  olabilir.  
 Bu çok ciddi yan etkilerin hepsi oldukça seyrek görülür. 
 Yan etkiler görülme sıklıklarına göre aşağıdaki şekilde sıralanmıştır.  
 Çok yaygın: 10 has tanın en az 1 inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hast anın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki veriler ile tahmin edilemiyor.  
 Yaygın:  
• Uyku bozukluğu,  
• Bulantı,  
• Kusma,  
• Sersemlik,  
• Ağız kuruluğu,  
• Baş ağrısı, 
• Baş dönmesi,  
• Uyuşma, karıncalanma veya yanma hissi gibi duyusal bozukluklar, 
• Üst solunum yolu enfeksiyon belirtileri,  
• Karın ağrısı,  
• Mide ve bağırsaklarda aşırı miktarda gaz, 
• Kabızlık.  
 
Yaygın olmayan:  8 • Mide ve bağırsak kanalı kanaması ,  
• Böbreklerde yetmezliğe yol açabilen böbrek hasarı (papiler  nekroz) , 
• Yüksek dozda C  vitamini alımından sonra zaman zaman baş ağrısı, yorgunluk ve 
uykusuzluk görülmüştür.  
 
Seyrek:  
• Kan pulcuğu sayısında azalma (trombositopeni), akyuvar sayısında azalma (lökopeni), kan 
hücrelerinde azalma (pansitopeni ), anemi (kansızlık), hemolitik anemi, diğer kan 
diskrazileri (kan bileşenlerinin yapı, işlev veya kalitesinde anormallik) , 
• Alerjik reaksiyonlar,  
• El, ayak, yüz ve dudakların şişmesi ya da özellikle boğazda nefes darlığına yol açacak şekilde şişmesi (anafla ktik şok), 
• Depresyon, huzursuzluk, kabuslar,  
• Anoreksi (iştahsızlık), 
• Konsantre olamama,  
• Bulanık görme,  
• Kulak çınlaması,  
• Kalp atımının hızlanması (taşikardi),  
• Kalp ritim bozuklukları, kalp çarpıntısı, 
• Düşük tansiyon (hipotansiyon),  
• Akciğerde nefes darlığına yol açacak astım benzeri belirtiler (bronkospazm), bronşial 
sekresyonda kalınlaşma,  
• İshal,  
• Deri döküntüsü, kaşıntı, egzama, alerjik ödem, yüzde, dilde ve boğazda şişlik 
(anjiyoödem), yaygın akıntılı döküntüler (akut generalize eksantematöz püstülozis), el , yüz 
ve ayakta dantele benzer kızarıklık oluşturan, aşırı duyarlılık (eritema multiforme) , 
• Stevens -Johnson sendromu (cilt ve mukoza zarının ilaç veya enfeksiyona karşı ciddi 
şekilde reaksiyon gösterdiği bir rahatsızlıktır) , 
• Toksik epidermal nekroliz (Lyel l sendromu) (ilaç ve çeşitli enfeksiyonlara bağlı gelişebilen 
deri hastalığı) , 
• Halsizlik, göğüs sıkışması , 
• Agranülositoz (kandaki beyaz hücre sayısının azalması ile seyreden bir hastalık). 
 
Bilinmiyor:  
• Merkezi sinir sisteminde uyarılma, baş dönmesi, uyku hali (somnolans) ve beyinde iltihaplanma (ensefalopati ), 
• Hafif sersemlikten derin uykuya kadar değişen sedasyon, baş ağrısı, çocuklarda paradoksikal eksitasyon (vücut/organların uyarılması), yaşlılarda konfüzyonel  psikoz 
(bilinç bulanıklığıyla seyreden sinirsel bozukluk),  
• İrritabilite (uyaranlara karşı aşırı duyarlı olma durumu) , 
• Anksiyete (kaygı, endişe) , 
• Eksfoliyatif dermatit (deride kızarıklık ve pullanma) dahil alerjik reaksiyonlar, ışığa duyarlılık, deri reaks iyonları, ürtiker ,  
• Kas seğirmesi ve inkoordinasyonu (kaslarda düzensiz hareketler) , 
• Üriner retansiyon (idrar yapamama) , 
• Anaflaksi, bronkospazm, pozitif alerji testi, immün trombositopeni . 
 
Eğer sizde laboratuar  incelemeleri yapılacaksa (örn. kan ya da i drar tahlili), doktorunuza 
TYLOL HOT C  kullandığınız ı bildirin.  
 9 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 5. TYLOL HOT C ’nin saklanması  
 
TYLOL HOT C ’yi çocukların göremeyeceği , erişemeyeceği yerlerde ve ambalajında saklayınız.  
 
25°C'nin altındaki oda sıcaklığında saklayınız.  Işıktan ve nemden korumak için orijinal ambalajında saklayınız.  
Son kullanma tarihiyle uyumlu olarak kullanınız. 
 
Ambalajın üzerinde belirtilen son kullanma tarihinden sonra TYLOL HOT C ’yi kullanmayınız. 
 Eğer üründe ve/veya ambalajında bozukluklar fark ederseniz TYLOL HOT  C’yi kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İstanbul  
 Üretim Yeri:  
NOBEL İLAÇ SANAYİİ VE TİCARET A.Ş.  
Sancaklar  81100 Düzce  
 Bu kullanma talimatı  ../../…. tarihinde onaylanmıştır.  