 1 / 10 
 KULLANMA TALİMATI  
  
GLAZONE® 10 mg film kaplı tablet  
Ağızdan alınır.  
  
Etkin madde:  Her bir film kaplı tablet  10 mg dapagliflozin içerir.  
  
Yardımcı maddeler:  Mikrokristalin selüloz PH 112, laktoz monohidrat spray dried  (sığır 
kaynaklı), k rospovidon  XL 10, kolloidal silikon dioksit, magnezyum stearat, Opadry II 
85F120220 sarı (Polivinil alkol -kısmi hidrolize, makrogol, talk, titanyum dioksit (E171), 
sarı demir o ksit (E172)   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
  
Bu Kullanma Talimatında:   
  
1. GLAZONE® nedir ve ne için kullanılır?  
2. GLAZONE®’u kullanmadan önce dikkat edilmesi gerekenler  
3. GLAZONE® nasıl kullanılır?  
4. Olası yan etkiler nelerdir?  
5. GLAZONE®’un saklanması  
  
Başlıkları yer almaktadır.  
  
1. GLAZONE® nedir ve ne için kullanılır?  
  
 GLAZONE® sarı renkli, bikonveks, yuvarlak film kaplı tablettir. GLAZONE® 28 tabletlik 
blisterlerde karton kutularda kullanıma sunulmaktadır.  
 GLAZONE® etkin madde olarak 10 mg dapagliflozin içerir. Dapagliflozin sodyum -glukoz 
ko-transporter 2 inhibitörleri adı veri len bir ilaç grubuna dahildir. Bu ilaçlar 
böbreklerinizdeki SGLT2 proteinini bloke ederek etki gösterir. Bu proteinin bloke 
edilmesiyle, kandaki şeker (glukoz), tuz (sodyum) ve su vücudunuzdan idrar yoluyla atılır.  
  
GLAZONE® yetişkin hastalarda (18 yaş ve üzeri) aşağıdakilerin tedavisi için kullanılır:  
  
 
  2 / 10 
  Tip 2 diyabet   
- Tip 2 diyabetin, diyet ve egzersiz ile kontrol altına alınamadığı durumlarda GLAZONE® tek 
başına veya tip 2 diyabet tedavisine yönelik başka ilaçlarla birlikte kullanılabilir.   
- Doktorunuz, eczacınız veya hemşireniz tarafından verilmiş olan diyet ve egzersiz tavsiyesine 
uymaya devam etmeniz önemlidir.  
 
 
Tip 2 diyabet nedir ve tip 2 diyabet  tedavisinde GLAZONE® nasıl yardımcı olur?  
 Tip 2 diyabette vücudunuz yeterli miktarda insülin üretemez veya üretilen insülini düzgün 
şekilde kullanamaz. Buna bağlı olarak kanınızda yüksek şeker (glukoz) düzeyi ortaya çıkar. 
Yüksek şeker düzeyleri kalp veya böbrek hastalığı, görme kaybı, kollar ve b acaklarınızda 
dolaşım bozukluğu gibi ciddi problemlere yol açabilir.   
GLAZONE® fazla şekeri vücudunuzdan atarak etki gösterir ve kalp hastalıklarını önlemeye de 
yardımcı olabilir.  
2. GLAZONE®’u kullanmadan önce dikkat edilmesi gerekenler  
  
GLAZONE®’u aşağıdaki durumlarda KULLANMAYINIZ  
Eğer:  
 Dapagliflozine veya GLAZONE®’un bileşiminde bulunan yardımcı maddelerden herhangi 
birine karşı alerjiniz olması durumunda.  
  
GLAZONE®’u aşağıdaki durumlarda DİKKATLİ KULLANINIZ  
  
Aşağıdaki durumlarda hemen bir doktora veya en yakın hastaneye başvurunuz:   
  
Diyabetik ketoasidoz:   
 Diyabet hastasıysanız ve bulantı veya kusma, karın ağrısı, aşırı susama, hızlı ve derin nefes 
alma, konfüzyon (sersemlik hissi), alışılmadık uyku hali ya da bitkinlik, nefesinizde tatlı bir 
koku, ağzınızda tatlı ya da metalik bir tat ya da idrar ya da terinizde farklı bir koku 
hissederseniz veya hızlı kilo kaybınız varsa,   
 Yukarıdaki belirtiler “diyabetik ketoasidoz”un -testlerde görülen idrar ya da kanınız da artan 
“keton cisimleri” nedeniyle diyabete bağlı olarak ortaya çıkabilen ciddi bazen yaşamı tehdit 
edici bir problem -belirtisi olabilir.   
 Uzun süreli açlık, aşırı alkol tüketimi, dehidratasyon (sıvı kaybı), insülin dozunda ani 
azalmalar ya da majör cer rahi (büyük cerrahi) ya da ciddi hastalıklara bağlı olarak daha fazla 
insülin gereksinimi gibi durumlarda diyabetik ketoasidoz riski artabilir.   
 GLAZONE® ile tedavi edildiğinizde, kan şekeriniz normal olsa dahi diyabetik ketoasidoz 
oluşabilir.   
  
Eğer diyabetik ketoasidozunuz olduğundan şüphelenirseniz hemen bir doktora veya en yakın 
hastaneye başvurunuz ve bu ilacı kullanmayınız.  
   
Perineumda nekrotizan fasiit:  
 Ateş veya genel olarak kötü hissetmenin yanı sıra genital organlarda veya genital or ganlar 
ile anüs arasındaki bölgede ağrı, hassasiyet, kızarıklık veya şişlik belirtilerinin bir  3 / 10 
 kombinasyonunu yaşamanız durumunda derhal doktorunuza başvurun. Bu belirtiler perineal 
nekrotizan fasiit veya Fournier kangreni olarak adlandırılan ve deri altın daki dokuyu tahrip 
eden seyrek görülen fakat ciddi ve hatta yaşamı tehdit edici nitelikte olan bir enfeksiyonun 
belirtisi olabilir. Fournier kangreni derhal tedavi edilmelidir.   
  
Aşağıdaki durumlarda GLAZONE® almaya başlamadan önce doktorunuzla, eczacınız la 
ya da hemşirenizle görüşünüz:   
 “Tip 1 diyabetiniz” varsa. Bu durum, genellikle genç yaşlarda başlayan ve vücudunuzun hiç 
insülin üretmediği diyabet tipidir.  
 Diyabet hastasıysanız ve böbrek sorununuz varsa doktorunuz kan şekerinizi kontrol altına 
almak  için ilave veya farklı bir ilaç almanızı isteyebilir.  
 Karaciğer sorununuz varsa doktorunuz tedaviye daha düşük dozda başlamanızı isteyebilir.  
 Kan basıncınızı düşüren ilaçlar (anti -hipertansifler) kullanıyorsanız ve düşük kan basıncı 
(hipotansiyon) öykün üz varsa. Aşağıda, Diğer ilaçlar ile birlikte kullanımı başlığı altında 
daha fazla bilgi verilmektedir.   
 Kanınızda, sizde dehidratasyona (çok fazla sıvı kaybı) yol açan çok yüksek düzeylerde şeker 
varsa. Dehidratasyonun olası belirtileri bölüm 4’te verilm ektedir. Bu belirtilerden herhangi 
biri sizde varsa GLAZONE® almaya başlamadan önce bu durumu doktorunuza söyleyiniz.  
 Bulantı, kusma veya ateş yaşıyorsanız ya da bir şey yiyip içemiyorsanız. İçemiyorsanız, 
dehidratasyon söz konusu olabilir. Doktorunuz deh idratasyonu önlemek için iyileşinceye 
kadar GLAZONE® almayı bırakmanızı isteyebilir.  
 İdrar yolunuzda sık iltihaplanma oluyorsa.   
  
Eğer yukarıdakilerden herhangi biri size olduysa (veya olduğuna şüpheleniyorsanız), 
doktorunuza, eczacınıza veya hemşirenize danışınız.   
  
Diyabet ve ayak bakımı  
Eğer diyabetiniz varsa, ayaklarınızı düzenli olarak kontrol etmek ve doktorunuz tarafından 
verilen ayak bakımı ile ilgili diğer tüm tavsiyelere uymanız önemlidir.  
  
İdrarda şeker  
GLAZONE®’un etki gösterme şekli nedeniyle, bu ilacı aldığınız sürece idrarda şeker testleriniz 
pozitif sonuç verecektir.   
  
Bu uyarılar geçmişteki herhangi bir dönemd e dahi olsa sizin için geçerliyse lütfen doktorunuza 
danışınız.  
  
GLAZONE®’un yiyecek ve içecek ile kullanılması   
GLAZONE®’u yiyeceklerle birlikte ya da tek başına alabilirsiniz.  
  
Hamilelik   
İlacı kullanmadan önce doktorunuza veya eczacınıza danışınız.  
 
Eğer hamile iseniz, hamile olabileceğinizi düşünüyorsanız ya da hamile kalmayı planlıyorsanız, 
bu ilacı almaya başlamadan önce doktorunuza veya eczacınıza danışınız. Hamileliğin ikinci ve  4 / 10 
 üçüncü 3 aylık dönemlerinde önerilmediğinden, eğer hamile kalırsanız bu ilacı almayı 
durdurmalısınız. Hamileliğiniz süresince kan şekerinizi kontrol etmenin en iyi yolu hakkında 
doktorunuzla görüşünüz.    
  
Tedaviniz sırasında hamile olduğunuzu fark ederse niz hemen doktorunuza veya eczacınıza 
danışınız.   
  
Emzirme  
İlacı kullanmadan önce doktorunuza veya eczacınıza danışınız.  
  
Emzirme niyetiniz varsa veya emziriyorsanız, bu ilacı almaya başlamadan önce doktorunuzla 
görüşünüz. Emziriyorsanız GLAZONE® kullanmayınız. Bu ilacın anne sütüne geçip geçmediği 
bilinmemektedir.   
  
Araç ve makine kullanımı  
GLAZONE®, araç ve makine kullanma becerisi üzerine herhangi bir etkisi bulunmamakta ya 
da ihmal edilebilir düzeyde etkileri olabilmektedir. Sülfonilüreler adı v erilen başka ilaçlarla ya 
da insülin ile birlikte bu ilacın alınması sonucunda çok düşük kan şekeri düzeyleri söz konusu 
olabilir ve bu durum titreme, terleme, görüşte değişiklik gibi belirtilere neden olarak araç ve 
makine kullanma becerinizi etkileyebili r. GLAZONE® alırken sersemlik hissediyorsanız araç 
veya makine kullanmayınız.  
  
GLAZONE®’un içeriğinde bulunan bazı yardımcı maddeler hakkında önemli bilgiler 
GLAZONE® sığır kaynaklı laktoz (bir çeşit şeker) içermektedir. Eğer doktorunuz tarafından 
size bazı şekerlere karşı dayanıksız olduğunuz söylendiyse, bu ilacı almaya başlamadan önce 
doktorunuzla temasa geçiniz.   
  
Diğer ilaçlar ile birlikte kullanımı  
Başka bir ilaç alıyorsanız,  yakın zamanda aldıysanız ya da alma olasılığınız varsa doktorunuza, 
eczacınıza veya hemşirenize söyleyiniz.   
  
Özellikle aşağıdaki durumlarda doktorunuzu bilgilendiriniz:  
 Vücudunuzdan sıvı uzaklaştırmak için kullanılan bir ilaç (diüretik) alıyorsanız.   
 Kan basıncınızı düşüren ilaçlar (anti -hipertansifler) kullanıyorsanız.  
 Eğer Tip 2 diyabetiniz varsa ve insülin veya “sülfonilüre” ilacı gibi, kanınızdaki şeker 
miktarını düşüren diğer ilaçlar alıyorsanız. Doktorunuz, sizde düşük kan şekeri düzeylerinin 
(hipoglisemi) ortaya çıkmasını  önlemek için diğer ilaçların dozunu azaltmak isteyebilir.    
 GLAZONE® kanınızdaki lityum miktarını azaltabileceğinden lityum alıyorsanız.  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
 
 
  5 / 10 
 3.  GLAZONE® nasıl kullanılır?  
Bu ilacı daima doktorunuzun size söylediği şekilde alınız. Eğer emin değilseniz doktorunuz 
eczacınız veya hemşireniz ile görüşünüz.  
  
Uygun kullanım ve doz/uygulama sıklığı için talimatlar:  
 Önerilen doz, her gün bir adet 10 mg tablettir.   
 Eğer karaciğer sorununuz varsa, doktorunuz tedavinizi 5 mg doz ile başlatabilir.   
 Doktorunuz, sizin için uygun olan dozu reçete edecektir.    
  
Uygulama yolu ve metodu:    
 Tablet yeteri kadar su ile bölünmeden bütün halinde yutulmalıdır.  
 Tableti öğünlerden  bağımsız olarak aç veya tok karna alabilirsiniz.  
 Tabletinizi günün herhangi bir saatinde alabilirsiniz, ancak her gün aynı saatte almaya 
çalışınız. Bu sizin tableti almanız gerektiğini hatırlamanıza yardımcı olacaktır.  
  
Doktorunuz kanınızdaki şeker mik tarını azaltmak için GLAZONE®'u diğer ilaçlarla birlikte 
reçete edebilir. Tüm ilaçları doktorunuzun size söylediği gibi almayı unutmayınız. Bu, 
sağlığınız için en iyi sonuçları almanıza yardımcı olacaktır.  
  
Diyet ve egzersiz vücudunuzun kan şekerini daha  iyi kullanmasına yardımcı olabilir. Eğer 
diyabetiniz varsa, GLAZONE® alırken doktorunuz tarafından önerilen diyet ve egzersiz 
programına uymanız önemlidir.   
  
Değişik yaş grupları:   
  
Çocuklarda kullanımı:  
GLAZONE®, çocuklarda ve 18 yaş altı ergenlerde incelenmemiş olduğundan bu hastalarda 
kullanılması önerilmemektedir.  
  
Yaşlılarda kullanımı:  
65 yaş ve üzeri hastalarda doz ayarlamasına gerek yoktur.  
  
Özel kullanım durumları:  
  
Böbrek yetmezliği:  
Böbrek fonksiyo nunuza göre herhangi bir doz ayarlamasına gerek yoktur.  
  
Böbrek sorununuz varsa GLAZONE® kullanmadan önce doktorunuzla görüşmelisiniz.  
  
Ağır derecede böbrek yetmezliği olan  hastalarda (kreatinin klerensi< 25  mL/dak) dapagliflozin 
tedavisine başlanması  önerilmez.   
  
Orta derecede böbrek yetmezliği olan tip 2 diyabet h astalarında (kreatinin klerensi< 45  
mL/dak), kandaki şeker düzeyi kontrolü için ek bir şeker düşürücü ilaç eklenmesi gerekebilir.   
   6 / 10 
 Karaciğer yetmezliği:  
Hafif veya orta derecede karaciğer yetmezliği olan hastalar için herhangi bir doz ayarlamasına 
gerek duyulmamaktadır. Ağır derecede karaciğer yetmezliği olan hastalarda 5 mg başlangıç 
dozu önerilmektedir. İyi tolere edildiği takdirde doz 10 mg’a çıkarılabi lir.  
  
Eğer GLAZONE®’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla GLAZONE® kullandıysanız:  
GLAZONE®’dan kullanmanız gerekenden fazlasını kullanmışsanız, derhal bir doktor veya 
eczacı ile konuşunuz.  
  
GLAZONE®’u kullanmayı unutursanız:  
Tablet almayı unutmanız halinde ne yapacağınız, bir sonraki dozu almanıza ne kadar süre 
kaldığına bağlıdır.   
 Bir sonraki doza 12 saat veya daha fazla zaman var ise, hatırlar hatırlamaz GLAZONE® 
dozunu alınız. Bir sonraki dozunu her zamanki saatinde alınız.   
 Bir sonraki doza 12 saatten az zaman kalmışsa, unuttuğunuz dozu atlayınız. Bir sonraki 
dozunuzu normal saa tinde alınız.   
  
Unutulan dozları dengelemek için çift doz almayınız.  
  
GLAZONE® ile tedavi sonlandırıldığında oluşabilecek etkiler:  
Doktorunuza danışmadan GLAZONE® kullanmayı bırakmayınız. Eğer diyabetiniz varsa, bu 
ilacı almadığınızda kan şekeriniz yükselebilir.   
  
Bu ilacın kullanımı ile ilgili başka herhangi bir sorunuz varsa doktorunuza, eczacınıza veya 
hemşirenize sorunuz.   
  
4. Olası yan etkiler nelerdir?  
  
Tüm ilaçlar gibi, GLAZONE®’un içeriğinde bulunan maddelere duyarlı olan kişilerde yan 
etkiler olabilir.  
  
Yan etkiler aşağıdaki kategorilerde gösterildiği şekilde sıralanmıştır:   
Çok yaygın   : 10 hastanın en az 1’inde görülebilir.   
Yaygın  : 10 hastanın birinden az, fakat 100 hastanın birinde veya birinden fazla  
görülebilir.   
Yaygın olmayan  : 100 hastanın birinden az, fakat 1.000 hastanın birinde veya birinden 
fazla görülebilir.   
Seyrek   : 1.000 hastanın birinden az, fakat 10.000 hastanın birinde veya birinden 
fazla görülebilir.   
Çok seyrek   : 10.000 hastanın birinden az görülebilir.   
Sıklığı bilinmeyen  : Eldeki veriler ile tahmin edilememektedir.  
   7 / 10 
 Aşağıdakilerden herhangi biri olursa, GLAZONE®'u kullanmayı durdurunuz ve 
DERHAL doktorunuza bildiriniz veya size en yakın hastaneye başvurunuz:  
  
Çok seyrek:   
 Anjiyoödem  
Anjiyoödemin belirtileri:  
− yüz, dil ya da boğazda şişme,  
− yutma güçlüğü  
− ürtik er ve nefes alma problemleri  
  
Seyrek:  
 Diyabetik ketoasidoz (Tip 2 diyabetli hastalarda)   
Diyabetik ketoasidoz belirtileri:  
− idrar ya da kanınızda “keton cisimleri” düzeylerinde artış  
− bulantı veya kusma  
− karın ağrısı  
− aşırı susama  
− hızlı ve derin  nefes alma  
− sersemlik (konfüzyon)  
− alışılmadık uyku hali ya da bitkinlik  
− nefesinizde bir koku, ağzınızda tatlı ya da metalik bir tat ya da idrar ya da terinizde farklı bir 
koku  
− hızlı kilo kaybı  
 
Bu durum kan şekeri düzeyinizden bağımsız olarak ortay a çıkabilir. Doktorunuz geçici ya da 
kalıcı olarak GLAZONE® tedavinizi durdurabilir.  
 
 Perineal nekrotizan fasiit  veya Fournier kangreni, genital organlarda veya genital organlar 
ile anüs arasındaki bölgede ortaya çıkan, çok seyrek görülen, ciddi yumuşak do ku 
enfeksiyonudur.   
  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin GLAZONE®’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
  
Yaygın:   
 İdrar yolu enfeksiyonu  
Şiddetli idrar yolu enfeksiyonu belirtileri:  
− ateş ve/veya üşüme   
− idrara çıktığınızda yanma hissi   
− sırt veya yan ağrısı   8 / 10 
   
Her ne kadar yaygın olmasa da eğer idrarınızda kan görürseniz derhal doktorunuza bildiriniz.  
   
Bunların hepsi ciddi yan etkilerdir.  
  
Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
  
Çok yaygın:   
 Bu ilacı bir sülfonilüre veya insülin ile alan diyabetli hastalarda düşük kan şekeri 
seviyeleri (hipoglisemi)   
Düşük kan şekeri belirtileri:  
− Titreme, terleme, çok en dişeli hissetme, hızlı kalp artışı   
− Aç hissetme, baş ağrısı, görüşte değişiklik   
− Ruh halinizde değişiklik veya zihin karışıklığı  
  
Doktorunuz size düşük kan şekeri düzeylerinin nasıl tedavi edileceğini ve yukarıdaki 
belirtilerden herhangi birinin si zde ortaya çıkması halinde ne yapılması gerektiğini 
söyleyecektir.   
  
GLAZONE®’un diğer yan etkileri şunlardır:  
  
Çok yaygın:  
 Hipoglisemi (insülin veya “sülfonilüre” ilacı gibi, kanınızdaki şeker miktarını düşüren diğer 
ilaçlar alıyorsanız)  
  
Yaygın:  
 Penis veya vajinanızda genital enfeksiyonu (pamukçuk) (belirtiler; tahriş, kaşıntı, 
beklenmedik akıntı veya koku olabilir)   
 İdrar yolu enfeksiyonu  
 Sırt ağrısı  
 Normalden daha fazla idrar veya daha sık idrara çıkma isteği   
 Kan yağları veya kolesterol düz eyinde değişimler (testlerle tespit edilir)  
 Kırmızı kan hücrelerinin sayısında yükselme (testlerle tespit edilir)  
 Tedavi başlangıcında kreatinin böbrek klerensinde düşüş (testlerle tespit edilir)  
 Baş dönmesini de içeren sersemlik hali  
 Deride döküntü  
  
Yaygın olmayan:   
 Mantar enfeksiyonu  
 Vücudunuzdan aşırı miktarda sıvı kaybı (dehidrasyon, belirtiler arasında ağızda şiddetli 
kuruluk veya yapışkanlık, çok az idrar yapma veya hiç idrar yapmama veya kalp atışının 
hızlı olması bulunabilir)   9 / 10 
  Susama hissi  
 Kabızlık   
 Gece sık idrara çıkma  
 Ağız kuruluğu  
 Genital bölgede kaşıntı  
 Kilo kaybı  
 Tedavinin başlangıcında kreatinin artışı (laboratuvar kan testlerinde tespit edilir)  
 Tedavinin başlangıcında üre artışı (laboratuvar kan testlerinde tespit edilir)  
  
Çok seyrek:  
 Perineal nekrotizan fasiit veya Fournier kangreni (genital organlarda veya genital organlar 
ile anüs arasındaki bölgede ortaya çıkan, çok seyrek görülen, ciddi yumuşak doku 
enfeksiyonu)  
 Anjiyoödem (yüz, dil ya da boğazda şişme, yutma güçlüğü, ü rtiker ve nefes alma 
problemleri)  
 Böbrek iltihabı (tübülointerstisyel nefrit)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
Yan etkilerin raporlanması       
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 0 800  
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğun uz ilacın 
güvenliliği hakkında daha fazla bilgi edinilmesine katkı sağlamış olacaksınız.     
  
5. GLAZONE®’un saklanması  
  
GLAZONE®’u çocukların göremeyeceği, erişemeyeceği yerlerde ve ambalajında saklayınız.  
  
Son kullanma tarihi ile uyumlu olarak kullanınız.  
  
Blisterin ve kartonun üzerinde belirtilen son kullanma tarihinden sonra GLAZONE®’u 
kullanmayınız.  
Son kullanma tarihi belirtilen ayın son gününü ifade etmektedir.  
  
25ºC altındaki oda sıcaklığında saklayınız.    
  
Eğer üründe ve/veya ambalajında bozukluklar fark ederseniz GLAZONE®’u kullanmayınız.  
  
Son kullanma tarihi geçmiş veya kullanılmayan il açları çöpe atmayınız! T.C. Çevre, Ş ehircilik  
ve İklim Değişik liği Bakanlığ ınca belirlenen toplama sistemine veriniz.   
  
  10 / 10 
 Ruhsat Sahibi:    
Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59   
 
Üretim Yeri:    
Santa Farma İlaç Sanayii A.Ş.  
GEBKİM 41455 Dilovası - KOCAELİ   
 
Bu kullanma talimatı ../../…. tarihinde onaylanmıştır.  