1  KULLANMA TALİMATI  
 
RELİV  5 mg sert kapsül  
Ağız yoluyla kullanılır . 
Sitotoksik  
Etkin  madde: Her  kapsül 5 mg  lenalidomid  içerir.  
Yardımcı maddeler: Laktoz anhidrus (inek  sütünden elde edilmiştir),  jelatin (sığırdan elde 
edilmiştir), titanyum dioksit , şellak  (Lak böceğinin (Laccifer Lacca Kerr) lak salgı maddesinden 
elde edilmiştir) , dehidrat alkol, izopropil alkol, butil alkol, propilen glikol,  konsantre amonyak 
çözeltisi, siyah demir oksit, potasyum  hidroksit ve saf su içerir.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
Bu Kullanma  Talimatında:   
1. RELİV nedir  ve ne  için kullanılır?  
2. RELİV’i  kullanmadan  önce  dikkat edilmesi gerekenler  
3. RELİV nasıl  kullanılır?  
4. Olası  yan etkiler  nelerdir?  
5. RELİV’in  saklanması  
Başlıkları yer almaktadır.  
 
1. RELİV  nedir  ve ne için kullanılır?  
RELİV 5 mg sert kapsül, beyaz/beyaz gövdesinde ‘5 mg’ yazılı “2”  numaralı kapsüllerdir. Her 
kutuda 21 kapsül vardır.  RELİV , lenalidomid isimli etkin maddeyi içerir. Bağışıklık sisteminin 
fonksiyonlarını değiştirebilen ya da düzenleyebilen immünomodülatörler olarak isimlendirilen 
bir grup ilaç sınıfındandır. 
 
RELİV , vücudun bağışıklık sistemini etkileyip doğrudan kanserli hücrelere saldırarak etki 
gösterir. Etkisini çeşitli yollarla ortaya koyar:  
• kanser  hücrelerinin  gelişimini durdurarak  
• kanserde kan damarlarının büyümesini  durdurarak  
• kanser  hücrelerine saldıran  bağışıklık  sistemini uyararak  
 
RELİV  yetişkinlerde  aşağıdaki  hastalıkların  tedavisinde kullanılır:  
1. Multipl miyelom 
2. Miyelodisplastik  sendrom  
3. Foliküler lenfoma  
 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsin iz. 
• Eğer  ilave  sorularınız  olursa, lütfen  doktorunuza veya  eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  2  Multipl miyelom  
Multipl miyelom,  plazma  hücresi  adı verilen  belirli bir beyaz  kan hücresi  tipini etkileyen 
bir kanser türüdür. Bu hücreler kemik iliğinde birikir ve kontrolsüz bir şekilde çoğalır. Bu 
durum kemiklere ve böbreklere zarar verebilir.  
 Multipl miyelom genellikle tedavi edilememektedir. Bununla birlikte, belirti ve bulgular bir  süre 
için büyük oranda azaltılabilir veya kaybolabilir. Bu duruma ‘tedaviye yanıt’ adı verilir. 
 
Yeni  tanı almış  multipl  miyelom – kemik  iliği nakli geçirmiş  hastalarda  
RELİV kemik iliği naklini takiben hastalar yeterince iyileştikten sonra tek başına id ame tedavisi 
olarak kullanılır.  
 
Yeni  tanı almış  multipl  miyelom – kemik  iliği nakli olamayan  hastalarda  
RELİV diğer ilaçlarla birlikte alınır. Bunlar şunları içerebilir: 
• “bortezomib”  adlı bir kemoterapi  ilacı  
• “deksametazon”  adlı iltihap  giderici  bir ilaç 
• “melfalan” adlı bir kemoterapi  ilacı ve 
• “prednizon”  adlı bağışıklık  sistemini baskılayıcı  bir ilaç.  
 
Tedavinin başında  diğer  ilaçları  alacaksınız  ve sonra RELİV ’i tek başına  almaya devam 
edeceksiniz.  
 Eğer  75 yaş veya  üzerindeyseniz  ya da orta-ağır şiddette  böbrek problemleriniz  varsa, 
doktorunuz sizi tedaviye başlamadan önce dikkatli bir şekilde muayene edecektir.  
 
Önceden en az bir tedavi almış multipl miyelom hastalarında  
RELİV , “deksametazon” adlı iltihap  giderici  bir ilaçla birlikte  alınır.  
RELİV , multipl miyelom hastalığının bulgu ve belirtilerinin ağırlaşmasını durdurabilir. Aynı 
zamanda tedaviden sonra multipl miyelomun tekrar ortaya çıkmasını geciktirdiği de 
gösterilmiştir.  
 
Miyelo displastik  sendrom  
Miyelodisplastik sendrom (MDS) çok farklı kan ve kemik iliği hastalıklarından oluşan bir 
hastalıktır. Kan hücreleri anormal hale gelir ve gerektiği gibi işlev göstermezler. Hastalarda,  
düşük kırmızı kan hücresi sayısı (anemi), kan nakli ihtiyacı ve enfeksiyon riski dahil çeşitli  
işaret ve belirtiler görülebilir.  
 RELİV  tek başına, miyelodisplastik sendrom hastalığı tanısı konan yetişkin hastaların 
tedavisinde, aşağıdaki koşulların tümü geçerli olduğunda kullanılır:  
1. Düşük düzeydeki kırmızı kan hücrelerinin tedavisi için düzenli kan nakillerine ihtiyaç 
duyuyorsanız (“kan nakillerine bağımlı kansızlık”)  
2. Kemik iliği hücrelerinde, diğer sitogenetik anormallikler ile birlikte olan ya da olmayan “del  
(5q) sitogenetik  anormallik” adı  verilen  bir anormalliğiniz varsa.  Bu durum, yeterli  miktarda 
sağlıklı kan hücresi üretemediğiniz anlamına gelmektedir.  
3. Daha
 önceden  uygulanmış  diğer tedaviler,  uygun olmadığında  ya da yeterli  yanıt 
alınamadığında  
 
RELİV , anormal hücrelerin sayısını azaltarak, v ücudun ürettiği sağlıklı kırmızı kan hücresi 
sayısını artırabilir: Bu durum gerekli  kan nakillerinin  sayısını  azaltabilir.  İlerleyen  dönemde naklin  gerekli 
olmaması mümkün olabilir.  3  Foliküler lenfoma (FL)  
FL, B -lenfositlerini etkileyen yavaş büyüyen bir kanserdir. Bunlar, vücudunuzun enfekiyonla 
savaşmasına yardımcı olan bir tür beyaz kan hücreleridir. FL'niz olduğunda, bu B 
lenfositlerinden çok fazlası kanınızda, kemik iliğinizde, lenf düğümlerinde ve dala ğınızda 
toplanabilir.  
 RELİV, önceden tedavi edilmiş foliküler lenfomalı yetişkin hastaların tedavisi için "rituksimab" adı verilen başka bir ilaçla birlikte alınır.  
2. RELİV ’i kullanmadan önce dikkat  edilmesi  gerekenler  
Bu kullanma  talimatında verilen  genel  bilgilerden  farklı  da olsa doktorunuzun tüm önerilerine ve 
talimatlarına dikkatlice uyunuz.  
 
RELİV  tedavisine  başlamadan  önce  RELİV  ile birlikte  alınan  ilaçların  Kullanma 
Talimatlarını okumalısınız.  
 
RELİV ’i aşağıdaki  durumlarda  KULLANMAYINIZ  
Eğer:  
• Hamileyseniz, hamile olduğunuzu düşünüyorsanız ya da hamile kalmayı planlıyorsanız. 
Çünkü RELİV ’in doğmamış bebeğinize zarar vermesi beklenir (bakınız “Hamilelik”, 
“Emzirme” ve “Doğum kontrolü” bölümleri), 
• Hamileliği engelleyecek ge rekli tüm hamilelikten korunma tedbirlerine uymadıysanız, 
hala hamile kalabilecek durumda iseniz (bakınız “Hamilelik”, “Emzirme” ve “Doğum kontrolü” 
bölümleri). Hamile kalabilecek durumda iseniz, doktorunuz her reçete ile gerekli önlemlerin alındığına dair  kayıt tutacaktır ve bu bilgiyi size verecektir,  
• Lenalidomid ya da bu kullanma talimatının başlangıcında belirtilen RELİV ’in içindeki 
diğer bileşenlere alerjik (aşırı duyarlı) iseniz. Alerjik olabileceğinizi düşünüyorsanız doktorunuza danışınız.  
 Yukarıdakilerden  herhangi  biri sizin
 için geçerli  ise, RELİV  almadan  önce bunu 
doktorunuza söyleyiniz.  
 
RELİV ’i aşağıdaki  durumlarda  DİKKATLİ  KULLANINIZ  
 
Aşağıdaki durumlardan herhangi biri sizin için geçerli ise lütfen doktorunuza, eczacınıza veya  
hemşirenize sö yleyiniz:  
Eğer:  
• Geçmişte damarlarınızda kan pıhtısı oluştuysa, RELİV  ile tedavi sırasında toplardamar ve 
atardamarlarda pıhtı oluşma riski artar.  
• Öksürük veya  ateş gibi herhangi  bir enfeksiyon belirtisinde,  
• Virüse bağlı  enfeksiyonunuz, özellikle de hepatit B enfeksiyonu, varisella zoster (suçiçeği 
virüsü), HIV (AIDS virüsü) enfeksiyonunuz varsa ya da daha önceden herhangi bir zamanda bu 
enfeksiyonu geçirdiyseniz. Eğer şüpheniz varsa doktorunuzla görüşünüz. RELİV  ile teda vi, 
virüs taşıyan hastalarda virüsün tekrar aktif olmasına neden olabilir. Bu, enfeksiyonun 
tekrarlamasına yol açabilir. Doktorunuzun hepatit B enfeksiyonu geçirmiş olup olmadığınızı kontrol etmesi gerekir.  
• Böbreklerinizde  problem  varsa,  doktorunuz  RELİV  dozunuzu ayarlayacaktır.  
• Daha önce kalp krizi geçirdiyseniz, damarlarınızda kan pıhtısı oluştu ise veya sigara 
içiyorsanız, kan basıncınız veya kolesterol düzeyleriniz yüksekse,  
• Talidomid (Multipl miyelom tedavisinde kullanılan bir diğer ilaç) kullanımı esnasında 
görülen deri döküntüsü, kaşıntı, şişlik, baş dönmesi veya nefes almada güçlük gibi alerjik 
reaksiyonlarınız varsa.  4  • Yaygın döküntü, kırmızı cilt, yüksek vücut sıcaklığı, grip benzeri belirtiler, karaciğer 
enzimlerinde artış , kan anormallikleri (eozinofili), büyümüş lenf düğümleri belirtilerinden- 
bunlar, DRESS olarak da bilinen Eozinofili ve Sistemik Semptomlar ile Seyreden İlaç 
Reaksiyonları veya ilaç aşırı duyarlılık sendromu olarak adlandırılan ciddi cilt reaksiyonlarının işaretleridir. Herhangi birkaç tanesini geçmişte geçirdiyseniz (bakınız “Olası yan etkiler nelerdir?”).  
 
Bu
 uyarılar  geçmişteki  herhangi  bir dönemde  dahi olsa sizin için geçerliyse  lütfen 
doktorunuza danışınız.  
 
Eğer;  
• Tedavi sırası nda veya sonrasında herhangi bir zamanda, bulanık görme, görme kaybı 
veya çift görme, konuşma zorluğu, bir kolda veya bacakta zayıflık, yürüme şeklinizde bir değişiklik veya dengenizle ilgili sorunlar, kalıcı uyuşma, his azalması veya kaybı, hafıza kaybı v eya zihin karışıklığı yaşarsanız doktorunuza veya hemşirenize derhal 
söyleyin. Bu belirtilerin hepsi progresif multifokal lökoensefalopati (PML) olarak bilinen ciddi ve potansiyel olarak ölümcül bir beyin hastalığının belirtileri olabilir. RELİV  ile tedavi ye başlamadan önce bu belirtilere sahipseniz, belirtilerinizde herhangi 
bir değişiklik olduğunda doktorunuza söyleyiniz.  
• Nefes darlığı, yorgunluk, baş dönmesi, göğüste ağrı, daha hızlı kalp atışı veya bacaklarda veya ayak bileklerinde şişme yaşarsanız do ktorunuza veya hemşirenize 
derhal söyleyin. Bunlar, pulmoner hipertansiyon yani akciğer arter basıncında artış olarak bilinen ciddi bir durumun semptomları olabilir (bkz. Bölüm 4. Olası yan etkiler 
nelerdir? ). 
 
Testler ve kontroller  
RELİV  ile tedavi  sırasında ve öncesinde  düzenli  kan testi yaptırınız.  Çünkü RELİV  enfeksiyon ile 
savaşmaya  yardımcı  olan kan hücrelerinde (beyaz kan hücreleri)  ve kanın pıhtılaşmasına 
yardımcı olan kan hücrelerinde (trombositler) düşüşe neden olabilmektedir.  
 
Doktorunuz  kan testlerini şu dönemlerde isteyecektir; 
• tedaviden  önce,  
• tedavinin ilk 8 haftası  boyunca  her hafta,  
• bundan sonra en  az ayda  bir kez. 
 
RELİV  tedavisi öncesinde ve sırasında kalp ve akciğer problemi belirtileri açısından 
değerlendirilebilirsiniz.  
 
Eğer  RELİV  kullanan  miyelodisplastik  sendromlu hasta iseniz;  
Kemik iliğinde kan hücresi üretiminde yetersizlik (miyelodisplastik sendrom) hastalığınız varsa 
ve RELİV  kullanıyorsanız, sizde akut miyeloid lösemi  (AML) adı  verilen ani  gelişen beyaz kan 
hücrelerinin sayısında aşırı artış ile karakterize olan daha ciddi bir hastalığın ortaya çıkma olasılığı daha yüksek olabilir. Buna ek olarak, RELİV ’in, sizde AML’nin ortaya çıkma 
ihtimalini nasıl etkileyeceği bilinmemektedir.  Bu nedenle doktorunuz, RELİV  ile tedaviniz 
sırasında AML olmanız olasılığını daha iyi öngörebilen belirtilere bakmak için testler yapabilir.  
 
Eğer  RELİV  kullanan  foliküler  lenfoma  hastası  iseniz  doktorunuz kan testlerini şu 
dönemlerde isteyecektir;   
• tedaviden  önce,  
• tedavinin ilk  3 haftası  (1 kür)  boyunca  her hafta,  
• 2 ila 4.  kürler arasında iki haftada bir kez  (daha fazla bilgi için Bölüm 3 "Tedavi 
kürü"ne bakınız),  5  • bundan sonra, her kürün başında  ve, 
• en az ayda  bir kez.  
 
Doktorunuz kemik iliğiniz dahil olmak üzere vücudunuzda büyük tümör varsa kontrol edebilir. Bu, tümörlerin parçalanıp kana olağandışı düzeylerde kimyasal karışmasına ve bu durumda da böbrek yetmezliğine neden olabilir (bu durum Tümör l izis sendromu olarak adlandırılır).  
 Doktorunuz kırmızı lekeler veya döküntüler gibi cildinizdeki değişiklikleri kontrol edebilir.   Doktorunuz, kan testlerinin sonucuna ve sizin genel durumunuza göre dozu ayarlayabilir ya da tedaviyi  durdurabilir. Eğer yeni  tanı almışsanız, doktorunuz yaşınıza ve var olan diğer koşullara 
göre tedavinizi değerlendirebilir.  Kan bağışı  
Tedavi  sırasında  ve tedaviden en  az 7 gün sonrasına  kadar  kan bağışı  yapmayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
RELİV ’in yiyecek  ve içecek  ile kullanılması 
RELİV  kapsülleri gıdalar ile birlikte veya tek başına alınabilir (bakınız “ RELİV  nasıl 
kullanılır”).  
 
Hamilelik  
İlacı kullanmadan önce  doktorunuza veya  eczacınıza danışınız.  
 
RELİV kullanan kadınlar:   
Hamileyseniz,  RELİV  kullanmayınız,  bu ilacın  doğmamış  bebeğinize zarar  vermesi 
beklenir. Ayrıca RELİV  kullanırken hamile kalmamalısınız.  
 
Dolayısıyla,  eğer hamile  kalabilmeniz  mümkünse,  etkili bir doğum  kontrol yöntemi 
kullanmalısınız (bakınız “Doğum kontrolü” bölümü). 
 Eğer RELİV  ile tedavi olurken hamile kalırsanız, tedaviyi derhal durdurunuz ve doktorunuzu 
bilgilendiriniz.  
 
RELİV kullanan erkekler:   
Eğer siz RELİV  kullanırken eşiniz hamile kalırsa doktorunuzu derhal bilgilendiriniz. Eşinizin  
tıbbi danışmanlık  alması  gerekebilir.  Etkin  doğum  kontrol yöntemleri kullanmalısınız 
(bakınız “Doğum kontrolü” bölümü). 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme 
İlacı kullanmadan önce  doktorunuza veya  eczacınıza danışınız.  
 
RELİV  alırken emzirmeyiniz. RELİV ’ in anne sütüne geçip geçmediği bilinmemektedir.  
 
Doğum  kontrolü  
RELİV  alan kadınlar  
Hamile kalmanızın pek mümkü n olmadığını düşünseniz de tedaviye başlamadan önce 6  doktorunuza hamile kalıp kalamayacağınızı sorunuz. 
 
Eğer  hamile  kalabilmeniz  mümkünse;  
• Fallop tüplerinin (yumurtalıklar ve rahim arasında yer alan tüpler) zarar gördüğü ve 
kapandığının (yumurtaların rahime ulaşmasını durdurmak için yani tubal sterilizasyonun) doğrulandığı durumlar hariç olmak üzere, tedaviden önce, tedavi sırasında en az her 4 haftada 
bir ve tedavi bittikten en  az 4 hafta sonra doktorunuzun kontrolü altında size hamilelik testi 
yapılacak tır. 
• Tedaviye  başlamadan  en az 4  hafta önce,  tedavi  sırasında  ve tedavi  tamamlandıktan  en 
az 4 hafta sonrasına  kadar,  etkin  bir doğum  kontrol yöntemi  kullanmalısınız.  Doktorunuz 
uygun doğum kontrol yöntemleri konusunda sizi bilgilendirecektir. 
 
RELİV  alan erkekler  
RELİV  erkek  menisine  geçmektedir.  Eğer  eşiniz  hamile  ise veya  hamile  kalabiliyor  ve 
etkili bir doğum kontrol yöntemi kullanmıyor ise, kısırlaştırma ameliyatı geçirmiş olsanız dahi 
tedavi boyunca ve tedaviden en az 7 gün sonrasına kadar prezervatif kullanmalısınız.  Tedavi sırasında ve tedavi bitiminden sonra en az 7 gün meni veya sperm bağışında bulunmamalısınız.  
 Araç ve makine  kullanımı  
RELİV kullandıktan sonra sersemlik, yorgunluk, uyku hali hissederseniz ve denge bozukluğundan kaynaklanan baş dönmesi (vertigo) veya bulanık görme durumunuz olursa araç veya makine kullanmayınız.  
RELİV ’in içeriğinde bulunan bazı yardımcı maddeler hakkında önemli bilgil er  
RELİV  kapsüller laktoz anhidr us (bir çeşit şeker) ihtiva eder. Eğer daha önceden doktorunuz 
tarafından  bazı şekerlere  karşı  dayanıksızlığınız  olduğu söylenmişse  bu tıbbi ürünü almadan 
önce doktorunuzla temasa geçiniz. 
 
Diğer ilaçlar  ile birlikte kullanımı  
RELİV  diğer ilaçların işlevini etkileyip, ciddi yan etkilere neden olabilir veya bazı ilaçlar 
RELİV ’in işlevini etkileyebilir. Özellikle aşağıdaki ilaçları kullanıyorsanız doktorunuza 
söyleyiniz:  
• RELİV ’in etkisini engelleyebileceği için oral kontraseptifler gibi gebeliği  önlemeye 
yönelik bazı ilaçlar,  
• Kalp  hastalıkları için kullanılan  bazı ilaçlar,  örneğin digoksin,  
• Kanı  sulandırmak için  kullanılan  bazı ilaçlar,  örneğin varfarin.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. RELİV  nasıl  kullanılır?  
RELİV, multipl miyelom, miyelodisplastik sendrom ve foliküler lenfoma tedavisinde deneyimli 
doktorlar tarafından size verilmelidir.  
• RELİV , kemik iliği nakli olmamış veya daha önce başka tedavi olan hastalarda multipl 
miyelomu tedavi etmek için kullanıldığında, diğer ilaçlarla birlikte alınır (bkz. Bölüm 1 “RELİV  nedir ve ne için kullanılır?”).  
• RELİV , kemik iliği nakli olmuş hastalarda multipl miyelom ya da miyelodisplastik 
sendrom tedavisi için kullanılırken, tek başına alınır. 
• RELİV, foliküler lenfomayı tedavi etmek için kullanıldığında, “ rituksimab” adı verilen 
başka bir ilaçla birlikte alınır.  7   
RELİV ’i daima doktorunuzun size söylediği şekilde alınız. Eğer kullanımdan emin değilseniz 
doktor veya eczacınıza sormalısınız. 
Eğer RELİV ’i diğer ilaçlar ile birlikte kullanıyorsanız, bu ilaçların  kullanımı ve etkileri 
hakkında daha fazla bilgi için bu ilaçların Kullanma Talimatlarına başvurmalısınız. 
 
Uygun  kullanım  ve doz/uygulama sıklığı için talimatlar:  
Tedavi  kürü 
RELİV  3 hafta  (21 gün)  boyunca  belirli günlerde alınır.  
• Her 21 gün bir “tedavi kürü” olarak adlandırılır.  
• Kürün gününe  bağlı  olarak  bir veya daha fazla ilaç alacaksınız.  Ancak  bazı günlerde 
ilaçlardan herhangi birini almazsınız.  
• Her 21 günlük  kürü tamamladıktan  sonra,  sonraki  21 günlük  yeni bir “kürü” 
başlatmalısınız.  
ya da 
RELİV  4 hafta  (28 gün)  boyunca  belirli günlerde  alınır.  
• Her 28 gün bir “tedavi kürü” olarak adlandırılır.  
• Kürün gününe  bağlı  olarak  bir veya daha fazla  ilaç alacaksınız.  Ancak  bazı günlerde 
ilaçlardan herhangi birini almazsınız.  
• Her 28 günlük  kürü tamamladıktan  sonra,  sonraki  28 günlük  yeni bir “kürü” 
başlatmalısınız.  
 
Tedaviye  başlamadan önce doktorunuz size  
• RELİV’i hangi  miktarda  almanız  gerektiğini,  
• RELİV  ile birlikte  almanız  gereken  diğer  ilaçlar  varsa,  hangi  miktarda kullanacağınızı,  
• her ilacı tedavi  döngünüzün hangi  günlerinde  alacağınızı  açıklayacaktır.  
 
RELİV  tedavisinin  süresi:  
RELİV, her biri 21 ya da 28 gün süren kürler halinde kullanılır (“Tedavi Kürü” bölümüne 
bakınız). Doktorunuz tedavinizin ne kadar süreceğini belirleyecektir. Tedavinizi erken kesmeyiniz.  
 
Uygulama yolu ve metodu:  
• RELİV  kapsülü günde bir defa su ile bütün olarak yutunuz.  
• Kapsülleri kırmayınız, açmayınız ya da çiğ nemeyiniz. Eğer, kırılmış olan bir RELİV  
kapsülünden çıkan toz cildiniz ile temas ederse cildinizi derhal sabun ve su ile iyice 
yıkayınız.  
• Gıdalarla veya tek  başına alabilirsiniz.  
• Sağlık çalışanları, bakıcılar ve aile üyeleri, blister veya kapsülü tutarken tek kullanımlık 
eldivenler giymelidir. Daha sonra, cildin maruz kalmasını önlemek için eldivenler dikkatlice çıkarılmalı, sızdırmaz bir plastik polietilen poşete yerleştirilmeli ve yerel gerekliliklere uygun olarak atılmalıdır. Eller daha sonra su ve  sabunla iyice 
yıkanmalıdır. Hamile olan veya hamile olabileceğinden şüphelenen kadınlar, blister veya 
kapsül e dokunmamalıdır.  
• RELİV planlanan günlerde, yaklaşık olarak aynı saatte alınmalıdır.  
 
Kapsülü blisterden  çıkartmak  için: 
• Kapsülün yalnızca bir ucuna  bastırın  ve folyodan iterek  çıkartın  
• Kapsülün kırılmasına  yol açabileceğinden,  kapsülün ortasına  bastırmayın.  
 8   
 
 
 
  
 
 
 
 
 
Değişik  yaş grupları:  
Çocuklarda  kullanımı:  
RELİV  18 yaşından küçük  çocuklarda  kullanılmamalıdır.  
 
Yaşlılarda  kullanımı:  
RELİV  yaşlı  hastalarda eğer gerekliyse  doktor  tarafından  doz ayarlaması  yapılarak 
kullanılabilir.  
 
Eğer  75 yaş veya üzerindeyseniz, ya da orta-ağır şiddette  böbrek problemleriniz  varsa 
doktorunuz sizi tedaviye başlamadan önce dikkatli bir şekilde muayene edecektir.  
 
Özel  kullanım  durumları:  
Böbrek/ karaciğer yetmezliği:  
Geçmişte böbrek ve karaciğer fonksiyon bozukluğunuz olmuşsa, doktorunuza söyleyiniz ve doktorunuzun talimatlarına uyunuz. Doktorunuz böbrek ve karaciğer hastalığınıza bağlı olarak ilacınızın dozunu ayarlayacak ve size uygulayacaktır. 
 
Eğer  RELİV’in  etkisinin  çok güçlü veya zayıf  olduğuna dair bir izleniminiz  varsa 
doktorunuz veya eczacınız ile konuşunuz. 
 
Kullanmanız  gerekenden  daha  fazla  RELİV  kullandıysanız:  
RELİV kapsüllerinden kullanmanız  gerekenden  veya reçete  edilenden  fazlasını  kullanmışsanız 
hemen bir doktor veya eczacı ile konuşunuz. 
 
RELİV ’i kullanmayı  unutursanız  
Eğer  RELİV ’i her zamanki  saatinde almayı  unuttuysanız;  
• 12 saatten  daha kısa süre geçtiyse:  kapsülü hemen  alınız,  
• 12 saatten fazla süre geçtiyse: kapsülü almayınız. Sonraki  kapsülü her zamanki saatinde 
alınız.  
 
RELİV ’in kullanımı ile ilgili ilave  sorularınız  olur ise doktorunuza  veya  eczacınıza 
sorunuz.  
 
Unutulan dozları  dengelemek için çift doz  almayınız. 
 
RELİV  ile tedavi  sonlandırıldığında  oluşabilecek  etkiler  
RELİV  ile tedavinin  sonlandırılması ile ortaya  çıkan  etki yoktur.  
 4. Olası yan etkiler nelerdir?  
Tüm  ilaçlar  gibi, bu ilaç da yan etkilere  neden  olabilir; ancak  bu yan etkiler  tüm hastalarda 
görülmez.  
 
9  Yan etkiler  şu şekilde  sınıflandırılır:  
Çok yaygın  :10 hastanın  en az 1’inde  görülebilir.  
Yaygın  :10 hastanın  birinden az, fakat  100 hastanın  birinden fazla görülebilir.  
Yaygın olmayan:100 hastanın birinden az, fakat  1.000 hastanın  birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla görülebilir. 
Çok seyrek  :10.000 hastanın  birinden az görülebilir.  
Bilinmiyor  :Eldeki verilerden tahmin edilemiyor. 
 
Aşağıdakilerden  biri olursa  RELİV  kullanmayı  durdurunuz  ve DERHAL  doktorunuza 
bildiriniz veya size en yakın hastanenin acil bölümüne baş vurunuz:  
• Anjiyoödem ve anafilaktik reaksiyon adı verilen ciddi tipte alerjik reaksiyonların 
semptomları olabilen  kurdeşen, kızarıklık,  gözlerde, ağızda veya  yüzde  şişme,  nefes 
almada zorluk veya kaşıntı. 
• Bir bölgede  kızarıklık  şeklinde  başlayabilen  ancak tüm  vücuda yaygın deri kaybı ile 
yayılan ciddi bir alerjik reaksiyon (Stevens -Johnson sendromu ve / veya toksik 
epidermal nekroliz)  
• Yaygın döküntü, yüksek vücut sıcaklığı, karaciğer enzimlerinde yükselme, kanda anormallikler (e ozinofili), genişlemiş lenf düğümleri ve diğer vücut organlarının 
tutulumu (DRESS veya ilaç aşırı duyarlılık sendromu olarak da bilinen Eozinofili ve Sistemik  Semptomlar ile  Seyreden  İlaç Reaksiyonları)  (bakınız  “RELİV ’i aşağıdaki 
durumlarda DİKKATLİ KULLANINIZ”).  
 
Aşağıdakilerden  herhangi  birini  fark ederseniz, doktorunuza  söyleyiniz:  
• Ateş, titreme, boğaz ağrısı, öksürük, ağız ülseri ya da kan dolaşımı (sepsis) dahil olmak 
üzere herhangi bir enfeksiyon belirtisi,  
• Bir incinme  veya  yaralanma olmaksızın  görülen kanama ya da çürük,  herhangi  bir 
müdahale sonrasında görülen kanama,  
• Göğüs  ya da bacak ağrısı,  
• Nefes  darlığı.  
• Kandaki yüksek kalsiyum  seviyesinden kaynaklanabilecek kemik ağrısı, kas  güçsüzlüğü, 
kafa karışıklığı  veya yorgunluk. 
 
RELİV , enfeksiyonlara karşı savaşan beyaz kan hücrelerinin, burun kanaması  ve çürüme gibi 
kanama bozukluklarına neden olan kanda pıhtı oluşumuna yardımcı olan kan hücrelerinin (kan 
pulcukları) sayısını azaltabilir. RELİV , damarlarda (venl erde) kan pıhtılarına (tromboz) da 
neden olabilir.  
 
Az sayıda hastada ek kanser tipleri gelişebileceği dikkate alınmalıdır ve bu riskin RELİV  
tedavisi ile artabilmesi mümkündür. Bu nedenle doktorunuz size RELİV ’i reçete ederken 
faydaları ve riskleri dikkat li bir şekilde değerlendirmelidir. 
 Çok yaygın  
• Kırmızı kan hücresi  sayısında  düşme  ile kendini  gösteren  kansızlık  (yorgunluk ve 
güçsüzlüğe yol açabilen anemi)  
• Kızarıklık,  kaşıntı  
• Kas krampları, kas güçsüzlüğü, kaslarda sızlama, kas ağrıları , kemik ağrısı, eklem  ağrısı, 
sırt ağrısı, kol ve bacaklarda sızlama  
• Kol ve bacaklar  dahil  tüm vücuda  yayılan  şişkinlik  
• Halsizlik,  yorgunluk  
• Ateş ve grip benzeri  hastalık  belirtileri (ateş,  kas ağrısı,  baş ağrısı,  kulak ağrısı, 
öksürük ve titreme dahil)  
• Uyuşukluk, deride  karıncalanma veya yanma  hissi,  el ve ayaklarda ağrı,  baş dönmesi, 10  titreme, iştah kaybı, tat alma duyusunun bozulması  
• Tümör  çevresinde ağrı, tümör  boyutu veya  kızarıklıkta  artış 
• Kilo kaybı  
• Kabızlık,  ishal,  bulantı, kusma, mide  ağrısı,  mide  ekşimesi  
• Kanda  düşük potasyum veya kalsiyum ve/veya  sodyum  düzeyleri  
• Tiroidin  olması gerekenden  az çalışması  
• Bacak ağrısı (damar içinde oluşan kan pıhtısı tarafından bir damarın tıkanmasının 
belirtisi olabilir), göğüs  ağrısı  veya nefes  darlığı  (pulmoner embolizm  olarak  adlandırılan 
akciğerlerde kan pıhtılarının belirtisi olabilir)  
• Bütün enfeksiyon tipleri; burnu çevreleyen sinüslerin enfeksiyonu, akciğer enfeksiyonu ve üst solunum yolu enfeksiyonu dahil  
• Nefes  darlığı 
• Bulanık görme  
• Gözde  bulutlanma  (katarakt)  
• Düzgün çalışmayan  veya  normal  işlevini sürdüremeyen böbreklerin  sorunları  
• Anormal  karaciğer  test sonuçları,  
• Karaciğer  testlerinde  artış 
• Atardamarların  şişmesine  neden  olabilecek  kandaki  protein değişiklikleri  
• Kandaki  şeker  seviyesinin yükselmesi  (diyabet)  
• Kan şekeri  seviyesinin düşmesi  
• Baş ağrısı  
• Burun kanaması  
• Cilt kuruluğu 
• Depresyon, ruh  halinde  değişiklik,  uyuma  güçlüğü  
• Öksürük  
• Kan basıncında  düşme  
• Belirsiz  bir bedensel  rahatsızlık  hissi, kötü hissetme  
• Boğazda  iltihap,  ağız kuruluğu  
• Su kaybı  
 
Yaygın  
• Kırmızı kan hücrelerinin yok edilmesi (hemolitik  anemi)  
• Deride  bazı  tümör  tiplerinin  oluşumu  
• Diş etleri,  mide  veya bağırsakta kanama  
• Kan basıncında  yükselme,  yavaş,  hızlı veya  düzensiz kalp atışı 
• Kırmızı kan hücrelerinin normal ve anormal parçalanmasından kaynaklanan bir  madde 
miktarında artış  
• Vücutta  iltihabı gösteren  bir protein türünde  artış 
• Cildinizin  koyulaşması, altta kanamaya bağlı  olarak  cildinizde  renk değişikliği,  tipik 
olarak morarma, kanla dolu ciltte şişme, morarma  
• Kandaki  ürik asit artışı  
• Cilt döküntüleri, ciltte kızarıklık, ciltte çatlama, pullanma veya soyulma, kurdeşen (deri 
üzerinde kaşıntı  ve yanmalarla birdenbire beliren kabartılı durum)  
• Artan  terleme,  gece terlemeleri  
• Yutma  güçlüğü, boğaz  ağrısı,  ses kalitesinde  zorluk  veya  ses değişiklikleri  
• Burun akması  
• Normalden  çok daha fazla veya çok daha az idrar  üretimi veya  ne zaman  idrara 
çıkılacağını kontrol edememe  
• İdrarda  kan tespit edilmesi 
• Özellikle  yatarken  nefes  darlığı  (kalp  yetmezliğinin  belirtisi olabilir)  11  • Ereksiyon zorluğu  
• İnme, bayılma, baş dönmesi (her şeyin döndüğünü hissettiren iç  kulak problemi), geçici 
bilinç kaybı  
• Kollara,  boyna,  çeneye,  sırta ve mideye  doğru yayılan göğüs  ağrısı,  terlemiş  veya  soluk 
soluğa  hissetme,  hasta olma  veya  kusma  hissi (kalp  krizi/miyokard infarktüsü belirtileri 
olabilir)  
• Kaslarda  zayıflık, enerji  eksikliği  
• Boyun ağrısı,  göğüs  ağrısı  
• Üşüme  
• Eklemlerde  şişme  
• Karaciğerde safra  akışı  yavaşlaması  veya  engellenmesi  
• Kanda  düşük fosfat veya  magnezyum  düzeyleri  
• Konuşmada  zorluk  
• Karaciğer  hasarı  
• Denge  bozukluğu, hareket zorluğu  
• Sağırlık,  kulak çınlaması  
• Sinir  ağrısı,  özellikle  dokunmada  hoş olmayan  anormal  his 
• Aşırı  demir  yükü  
• Susuzluk  
• Zihin  karışıklığı  
• Diş ağrısı  
• Yaralanmaya neden  olabilecek  düşme  
 
Yaygın  olmayan  
• Kafa  içi kanama  
• Dolaşım problemleri  
• Görme  kaybı  
• Cinsel  istek  (cinsel  dürtü)  kaybı  
• Fanconi  sendromunun (bir böbrek hastalığı)  belirtileri olarak  görülebilen kemik  ağrısı  ve 
güçsüzlükle  birlikte  fazla idrara çıkma  
• Ciltte, mukoz membranda ya da gözlerde sarı renklenme (sarılı k), soluk renkli dışkı, 
koyu renkli idrar, deride kaşıntı, döküntü veya karında ağrı veya şişlik (karaciğer 
hasarının belirtileri olabilir)  
• Karın  ağrısı,  şişkinlik ya  da ishal  ile görülebilen kalın  bağırsak  iltihabı  
• Renal  tübüler  nekroz  (Böbrek  probleminin hücrelerinde  hasar)  
• Deride renk kaybı, güneşe  hassasiyet,  
• Tümör lizis sendromu [kanser tedavisi  esnasında ve bazen  tedavi  olmaksızın  ortaya  
çıkan metabolik rahatsızlıklar. Bu rahatsızlıklar ölen kanser hücrelerinin yıkım ürü nleri 
nedeniyle oluşmaktadır ve şunları içerir: kan içeriğinde değişiklikler (yüksek potasyum, fosfor, ürik asit ve düşük kalsiyum) sonucunda böbrek işlevlerinde, kalp atışında, epileptik nöbetlerde değişikliklere ve bazen ölüme neden olmaktadır]  
• Akciğer leri besleyen  damarlardaki  kan basıncında  artış  (pulmoner hipertansiyon).  
 
Bilinmiyor  
• Bulantı, kusma, ateş ve hızlı nabız ile birlikte görülebilen, birkaç gün süren, üst karın 
ve/veya sı rtta ani veya hafif derecede ortaya çıkan; fakat gittikçe kötüleşen ağrı - bu 
belirtiler pankreas iltihabından dolayı görülebilir  
• Akciğerlerdeki doku iltihabının belirtileri olabilen hırıltılı, nefes darlığı ya da kuru 
öksürük  
• Bir kısmı, RELİV  bir statin (bir tip kolesterol düşürücü ilaç) ile uygulandığında 
meydana gelen böbrek problemlerine (rabdomiyoliz) yol açabilecek nadir kas yıkılımı 
vakaları (kas ağrısı, güçsüzlüğü veya şişliği) gözlenmiştir  
• Eklemlerde ağrı ve ateşle birlikte, küçük kan damarla rı iltihabının neden olduğu deriyi 12  etkileyen bir durum (lökositoklastik vaskülit)  
• Mide veya bağırsak duvarının parçalanması. Bu durum çok ciddi enfeksiyonlara neden 
olabilir. Eğer ciddi karın ağrısı, ateş, bulantı, kusma, dışkıda kan veya bağırsak alışka nlıklarınızda değişiklik varsa doktorunuza söyleyiniz. 
• Kabarcıkların eşlik ettiği ağrılı deri döküntüsüne neden olan bir hastalık (Herpes zoster - 
zona hastalığı olarak da bilinir) dahil viral enfeksiyonlar ve deride ve gözlerde  
sararmaya, koyu kahverengi idrara, midenin sağ yanında ağrıya, ateşe, bulantı  hissine ve 
kusmaya neden olan enfeksiyonun tekrarlaması (Hepatit B enfeksiyonu)  
• Katı organ nakli reddi (böbrek, kalp gibi) 
 
Yan etkilerin  herhangi  biri ciddileşirse  veya  bu kullanma talimatında bahsedilmeyen bir  yan etki 
ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. RELİV ’in Saklanması  
 RELİV’i  çocukların  göremeyeceği,  erişemeyeceği  yerlerde  ve ambalajında saklayınız.  
25º C altındaki  oda sıcaklığında  saklayınız.  
Son kullanma  tarihiyle  uyumlu olarak  kullanınız.  
Ambalajdaki son kullanma tarihinden sonra RELİV’i kullanmayınız. Eğer üründe ve/veya 
ambalajında bozukluklar fark ederseniz RELİV’i kullanmayınız. 
 Tedavi  sonunda  kullanılmayan  RELİV  kapsüllerini  eczacınıza  iade etmelisiniz.  
 
Son kullanma tarihi geçmiş  veya  kullanılmayan  ilaçları  çöpe atmayınız!  Çevre, Şehircilik  
ve İklim Değişikliği Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi:   
Abdi İbrahim İlaç San. ve Tic. A.Ş.  
Maslak / İstanbul  
 
Üretim yeri:  
Abdi İbrahim İlaç  San. ve Tic. A.Ş.  
Esenyurt / İstanbul  
 
Bu kullanma talimatı  ../../….. tarihinde  onaylanmıştır. 