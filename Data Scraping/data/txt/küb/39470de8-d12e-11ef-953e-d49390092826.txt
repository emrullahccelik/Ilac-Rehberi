KISA ÜRÜN BİLGİSİ
1. BEŞERİ TIBBİ ÜRÜNÜN ADI
SENNALAX 20 mg enterik tablet
2. KALİTATİF VE KANTİTATİF BİLEŞİM
Etkin madde:
Her enterik tablette, etkin madde olarak; 20 mg Sennosid B’ye eşdeğer Senna ekstresi.
Yardımcı maddeler:
Laktoz susuz 22-92 mg
Sukroz 63.90 mg
Sodyum karboksimetilselüloz 0.03 mg
Likit glikoz 3.98 mg
Yardımcı maddeler için 6.1’e bakınız.
3. FARMASÖTİK FORM
Enterik Tablet.
4. KLİNİK ÖZELLİKLER
4.1 Terapötik endikasyonlar
SENNALAX şu durumların tedavisinde endikedir:
 Konstipasyonun kısa süreli tedavisi
4.2. Pozoloji ve uygulama şekli
Pozoloji/uygulama sıklığı ve süresi:
Doktorlar tarafından başka türlü önerilmediği takdirde:
 Yetişkinlerde günde 1 kez 1-2 tablet şeklinde kullanılır.
 27 kg üzerindeki çocuklarda (12 yaş üzeri), günde 1 kez 1 tablet şeklinde kullanılır.
SENNALAX için önerilen doz ve tedavi süresi aşılmamalıdır.
Uygulama şekli:
SENNALAX, yatmadan önce bir bardak su ile alınır.
Özel popülasyonlara ilişkin ek bilgiler :
Böbrek/Karaciğer yetmezliği: Dozaj ayarlaması gerekli değildir.
Pediyatrik popülasyon : 12 yaşın altındaki çocuklarda etkinliği ve güvenilirliği belirlenmemiştir.
1/6Geriyatrik popülasyon : Doz ayarlaması gerekli değildir.
4.3 Kontrendikasyonlar
SENNALAX aşağıdaki durumlarda kullanılmamalıdır:
- Bileşimindeki maddelerden herhangi birine karşı aşırı duyarlılığı bilinenler
- Bulantı, kusma veya apandisit düşündüren diğer bulguların varlığı
- Akut abdomen, ileus, kronik inflamasyonlu barsak hastalığı (crohn hastalığı, ülseratif kolit) nedeni
belirlenememiş karın ağrıları
- Su ve tuz kaybına bağlı ciddi dehidratasyon durumları
- 12 yaş altı çocuklar
4.4 Özel kullanım uyarıları ve önlemleri
Uzun süreli kullanımının barsak tembelliği ve su-elektrolit dengesi bozukluğu yapabileceği göz
önünde bulundurulmalıdır. Konstipasyon diyet değişikliği ile düzelmezse SENNALAX’a
başvurulmalıdır.
İntestinal obstrüksiyonlu ya da tanısı henüz konulmamış abdominal semptomları olan hastalara
uygulanmamalı ve enflamatuvar barsak hastalıklarında dikkatle kullanılmalıdır.
İlaç alan inkontinansı olan erişkin hastalar feçesin uzun süreli cilt ile temasını azaltmak için
temizliklerine dikkat etmelidir.
1 haftadan daha uzun süreyle devamlı kullanılmamalıdır.
SENNALAX, laktoz ve likit glikoz içerdiğinden; nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı kullanmamaları
gerekir.
Bu tıbbi ürün sukroz içerdiğinden ; nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı kullanmamaları
gerekir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında “sodyum
içermez”.
4.5 Diğer tıbbi ürünlerle etkileşim ve diğer etkileşim şekilleri
Potasyum eksilmesine bağlı olarak, kardiyak glikozidlerinin etkisini artırabilir. Diüretikler, adrenal
kortikosteroidler ve meyan kökü ile birlikte kullanıldığında potasyum kaybı artabilir.
Antiasitler ve simetidin ile birlikte alınmamalıdır. Bu ilaçlar, SENNALAX Enterik Tablet
kullanılmadan 2 saat önce alınabilir.
Laboratuar testleri ile etkileşim
Antrokinon laksatifleri, fenol sülfon fitalein’in (PSP) idrarla atılımını artırır. Aynı zamanda idrarda
ürobilinojen ve Kober yöntemiyle ölçülen östrojen tayinlerini yanıltabilir.
2/6Özel popülasyonlara ilişkin ek bilgiler:
Yoktur.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
SENNELAX’ın gebelik öncesi ve gebe kadınlarda kullanımına ve doğum kontrol yöntemlerine
ilişkin yeterli veri mevcut değildir.
Gebelik dönemi
Gebe kadınlarda ve hayvanlarda kontrollü çalışmalar yapılmamıştır.
Hamilelik döneminde SENNALAX kullanılıp kullanılamayacağı konusunda bir hekime
danışılmalıdır. Gebe kadınlarda verilirken tedbirli olunmalıdır.
Laktasyon dönemi
Senna ekstresinin anne sütüyle atılıp atılmadığı bilinmemektedir. Senna ekstresinin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
SENNELAX tedavisinin durdurulup durdurulmayacağına tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve SENNELAX tedavisinin emziren
anne açısından faydası dikkate alınmalıdır.
Üreme yeteneği / fertilite
Üreme yeteneği üzerinde etkisi bulunmamaktadır.
4.7 Araç ve makine kullanma yeteneği üzerindeki etkiler
Araç ve makina kullanımı üzerinde bilinen bir etkisi bulunmamaktadır.
4.8 İstenmeyen etkiler
İlacın kronik kullanımı su dengesi ve elektrolit metabolizma bozukluklarına yol açabilir. Diyare
oluşabilir ve bu durum özellikle potasyum kaybına yol açabilir. Kardiyak glikozidler, diüretikler ve
adrenal kortikosteroidler ile birlikte alındığında potasyum kaybı kardiyak fonksiyon bozukluklarına
ve kas zayıflığına neden olabilir. Kronik kullanım albuminüri ve hematüriye neden olabilir. Ayrıca,
intestinal mukoza pigmentasyonu (psödomelanosis coli) oluşabilir; bu durum zararsız olup ilacın
bırakılmasını takiben genellikle kaybolur.
Çok yaygın (1/10); yaygın (1/100 ila <1/10); yaygın olmayan (1/1000 ila <1/100); seyrek
(1/10000 ila <1/1000); çok seyrek (<1/10000), bilinmiyor (eldeki verilerden hareketle tahmin
edilemiyor)
Bağışıklık sistemi hastalıkları
Çok seyrek: Aşırı duyarlılık reaksiyonları (kaşıntı, ürtiker, lokal veya jeneralize ekzantemler)
Sinir sistemi hastalıkları
Seyrek: Baş dönmesi.
3/6Vasküler hastalıklar
Seyrek: Hipotansiyon.
Gastrointestinal sistem hastalıkları
Seyrek: Flatulans.
Çok seyrek: karında gaz ve kramp ya da diyare yakınmaları görülebilir.
Bilinmiyor: İntestinal mukozada pigmentasyon
Böbrek ve idrar hastalıkları
Seyrek: idrarda sarımsı kahverengi renk değişikliği görülebilir.
Araştırmalar:
Çok seyrek: Su dengesi ve elektrolit metabolizması bozuklukları, potasyum kaybı.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr <http://www.titck.gov.tr/> ; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Dozaşımı durumunda barsaklarda ağrılı spazm ve şiddetli diyare oluşabilir ve bu durum su ve tuz
kaybının yanısıra gastrointestinal şikâyetlere neden olabilir. Doz aşımı durumunda hemen doktora
başvurulmalı ve gerekirse su ve tuz infüzyonu yapılmalıdır.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik Grup: Kontakt Laksatifler: laksatif
ATC Kodu: A06AB06
Senna antrakinon türevi, kolon spesifik bir laksatiftir. Kalın barsağa kadar değişime uğramadan
gider; kalın barsakta bakteriyel etki ile şeker ve aglikon arasındaki bağ açılır, etkili olan aglikon
serbest hale geçer.
Barsak mukozasına direkt etki ile barsak motilitesini ve transportunu arttırır, su ve elektrolit
sekresyonunu inhibe eder. Ayrıca intramural sinirler ve kolonik pleksusa da etki gösterdiğini
düşündüren bulgular mevcuttur. Bu etkileri ile dışkının yumuşatılması ve atılması sağlanır.
5.2 Farmakokinetik özellikler:
Emilim:
Bir antrakinon laksatifi olan senna, oral yolla alındıktan sonra etkisini genellikle 6-12 saat içerisinde
gösterir. Önerilen dozlarda kullanıldığında karın ağrısı görülmez.
Dağılım:
Kolondan minimal düzeyde emildiği için, idrar, safra ve anne sütünde de ihmal edilebilecek
miktarlarda bulunur.
4/6Biyotransformasyon:
Aktif antrakinonlar, kolondaki bakterilerin glikozidleri ile kolonda serbest hale gelir
Eliminasyon:
Eliminasyon idrar, feçes ve ayrıca diğer sekresyonlarla (süt vb) gerçekleşir.
5.3 Klinik öncesi güvenlilik verileri
Kapsamlı toksisite çalışmalarında herhangi bir toksik etki gösterilmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Polietilen glikol 6000
Likit glikoz
Mikrokristalin selüloz tip 101
Jelatin
Polisorbat 80
Arap zamkı
Magnezyum stearat
Kalsiyum karbonat
Talk
Sukroz
Laktoz susuz
Titanyum dioksit
Stearik asit
Silika, hidrofobik kolloidal
Eudragit L30 D-55
Sodyum karboksimetilselüloz
Montan glikol wax
6.2 Geçimsizlikler
Bildirilmemiştir.
6.3 Raf ömrü
36 ay.
6.4 Saklamaya yönelik özel tedbirler
30ºC’nin altında oda sıcaklığında saklanmalıdır.
6.5 Ambalajın niteliği ve içeriği
Blister ambalajda, 30 adet.
6.6 Beşeri tıbbi üründen arta kalan maddelerin imhası ve diğer özel önlemler
5/6“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”’ne uygun olarak imha edilmelidir.
7. RUHSAT SAHİBİ
Roha Arzneimittel GmbH lisansıyla
Tripharma İlaç San. Ve Tic. A.Ş.
Reşitpaşa Mahallesi Eski Büyükdere Cad. No:4 34467
Maslak / İSTANBUL
0212 366 84 00
0212 276 20 20
8. RUHSAT NUMARASI
2017/85
9. İLK RUHSAT TARİHİ/ RUHSAT YENİLENME TARİHİ
İlk Ruhsat Tarihi: 01.03.2017
Ruhsat Yenilenme Tarihi:
10. KÜB’ÜN YENİLEME TARİHİ
6/6