           
1 / 7 
                              KULLANMA TALİMATI  
 
  GUDEF ®  20 mg+6 mg+2 mg/ml Şurup  
  Ağız yoluyla kullanılır.  
 
  Etkin madde:  
5 mL şurup (1 ölçek); 10 mg dekstrometorfan hidrobromür, 1 00 mg guaifenesin ve 30 mg 
psödoefedrin hidroklorür içerir.   
 
  Yardımcı maddeler:  
Gliserin, propilen glikol, sitrik asit, sodyum benzoat  (E211) , sakarin sodyum, FDC Red No:3, 
spearmint aroması, Tutti frutti aroması, şeker , deiyonize su.    
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kulandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
   Bu Kullanma Talimatında:  
 
1. GUDEF nedir ve ne için kullanılır?  
2. GUDEF kullanmadan önce dikkat edilmesi gerekenler  
3. GUDEF nasıl kullanılır?  
4. Olası yan etkiler nelerdir?  
5. GUDEF’in saklanması  
 
Başlıkları yer almaktadır.  
1. GUDEF nedir ve ne için kullanılır?  
GUDEF’in etkin maddeleri; dekstrometorfan hidrobromür, guaifenesin ve psödoefedrin 
hidroklorürdür. Dekstrometorfan hidrobromür, ekspektoranlar (balgam söktürücüler); 
guaifenesin, antitüssifler (kuru öksürük gidericiler) ve psödoefedrin hidroklorür, 
dekonj estanlar (burun tıkanıklığını açanlar) olarak adlandı rılan ilaç gru bunda yer alır.  
GUDEF; pembe renkli, berrak, hafif viskoz bir şuruptur. Plastikten burgulu kapaklı, k oyu 
renkli cam şişelerde, 5 mL’lik ölçü kaşığı ile birlikte takdim edilir.  
GUDEF;             
2 / 7 
  • Soğuk algınlığı ve boğmaca gibi üst solunum yollarının rahatsızlığına bağlı öksürükler ile    
tahriş edici maddelerin solunması, solunum yollarının tıkanması ve tahrişi sonucu oluşan 
öksürüklerde,  
 
• Balgamlı, göğse inmiş öksürükle birlikte oluşan solunum yolu rahatsızlıklarında 
rahatlama sağlar.  
 
GUDEF, ayrıca, hastanın burnunu açar, burun akıntısını durdurur ve balgam çıkartılması ile 
hastayı rahatlatır.  
2. GUDEF ’i kullanmadan önce dikkat edilmesi gerekenler  
GUDEF ’i aşağıdaki durumlarda KULLANMAYINIZ  
Eğer;  
• GUDEF’in etkin maddeleri olan d ekstrometorfan, guaifenesin ve ya psödoefedrin ’e ya da  
GUDEF’de bulunan yardımcı maddelerden herhangi birine karşı alerjikseniz . 
• Monoamino oksidaz inhibitörleri grubundan (depresyon giderici ve tansiyon düşürücü) bir 
ilaç alıyorsanız veya 2 hafta öncesine kadar aldıysanız . 
• Şiddetli akut (ani gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa  
• Solunum yetmezliğiniz varsa . 
• Kronik ve devamlı öksürüğünüz varsa . 
• Kronik ve devamlı öksürüğü olan sigara içenler ile a stım veya amfizem (doku ve 
organlarda aşırı hava birikmesi) ya da soğuk algınlığında aşırı salgı ile birlikte öksürük 
görülen durumlarda.  
• Furazolidon içerikli ilaç kullanıyorsanız . 
• Depresyon tedavisinde kullanılan bazı ilaçlar, sempatom imetik ilaçlar (dekonjestanlar 
/burun tıkanıklığını gideren, iştah bastırıcılar ve amfetamin / bir çeşit uyarıcı  vb. ilaçlar) 
veya beta blokör içeren yüksek tansiyon ilaçları kullanıyorsanız.  
• 12 yaşın altındaki çocuklarda.  
• Koroner arter hastalığı  ve taşikardisi olanlarda . 
• Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa  
 
GUDEF ’i aşağıdaki durumlarda DİKKATLİ KULLANINIZ  
Eğer;   
• Hafif ve orta dere cede karaciğer yetmezliğiniz ve böbrek yetmezliğiniz varsa, özellikle bu 
hastalıklara eşlik eden kalp damar hastalığınız varsa . 
• 60 yaşın üzerindeyseniz . 
• Yatalaksanız veya sedatif (uyku getirici) ilaç kullanıyorsanız.  
• Uzun süredir devam eden öksürüğünüz (örneğin; sigara içme, amfizem, astım) varsa veya 
öksürük büyük miktarda salgılanma ile birlikte oluyorsa . 
• Kalp atım düzensizliği , hafif ve orta şiddetli  tansiyon, tiroid rahatsızlığı , diabetes mellitus 
(şeker hastalığı), kalp-damar  hastalığı, iskemik kalp hastalığı  (kalbe yetersiz kan gitmesi) ,            
3 / 7 
  glokom (göz tansiyonu) , feokromositoma (böbreküstü bezlerinde oluşan bir tümör) , 
prostat ta büyüme  veya  idrar kesesi fonksiyon bozukluğu nuz varsa . 
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehtit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa . 
• Alkol kullanıyorsanız,  
 
Psödoefedrin içeren ilaçların kullanımını takiben posterior geri dönüşümlü ensefalopati 
sendromu(PRES) ve geri dönüşümlü serebral vazokonstriksiyon sendromu (RCVS) vakaları 
rapor edilmiştir. PRES ve RCVS, beyne kan akışının azaldığı nadir durumlardır. PRES veya 
RCVS belirtisi olabilecek semptomlar gelişmesi durumunda  hemen  GUDEF’i kullanmayı 
bırakın ve acil tıbbi yardım alınız. ( semptomlar için bkz. Bölüm ‘‘4. Olası yan etkiler 
nelerdir’’)  
 
5 günden uzun süre kullanmayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
GUDEF ’in yiyecek ve içecek ile kullanılması  
Mide -barsak sistemi nizde şikayetlerinize yol açmaması için,  GUDEF’in aç karnına 
kullanmayınız.  
 
GUDEF kullandığınız sırada alkol almaktan kaçınınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
GUDEF hamilelerde kullanılmamalıdır.  
 
Hamileyseniz veya hamile kalmayı planlıyorsanız, doktorunuz ilacı kullanabileceğinizi 
söylemediği sürece GUDEF’i almayınız. Hamilelik sırasında GUDEF kullanmanın risklerini 
ve yararlarını doktorunuzla görüş melisiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme dönemindeyseniz, doktorunuz ilacı kullanabileceğinizi söylemediği sürece 
GUDEF’i almayınız. Emzirme sırasında GUDEF kullanmanın risklerini ve yararlarını 
doktorunuzla görüşmelisiniz.  
 
Araç ve makine kullanımı  
GUDEF ile tedavi sırasında dikkatsizlik ve uyuşukluk oluşturabileceğinden, motorlu vasıta 
kullananlar, tehlikeli iş ve aletlerle çalışanların dikkatli olması gerekmektedir.             
4 / 7 
   
GUDEF’in içeriğinde bulunan bazı yardımcı maddeler hakkında önemli bilgiler  
GUDEF’in bir ölçeği 3 g sukroz içerir. Bu durum, diabetes mellitus hastalarında göz önünde 
bulundurulmalıdır.  Eğer daha önce doktorunuz tarafından bazı şekerlere karşı intoleransınız 
olduğu söylenmişse bu tıbbi ürünü almadan önce doktorunuzla temasa geçiniz.  
 
Ürünün i çeriğindeki renklendirici FD & C Red no: 3 nedeniyle alerjik reaksiyonlar 
görülebilir.  
 
Bu tıbbi ürün sakarin sodyum ve sodyum ihtiva etmektedir. Özellikle sodyum diyetinde 
olanların bu konuda dikkatli olmaları önerilir.  
 
Bu tıbbi ürün içeriğindeki propilen glikol nedeniyle alkol benzeri semptomlara neden olabilir.  
 
Diğer ilaçlar ile birlikte kullanımı  
GUDEF’in burun tıkanıklığını giderici ilaçlar, trisiklik antidepresanlar (psikiyatrik 
rahatsızlıkların tedavisinde kullanılır), iştah kesici ilaçlar, sedatifler ve bazı sinir sistemi 
uyarıcı ilaçlar veya monoamin oksidaz inhibitörleri (psikiyatrik rahatsızlıkların tedavisinde 
kullanılır) ile beraber kullanılması bazen tansiyon yükselmesine neden olabilir.  
 
GUDEF, psödoefedrin içermesinden dolayı, bretilyum (kalp ritim bozukluğu olan hastalarda 
kullanılır), betanidin, guanitidin, debrizokin, metildopa (yüksek tansiyonu olan hastalarda 
kullanılır) ve beta -adrenerjik blokörler (hipertansiyon, göğüs ağrısı, ritim bozukluğu, migren, 
kalp yetmezliği ve anksiyete bozukluğu olan hastalarda kullanılır) gibi ilaçlarla birlikte 
alındığında bu ilaçların etkisini kısmen tersine çevirebilir.  
 
GUDEF, m oklobemid  (depresyon tedavisinde kullanılır)  ile kan basıncı nda ciddi  yükselme, 
kardiyak glikozitler (kalp yetmezliğinde kullanılır) ile kalp ritim bozukluğu riski, ergot 
alkaloidleri (ergotamin ve metiserjit; migren tedavisinde kullanılır) ile yan etki riski, oksitosin 
(doğumu kolaylaştırmak için kullanılır)  ve furazolidon (mikrop öldürücü bir ilaç)  ile 
hipertansiyon riski oluşturabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
 3. GUDEF nasıl kullanılır?  
Uygun kullanım ve doz / uygulama sıklığı için talimatlar:  
Yetişkin ler için günde 4 defa 2 ölçektir.  
 
Uygulama yolu ve metodu:  
GUDEF ’i ağızdan, ölçü kaşığı yardımı ile kullan ınız. 
 
Değişik yaş grupları:  
Çocuklarda kullanımı:  
12 yaşından büyük çocuklarda  günde 4 defa 2 ölçek tir. 
 
12 yaş altı  çocuklarda  kullanmayınız .             
5 / 7 
   
Yaşlılarda kullanımı:  
Yaşlılar için günde 4 defa 2 ölçektir.  60 yaşın  üzerindeki hastalar dikkatli olmalı ve 5 günden 
daha uzun süre kullanmayınız . 
 
Özel kullanım durumları:  
Böbrek yetmezliği: Böbrek yetmezliğiniz varsa özellikle beraberinde kalp ve damarlarla 
ilgili bi r hastalık şikayetiniz bulunuyorsa  doktorunuza bildiriniz.  
 
Karaciğer yetmezliği: Karaciğer yetmezliği niz varsa doktorunuzu bilgilendiriniz.  
Eğer GUDEF’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla GUDEF kullandıysanız:  
Doz aşımında heyecan, huzursuzluk, halüsinasyon, yüksek tansiyon, kalp ritim bozukluğu, 
ataksi (hareket kontrolünde zorluğa bağlı yürüme bozukluğu), titreme, kasılmalar, duyarlılık 
gibi merkezi sinir sistemi ve kardiyovasküler sistem semptomları ortaya çıkabilir. Şiddetli 
olgularda psikoz ( bir tür ruhsal bozukluk), koma , konvül siyon (kasılmalar)  ve ani yükselen 
kan basıncı gelişebilir.  Potasyumun hücre dışından hücre içine kayması nedeniyle s erum 
potasyum düzeyi düşebilir.  
 
GUDEF’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
GUDEF’i kullanmayı unutursanız:  
Bir dozu almayı unutursanız, hatırladığınız anda unuttuğunuz dozu alınız.  
 
Unutulan dozları dengelemek için çift doz almayınız.  
 
GUDEF ile tedavi sonlandırıldığında oluşabilecek etkiler:  
GUDEF’i aniden kesmeyiniz. Eğer GUDEF’i aniden keserseniz, rahatsızlıklarınız tekrar 
oluşabilir veya daha kötü olabilir.  
 
 4. Olası yan etkiler nelerdir?  
Tüm ilaçlar gibi, GUDEF’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler asağıdaki kategorilerde gösterildiği şekilde sıralanmıştır:  
 
Çok yaygın...........:  10 hastanın en az birinde görülebilir.  
Yaygın..................:  10 hastanın birinden az, fakat 100 hastanın birinden fazla görülebilir.  
Yaygın olmayan....:  100 hastanın birinden az, fakat 1.000 hastanın birinden fazla 
görülebilir.  
Seyrek..................:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek............:  10.000 hastanın birinden az görülebilir.             
6 / 7 
  Bilinmiyor.............:  Eldeki verilerden hareketle sıklık tahmin edilemiyor.  
 
     -Posterior geri dönüşümlü ensefalopati sendromu(PRES) ve geri dönüşümlü serebral 
vazokonstriksiyon sendromu (RCVS) olarak bilinen, beyinde kan damarlarını etkileyen ciddi 
durumlar  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen GUDEF’i kullanmayı bırakın ve acil tıbi yardım alınız:  
 
• Ani başlayan şiddetli baş ağrısı  
• Hasta hissetmek  
• Kusma  
• Bilinç bulanıklığı  
• Nöbetler, görmede değişiklikler  
 
Yaygın:   
• Sinirlilik  
• Uykusuzluk  
• Depresyon  
• Sersemlik  
• Ağız kuruluğu  
• Bulantı  
• Kusma  
 
Yaygın olmayan:   
• Tutarsız aşırı davranış (ajitasyon)  
• Huzursuzluk  
• Yorgunluk  
• Telaş hali  
• Uyuşukluk  
• Mide-bağırsak yolu bozuklukları  
• Hazımsızlık  
• İdrar yaparken güçlük ve ağrı  (dizüri)  
• İdrar yapamama (üriner retansiyon)  
 
Seyrek:   
• Halüsinasyon  (özellikle çocuklarda)  
• Kişisel bozukluğa bağlı gerçek dışı inanca sahip olma ( paranoid delüsyon ) 
• Aşırı duyarlılık  (iritabilite ) 
• Kaygı (anksiyete ) 
• Huzursuzluk  
• Uyarılabilirilik ( eksitabilite ) 
• Baş ağrısı  
• Kalp atım sayısında artış (taşikardi)             
7 / 7 
  • Yüksek tansiyon (hipertansiyon)  
• Düzensiz ve normal olmayan kalp atım hızı (diğer kardiyak disritmi)  
• Kalp atış anormalliği (palpitasyonlar)  
• İritasyonlu ve iritasyonsuz deri döküntüleri  
• Alerjik dermatit (egzama)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
     5. GUDEF’i n saklanması   
GUDEF’i  çocukların göremeyeceği, erişemeyeceği yerlerde ve ambalajında saklayınız.  
 
25°C  altındaki oda sıcaklığında saklayınız.  
 
Son kullanma tarihiyle uyumlu kullanınız.  
 
Ambalajdaki son kullanma tarihinden sonra GUDEF’i  kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:    
Pharmada İlaç San. ve Tic. A.Ş.  
Dem Plaza, İnönü Mah. Kayışdağı Cad. No:172  
34755 Ataşehir / İstanbul    
Tel:   0216 577 80 25  
Faks: 0 216 577 80 24  
  
Üretim yeri : 
   Toprak İlaç ve Kim. Mad. San. ve Tic. A.Ş.  
Hanlıköy Mahallesi Ferman Sokak No:18  
54580 Arifiye/SAKARYA  
 
Bu kullanma talimatı 29/05/2021  tarihinde onaylanmıştır.  
 