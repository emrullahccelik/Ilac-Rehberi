KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ALBİOMİN %20 50 mL IV infüzyonluk çözelti
Steril
2. KALİTATİF VE KANTİTATİF BİLEŞİMİ
Etkin Madde:
İnsan Albümini
1000 mL çözelti, en az %96’sı insan albümini olan 200 g insan plazma proteini içerir. Ürün
hiperonkotik etkiye sahiptir.
Yardımcı Maddeler:
Bir flakon 50 mL ALBİOMİN %20 (200 g/L) yaklaşık 140 mg (6,1 mmol) sodyum içerir.
Yardımcı maddeler için 6.1’e bakınız.
3. FARMASÖTİK FORM
İnfüzyonluk çözelti
Saydam, hafif viskoz sıvı; hemen hemen renksiz, sarı, amber veya yeşil.
4. KLİNİK ÖZELLİKLER
4.1 Terapötik Endikasyonlar
- Child sınıflandırılmasına göre CHILD-C grubunda olup massif refrakter asiti olan ve kan
albümin düzeyi < 2 g/dL olarak saptanan kronik karaciğer hastalarında,
- Asit varlığında “Spontan bakteriyel peritonit” gelişen hastalarda tedaviye yardımcı olarak,
- Plazmaferez ve plazma değişimi sırasında kan albümin düzeyinden bağımsız olarak,
- Kök hücre transplantasyonu ve veno oklüzif hastalık tedavisinde,
- Septik şok tablosunda kristalloid sıvı resüsitasyonuna yanıt vermeyen ve kan albümin düzeyi
< 2 g/dL olan yoğun bakım hastalarında,
- Pediyatrik yaş grubundaki hastalarda Nefrotik Sendrom tanılı ve kan albümin düzeyi ≤2 g/dL
olan ve beraberinde plevral efüzyon, asit, akciğer ödemi semptom ve bulguları olan pediatrik
hastalarda,
- Gebelik toksemisinde; kan albümin düzeyi ≤2 g/ dL olan olgularda (preklampsi ve eklampsi
tablolarında )
- İatrojenik ovarian hiperstimülasyon (OHSS) sendromunda; kan albümin düzeyi ≤2 g/ dL
altında olan ve beraberinde plevral efüzyon, asit, akciğer ödemi semptom ve bulgularında,
- Hastanede yatan diabetik nefropatili hastalarda klass IV kalp yetmezliği, tedaviye yanıtsız
ödem ve hipervolemi varlığında kan albümin düzeyi ≤2,5 g/ dL olduğunda diüretik tedaviye
yardımcı olarak kısa süreli kullanılabilir.
14.2 Pozoloji ve uygulama şekli
Albümin preparatının konsantrasyonu, pozoloji ve infüzyon hızı, hastanın bireysel
gereksinimlerine göre ayarlanmalıdır.
Pozoloji / uygulama sıklığı ve süresi:
Gerekli doz hastanın kilosuna, travma ya da hastalık şiddetine ve devam eden sıvı ya da protein
kaybına bağlıdır. Gerekli dozun belirlenmesinde plazma albümin düzeyleri değil, dolaşımdaki
kan hacminin yeterli olmasına ilişkin ölçümler kullanılmalıdır.
İnsan albümini uygulanacaksa hemodinamik performans düzenli olarak izlenmelidir; bu izleme
işlemi aşağıdaki parametreleri içerir:
- Arteryel kan basıncı ve nabız
- Santral ven basıncı
- Pulmoner arter oklüzyon basıncı
- İdrar miktarı
- Elektrolit
- Hematokrit / hemoglobin
Uygulama Şekli:
İntravenöz kullanım
İnsan albümini intravenöz yolla doğrudan, ya da izotonik bir çözelti içinde seyreltilerek
kullanılır. (örn. %0.9 sodyum klorür).
İnfüzyon hızı her bir hastanın durumuna ve endikasyona göre ayarlanmalıdır. Plazma değişimi
sırasında infüzyon hızı değişim hızına göre ayarlanmalıdır.
Özel popülasyona ilişkin ek bilgiler:
Böbrek/ Karaciğer yetmezliği:
Özel popülasyonlarda (böbrek/karaciğer yetmezliği olan hastalarla), akut böbrek yetmezliği olan
veya böbrek diyalizi süren hastalarda klinik çalışmalar gerçekleştirilmemiştir.
Pediyatrik popülasyon: Dozaj ve infüzyon hızı hastanın durumuna göre ayarlanır.
Geriyatrik popülasyon: Dozaj ve infüzyon hızı hastanın durumuna göre ayarlanır.
4.3 Kontrendikasyonlar
- Albümin preparatlarına veya yardımcı maddelerden herhangi birine (Bkz. Bölüm 6.1) karşı
aşırı duyarlılığı olan hastalarda
4.4 Özel kullanım uyarıları ve önlemleri
Virüs güvenliği
ALBİOMİN %20, insan plazmasından elde edilmektedir. İnsan plazmasından elde
edilen ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. ALBİOMİN %20’de
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
2Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya inaktivasyonu
ile azaltılmıştır. Bütün bu önlemlere rağmen, bu ürünler hala potansiyel olarak hastalık
bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin
içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemolitik anemi gibi).
Doktor, bu ilacı hastaya reçete etmeden ve uygulamadan önce hastası ile risk ve
yararlarını tartışmalıdır.
Hastalar açısından ALBİOMİN%20 her uygulandığında, hastayla ürünün seri numarası
arasındaki bağlantının korunabilmesi için, ürünün adı ve seri numarası kaydedilmelidir.
Belirlenmiş proseslerle Avrupa Farmakopesi spesifikasyonlarına göre üretilen albüminden virüs
bulaştığına dair herhangi bir rapor bulunmamaktadır.
Kullanım için önlemler
Alerjik ya da anafilaktik reaksiyon oluşur ise infüzyon derhal durdurulmalı ve uygun tedavi
uygulanmalıdır. Şok durumunda, şok tedavisine yönelik mevcut tıbbi standartlar takip
edilmelidir.
Hipervolemi ve sonuçları ya da hemodilüsyon hasta için özel bir risk oluşturduğunda albümin
dikkatle kullanılmalıdır. Bu duruma örnek olarak şunlar verilebilir:
- Dekompanse kalp yetmezliği
- Hipertansiyon
- Özofageal varis
- Pulmoner ödem
- Hemorajik diyatez
- Şiddetli anemi
- Renal ve post-renal anüri
%20 insan albümininin kolloid-ozmotik etkisi kan plazmasının yaklaşık dört katıdır. Bu
nedenle konsantre albümin uygulandığında hastanın yeterli miktarda sıvı alması sağlanmalıdır.
Dolaşımdaki aşırı yüklenmeye ve hiperhidrasyona karşı korunmak için hastalar dikkatle
izlenmelidir.
%4-5 insan albümini çözeltileriyle karşılaştırıldığında %20-25 insan albümini çözeltilerinin
elektrolit içeriği nispeten düşüktür. Dolayısıyla albümin uygulandığında hastanın elektrolit
durumu izlenmeli (bkz. Bölüm 4.2) ve elektrolit dengesini yeniden sağlamak ya da sürdürmek
için uygun adımlar atılmalıdır.
Hastada hemolize neden olabileceğinden, albümin çözeltileri enjeksiyonluk suyla
seyreltilmemelidir.
Nispeten yüksek hacim replasmanı gerektiğinde koagülasyon ve hematokrit kontrolleri
gereklidir. Diğer kan bileşenlerinin (koagülasyon faktörleri, elektrolitler, trombositler ve
3eritrositler) yeterli substitüsyonunu sağlamak için dikkatli davranılmalıdır.
Dozaj ve infüzyon hızı hastanın dolaşım durumuna göre ayarlanmadığında hipervolemi
oluşabilir. Kalpte aşırı yüklenmenin (baş ağrısı, dispne, jugular ven tıkanıklığı) ya da artan kan
basıncı, venöz basınçta yükselme ve pulmoner ödemin ilk klinik belirtilerinde infüzyon derhal
durdurulmalıdır.
Sodyum içeriği
Bu tıbbi ürün 50 mL’lik flakonda 6,1 mmol (140 mg) sodyum ihtiva eder. Bu Dünya Sağlık
Örgütünün yetişkinler için önerdiği maksimum günlük doz olan 2 g sodyumun % 7.0’ne
eşdeğerdir. Bu durum kontrollü sodyum diyetinde olan hastalar tarafından dikkate alınmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
İnsan albümininin diğer tıbbi ürünlerle bilinen spesifik bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
ALBİOMİN %20’nin çocuk doğurma potansiyeli bulunan kadınlarda ve gebe kadınlarda
kullanımına ilişkin yeterli veri mevcut değildir.
Gebelik dönemi:
ALBİOMİN %20’nin gebe kadınlarda güvenliliği klinik çalışmalarda belirlenmemiştir. Ancak
albümin ile olan klinik deneyim gebelik sürecinde veya fetüs ve yeni doğan üzerinde zararlı
etkilerin beklenmediğini göstermektedir.
Hayvanlar üzerinde yapılan çalışmalar, gebelik /ve –veya/ embriyonal/ fetal gelişim / ve-
veya/ doğum / ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. ALBİOMİN %20 gerekli
olmadıkça gebelik döneminde kullanılmamalıdır.
Bununla birlikte insan albümini insan kanının normal bir bileşenidir.
Laktasyon Dönemi:
İnsan albumini'nin insan sütüyle atılıp atılmadığı bilinmemektedir. Emzirmenin durdurulup
durdurulmayacağına ya da insan albumini tedavisinin durdurulup durdurulmayacağına/
tedaviden kaçınılıp kaçınılmayacağına ilişkin karar verilirken, emzirmenin çocuk açısından
faydası ve insan albumini tedavisinin emziren anne açısından faydası dikkate alınmalıdır.
Üreme yeteneği / fertilite:
İnsanlardaki üreme yeteneği / fertiliteyi etkileyip etkilemediği açısından değerlendirilmesinde
hayvan üreme çalışmaları yetersizdir.
4.7 Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8 İstenmeyen etkiler
İstenmeyen etkilerin sıklık gruplandırması şöyledir:
4Çok yaygın (≥1/10); yaygın (≥ 1/100 ila < 1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Çok seyrek: Şok gibi şiddetli reaksiyonlar. Bu durumlarda infüzyon derhal durdurulmalı ve
uygun tedavi uygulanmalıdır.
Gastrointestinal hastalıkları:
Seyrek: Mide bulantısı
Bu reaksiyonlar, infüzyon hızının azaltılması veya infüzyonun durdurulması ile genellikle
hemen kaybolur.
Deri ve deri altı doku hastalıkları:
Seyrek: Yüzde kızarma, ürtiker
Genel bozukluklar ve uygulama bölgesine ilişkin hastalıkları:
Seyrek: Ateş
Bulaşabilen ajanlarla ilgili güvenlilik için Bkz.Bölüm 4.4
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Dozaj ve infüzyon hızı çok yüksek olduğunda hipervolemi oluşabilmektedir. Kalpte aşırı
yüklenme (baş ağrısı, dispne, jugular ven tıkanıklığı) ya da kan basıncıyla merkezi venöz basınç
artışı ve pulmoner ödeme dair ilk klinik belirtiler görüldüğünde infüzyon derhal durdurulmalı ve
hastanın hemodinamik parametreleri dikkatle izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Plazma yerine kullanılan maddeler ve plazma protein fraksiyonları
ATC Kodu: B05AA01
İnsan albümini, kantitatif olarak plazmadaki toplam proteinin yarısından fazlasına karşılık
gelmektedir ve karaciğerdeki protein sentezi aktivitesinin yaklaşık %10’unu temsil eder.
Fizikokimyasal veriler: İnsan albümini %20, hiperonkotik etkiye sahiptir.
Albüminin en önemli fizyolojik işlevleri onkotik kan basıncına ve nakil işlevine olan katkısına
dayanır. Albümin dolaşımdaki kan hacmini stabilize eder ve hormon, enzim, tıbbi ürün ve toksin
taşıyıcısıdır.
5.2. Farmakokinetik özellikler
5Genel özellikler
Emilim
ALBİOMİN %20, iv yolla dolaşıma verilir.
Dağılım
Normal şartlarda değiştirilebilir normal albümin havuzu kg vücut ağırlığı başına 4-5 gramdır;
bunun %40-45’i intravasküler, %55-60’ı ise ekstravasküler alanda bulunmaktadır. Yüksek
kapiler geçirgenlik albüminin kinetiğini değiştirir ve şiddetli yanıklarda ya da septik şok gibi
durumlarda anormal dağılım oluşabilir.
Sağlıklı deneklerde infüzyonla verilen albüminin %10’dan daha azı, infüzyonu takip eden ilk 2
saat içinde intravasküler kompartmanı terk eder. Plazma hacmi üzerindeki etki söz konusu
olduğunda önemli bireysel farklılıklar görülmektedir. Bazı hastalarda plazma hacmi birkaç
saat yüksek kalabilmektedir. Bununla birlikte kritik hastalarda, yüksek miktarlarda albümin
öngörülemeyen bir hızda vasküler alanın dışına sızabilmektedir.
Biyotransformasyon
Normal şartlarda albüminin ortalama yarı ömrü yaklaşık 19 gündür. Sentez ve bozulma
arasındaki denge normalde feedback regülasyonu ile elde edilir.
Eliminasyon
Eliminasyon genel olarak hücre içinde meydana gelir ve lizozom proteazlara bağlıdır.
Doğrusallık / Doğrusal olmayan durumlar:
Doğrusal olmayan farmakokinetik gösterir.
5.3 Klinik öncesi güvenlilik verileri
İnsan albümini insan plazmasının normal bir bileşenidir ve fizyolojik albümin gibi etki
gösterir.
Hayvanlarda tek dozluk toksisite testinin geçerliliği düşüktür ve toksik ya da öldürücü dozların
ya da doz-etki ilişkisinin değerlendirilmesine imkân tanımamaktadır. Deney modellerinde
heterolog proteine karşı antikorların gelişmesi nedeniyle tekrarlanan doz toksisite testi
yapılamaz.
Bugüne dek insan albümininin embriyo-fetal toksisite, onkojenik ya da mutajenik potansiyel
ile bağlantılı olduğu bildirilmemiştir.
Hayvan modellerinde hiçbir akut toksisite belirtisi tanımlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Kaprilat (Sodyum kaprilat)
N-asetil-DL-triptofanat (N-acetiltrifosfanat)
Sodyum iyonları (Sodyum klorür)
Enjeksiyonluk su
6.2 Geçimsizlikler
İnsan albümini diğer tıbbi ürünlerle (Bölüm 6.6’da bahsedilenler hariç), tam kanla ve kırmızı
kan hücresi kitlesiyle karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
25 °C’nin altındaki oda sıcaklığında saklanmalıdır.
6Dondurmayınız.
Donmuş ürünü çözüp kullanmayınız.
Işıktan korumak için flakonu ambalajı içinde saklayınız.
6.5 Ambalajın niteliği ve içeriği
Gri kauçuk (bromobutil) tıpalı 50 mL cam (Tip II) flakon
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
‘Ambalaj ve Ambalaj Atıklarının Kontrolü yönetmeliği’ne uygun olarak imha edilmelidir.
Çözelti intravenöz yoldan direkt uygulanabilir ya da bir izotonik çözelti (ör.%0.9 sodyum
klorür) ile seyreltilebilir.
Alıcıda hemolize yol açabileceğinden dolayı albümin çözeltileri enjeksiyonluk su ile
seyreltilmemelidir.
Yüksek hacim uygulanacağı zaman ürün kullanımdan önce oda ya da vücut sıcaklığına
ısıtılmalıdır.
Çözelti berrak ya da hafif opak olmalıdır.
Bulanık ya da tortu içeren çözeltileri kullanmayınız.
Bu durum proteinin stabil olmadığını ya da çözeltinin kontamine olduğunu gösterebilir.
Flakon açıldıktan sonra içeriği derhal kullanılmalıdır.
7 RUHSAT SAHİBİ
Maxicells İlaç San. A.Ş.
Oruç Reis Mahallesi Tekstilkent Cad. No:12 A/233
Esenler /İSTANBUL
Tel: 0 212 438 30 30
Faks: 0 212 438 29 29
8 RUHSAT NUMARASI
2019/221
9 İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 24.04.2019
Ruhsat yenileme tarihi:
10 KÜB’ÜN YENİLEME TARİHİ
---
7