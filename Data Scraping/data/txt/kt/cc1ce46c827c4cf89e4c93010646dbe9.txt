 
  1 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını  saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  KULLANMA  TALİMATI  
 
LİNATİN MET  2,5 mg/500 mg Film Kaplı Tablet  
Ağızdan alınır  
 
Etkin  madde: Linagliptin  2,5 mg ve metformin  hidroklorür 500 mg içerir.  
 Yardımcı  maddeler:  Metformin hidroklorür tabakası - Povidon K30, mikrokristalin selüloz 
pH 102 , magnezyum stearat ; 
Linagliptin tabakası - Mannitol, kopovidon  VA 64, sodyum bikarbonat, prejelatinize mısır 
nişastası,  magnezyum stearat, poliplasdon ultra 10, mannitol parteck M100 ; 
Film kaplaması:  Opadry complete f ilm coating system 03F220114 yellow  (hipromelloz, 
titanyum dioksi t, polietilen glikol,  sarı demir oksi t) 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma  Talimatında:  
 
1. LİNATİN MET nedir  ve ne için kullanılır?  
2. LİNATİN MET ’i kullanmadan önce  dikkat  edilmesi  gerekenler  
3. LİNATİN MET nasıl  kullanılır?  
4. Olası  yan etkiler  nelerdir?  
5. LİNATİN MET ’in saklanması  
 Başlıkları yer almaktadır.  
 1.  LİNATİN MET nedir  ve ne için kullanılır?  
 
İlacınızın ismi LİNATİN M ET’tir. Oval,  bombeli, yazısız, çentiksiz, armasız, açık turuncu 
filmle kaplanmış tabletlerdir.  
Piyasaya 60 tabletlik ambalajlarda sunulur.  Bu ilaç, iki ayrı etkin  madde içerir:  Linagliptin  ve metformin.  
  
  2 - Linagliptin,  “DPP -4 inhibitörleri  (dipeptidil  peptidaz -4 inhibitörleri)”  olarak  adlandırılan  
bir ilaç sınıfına aittir.  
- Metformin,  “biguanidler”  olarak  adlandırılan  bir ilaç sınıfına  aittir.   
 
LİNATİN MET etkisini nasıl gösterir ? 
Bu iki etkin madde, “Tip 2 diabetes mellitus” olarak adlandırılan bir şeker hastalığı tipinde, 
erişkin hastalarda kan şekeri düzeylerini kontrol altında tutmak için birlikte çalışır. LİNATİN 
MET, diyet ve egzersizle birlikte uygulanmasıyla, yemeklerden sonra salıverilen insülin düzeylerini iyileştirmeye yardımcı olur ve vücudunuz tarafından oluşturulan şeker miktarını düşürür.  
 
LİNATİN MET , tek başına  veya  şeker  hastalığı için kullanılan  sülfonilüre  veya insülin gibi 
diğer belli ilaçlarla birlikte uygulanabilir.  
 
Tip 2 diyabet  (Tip 2 şeker hastalığı)  nedir?  
Tip 2 diyabette vücudunuz, yeterli  miktarda insülin oluşturmaz ve oluşan insülin gerektiği 
şekilde çalışmaz. Vücudunuz çok fazla şeker de üretebilir. Bu durum ortaya çıkarsa, şeker (glikoz) kanda birikir. Bu birikim, kalp hastalığı, böbrek hastalığı, körlük ve kol veya bacağın 
kesilmesinin gerekmesi gibi ciddi tıbbi sorunlara yol açabilir.  
 
2.  LİNATİN MET kullanmadan önce dikkat  edilmesi gerekenler  
 
LİNATİN MET ’i aşağıdaki  durumlarda KULLANMAYINIZ  
 Eğer;  
- Linagliptin,  metformin  veya  ilacın  bileşiminde  bulunan ve yukarıda  “yardımcı  
maddeler ” başlığı altında  sıralanan maddelerden herhangi birine  karşı alerjik iseniz  
- Böbrek  fonksiyonlarınız  ciddi  şekilde  düşmüş  ise, 
- Ağır hiperglisemi (yüksek kan şekeri), bulantı, kusma, ishal, hızlı kilo kaybı, laktik asidoz (laktik asit birikimi -  Aşağıdaki “Laktik asit riski” kısmına bakınız) veya ketoasidoz gibi 
durumların eşlik ettiği kontrol altına alınamayan bir şeker hastalığınız varsa. Ketoasidoz 
‘‘keton cisimcikleri’’ denilen maddelerin kanda birikip diyabetik prekomaya yol açabileceği bir tablodur. Belirtileri mide ağrısı, hızlı ve derin soluk alıp verme, uykululuk hali veya olağandışı meyvemsi bir nefes kokusudur. 
- Daha önce  diyabetik prekoma  geçirdiyseniz,  
- Akciğer ya  da bronş sisteminizi veya böbreklerinizi etkileyen ağır bir enfeksiyonunuz 
varsa. Ağır enfeksiyonlar böbrek sorunlarına yol açabilir ve bu durum sizde laktik asidoz riski doğurabilir (Lütfen ‘‘ LİNATİN MET ’i aşağıdaki durumlarda DİKKATLİ 
KULLANINIZ’’ bölümüne bakınız).  
- Uzun süreli veya şiddetli ishal veya üst üste birkaç kez kusma gibi durumlardan dolayı vücudunuzdan çok fazla su kaybı (dehidrasyon) olmuşsa, Dehidrasyon; böbrek sorunlarına yol açabilir, bu da sizde laktik asidoz oluşma riskine yol açabilir (Lütfen ‘‘LİNATİN MET ’i aşağıdaki durumlarda DİKKATLİ KULLANINIZ’’ bölümüne 
bakınız).  
- Aniden gelişen kalp yetmezliği için tedavi edildiyseniz veya yakın geçmişte bir kalp krizi geçirdiyseniz veya “şok” gibi şiddetli”  dolaşım sorunlarınız varsa ya  da nefes almada 
güçlük çekiyorsanız. Bu durum dokular  için oksijen kaynağının eksikliğine yol açabilir, 
bu da sizde laktik asidoz oluşma riski oluşturabilir (Lütfen ‘‘ LİNATİN MET ’i aşağıdaki  
durumlarda DİKKATLİ KULLANINIZ’’ bölümüne bakınız).  
- Karaciğerinizle  ilgili sorunlarınız  varsa   
  3 - Her gün veya sadece zaman  zaman  olsa bile aşırı miktarda  alkol  alıyorsanız (Bkz.  
bölüm LİNATİN MET ile alkol).  
 
Yukarıda sayılan durumlardan herhangi biri sizin için geçerli ise LİNATİN MET 
kullanmayınız. Emin değilseniz, bu ilacı almadan önce doktorunuza veya eczacınıza danışınız.  
 
LİNATİN MET ’i aşağıdaki  durumlarda  DİKKATLİ  KULLANINIZ  
Eğer  aşağıdaki  durumlardan biri sizin  için geçerli  ise mutlaka  doktorunuzla  konuşunuz:  
- Tip- 1 diyabetiniz (bu durumda vücudunuz hiç insülin oluşturmaz) varsa. LİNATİN MET 
bu durumların tedavisinde kullanılmamalıdır. 
- İnsülin veya sülfonilüre olarak adlandırılan bir antidiyabetik ilacı (şeker hastalığı ilacı) kullanıyorsanız, bu ilaçlardan herhangi biri ile birlikte LİNATİN MET alacağınız zaman 
doktorunuz, düşük kan şekerini (hipoglisemi) önlemek için, insülin veya sülfonilüre dozunu azaltmak isteyebilir. 
- Pankreas  hastalığınız  varsa ya da geçmişte  pankreasla ilgili hastalık  geçirmişseniz.  
 
Akut pankreatiti (aniden gelişen pankreas iltihaplanması) gösteren, inatçı, şiddetli karın ağrısı gibi belirtiler ortaya çıkarsa, doktorunuza başvurmalısınız.  Cildinizde kabarcıklar ortaya çıkarsa bu durum büllöz pemfigoid olarak adlandırılan bir cilt hastalığının göstergesi  olabilir. Doktorunuz ilacı kullanmanızı  durdurabilir.  
 Şeker hastalığı ile ilgili deri lezyonları, şeker hastalığının sık görülen bir komplikasyonudur. 
Doktorunuz un, cilt ve ayak  bakımınız için yaptığı  tavsiyeleri  özenle uygulamalısınız. 
 
Eğer yukarıda sayılan durumlardan herhangi birisi size uyuyorsa lütfen doktorunuz veya eczacınız ile görüşünüz.  Yukarıda  belirtilen durumların sizin  için geçerli olup olmadığından 
emin değilseniz, LİNATİN MET kullanmadan önce doktorunuzla, eczacınızla veya hemşirenizle görüşünüz.  
 
Laktik  asidoz  riski 
Metformin içeriği nedeni ile LİNATİN MET , özellikle de böbrekleriniz düzenli çalışmıyorsa, 
laktik asidoz denilen çok seyrek görülen fakat çok ciddi bir soruna neden olabilir. Laktik asidoz gelişme riski, kontrol altında  tutulmayan şeker hastalığı, ciddi enfeksiyonlar, uzun 
süreli açlık ya da alkol alımıyla, vücudun su kaybetmesiyle (dehidrasyon – Daha fazla bilgi 
için aşağıdakileri okuyunuz), karaciğer problemleri ve vücudun herhangi bir bölümünün oksijen alımından  mahrum kalması (aniden gelişen ağır kalp hastalığı gibi) ile artmaktadır. 
Yukarıda sayılanlardan herhangi biri sizin için geçerli ise, doktorunuzla konuşunuz. 
 
Şiddetli kusma, ishal, ateş, sıcağa  maruz kalma, normalden daha az sıvı tüketimi gibi vücudun 
su kaybetmesine yol açabilecek (dehidratasyon) her durumda kısa süreliğine LİNATİN MET  
alımını durdurunuz. Daha fazla bilgi için doktorunuz ile konuşunuz.  
 
Laktik asidozun belirtilerinden bazılarını yaşıyorsanız, derhal LİNATİN MET  kullanmayı 
kesiniz ve  derhal bir  doktor  ile temas kurunuz ya  da en yakın hastaneye gidiniz. Çünkü bu 
durum komaya yol açabilir.  Laktik asidoz belirtileri aşağıdakileri  içerir;  
• Kusma  
• Karın  ağrısı   
  4 • Kaslarda kramp  
• Aşırı  yorgunluk halinin  eşlik  ettiği genel  olarak  kendini  iyi hissetmeme  durumu 
• Nefes  almada güçlük  
• Vücut  ısısında  ve kalp atım hızında  düşmedir.  
 
Laktik  asidoz  acil bir tıbbi durumdur  ve hastanede tedavi  edilmesi gereklidir.  
Büyük bir ameliyat geçirecekseniz, LİNATİN MET  alımını bu sırada ve ameliyat sonrasında 
bir süre  durdurunuz. LİNATİN MET  ile tedavinizi ne  zaman durduracağınıza  ve ne zaman  
yeniden başlayacağınıza doktorunuz  karar  verecektir.  
 
LİNATİN MET  ile tedaviniz sırasında, doktorunuzu en az yılda bir kez ya da ileri bir 
yaştaysanız ya da böbrek işleviniz kötüye gidiyorsa, daha sık olmak üzere  böbreklerinizin 
işlevini kontrol edecektir. 
 
Çocuklar  ve ergenler  
Bu ilacın  çocuklarda  ve 18 yaşından küçük ergenlerde  kullanılması önerilmez.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
LİNATİN MET ’in yiyecek  ve içecek  ile kullanılması:  
LİNATİN MET , yemekler  ile birlikte  veya yemeklerden  sonra  alınmalıdır.  
 Hamilelik  
İlacı kullanmadan önce  doktorunuza veya eczacınıza  danışınız. 
 
Eğer hamile iseniz, hamile olabileceğinizi düşünüyorsanız veya bebek sahibi olmayı planlıyorsanız, LİNATİN MET  almaya başlamadan önce doktorunuza veya eczacınıza 
danışınız.  
 Hamile iseniz  LİNATİN MET kullanmayınız. Bu  ilacın  anne karnındaki  bebeğe zararlı  olup 
olmadığı bilinmemektedir.  
 Tedaviniz  sırasında  hamile  olduğunuzu  fark ederseniz  hemen  doktorunuza veya eczacınıza  
danışınız.  
 
Emzirme Metformin insan sütüne düşük miktarlarda geçer. Linagliptinin ise insan sütüne geçip geçmediği bilinmemektedir. Bu ilacı alırken  bebeğinizi emzirmek  istiyorsanız,  doktorunuza  
danışınız. 
 
İlacı kullanmadan önce  doktorunuza veya eczacınıza  danışınız. 
 
Araç  ve makine  kullanımı  
Araç ve makine kullanım yeteneği üzerine LİNATİN MET ’in etkisi yoktur veya bu etki ihmal 
edilebilir düzeydedir.  
 
Bununla birlikte, LİNATİN MET  eğer sülfonilüre olarak adlandırılan ilaçlar veya insülin ile 
birlikte kullanılırsa, olması gerekenden daha düşük kan glukoz düzeylerine (hipoglisemi) yol açabilir. Bu durum ise, araç ve makine kullanma yeteneğinizi etkileyebilir veya güvensiz  
  5 çalışma koşullarına neden olabilir. 
 Diğer ilaçlar  ile birlikte  kullanımı  
Örneğin röntgen çekimi ya  da tarama için, kan dolaşımınıza bir kontrast madde zerk edilecek 
ise öncesinde ya da kontrast maddenin uygulaması anında LİNATİN MET  kullanmayı 
durdurunuz. LİNATİN MET  tedavisini ne zaman durduracağınıza ve yeniden ne zaman 
başlayacağınıza doktorunuz karar verecektir.  
 Aşağıda belirtilen etkin maddelerden herhangi birini içeren ilaçlar başta olmak üzere, başka bir ilaç kullanıyorsanız, son zamanlarda kullandıysanız veya kullanma ihtimaliniz varsa, bu konuda doktorunuza bilgi veriniz. Daha sık kan glikoz ve böbrek fonksiyon testleri yaptırmanız ya da doktorunuzun LİNATİN MET dozunu ayarlama gerekliliği olabilir. Özellikle aşağıdaki durumlar hakkında bilgi vermeniz önemlidir:  
 
- İdrar  oluşumunu arttıran  ilaçlar  (diüretikler)  
- Ağrı kesici  ya da yangı  giderici  ilaçlar  (ibuprofen ve celecoxib  gibi NSAID  ve COX- 2 
inhibitörleri)  
- Yüksek kan basıncı tedavisinde kullanılan  bazı ilaçlar  (ADE inhibitörleri ve anjiotension  II 
reseptör antagonistleri)  
- Böbrek  fonksiyonlarınız  azalmış  ise, kanınızdaki  metformin  miktarını değiştirebilen  ilaçlar 
(verapamil,  rifampisin,  simetidin,  dolutegravir, ranolazin, trimethoprim,  vandetanib, 
isavukonazol, krizotinib, olaparib)  
- Karbamazepin,  fenobarbital  veya  fenitoin. Bu ilaçlar,  nöbeti  (konvülziyon)  veya  kronik 
ağrıları kontrol etmek için kullanılabilir.  
- Rifampisin.  Bu ilaç, tüberküloz  (verem)  gibi enfeksiyonların tedavisinde  kullanılan  bir 
antibiyotiktir.  
- Astım ve artrit  (eklem  iltihabı)  gibi iltihapla  seyreden  hastalıkların  tedavisinde  
kullanılan ilaçlar (kortikosteroidler)  
- Bronşiyal  astım tedavisinde  kullanılan  bronş  genişletici  ilaçlar  (beta -sempatomimetikler)  
- Alkol  içeren  ilaçlar  
 
LİNATİN MET ve alkol  
Laktik asidoz riskini artırabileceğinden, LİNATİN MET  kullanırken alkol ve alkol içeren 
ilaçları almaktan kaçınınız. (Bkz. “LİNATİN MET ’i aşağıdaki durumlarda DİKKATLİ 
KULLANINIZ” bölümüne bakınız).  
 
Eğer  reçeteli  ya da reçetesiz  herhangi  bir ilacı şu anda kullanıyorsanız, son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. LİNATİN MET nasıl  kullanılır?  
 
LİNATİN MET ’i tam olarak  doktorunuzun  size anlattığı  şekilde  kullanınız.  Emin 
değilseniz, doktorunuz veya eczacınız ile görüşünüz. 
 
Almanız gereken LİNATİN MET miktarı, durumunuza ve kullanmakta olduğunuz metformin 
ve/veya ayrı ayrı ancak eş zamanlı kullandığınız linagliptin ve metformin tabletlerin dozuna bağlıdır. Doktorunuz  size bu ilaçtan  ne kadar  almanız gerektiğini  tam olarak  söyleyecektir.  
 
Bu ilacı nasıl  kullanmalısınız?  
• Doktorunuzun önerdiği  dozda, ağızdan,  günde  iki kez birer tablet   
  6 • Mide  bulantısı olasılığını  azaltmak  üzere,  yemeklerle  birlikte  kullanılmalıdır.  
 
Günlük önerilen  en yüksek doz olan 5 mg linagliptin  ve 2000 mg metformin  dozunu aşmayınız.  
 
LİNATİN MET ’i doktorunuz size bu ilacı reçete ettiği süre boyunca kullanmaya devam 
ediniz, böylece kan şekerinizin kontrol altında tutulmasına yardımcı olabilirsiniz. Doktorunuz, bu ilacı, başka bir oral antidiyabetik ilaç (ağızdan kullanılan şeker hastalığı ilacı) veya insülin ile birlikte kullanmanızı isteyebilir. Sağlığınız  için en iyi sonuçlara ulaşmak  üzere,  tüm 
ilaçlarınızı 
doktorunuzun önerdiği şekilde kullanmaya dikkat etmelisiniz.   
 
LİNATİN MET kullanırken diyetinize devam etmeli ve günlük karbohidrat tüketiminizi tüm 
güne dengeli bir şekilde yaymalısınız. Eğer fazla kilolu iseniz, enerji kısıtlayıcı diyetinize size önerildiği şekilde devam ediniz. Tek başına LİNATİN MET ’in kan şekerinizde anormal 
şekilde düşmeye (hipoglisemi) yol açması beklenmez. LİNATİN MET , sülfonilüre grubu bir 
ilaçla veya insülinle birlikte kullanılırsa, düşük kan şekeri düzeylerine yol açabilir. Bu nedenle doktorunuz, sülfonilüre grubu ilacın veya insülinin dozunu düşürebilir.  
 
Değişik  yaş grupları:  
Çocuklarda  ve ergenlerde kullanımı  
Bu ilacın,  çocuklarda  ve 18 yaşın  altındaki  ergenlerde  kullanımı önerilmez.  
 Yaşlılarda  kullanımı:  
LİNATİN MET yaş yükseldikçe daha dikkatli kullanılmalıdır. 80 yaşın üzerindeki hastalarda 
deneyim sınırlıdır. Metformin bileşeni böbrekler yoluyla atılmaktadır. Bilhassa yaşlı hastalarda metformin ile ilişkilendirilen laktik asidoz denilen durumun önlenmesine yardımcı olmak üzere böbrek işlevlerinin izlenmesi önerilir.  
 Özel  kullanım  durumları:  
Böbrek  yetmezliği:  
 
Bu ilacı hangi  dozda  kullanacağınıza  doktorunuz  böbrek fonksiyonlarınızı  da dikkate  
alarak karar  verecektir.  Böbrekleriniz yeterince  çalışmıyorsa,  doktorunuz  bu ilacı size 
önermeyecektir.  
 
Karaciğer yetmezliği  
Metformin  içeriği  nedeni  ile karaciğer  yetmezliği olanlarda kullanımı  önerilmez.  Bu 
hastalarda klinik deneyim yoktur. Eğer LİNATİN MET ’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  Kullanmanız  gerekenden  daha  fazla  LİNATİN MET kullandıysanız  
LİNATİN MET ’ten kullanmanız  gerekenden  fazlasını  kullanmışsanız  derhal  bir doktor  veya 
eczacı ile konuşunuz.  
 
LİNATİN MET tabletlerden almanız gerekenden daha fazlasını almışsanız sizde laktik asidoz 
denilen durum oluşabilir. Laktik asidozun belirtileri şiddetli bulantı, kusma, kas kramplarıyla seyreden karın ağrısı, aşırı yorgunluk halinin eşlik ettiği genel olarak kendini iyi hissetmeme durumu ve nefes almada güçlüktür. Diğer belirtiler vücut sıcaklığının ve kalp atımının azalmasıdır. Eğer bu belirtilerden bazıları sizde oluşursa, acilen hastanede tedavi olmanız gerekebilir, çünkü laktik asidoz komaya ilerleyebil ir. LİNATİN MET kullanmayı hemen  
  7 bırakınız ve derhal bir doktor ile temas kurunuz ya da en yakın hastaneye gidiniz. Hastaneye 
giderken ilacınızın ambalajını da yanınızda götürünüz.  LİNATİN MET kullanmayı  unutursanız  
LİNATİN MET kullanmayı unutursanız, hatırlar hatırlamaz alınız. Ancak, hatırladığınızda bir 
sonraki doza az bir zaman kalmışsa unuttuğunuz dozu atlayınız. Unuttuğunuz dozu telafi etmek için çift doz almayınız. Aynı zamanda  (sabah veya akşam)  iki dozu birden 
kullanmayınız. 
 
Unutulan dozları  dengelemek için çift doz almayınız. 
 LİNATİN MET ile tedavi  sonlandırıldığında  oluşabilecek  etkiler  
Doktorunuz ilacı kesmenizi söyleyinceye kadar bu ilacı kullanmaya devam ediniz. Bu ilaç, kan şekerinizin kontrol altında tutulmasına yardım eder.  
 
Bu ilacın  kullanımı  hakkında  başka  bir sorunuz  varsa  doktorunuz  veya eczacınız ile konuşunuz.  
 
4. Olası yan etkiler nelerdir?  
 
Tüm  ilaçlarla  olduğu gibi, LİNATİN MET kullanımında  da yan etkiler  oluşabilir.  Bu etkiler 
ilacı kullanan herkeste görülmez.  
 
Aşağıdakilerden biri olursa, LİNATİN MET kullanmayı durdurunuz ve DERHAL 
doktorunuza  bildiriniz  veya size en yakın hastanenin acil  bölümüne  başvurunuz:  
Kan şekerindeki düşmeyi (hipoglisemi) gösteren şu belirtiler ortaya çıkarsa, derhal LİNATİN 
MET’ i kesiniz ve doktorunuza başvurunuz: Titreme, terleme, endişe hali, görmede bulanıklık, 
dudaklarda seyirme, renkte solukluk, duygu durumunda değişme veya kafa karışıklığı. Hipoglisemi, Linagliptin+Metformin ’in bir sülfonilüre ile veya insülin ile kombine halde 
kullanıldığı durumlarda, tanımlanmış ve çok yaygın görülen (10 kişide 1 kişiden fazlasını etkileyebilir) bir yan etkidir.  
 
Çok seyrek olarak (10.000 kişide 1 kişiye kadarını etkileyebilir), Linagliptin+Metformin  
kullanan hastalarda, “laktik asidoz” (kanda gereğinden fazla laktik asit bulunması) olarak 
adlandırılan  çok ciddi bir yan etki ortaya çıkabilir (Bkz. “ LİNATİN MET ’i aşağıdaki 
durumlarda DİKKATLİ KULLANINIZ”). Eğer sizde bu durum ortaya çıkarsa, LİNATİN 
MET kullanmayı kesiniz ve derhal doktorunuza başvurunuz veya hemen en yakın hastaneye 
gidiniz. Çünkü laktik asidoz komaya neden olabilir.  
 
Bazı hastalarda “pankreatit” adı verilen pankreasta iltihaplanma (ortaya çıkma sıklığı, bilinmiyor şeklinde değerlendirilmiştir, yani mevcut verilerden tahmin edilemiyor) ortaya çıkmıştır. Eğer aşağıda verilen yan etkilerden herhangi birini fark ederseniz LİNATİN MET 
kullanmayı kesiniz ve derhal doktorunuza başvurunuz:  
 
• Eğer sırtınıza vurabilen, şiddetli ve inatçı bir mide ağrınız ve aynı zamanda bulantı ve kusmanız varsa doktorunuza başvurunuz. Çünkü bu belirtiler pankreatiti (pankreasınızda iltihaplanmayı) işaret ediyor olabilir.  
 
Bunların hepsi  çok ciddi  yan etkilerdir.  
 
Aşağıdakilerden herhangi birini fark ederseniz, hemen doktorunuza bildiriniz veya size  
  8 en yakın hastanenin acil bölümüne başvurunuz:  
 
Seyrek  (1.000 kişide  1 kişiye  kadarını  etkileyebilir)  
Bazı hastalarda ciddi olabilen alerjik yan etkiler  görülebilir . 
Yaygın olmayan (100 kişide 1 kişiye  kadarını etkileyebilir .) 
Alerjik yan etkiler arasında,  hırıltılı nefes alma ve nefes darlığı bulunabilir. Bazı hastalarda, 
döküntü (yaygın olmayan sıklıkta),  kurdeşen  (seyrek  sıklıkta)  ve soluk almayı  ve 
yutkunmayı  zorlaştıracak  şekilde yüzde, dudaklarda, dilde, boğazda  şişme  (anjiyoödem  - 
seyrek  sıklıkta)  ortaya çıkabilir. Bu belirtilerden biri sizde görülürse, LİNATİN MET almayı 
kesiniz  ve derhal  doktorunuzu arayınız.  Doktorunuz, alerjik  reaksiyonu tedavi  etmek  
üzere size ilaç yazabilir  ve şeker  hastalığınız için başka  bir ilaç kullanmanızı isteyebilir.  
 
Aşağıdakilerden  herhangi  birini fark ederseniz,  doktorunuza  söyleyiniz:  
Linagliptin+Metformin  alırken  bazı hastalarda şu yan etkiler  görülebilir:  
 
Yaygın (10 kişiden 1 kişiye  kadarını  etkileyeb ilir): 
-İshal,  kanda  enzim  artışı (lipaz  yükse lmesi) , bulantı  
 Yaygın olmayan  (100 kişiden 1 kişiye  kadarını  etkileyebilir):  
-Burun veya  boğazda  iltihap  (nazofarenjit),  
-Öksürük  
-İştah  kaybı  
-Bulantı  veya kusma  
-Kanda  amilaz  enzim  düzeyinde  artış 
-Kaşıntı  
 
Seyrek : 
-Deride  kabarcıklar  (büllöz  pemfigoid)  
 Tek başına  linagliptin  kullanımı  ile görülen yan etkiler: 
Tek başına  linagliptin  kullananlarda  görülen tüm yan etkiler,  Linagliptin+Metformin  için 
verilen kısımda listelenmiştir.  
 Bazı hastalar,  Linagliptin+Metformin ’i insülin  ile birlikte  kullanırken şu yan etkilerle  
karşılaşmıştır: Yaygın olmayan (100 kişiden 1 kişiye kadarını etkileyebilir):  
- Kabızlık  
- Karaciğer işlevlerinde bozukluklar  
 Daha fazla bilgi  için insülin  ilacınızın  kullanma  talimatını da  okuyunuz. 
 Linagliptin+Metformin  kullanımı ile tanımlanmayan ancak  tek başına  metformin  kullanan 
hastalarda görülen yan etkiler:  
 Çok yaygın (10 kişide  1’den fazlasını  etkileyebilir): 
-Karın  ağrısı  
 Yaygın (10 kişiden 1 kişiye  kadarını  etkileyebilir):  
-Ağızda  tat bozukluğu (metalik tat) 
-Kanda B12 vitamini düzeylerinin azalması veya düşük olması (belirtiler aşırı yorgunluk 
(yorgunluk), dilde ağrı ve kırmızılık (glossit), karıncalanma ve iğnelenme (parestezi) veya  
  9 soluk veya sarı cilt içerebilir). Doktorunuz belirtilerinizin nedenini bulmak için bazı testler 
isteyebilir; çünkü bunların bir kısmı diyabetten veya diğer ilgisiz sağlık sorunlarından da kaynaklanıyor olabilir.  
 
Çok seyrek  (10.000 kişiden 1 kişiy e kadarını  etkileyebilir):  
-Hepatit (karaciğerinizde bir sorun),  
-Deride kızarma  ve döküntü gibi belirtiler  ve kurdeşen.  
 
Yan etkilerin  raporlanması:  
Kullanma  Talimatında yer  alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.t
r sitesinde  yer alan  “İlaç Yan  Etki Bildirimi” ikonuna tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 Eğer
 bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.   
 5. LİNATİN MET’in saklanması  
 
LİNATİN MET’i çocukların göremeyeceği,  erişemeyeceği  yerlerde  ve ambalajında 
saklayınız . 
 Bu ilacı 25ºC’nin altında  oda sıcaklığında  saklayınız.  
Bu ilacı ışıktan  ve nemden korumak üzere orijinal ambalajı  içinde saklayınız.  
 Son kullanma  tarihiyle  uyumlu olarak  kullanınız . 
Son kullanma tarihi blister  ile kartonun üzerinde belirtilmiştir  ve o ayın son gününü 
göstermektedir.  
 Eğer ambalaj hasarlı ise  veya kurcalanma belirtileri  bulunuyorsa  kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 İlaçlar atık su veya evsel çöp yoluyla atılmamalıdır. Bu önlemler  çevre nin korunmasına 
yardımcı  olacaktır.  
 
Ruhsat  sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 
Üretim yeri: 
NOBEL İLAÇ SANAYİİ ve TİCARET A.Ş.  
Merkez 81100 DÜZCE  
  Bu kullanma talimatı 19/03/2025 tarihinde  onaylanmıştır.  