KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’ a
bildirmeleri beklenmektedir. Bakınız Bölüm 4.8 Advers Reaksiyonlar nasıl raporlanır?
1. BEŞERİ TIBBİ ÜRÜNÜN ADI
BOCOUTURE 100 U Enjeksiyonluk Çözelti Hazırlamak İçin Toz
Steril
2. KALİTATİF VE KANTİTATİF BİLEŞİM
Etkin madde:
Botulinum toksini tip A (150 kD)* 100 unite/flakon
* Kompleks oluşturucu proteinler içermeyen Clostridium Botulinum (Hall suşu) kültürlerinden
saflaştırılmış botulinumtoksin tip A
Yardımcı maddeler:
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Enjeksiyonluk çözelti tozu (enjeksiyonluk toz)
Beyaz toz
4. KLİNİK ÖZELLİKLER
4.1. Terapötik endikasyonlar
BOCOUTURE, üst yüz çizgilerinin şiddetinin hasta üzerinde önemli bir psikolojik etkiye sahip
olduğu 65 yaş altındaki erişkinlerde, üst yüz çizgilerinin görünümünde geçici iyileşme
tedavisinde endikedir:
• maksimum kaş çatmada kaşlar arasında görülen orta ila şiddetli derecede dikey çizgiler
(glabellar çizgiler) ve/veya,
• maksimum gülümsemede görülen orta ila ileri derecede lateral periorbital çizgiler (kaz ayağı
çizgileri) ve/veya,
• maksimum kasılma sırasında görülen orta ila şiddetli derecede yatay alın çizgileri.
4.2. Pozoloji ve uygulama şekli
Pozoloji/uygulama sıklığı ve süresi:
Potens testindeki unite farklılıkları nedeniyle, BOCOUTURE için unite dozlar ile diğer
Botulinum toksini tip A preparatlarının unite dozları, birbiriyle değiştirilebilir değildir.
BOCOUTURE ile yapılan geleneksel Botulinum toksini tip A kompleksi (900 kD) ile
karşılaştırmalı klinik çalışmalara ilişkin ayrıntılı bilgi için bölüm 5.1’e bakınız.
BOCOUTURE, yalnızca uygun kalifikasyonlara ve Botulinum toksini tip A uygulamasında
gerekli deneyime sahip doktorlar tarafından uygulanabilir.Maksimum kaş çatmada kaşlar arasında görülen dikey çizgiler (glabellar çizgiler)
BOCOUTURE, sulandırılarak hazırlandıktan sonra, 5 enjeksiyon yerinin her birine 4 unitelik
bir doz enjekte edilmelidir: her korrugator kasına iki enjeksiyon ve proserus kasına bir
enjeksiyon, bu da 20 unitelik standart bir doza karşılık gelir. Doz, tedaviler arasında en az “3
ay” ara olmak üzere, hastaların kişisel ihtiyaçlarına göre doktor tarafından 30 uniteye kadar
arttırılabilir.
Maksimum kaş çatmada görülen kaşlar arasındaki dikey çizgilerde (glabellar çizgiler) düzelme
genellikle 2 ila 3 gün içinde gerçekleşir ve maksimum etki 30. günde görülür. Etki,
enjeksiyondan sonra 4 aya kadar sürebilmektedir.
Maksimum gülümsemede görülen lateral periorbital çizgiler (kaz ayağı çizgileri)
BOCOUTURE sulandırılarak hazırlandıktan sonra 3 enjeksiyon bölgesinin her birine iki taraflı
olarak 4 unite enjekte edilmelidir. Bir enjeksiyon, kemikli orbital rimin yaklaşık 1 cm lateraline
yerleştirilir. Diğer iki enjeksiyonun her biri, ilk enjeksiyon alanının yaklaşık 1 cm yukarısına
ve altına konumlandırılmalıdır.
Tedavi başına önerilen toplam standart doz, taraf başına 12 unitedir (genel toplam doz: 24
unite).
Maksimum gülümsemede görülen lateral periorbital çizgilerde (kaz ayağı çizgileri) düzelme
çoğunlukla ilk 6 gün içinde gerçekleşir ve maksimum etki 30. günde görülür. Etki,
enjeksiyondan sonra 4 aya kadar sürebilmektedir.
Maksimum kasılma sırasında görülen yatay alın çizgileri
Önerilen toplam doz aralığı, tedaviler arasında en az “3 aylık” aralıklarla, hastaların bireysel
ihtiyaçlarına göre 10 ila 20 unitedir. BOCOUTURE sulandırılarak hazırlandıktan sonra, orbital
rimin en az 2 cm yukarısında yatay olarak hizalanmış beş enjeksiyon bölgesinde frontalis kasına
toplam 10 ila 20 unite doz enjekte edilir. Enjeksiyon noktasına sırasıyla 2 unite, 3 unite veya 4
unite uygulanır.Maksimum kasılmada görülen yatay alın çizgilerinde düzelme genellikle 7 gün içinde ortaya
çıkar ve maksimum etki 30. günde görülür. Etki enjeksiyondan sonra 4 aya kadar
sürebilmektedir.
Tüm endikasyonlar
İlk enjeksiyondan sonraki bir ay içinde herhangi bir tedavi etkisi oluşmazsa, aşağıdaki önlemler
alınmalıdır:
• Yanıtsızlığın nedenlerinin analizi, örn. çok düşük doz, kötü enjeksiyon tekniği, nörotoksin
nötralize edici antikorların olası gelişimi
• En son tedavi başarısızlığının analizine göre doz ayarlaması
• Yeterli bir tedavi olarak Botulinum nörotoksin tip A tedavisinin gözden geçirilmesi
• İlk tedavi sırasında herhangi bir yan etki görülmediyse, başlangıç ve tekrar tedavisi
arasındaki minimum 3 aylık araya uyularak ek bir tedavi kürü uygulanabilir.
Uygulama şekli:
Tüm endikasyonlar
Sulandırılarak hazırlanan BOCOUTURE kas içi enjeksiyon için tasarlanmıştır.
Sulandırıldıktan sonra BOCOUTURE hemen kullanılmalıdır ve hasta başına yalnızca bir tedavi
için kullanılabilir.
Sulandırılarak hazırlanan BOCOUTURE, ince bir steril iğne (örn. 30-33 gauge/0,20-0,30 mm
çap/13 mm uzunlukta iğne) kullanılarak enjekte edilir. Enjeksiyon bölgesi başına yaklaşık 0,04
ila 0,1 ml’lik bir enjeksiyon hacmi önerilmektedir.
Uygulamadan önce tıbbi ürünün sulandırılarak hazırlanmasına ilişkin talimatlar ve flakonların
atılmasına ilişkin talimatlar için bölüm 6.6’ya bakınız.
Tedaviler arasındaki aralıklar 3 aydan kısa olmamalıdır. Tedavi başarısız olursa veya
tekrarlanan enjeksiyonlarla etki azalırsa alternatif tedavi yöntemleri kullanılmalıdır.
Maksimum kaş çatmada kaşlar arasında görülen dikey çizgiler (glabellar çizgiler)
Enjeksiyondan önce ve enjeksiyon sırasında, çözeltinin bu bölgeye yayılmasını önlemek için
başparmak veya işaret parmağı ile göz çukurunun kenarının altına sıkı bir basınç uygulanmalıdır.
Enjeksiyon sırasında iğnenin superior ve medial hizalanması korunmalıdır. Blefaroptoz riskini
azaltmak için, levator palpebrae superioris yakınına ve orbicularis oculi’nin kraniyal kısmına
enjeksiyonlardan kaçınılmalıdır. Korrugator kasına enjeksiyonlar, kasın medial kısmına ve kas
göbeğinin orta kısmına, göz çukurunun kemikli kenarından en az 1 cm yukarıya yapılmalıdır.Maksimum gülümsemede görülen lateral periorbital çizgiler (kaz ayağı çizgileri)
BOCOUTURE’ün difüzyonunu önlemek için enjeksiyon doğrudan dermisin altında orbicularis
oculi kasına intramüsküler olarak yapılmalıdır. Dudak pitozunu önlemek için zygomaticus
major kasına çok yakın enjeksiyonlardan kaçınılmalıdır.
Maksimum kasılma sırasında görülen yatay alın çizgileri
Kaş pitozu riskini azaltmak için, BOCOUTURE’ü orbita rimine yakın bir yere enjekte ederek
alt kas liflerinin felce uğramasından kaçınılmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliğine ilişkin herhangi bir özel veri bulunmamaktadır.
Karaciğer yetmezliği:
Böbrek yetmezliğine ilişkin herhangi bir özel veri bulunmamaktadır.
Pediyatrik popülasyon:
Maksimum kaş çatmada görülen kaşlar arasındaki dikey çizgilerin, maksimum gülümsemede
görülen lateral periorbital çizgilerin ve maksimum kasılmada görülen yatay alın çizgilerinin
tedavisinde BOCOUTURE’ün güvenliliği ve etkililiği, 18 yaşından küçük çocuk ve ergenlerde
çalışılmamıştır. Bu nedenle BOCOUTURE’ün pediyatrik popülasyonda kullanımı
önerilmemektedir.
Geriyatrik popülasyon:
65 yaş üstü hastalarda BOCOUTURE ile yapılan faz 3 çalışmalardan elde edilen klinik veriler
sınırlıdır. Bu yaş grubuyla ilgili daha fazla veri mevcut olana kadar, 65 yaş üstü hastalarda
BOCOUTURE kullanılması önerilmemektedir.
4.3. Kontrendikasyonlar:
BOCOUTURE aşağıdaki durumlarda kontrendikedir:
• Botulinum toksini tip A veya bölüm 6.1’de listelenen yardımcı maddelerden herhangi birine
karşı aşırı duyarlılıkta,
• Jeneralize kas aktivitesi bozukluklarında (örn. miyastenia gravis, Lambert-Eaton sendromu),
• Önerilen enjeksiyon yerinde enfeksiyon veya enflamasyon varsa.
4.4. Özel kullanım uyarıları ve önlemleri
Özel Uyarılar
Bu tıbbi ürün, insan plazması ürünü olan albümin içermektedir. İnsan plazmasından
elde edilen ilaçlar, virüsler ve teorik olarak Varyant Creutzfeldt- Jacob (v-CJD) gibi,
çeşitli hastalıklara yol açabilen enfeksiyon yapıcı ajanlar içerebilirler.
BOCOUTURE’da Varyant Creutzfeldt- Jacob (v-CJD) hastalığının bulaşma riski
teorik olarak minimumken, klasik Creutzfeldt- Jacob hastalığının bulaşma riski hiçbir
kanıtla desteklenmez. Alınan önlemlere rağmen, bu tür ürünler halen potansiyel olarak
hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
BOCOUTURE kullanılması gerekiyorsa hekim tarafından, hastalık yapıcı etkilerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
Genel
BOCOUTURE’ü uygulamadan önce hekim, hastanın anatomisine ve önceki cerrahi
prosedürlere bağlı olarak anatomide meydana gelen değişiklikleri tanımalıdır.
BOCOUTURE’un bir kan damarına enjekte edilmediğinden emin olunması için dikkat
edilmelidir.
Yatay alın çizgilerinin sadece dinamik olabileceği değil, aynı zamanda dermal elastikiyet
kaybından da kaynaklanabileceği (örn. yaşlanma veya fotohasar ile ilişkili) dikkate alınmalıdır.
Bu durumda hastalar Botulinum toksin ürünlerine yanıt vermeyebilir.
BOCOUTURE aşağıdaki durumlarda dikkatli kullanılmalıdır:
• herhangi bir tipte kanama bozukluğu varsa
• eğer hasta antikoagülan tedavi veya antikoagülan etkisi olabilecek diğer maddeler alıyorsa.
Toksin etkisinin lokal ve uzak yayılması
Botulinum nörotoksin tip A’nın yanlış enjekte edilmesi sonucunda, yakındaki kas gruplarını
geçici olarak felç eden, istenmeyen etkiler meydana gelebilir.
Botulinum toksini tip A’nın enjeksiyon bölgesinden uzak bölgelere yayılmasıyla ilişkili
olabilecek istenmeyen etkiler bildirilmiştir (bkz. bölüm 4.8).
Terapötik dozlarla tedavi edilen hastalar aşırı kas zayıflığı yaşayabilir.
Hastalara veya bakıcılarına yutma, konuşma veya solunum bozuklukları meydana gelirse derhal
tıbbi yardım almaları tavsiye edilmelidir.
Önceden var olan Nöromusküler Bozukluklar
Aspirasyon veya disfaji öyküsü olan hastalarda BOCOUTURE enjeksiyonu önerilmemektedir.
BOCOUTURE aşağıdaki durumlarda dikkatli kullanılmalıdır:
• amiyotrofik lateral sklerozdan mustarip hastalarda
• periferik nöromusküler disfonksiyonla sonuçlanan başka hastalıkları olan hastalarda
• belirgin zayıflık veya atrofi gösteren hedeflenen kaslarda
Aşırı duyarlılık reaksiyonları
Botulinum nörotoksin tip A ürünleri ile aşırı duyarlılık reaksiyonları bildirilmiştir. Ciddi (örn.
anafilaktik reaksiyonlar) ve/veya ani aşırı duyarlılık reaksiyonları meydana gelirse, uygun tıbbi
tedavi başlatılmalıdır.
Antikor oluşumu
Çok sık dozlar, tedavinin başarısız olmasına yol açabilen antikor oluşumu riskini artırabilir (bkz.
bölüm 4.2).
Antikor oluşumu potansiyeli, enjeksiyonlar arasında belirtilen minimum aralıklarda verilen en
düşük etkili dozla enjeksiyon yapılarak en aza indirilebilir.4.5. Diğer tıbbi ürünler ile etkileşimler ve diğer etkileşim şekilleri
Herhangi bir ilaç etkileşim çalışması yapılmamıştır.
Teorik olarak, botulinum nörotoksinin etkisi, aminoglikozid antibiyotikler veya nöromüsküler
iletimi etkileyen diğer tıbbi ürünler (örn. tübokürarin tipi kas gevşeticiler) tarafından güçlenebilir.
Bu nedenle, BOCOUTURE’ün aminoglikozidler veya spektinomisin ile birlikte kullanımı özel
dikkat gerektirir. Periferik kas gevşeticiler, gerekirse gevşeticinin başlangıç dozu azaltılarak veya
etkisi daha uzun süreli maddeler yerine vekuronyum veya atrakuryum gibi orta etkili bir madde
kullanılarak dikkatli kullanılmalıdır.
4-Aminokinolinler BOCOUTURE’ün etkisini azaltabilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). Bu nedenle, açıkça gerekli olmadıkça, BOCOUTURE çocuk doğurma potansiyeli
olan kadınlarda kullanılmamalıdır.
Gebelik Dönemi
Botulinum nörotoksin tip A’nın gebe kadınlarda kullanımına ilişkin yeterli veri yoktur.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir. Bu nedenle, açıkça gerekli
olmadıkça ve potansiyel yararı riske ağır basmadığı sürece, BOCOUTURE gebelik sırasında
kullanılmamalıdır.
Laktasyon dönemi
Botulinum nörotoksin tip A’nın anne sütüne geçip geçmediği bilinmemektedir. Bu nedenle,
BOCOUTURE emzirme döneminde kullanılmamalıdır.
Üreme yeteneği/Fertilite
Botulinum nörotoksin tip A kullanımına ilişkin klinik veri yoktur. Tavşanlarda erkek veya dişi
fertilitesi üzerinde herhangi yan etki saptanmamıştır (bkz. bölüm 5.3).
4.7. Araç ve makine kullanımı üzerindeki etkiler
BOCOUTURE’ün araç ve makine kullanma yeteneği üzerinde hafif veya orta düzeyde etkisi
bulunmaktadır. Hastalara, asteni, kas zayıflığı, baş dönmesi, görme bozuklukları veya sarkık
göz kapakları ortaya çıkarsa, araba kullanmaktan veya diğer potansiyel olarak tehlikeli
faaliyetlerde bulunmaktan kaçınmaları gerektiği konusunda tavsiye edilmelidir.
4.8. İstenmeyen etkiler
Genellikle, istenmeyen etkiler tedaviden sonraki ilk hafta içinde gözlenir ve geçici özelliktedir.
İstenmeyen etkiler, etkin madde, enjeksiyon prosedürü veya her ikisiyle ilişkili olabilir.
Endikasyondan bağımsız istenmeyen etkilerUygulamaya bağlı istenmeyen etkiler
Enjeksiyon ile ilişkili lokalize ağrı, enflamasyon, parestezi, hipoestezi, hassasiyet, şişme, ödem,
eritem, kaşıntı, lokalize enfeksiyon, hematom, kanama ve/veya morarma görülebilir.
İğneye bağlı ağrı ve/veya anksiyete, geçici semptomatik hipotansiyon, mide bulantısı, kulak
çınlaması ve senkop gibi vazovagal yanıtlara neden olabilir.
Botulinum toksin tip A madde sınıfının istenmeyen etkileri
Lokalize kas zayıflığı, Botulinum toksini tip A’nın beklenen bir farmakolojik etkisidir.
Enjeksiyon tekniğinin neden olabileceği blefaroptoz, BOCOUTURE’ün farmakolojik etkisi ile
ilişkilidir.
Toksin yayılması
Diğer endikasyonlar Botulinum toksinleri ile tedavi edilirken, toksinin uygulama yerinden
uzağa yayılmasıyla ilgili istenmeyen etkilerin, Botulinum toksini tip A etkileriyle tutarlı
semptomlara yol açtığı çok seyrek sıklıkla rapor edilmiştir (bazı vakalarda ölümle sonuçlanan
aşırı kas zayıflığı, disfaji ve aspirasyon pnömonisi) (bkz. bölüm 4.4). Bu gibi istenmeyen etkiler
BOCOUTURE kullanımı ile tamamen ortadan kaldırılamabilir.
Aşırı duyarlılık reaksiyonları
Anafilaksi, serum hastalığı, ürtiker, yumuşak doku ödemi ve dispne gibi ciddi ve/veya ani aşırı
duyarlılık reaksiyonları seyrek sıklıkla bildirilmiştir. Bu reaksiyonların bazıları, geleneksel
Botulinum toksini tip A kompleksinin tek başına veya benzer reaksiyonlara neden olduğu
bilinen diğer ajanlarla kombinasyon halinde kullanılmasının ardından rapor edilmiştir.
Klinik deneyimden istenmeyen etkiler
BOCOUTURE ile aşağıdaki advers reaksiyonlar bildirilmiştir.
Her bir sistem organ sınıfı içinde, advers ilaç reaksiyonları azalan sıklığa göre sunulmaktadır.
Her bir advers ilaç reaksiyonu için karşılık gelen sıklık kategorisi şu şekilde tanımlanmaktadır:
çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.000 ila < 1/1000); çok seyrek (< 1/10.000); bilinmiyor (eldeki verilerden hareketle
tahmin edilemiyor). Her bir sıklık grubu içinde, advers ilaç reaksiyonları azalan ciddiyet
sırasına göre sunulmaktadır.
Maksimum kaş çatmada kaşlar arasında görülen dikey çizgiler (glabellar çizgiler)
Sistem Organ Sınıfı Advers Reaksiyon Sıklık
Enfeksiyonlar ve enfestasyonlar Bronşit, nazofarenjit, grip benzeri Yaygın
hastalık olmayan
Psikiyatrik hastalıklar Uykusuzluk Yaygın
olmayan
Sinir sistemi hastalıkları Baş ağrısı Yaygın
Göz hastalıkları Göz kapağında ödem, göz kapağında Yaygın
pitozis, bulanık görme olmayan
Vasküler hastalıklar Hematom Yaygın
olmayan
Deri ve deri altı doku hastalıkları Kaşıntı, deri nodülü, kaş pitozisi Yaygın
olmayan
Kas-iskelet bozuklukları, bağ doku Mefisto işareti (kaşların lateral Yaygın
ve kemik hastalıkları yükselmesi)
Kas seğirmesi, kas spazmı, yüz Yaygın
asimetrisi (kaş asimetrisi) olmayan
Genel bozukluklar ve uygulama Enjeksiyon yerinde hematom, Yaygın
bölgesine ilişkin hastalıklar enjeksiyon yerinde ağrı, (lokal) olmayan
hassasiyet, yorgunluk, rahatsızlık (göz
kapağında/kaşta ağırlık hissi)Maksimum gülümsemede görülen lateral periorbital çizgiler (kaz ayağı çizgileri)
Sistem Organ Sınıfı Advers Reaksiyon Sıklık
Göz hastalıkları Göz kapağında ödem, göz kuruluğu Yaygın
Genel bozukluklar ve uygulama Enjeksiyon bölgesi hematomu Yaygın
bölgesine ilişkin hastalıklar
Maksimum kasılma sırasında görülen yatay alın çizgileri (üst yüz çizgileri)
Sistem Organ Sınıfı Advers Reaksiyon Sıklık
Sinir sistemi hastalıkları Baş ağrısı Çok yaygın
Hipoestezi Yaygın
Göz hastalıkları Göz kapağında pitozis, göz kuruluğu Yaygın
Gastrointestinal hastalıklar Mide bulantısı Yaygın
Deri ve deri altı doku hastalıkları Kaş pitozisi Yaygın
Kas-iskelet bozuklukları, bağ doku Yüz asimetrisi, Mefisto işareti Yaygın
ve kemik hastalıkları (kaşların lateral yükselmesi)
Genel bozukluklar ve uygulama Enjeksiyon yerinde hematom, Yaygın
bölgesine ilişkin hastalıklar enjeksiyon yerinde ağrı, enjeksiyon
yerinde eritem, rahatsızlık (frontal
bölgede ağırlık hissi)
Pazarlama sonrası deneyim
Aşağıdaki advers reaksiyonlar, pazara sunulmasından bu yana endikasyondan bağımsız olarak
BOCOUTURE kullanımı için bilinmeyen sıklıkta bildirilmiştir:
Sistem Organ Sınıfı Advers Reaksiyon
Bağışıklık sistemi hastalıkları Şişlik, ödem (enjeksiyon bölgesinden uzakta da),
eritem, kaşıntı, döküntü (lokalize ve genel) ve nefes
darlığı gibi aşırı duyarlılık reaksiyonları
Kas-iskelet bozuklukları, bağ doku Kas atrofisi
ve kemik hastalıkları
Genel bozukluklar ve uygulama Grip benzeri semptomlar
bölgesine ilişkin hastalıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı semptomları
Yüksek botulinum nörotoksin tip A dozları, çeşitli semptomlarla birlikte enjeksiyon
bölgesinden uzakta belirgin nöromusküler paraliz ile sonuçlanabilir. Semptomlar arasında
genel halsizlik, pitozis, diplopi, nefes alma güçlükleri, konuşma güçlükleri, solunum kaslarının
felci veya aspirasyon pnömonisine neden olabilecek yutma güçlükleri yer alabilir.Doz aşımı durumunda önlemler
Doz aşımı durumunda, hasta aşırı kas zayıflığı veya kas felci semptomları açısından tıbbi olarak
izlenmelidir. Semptomatik tedavi gerekebilir. Solunum kaslarında felç meydana gelirse
solunum desteği gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer kas gevşeticiler, periferik etkili ajanlar
ATC kodu: M03AX01
Botulinum nörotoksin tip A, asetilkolin salınımını engelleyerek nöromusküler kavşakta
kolinerjik iletimi bloke eder. Nöromusküler kavşağın sinir uçları artık sinir impulslarına yanıt
vermez ve nörotransmitterin motor son plaklarda salgılanması önlenir (kimyasal denervasyon).
İmpuls iletiminin geri kazanımı, yeni sinir terminallerinin oluşumu ve motor son plakaları ile
yeniden bağlantı kurulmasıyla yeniden sağlanır.
Etki mekanizması
Botulinum nörotoksin tip A’nın kolinerjik sinir terminalleri üzerindeki etkilerini gösterdiği etki
mekanizması, aşağıdaki adımları içeren dört basamaklı sıralı bir süreçle açıklanabilir:
• Bağlanma: Botulinum nörotoksin tip A’nın ağır zinciri, yalnızca kolinerjik terminallerde
bulunan reseptörlere sıra dışı yüksek seçicilik ve afinite ile bağlanır.
• İçselleştirme: Sinir terminalinin zarının daralması ve toksinin sinir terminaline emilmesi
(endositoz).
• Translokasyon: Nörotoksinin ağır zincirinin amino-terminal segmenti vezikül zarında bir
gözenek oluşturur, disülfit bağı ayrılır ve nörotoksinin hafif zinciri gözenekten geçerek
sitozole geçer.
• Etki: Hafif zincir serbest bırakıldıktan sonra, asetilkolin salınımı için gerekli olan hedef
proteini (SNAP 25) çok spesifik bir şekilde ayırır.
İntramusküler enjeksiyondan sonra uç plaka işlevinin/impuls iletiminin tamamen iyileşmesi,
sinir terminallerinin tomurcuklanması ve motor son plakasına yeniden bağlantı kurmasıyla
normalde 3-4 ay içinde gerçekleşir.
Klinik çalışmaların sonuçları
Maksimum kaş çatmada kaşlar arasında görülen dikey çizgiler (glabellar çizgiler)
Glabellar çizgiler endikasyonunda BOCOUTURE ile yapılan çalışmalara, maksimum kaş
çatmada orta ila şiddetli glabellar çizgileri olan toplam 994 gönüllü katılmıştır. Bunlardan 169
gönüllü (≥18 yaş), pivotal Faz III çift kör plasebo kontrollü çalışmanın Ana Döneminde
BOCOUTURE ile tedavi edilirken ve 236’sı bu çalışmanın Açık Etiketli Uzantısında (OLEX)
tedavi edilmiştir. Tedavi başarısı, araştırmacı tarafından 4. haftada maksimum kaş çatmada
değerlendirilen 4 noktalı Yüz Kırışıklık Ölçeğinde ‘yok’ veya ‘hafif’ değerlendirme olarak
tanımlanmıştır. Çalışma, plasebo ile karşılaştırıldığında 20 unite BOCOUTURE’ün istatistiksel
ve klinik olarak anlamlı etkililiğe sahip olduğunu göstermiştir. Genel başarı oranı,
BOCOUTURE grubunda %51,5 iken plasebo grubunda %0 olmuştur. Pivotal çalışmada
BOCOUTURE ile tedavi edilen herhangi bir hastada kötüleşme gözlemlenmemiştir. Bu, hem
araştırmacı hem de hasta değerlendirmeleri ile maksimum kaş çatmada Yüz Kırışıklığı
Ölçeğine göre 30. günde yanıt verenlerin sayısının daha yüksek olması ve plaseboya kıyasla 20
unite BOCOUTURE alan hastalarda yanıt verenlerin önemli ölçüde daha yüksek olduğunu
göstermesiyle doğrulanmıştır.Alt grup analizi, 50 yaşından büyük hastalarda etkililiğin genç hastalara göre daha düşük
olduğunu göstermiştir. Bunlardan 113 gönüllü 50 yaş ve altında ve 56 gönüllü 50 yaş
üzerindedir. Erkeklerde etkililik kadınlara göre daha düşüktür. Bunlardan 33’ü erkek, 136’sı
kadındır.
Botulinum toksini tip A kompleksi (onabotulinumtoxinA, 900 kD) içeren karşılaştırma ürünü
Vistabel/Botox ile karşılaştırıldığında BOCOUTURE’ün terapötik eşdeğerliği, tek dozların
(sırasıyla 20 ve 24 unite) kullanıldığı iki karşılaştırmalı, prospektif, çok merkezli, randomize,
çift kör çalışmada (n= 631) gösterilmiştir. Çalışma sonuçları, BOCOUTURE ve karşılaştırma
ürününün, 1:1’lik bir doz dönüşüm oranıyla kullanıldığında orta ila şiddetli glabellar çizgileri
olan hastalarda benzer bir etkililik ve güvenlilik profiline sahip olduğunu göstermiştir (bkz.
bölüm 4.2).
Glabellar çizgilerinin tekrarlı doz (20 unite) tedavisinde uzun süreli güvenliliği, bir Faz III
çalışmada, 8 ardışık enjeksiyon döngüsüyle iki yıla varan bir tedavi süresi boyunca
gösterilmiştir (MRZ 60201-0609, n= 796).
Maksimum gülümsemede görülen lateral periorbital çizgiler (kaz ayağı çizgileri)
Bir Faz III çalışmada, maksimum gülümsemede orta ila şiddetli lateral periorbital çizgileri (kaz
ayağı çizgileri) olan 111 gönüllü, 3 ve 4 noktalı enjeksiyon şemalarıyla karşılaştırmalı olarak,
her bir tarafta (sağ/sol göz bölgesi) 12 unite BOCOUTURE veya plasebo ile 1 döngü boyunca
tedavi edilmiştir. Tedavi başarısı, başlangıca kıyasla her bir göz alanı için maksimum
gülümsemede çekilmiş standartlaştırılmış dijital fotoğraflar kullanılarak 4. haftada bağımsız bir
değerlendirici tarafından değerlendirilen 4 puanlık bir ölçekte en az 1 puanlık bir gelişme olarak
tanımlanmıştır. Hem 3 noktalı enjeksiyon hem de 4 noktalı enjeksiyon şemaları, plaseboya göre
üstünlük göstermiştir. Üç noktalı enjeksiyon şeması için başarı oranı, BOCOUTURE grubunda
%69,9’a karşı plasebo grubunda %21,4 ve 4 noktalı enjeksiyon şeması için sırasıyla %68,7’ye
karşı %14,3 olmuştur. BOCOUTURE ile tedavi edilen herhangi bir hastada kötüleşme
gözlemlenmemiştir. Bu, hem araştırmacı hem de hastanın değerlendirmesi tarafından
maksimum gülümsemede 4 puanlık bir skalaya göre 30. günde yanıt verenlerin sayısının daha
yüksek olmasıyla doğrulanmış, plaseboya kıyasla göz bölgesi başına 12 unite BOCOUTURE
alan hastalarda yanıt verenlerin önemli ölçüde daha yüksek olduğunu göstermiştir.
Maksimum kasılma sırasında görülen yatay alın çizgileri
Elli dört ila 64 unite BOCOUTURE’un üst yüz çizgilerinin (kaşlar arası kaş çatma çizgileri,
lateral periorbital çizgiler ve yatay alın çizgileri) kombine tedavisinde etkililiği ve güvenliliği,
156 gönüllüyü içeren plasebo kontrollü bir Faz III çalışmada araştırılmıştır. Yanıt verenler,
araştırmacı tarafından 5 noktalı Merz Estetik Ölçeklerine göre değerlendirilen, maksimum
kasılmada ‘yok’ veya ‘hafif’ skoru olan hastalar olarak tanımlanmıştır. Analiz, tek başına ve
birleştirilmiş tüm alanlar için kaşlar arası kaş çatma çizgileri, lateral periorbital çizgiler ve yatay
alın çizgilerinin tedavisinde BOCOUTURE altında istatistiksel olarak anlamlı tedavi
farklılıkları ve yüksek yanıt oranları göstermiştir:
BOCOUTURE ile tedavi edilen gönüllülerin toplam %82,9’u glabellar çizgilerine yanıt
verirken, plasebo gönüllülerinin hiçbiri yanıt vermemiştir. Lateral periorbital çizgiler için,
plasebo gönüllülerinin %2’sine kıyasla BOCOUTURE ile tedavi edilen gönüllülerinin toplam
%63,8’inde yanıt görülmüştür. BOCOUTURE ile tedavi edilen gönüllülerinin toplam %71,4’ü
yatay alın çizgileri için yanıt verirken, yalnızca bir plasebo gönüllüsünün (%2) yanıt veren
olduğu belirlenmiştir. Üç alanın tümü için, BOCOUTURE grubundaki gönüllülerinin çoğunda
(%54,3) yanıt rapor edilirken plasebo grubundaki gönüllülerinin hiçbirinde (%0) yanıt
bildirilmemiştir.
Elli dört ila 64 unite BOCOUTURE’ün uzun süreli güvenliliği ve tolere edilebilirliği,
prospektif, açık etiketli, tekrar dozlu bir Faz III çalışmada, toplam orta ila şiddetli üst yüz
çizgileri olan 125 gönüllüde 4 ardışık enjeksiyon döngüsüyle bir yıldan uzun bir tedavi süresi
boyunca gösterilmiştir.Pediyatrik popülasyon
Avrupa İlaç Ajansı, kas kaynaklı kırışıklıkların tedavisinde pediyatrik popülasyonun tüm alt
gruplarında BOCOUTURE ile yapılan çalışmaların sonuçlarını sunma yükümlülüğünden
feragat etmiştir (pediyatrik kullanım hakkında bilgi için bkz. bölüm 4.2).
5.2. Farmakokinetik özellikler
Etkin maddenin genel özellikleri
Etkin madde çok küçük miktarlarda uygulandığından (enjeksiyon başına pikogram) ve hızla ve
geri dönüşümsüz olarak kolinerjik sinir terminallerine bağlandığından, Botulinum nörotoksin
tip A ile klasik kinetik ve dağılım çalışmaları yapılamamaktadır.
Doğal botulinum toksini tip A, nörotoksine (150 kD) ek olarak hemaglutininler ve hemaglutinin
olmayanlar gibi diğer toksik olmayan proteinleri içeren yüksek moleküler ağırlıklı bir
komplekstir. Botulinum toksini tip A kompleksini içeren geleneksel preparatların aksine,
BOCOUTURE saf (150 kD) nörotoksin içerir çünkü kompleks yapıcı proteinler içermez ve
dolayısıyla düşük yabancı protein içeriğine sahiptir. Uygulanan yabancı protein içeriği, ikincil
tedavi başarısızlığının faktörlerinden biri olarak kabul edilir.
Botulinum nörotoksin tip A’nın kas içi enjeksiyondan sonra retrograd aksonal taşınmaya
uğradığı gösterilmiştir. Bununla birlikte, terapötik olarak ilgili dozlarda aktif Botulinum
nörotoksin tip A’nın merkezi sinir sistemine retrograd transsinaptik geçişi bulunmamıştır.
Reseptöre bağlı Botulinum nörotoksini tip A, hedefine (SNAP 25) ulaşmadan önce sinir
terminaline endositozlanır ve daha sonra hücre içinde parçalanır. Presinaptik kolinerjik sinir
ucu reseptörlerine bağlanmamış serbest dolaşımdaki Botulinum nörotoksin tip A molekülleri,
fagositozlanır veya pinositozlanır ve diğer serbest dolaşımdaki proteinler gibi parçalanır.
Doğrusallık/Doğrusal Olmayan Durum
Yukarıda açıklanan nedenlerden dolayı BOCOUTURE ile insan farmakokinetik çalışmaları
yapılmamıştır.
5.3. Klinik öncesi güvenlilik verileri
Klinik dışı veriler, geleneksel kardiyovasküler ve bağırsak güvenlilik farmakolojisi
çalışmalarına dayalı olarak insanlar için özel bir tehlike ortaya koymamaktadır.
Hayvanlarda BOCOUTURE’ün sistemik toksisitesine ilişkin tekrarlanan doz toksisite
çalışmalarından elde edilen bulgular, esas olarak enjekte edilen kasın atonisi, parezi ve atrofisi
gibi farmakodinamik etkisi ile ilişkilidir.
Lokal tolere edilemezliğe dair herhangi bir kanıt kaydedilmemiştir. BOCOUTURE ile üreme
toksisitesi çalışmaları, tavşanlarda erkek veya dişi fertilitesi üzerinde olumsuz etki
göstermemiştir veya sıçanlarda ve/veya tavşanlarda embriyo-fetal veya doğum öncesi ve
sonrası gelişim üzerinde doğrudan bir etki ortaya koymamıştır. Bununla birlikte,
embriyotoksisite çalışmalarında BOCOUTURE’ün maternal vücut ağırlığında azalma gösteren
doz seviyelerinde farklı aralıklarla (günlük veya daha az sıklıkta) uygulanması, tavşanlarda
düşük sayısını artırmış ve sıçanlarda fetal vücut ağırlığını biraz azaltmıştır. Bu çalışmalarda,
teratojenik etkilerin indüksiyonu için bir ön koşul olarak, Organogenezin (bilinmeyen) hassas
fazı sırasında dişi hayvanlardaki sürekli sistemik maruziyet sonucu net olarak çıkmamaktadır.
Buna göre, klinik tedaviye ilişkin güvenlilik sınırları, yüksek klinik dozlar açısından genellikle
düşük olmuştur.
BOCOUTURE ile herhangi bir genotoksisite veya karsinojenisite çalışması yapılmamıştır.6. FARMASÖTİK ÖZELLİKLER
6.1. Yardımcı maddelerin listesi
İnsan serum albümini
Sukroz
6.2. Geçimsizlikler
Bu tıbbi ürün, bölüm 6.6’da belirtilenler dışında başka tıbbi ürünlerle karıştırılmamalıdır.
6.3. Raf ömrü
36 ay
Sulandırılmış çözelti
Kullanım sırasında kimyasal ve fiziksel stabilite, 2 °C ila 8 °C’de 24 saat boyunca
gösterilmiştir.
Mikrobiyolojik açıdan ürün hemen kullanılmalıdır. Hemen kullanılmazsa, kullanım sırasındaki
saklama süreleri ve koşulları kullanıcının sorumluluğundadır ve sulandırma işlemi, kontrollü
ve valide edilmiş aseptik koşullarda yapılmadığı sürece normalde 2 °C ila 8 °C’de 24 saatten
uzun olmamalıdır.
6.4. Saklamaya yönelik tedbirler
25°C’nin altındaki oda sıcaklığında saklayınız.
Tıbbi ürünün kullanıma hazırlandıktan sonraki saklama koşulları için bkz. bölüm 6.3.
6.5. Ambalajın niteliği ve içeriği
Tıpalı (bromobütil kauçuk) ve kurcalamaya dayanıklı contalı (alüminyum) flakon (tip 1 cam).
1, 2, 3 veya 6 flakon içeren ambalaj boyutları.
Tüm ambalaj boyutları satılmıyor olabilir.
6.6. Beşeri tıbbi üründen kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
Kullanıma hazırlama
BOCOUTURE, kullanılmadan önce sodyum klorür 9 mg/ml (%0,9) enjeksiyonluk çözelti ile
sulandırılarak hazırlanır. Sulandırma ve seyreltme, özellikle asepsi konusunda iyi klinik
uygulama kılavuzlarına uygun olarak yapılmalıdır.
Flakon içeriğini sulandırmak ve olası bir dökülmeyi önlemek için enjektörü plastik astarlı kağıt
havlular üzerinde hazırlamak iyi bir uygulamadır. Uygun miktarda sodyum klorür çözeltisi bir
enjektöre çekilir. Sulandırma için 20-27 gauge kısa kesik iğne önerilir. İğnenin kauçuk tıpadan
dikey olarak sokulmasından sonra, köpük oluşumunu önlemek için çözücü şişeye yavaşça
enjekte edilir. Vakum, çözücüyü flakon içine çekmiyorsa flakon atılmalıdır. Enjektörü
flakondan çıkarın ve flakonu dikkatlice döndürerek ve ters çevirerek BOCOUTURE’ü
çözücüyle karıştırın – kuvvetlice çalkalamayın. Gerekirse kullanıma hazırlama için kullanılaniğne flakon içinde kalmalı ve gerekli miktarda çözelti, enjeksiyona uygun yeni bir steril
enjektöre çekilmelidir.
Sulandırılmış BOCOUTURE berrak, renksiz bir çözeltidir.
Sulandırılmış çözelti bulanık bir görünüme sahipse veya topak veya partikül madde içeriyorsa
BOCOUTURE kullanılmamalıdır.
BOCOUTURE 100 unite için olası seyreltmeler aşağıdaki tabloda belirtilmiştir:
Eklenecek çözücü
Elde edilen doz
(sodyum klorür 9 mg/ml (%0,9) enjeksiyonluk çözelti)
(0,1 ml başına unite
olarak) 100 unite içeren flakon
5 unite 2 ml
4 unite 2,5 ml
24 saatten daha uzun süre saklanan enjeksiyonluk çözeltiler ve kullanılmayan enjeksiyonluk
çözeltiler atılmalıdır.
Kullanılan flakonların, enjektörlerin ve malzemelerin güvenli bir şekilde atılması için izlenecek
prosedür
Kullanılmayan flakonlar veya flakon ve/veya enjektörlerde kalan çözelti otoklavlanmalıdır.
Alternatif olarak, kalan BOCOUTURE aşağıdaki çözeltilerden biri eklenerek inaktive
edilebilir: %70 etanol, %50 izopropanol, %0,1 SDS (aniyonik deterjan), seyreltilmiş sodyum
hidroksit çözeltisi (0,1 N NaOH) veya seyreltilmiş sodyum hipoklorit çözeltisi (en az %0,1
NaOCl).
İnaktivasyondan sonra kullanılmış flakonlar, enjektörler ve malzemeler boşaltılmamalı ve
uygun kaplara atılmalı ve yerel gerekliliklere göre imha edilmelidir.
Botulinum toksini tip A’nın elleçlenmesi sırasında herhangi bir olayın meydana gelmesi
durumunda öneriler
• Üründen dökülen kısım olursa silinmelidir: toz olması halinde yukarıda listelenen
çözeltilerden herhangi biri eklenen emici malzeme kullanılarak veya kullanıma hazırlanmış
ürün olması durumunda kuru, emici malzeme kullanılarak.
• Ürünün bulaştığı yüzeyler, yukarıda listelenen çözeltilerden herhangi biri eklenen emici
malzeme kullanılarak temizlenmeli ve ardından kurutulmalıdır.
• Bir flakon kırılırsa, kırık cam parçalarını dikkatlice toplayarak ve deride herhangi bir kesik
oluşmasını önleyerek ürünü silerek yukarıda belirtildiği gibi ilerleyiniz.• Ürün cilt ile temas ederse etkilenen bölgeyi bol su ile yıkayınız.
• Ürün göze kaçarsa, bol su veya oftalmik göz yıkama çözeltisi ile iyice yıkayınız.
• Ürün bir yara, kesik veya parçalanmış cilt ile temas ederse, bol su ile iyice yıkayınız ve
enjekte edilen doza göre uygun tıbbi adımları uygulayınız.
Bu kullanım, elleçleme ve imha talimatlarına kesinlikle uyulmalıdır.
7. RUHSAT SAHİBİ
Royal MD Estetik San. Tic. A.Ş.
Mahmutbey Mahallesi
İstoç Toptancılar Çarşısı 2427 Sok. No: 80
Bağcılar, İstanbul
8. RUHSAT NUMARASI
2024/192
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.07.2024
Ruhsat yenileme tarihi:
10. KÜB’ÜN YENİLENME TARİHİ