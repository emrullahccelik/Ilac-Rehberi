KISA ÜRÜN BİLGİSİ
1. BEŞERİ TIBBİ ÜRÜNÜN ADI
VENTOPİUM 250 mcg/2 mL nebülizasyon için inhalasyon çözeltisi içeren tek dozluk flakon
2. KALİTATİF VE KANTİTATİF BİLEŞİM
Etkin madde:
Her tek dozluk 2 mL inhalasyon çözeltisi flakonu;
250 mikrogram ipratropium bromüre eşdeğer, 261 mikrogram ipratropium bromür
monohidrat içerir.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Nebülizasyon için inhalasyon çözeltisi içeren tek dozluk flakon
Berrak ve renksiz çözelti
4. KLİNİK ÖZELLİKLER
4.1 Terapötik endikasyonlar
VENTOPİUM kronik obstrüktif akciğer hastalığına (KOAH) bağlı geri dönüşlü
bronkospazmın tedavisinde endikedir.
VENTOPİUM, inhale beta -agonist ilaçlar ile birlikte kullanıldığında akut ve kronik astımda
2
olduğu gibi, solunum yollarının geri dönüşlü obstrüksiyonunun tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Dozaj, hastanın bireysel ihtiyaçlarına göre ayarlanmalıdır. 12 yaşındaki veya daha küçük
çocuklarda sadece VENTOPİUM 250 mcg/2 mL formu kullanılmalıdır.
Doktor tarafından başka türlü reçete edilmediği takdirde, aşağıdaki dozlar önerilmektedir:
Erişkinler (yaşlılar dahil) ve 12 yaşından büyük çocuklar:
• 250 mcg - 500 mcg (yani VENTOPİUM 250 mcg/2 mL formundan 1 flakon veya
VENTOPİUM 500 mcg/2 mL formundan 1 flakon), günde 3 ya da 4 kez.
• Akut bronkospazm tedavisinde, 500 mcg
1/12Doz hasta stabilize oluncaya kadar tekrarlanabilir. Dozlar arasındaki süre, doktor tarafından
belirlenebilir.
Gerek akut gerekse idame tedavisi sırasında, önerilen günlük doz aşılmamalıdır. Erişkinler ve
12 yaşından büyük çocuklarda 2 mg’ı aşan günlük dozlar, sadece tıbbi gözetim altında
uygulanmalıdır.
Uygulama şekli:
Doğru bir uygulama için, lütfen kullanım talimatını dikkatle okuyunuz.
Tek dozluk flakonlar, sadece uygun nebulizör cihazları ile inhalasyon şeklinde kullanmak
içindir. Oral yoldan alınmamalı ya da parenteral olarak uygulanmamalıdır. Nebulizörün nasıl
kullanılacağı, Uygulama Talimatında gösterilmiştir (bkz. Bölüm 4.2).
Eğer tedavi belirgin bir düzelme sağlamıyorsa veya hastanın durumu kötüleşiyorsa,
doktora danışılmalıdır. Akut veya hızla kötüleşen dispne (nefes almada güçlük)
durumunda, derhal bir doktora başvurulmalıdır.
VENTOPİUM inhalasyon solüsyonu, piyasada bulunan çeşitli nebulizör cihazları ile
uygulanabilir. Nebülizör çözeltisi dozunun kullanılan nebülizör için uygun final hacmini
(genellikle 2-4 mL) sağlayacak şekilde seyreltilmesi gerekebilir. Seyreltme gerekli ise
sadece steril %0,9 sodyum klorür çözeltisi kullanınız. Kullanılan nebulizöre uygun bir son
hacim elde edebilmek için (genellikle 2-4 mL), nebulizör çözeltisinin dozunun
seyreltilmesi gerekebilir. Eğer seyreltme gerekliyse, sadece steril %0,9'luk sodyum klorür
çözeltisi kullanınız.
VENTOPİUM, kısa etkili bir inhale beta-agonist ile birlikte kullanımının gerektiği
durumlarda, aynı nebulizör kabında kombine halde eş zamanlı uygulanabilir. Çözelti,
karıştırmayı takiben en kısa bir süre içinde kullanılmalı ve çözeltinin kullanılmayan kısmı
atılmalıdır.
VENTOPİUM tek dozluk inhalasyon solüsyonu ile koruyucu madde olarak benzalkonyum
klorür içeren disodyum kromoglikat inhalasyon solüsyonları aynı nebulizör içinde birlikte
uygulanmamalıdır. Aksi takdirde çökelti oluşabilir.
Uygulama Talimatı:
Nebulizörünüzü kullanmaya başlamadan önce 1’den 6’ya kadar olan maddeleri okuyunuz.
Tek dozluk flakonları yalnızca, doktorunuzun önereceği uygun bir nebulizör cihazı ile
soluyarak (inhalasyon şeklinde) kullanınız. İlacı içmeyiniz veya damar içinden enjeksiyon
şeklinde kullanmayınız.
1. Nebulizörü, üreticisinin talimatları
doğrultusunda kullanıma hazır hale getiriniz.
Nasıl kullanacağınızdan emin değilseniz
doktorunuza sorunuz.
2/122.
• Birim dozluk flakonu içeren şeridi alınız. Tek
dozluk bir flakonu şeritten dikkatle ayırınız.
• Eğer flakon daha önce açılmışsa
kullanmayınız.
3.
• Tek dozluk flakonu, uç kısmını sertçe
bükerek açınız
• Bunu yaparken flakonu daima dik tutunuz.
4.
• Tek dozluk flakonun içeriğini, nebulizörün
kabına sıkarak tamamen boşaltınız.
• Eğer farklı bir miktarda kullanmanız
gerekirse doktorunuz bunu size söyleyecektir.
• Eğer size, salbutamol gibi, "kısa etkili beta -
2
agonist nebulizör çözeltisi" adı verilen bir
ilaç daha reçete edilmişse, bu sıvılar aynı
nebulizör kabında karıştırılabilir.
• Eğer doktorunuz ilacı seyreltmeniz
gerektiğini söylerse, size "steril %0.9'luk
sodyum klorür çözeltisi" verilecektir.
Doktorunuz size seyreltmeyi nasıl
yapacağınızı anlatacaktır.
5. Nebulizörünüzü doktorunuzun anlattığı şekilde kullanınız.
6.
• İlacı kullandıktan sonra, nebulizörde arta kalan çözeltiyi dikkatle atınız.
• Nebülizörünüzü, imalatçısının talimatları doğrultusunda temizleyiniz.
• Nebulizörünüzü temiz tutmanız önemlidir.
Bir ağızlık ya da yüzünüze tam oturan bir maske kullanınız. İlaç sıvısı veya buğusu kazayla
gözlerinize kaçarsa, gözlerinizde ağrı, batma veya kızarma, göz bebeklerinizde büyüme,
görmede bulanıklık olabilir, renkli görüntü ve ışıklar görebilirsiniz. Eğer bu durumlardan
herhangi biri ortaya çıkarsa, doktorunuza başvurunuz. Herhangi başka bir zamanda
gözlerinizle ilgili bir sorun olursa, doktorunuza başvurunuz.
Özel popülasyonlara ilişkin ek bilgiler:
Böbrek/Karaciğer yetmezliği:
Ek bilgi bulunmamaktadır.
3/12Pediyatrik popülasyon:
12 yaşındaki veya daha küçük çocuklarda, sadece VENTOPİUM 250 mg/2 mL formu
kullanılmalıdır.
12 yaşından büyük çocuklar:
• 250 mcg - 500 mcg (yani VENTOPİUM 250 mcg/2 mL formundan 1 flakon veya
VENTOPİUM 500 mcg/2 mL formundan 1 flakon), günde 3 ya da 4 kez.
• Akut bronkospazm tedavisinde, 500 mcg.
Doz hasta stabilize oluncaya kadar tekrarlanabilir. Dozlar arasındaki süre, doktor tarafından
belirlenebilir.
Gerek akut gerekse idame tedavisi sırasında, önerilen günlük doz aşılmamalıdır. 12
yaşından büyük çocuklarda 2 mg’ı aşan günlük dozlar, sadece tıbbi gözetim altında
uygulanmalıdır.
Akut bronkospazm durumunda doz, hasta stabil oluncaya kadar tekrarlanabilir.
6-12 yaşındaki çocuklar:
Uygulanması önerilen günlük toplam doz, 250 mikrogramdan (yani, VENTOPİUM 250
mcg/2 mL formundan 1 flakon) toplam 1 mg’a (yani, VENTOPİUM 250 mcg/2 mL
formundan 4 flakon) kadardır.
Dozlar arasındaki süre, doktor tarafından belirlenebilir.
0-5 yaşındaki çocuklar (sadece akut astım tedavisi için):
Uygulanması önerilen günlük toplam doz, 125 mcg - 250 mcg’den (yani, VENTOPİUM 250
mcg/2 mL formundan 1 flakonunun yarısı - VENTOPİUM 250 mcg/2 mL formundan 1
flakon) toplam 1 mg’a (VENTOPİUM 250 mcg/2 mL formundan 4 flakon) kadardır.
VENTOPİUM, 5 yaşından küçük çocuklarda en az 6 saatlik aralıklarla kullanılmalı,
daha sık aralıklarla uygulanmamalıdır.
Akut bronkospazm durumunda doz, hasta stabil oluncaya kadar tekrarlanabilir.
Geriyatrik popülasyon:
Ek bilgi bulunmamaktadır.
4.3 Kontrendikasyonlar
VENTOPİUM atropin veya türevlerine ya da ilacın bileşenlerinden herhangi birine karşı aşırı
duyarlı olduğu bilinen hastalarda kontrendikedir.
4.4 Özel kullanım uyarıları ve önlemleri
Nebulizör çözeltisi ile doz uygulamasının başlangıç aşamalarında hasta, yakın tıbbi
gözetim altında tutulmalıdır.
4/12VENTOPİUM uygulamasından sonra ani aşırı duyarlılık reaksiyonları oluşabilir. Aşırı
duyarlılık reaksiyonları ürtiker, anjiyoödem, deri döküntüsü, orofarenjiyal ödem,
bronkospazm ve anafilaksi vakaları şeklinde görülmüştür.
Antikolinerjik bir ilaç olan VENTOPİUM, dar-açılı glokoma karşı predispoze olan veya dar-
açılı glokomu bulunanlarda ya da önceden üriner kanal çıkış obstrüksiyonu (örneğin, prostat
hiperplazisi veya mesane boynu obstrüksiyonu) bulunan hastalarda dikkatle kullanılmalıdır.
Kistik fibrozlu hastalar, gastrointestinal motilite bozuklukları gelişmesine daha meyilli
olabildiğinden, VENTOPİUM, diğer antikolinerjiklerle olduğu gibi bu hastalarda dikkatle
kullanılmalıdır.
Oküler komplikasyonlar
Aerosol şeklindeki ipratropium bromürün nebulizör tedavisi sırasında, tek başına veya bir
adrenerjik beta -agonist ile birlikte kullanıldığında göze temas etmesi sonucunda oküler
2
komplikasyonlar (midriyazis, göz içi basıncında yükselme, dar-açılı glokom, göz ağrısı)
geliştiği bildirilen izole vakalar vardır.
Konjonktivada konjesyon ve korneada ödem sonucu gelişen göz kızarmasıyla birlikte gözde
ağrı veya rahatsızlık hissi, bulanık görme, haleler veya renkli görüntüler görme, akut dar açılı
glokom belirtileri olabilir. Bu semptomlar herhangi bir kombinasyon şeklinde görülürse,
miyotik damlalar ile tedaviye başlanmalı ve hemen bir uzman hekimin görüşü alınmalıdır.
Hastalara VENTOPİUM’un doğru bir şekilde nasıl kullanılacağı öğretilmelidir. Solüsyonun
veya buğusunun göze temas etmemesi için dikkatli olunması gereklidir. İnhalasyon
solüsyonunun bir ağızlık parçası aracılığıyla kullanılması önerilir. Eğer ağızlık parçası yoksa
ve bir nebulizör maskesi kullanılacaksa, bu maskenin hastanın yüzüne tam olarak oturması
gereklidir. Glokoma karşı predispoze olabilecek hastalar, gözlerini korumaları konusunda
özellikle uyarılmalıdırlar.
Diğer inhalasyon tedavilerinde olduğu gibi, dozlamanın hemen ardından, ani hırıltı artışı
ile ortaya çıkan ve inhalasyonla indüklenen bronkokonstriksiyon görülebilir. Bu duruma,
hızlı etkili bir inhalasyon bronkodilatörü ile derhal müdahale edilmelidir. VENTOPİUM
derhal kesilmeli, hasta değerlendirilmeli ve eğer gerekli ise, alternatif tedaviye başlanmalıdır.
4.5 Diğer tıbbi ürünler ile etkileşimler ve diğer etkileşim şekilleri
VENTOPİUM’un beta-adrenerjikler ve ksantin preparatları ile birlikte uygulanmasının additif
bir bronkodilatör etki yaratabileceğine dair kanıtlar bulunmaktadır.
Dar-açılı glokom öyküsü olan hastalarda nebulize ipratropium bromür ve beta -agonistler aynı
2
anda kullanıldığında, akut glokom riski (bkz. Bölüm 4.4) artabilir.
Özel popülasyonlara ilişkin ek bilgiler
Özel veri bulunmamaktadır.
5/12Pediyatrik popülasyon:
Özel veri bulunmamaktadır.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul
edilen doğum kontrol yöntemleri kullanmalıdır.
Gebelik dönemi
VENTOPİUM’un insanlarda, gebelik sırasındaki güvenliliği halen gösterilmemiştir.
Doğrulanmış bir gebelik süresince, ya da bir gebelik kuşkusunda VENTOPİUM kullanımının
yararları, doğmamış bebek üzerindeki olası tehlikelerine karşı tartılmalıdır. VENTOPİUM
için gebeliklerde maruz kalmaya ilişkin klinik veri mevcut değildir. Hayvanlar üzerinde
yapılan çalışmalar, gebelik veya embriyonal ve/veya fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3). Preklinik çalışmalarda, insanlarda önerilen dozlardan
belirgin ölçüde yüksek dozların inhalasyon yoluyla ya da intranazal olarak uygulanmasından
sonra hiçbir embriyotoksik veya teratojenik etki görülmemiştir.
Gebe kadınlara verilirken tedbirli olunmalıdır.
Laktasyon dönemi
VENTOPİUM’un süte geçip geçmediği bilinmemektedir. İpratropium bromürün bebeğe
önemli bir miktarda geçmesi beklenmez. Bununla birlikte bebeğini emziren bir anneye
VENTOPİUM verilirken dikkatli olunması gereklidir.
Üreme yeteneği/Fertilite
İpratropium bromür ile yürütülen klinik öncesi çalışmalarda fertilite üzerinde advers etki
görülmemiştir (bkz. Bölüm 5.3). İpratropium bromür için fertilite konusunda klinik veri
bulunmamaktadır.
4.7 Araç ve makine kullanımı üzerindeki etkiler
Araba ve makine kullanma becerileri üzerindeki etkileri konusunda çalışma yapılmamıştır.
Ancak hastalar, VENTOPİUM tedavisi sırasında baş dönmesi, akomodasyon bozukluğu,
midriyazis ve bulanık görme gibi istenmeyen etkilerin ortaya çıkabileceği konusunda
uyarılmalıdır. Bu nedenle, araba kullanırken ya da makine işletirken dikkatli olmaları tavsiye
edilmelidir. Eğer hastalarda yukarıda sözü edilen yan etkiler ortaya çıkarsa, araba kullanma ya
da makine işletme gibi tehlike potansiyeli taşıyan işlerden uzak durmalıdırlar.
6/124.8. İstenmeyen etkiler
Tüm ilaçlarla olduğu gibi, VENTOPİUM kullanımı ile istenmeyen etkiler ortaya çıkabilir.
Ancak bu etkiler ilacı kullanan herkeste görülmeyebilir.
Listelenen istenmeyen etkilerin birçoğu VENTOPİUM’un antikolinerjik özelliklerine
bağlanabilir. İnhalasyon yoluyla uygulanan bütün ilaçlar gibi, VENTOPİUM lokal irritasyon
semptomlarına yol açabilir. Advers ilaç reaksiyonları, klinik araştırmalarda ve ilacın onay
sonrası kullanım dönemindeki farmakovijilans çalışmalarında elde edilen verilerden
tanımlanmıştır.
Klinik araştırmalarda en sık bildirilen yan etkiler baş ağrısı, boğazda irritasyon, öksürük, ağız
kuruluğu ve gastrointestinal motilite bozuklukları (konstipasyon, diyare ve kusma gibi),
bulantı ve baş dönmesidir.
Listelenen yan etkilerin sıklık oranları aşağıdaki gibidir:
Çok yaygın ≥1/10
Yaygın ≥1/100 ila <1/10
Yaygın olmayan ≥1/1.000 ila <1/100
Seyrek ≥1/10.000 ila <1/1.000
Çok seyrek <1/10.000
Bilinmiyor Eldeki verilerden hareketle tahmin edilemiyor.
Bağışıklık sistemi hastalıkları
Yaygın olmayan: Aşırı duyarlılık, anaflaktik reaksiyon, dil, dudaklar ve yüzde anjiyoödem
Sinir sistemi hastalıkları
Yaygın: Baş ağrısı, baş dönmesi
Göz hastalıkları
Yaygın olmayan: Bulanık görme, midriyazis(1), göz içi basıncında artış(1), glokom(1), göz
ağrısı(1), haleler görme, konjonktival hiperemi, korneada ödem
Seyrek: Akomodasyon bozukluğu
Kardiyak hastalıklar
Yaygın olmayan: Palpitasyonlar, supraventriküler taşikardi
Seyrek: Atriyal fibrilasyon, kalp hızında artış
Solunum, göğüs bozuklukları ve mediyastinal hastalıklar
Yaygın: Boğazda irritasyon, öksürük
Yaygın olmayan: Bronkospazm, paradoksal bronkospazm(2), laringospazm, farenjiyal ödem,
boğaz kuruluğu
Gastrointestinal hastalıklar
Yaygın: Ağız kuruluğu, bulantı, gastrointestinal motilite bozukluğu
Yaygın olmayan: Diyare, konstipasyon, kusma, stomatit
7/12Deri ve derialtı dokusu hastalıkları
Yaygın olmayan: Döküntü, pruritus
Seyrek: Ürtiker
Böbrek ve idrar yolu hastalıkları
Yaygın olmayan: İdrar retansiyonu(3)
(1)Oküler komplikasyonlar, aerosol halindeki ipratropium bromür tek başına veya bir
adrenerjik beta -agonistle kombine haldeyken gözlerle temas ettiğinde bildirilmiştir (bkz.
2
Bölüm 4.4).
(2)Diğer inhalasyon tedavileri ile olduğu gibi, dozlamanın hemen ardından, ani hırıltı artışı
ile görülen ve inhalasyonla indüklenen bronkokonstriksiyon ortaya çıkabilir. Bu duruma,
hızlı etkili bir inhale bronkodilatör ile derhal müdahale edilmelidir. VENTOPİUM derhal
kesilmeli, hasta değerlendirilmeli ve gerekirse alternatif tedavi başlanmalıdır.
(3)İdrar retansiyonu riski, idrar çıkış yolu tıkanıklığı olan hastalarda artabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımına özgü hiçbir semptom ile karşılaşılmamıştır. VENTOPİUM’un geniş terapötik
aralığı ve lokal olarak uygulandığı göz önüne alındığında, hiçbir ciddi antikolinerjik semptom
beklenmez. Diğer antikolinerjiklerle olduğu gibi, ağız kuruluğu, gözde akomodasyon
bozuklukları ve kalp hızında artış şeklinde doz aşımı semptomları ve belirtileri beklenebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antikolinerjikler
ATC kodu: R03BB01
VENTOPİUM (ipratropium bromür) antikolinerjik (parasempatolitik) özellikleri olan, bir
kuaterner amonyum bileşiğidir. Klinik öncesi çalışmalarda, vagus sinirinden salıverilen
transmitter ajan olan asetilkolinin etkilerini antagonize ederek, bu sinir aracılığıyla
gerçekleşen refleksleri inhibe eden bir bileşik olarak görünmüştür. Antikolinerjikler,
asetilkolinin bronş düz kasları üzerindeki muskarinik reseptörlerle etkileşimi sonucu meydana
gelen hücre içi Ca++ konsantrasyonu artışını önlerler. Ca++ salıverilmesine, IP3 (inozitol
trifosfat) ve DAG (diaçilgliserol)’den oluşan ikinci haberci sistemi aracılık etmektedir.
8/12VENTOPİUM (ipratropium bromür) inhalasyonunu izleyen bronkodilatasyon, esas olarak,
sistemik ilaç konsantrasyonlarıyla değil, bronş düz kasları üzerinde etki göstermeye yetecek
lokal ilaç konsantrasyonlarıyla ortaya çıkar.
Klinik öncesi ve klinik çalışmalarda elde edilen veriler, ipratropium bromürün, havayolları
mukus sekresyonu, mukosiliyer klerens ya da gaz alış-verişi üzerinde hiçbir zararlı etkisi
olmadığını göstermektedir.
Kronik obstrüktif akciğer hastalığına bağlı geri dönüşlü bronkospazmı olan hastalarda
ölçümlü doz inhaleri kullanılarak yürütülen klinik çalışmalarda, akciğer fonksiyonunda 15
dakika içinde belirgin iyileşmeler oluşmuş (FEV1 %15 veya daha fazla artmıştır), bu
iyileşme 1-2 saat içinde doruğa ulaşmış ve yaklaşık 4 saat kadar kalıcı olmuştur.
İpratropium bromürün astıma bağlı akut bronkospazm tedavisindeki bronkodilatör etkisi,
erişkinler ve 6 yaşından büyük çocuklar üzerinde yürütülen çalışmalar ile gösterilmiştir.
İpratropium bromür bu çalışmaların çoğunluğunda, inhale bir beta -agonist ile kombine halde
2
uygulanmıştı.
5.2 Farmakokinetik özellikler
Genel özellikler
Emilim:
VENTOPİUM’un terapötik etkisi, solunum yollarındaki lokal aktivite sonucunda ortaya
çıkmaktadır. Bronkodilatasyon ve sistemik farmakokinetik parametrelerin zaman içindeki
seyirleri, birbirine paralel gitmez.
İnhalasyondan sonra, formülasyona, cihaza ve inhalasyon tekniğine bağlı olmak üzere,
genellikle dozun %10 ile %30’u akciğerlerde tutulur. Dozun büyük bölümü yutulur ve
gastrointestinal kanala geçer.
Akciğerlerde tutulan doz bölümü, hızla dolaşıma geçer (dakikalar içinde).
Ana bileşiğin kümülatif renal atılımı (0-24 saat), intavenöz uygulanan dozun yaklaşık
%46'sı, oral dozun %1'den daha az miktarı ve inhale edilen dozun yaklaşık %3 ila 13’üdür.
Bu verilere dayanarak, oral ve inhale ipratropium bromür dozlarıyla genel, sistemik
biyoyararlanımın, sırasıyla %2 ve %7-%28 aralığında olduğu tahmin edilmektedir.
Bu durum dikkate alındığında, ipratropium bromür dozunun yutulan bölümü sistemik
maruziyete önemli bir katkıda bulunmamaktadır.
Dağılım:
İlaç plazma proteinlerine minimal oranda bağlanır (%20'den düşük). Kuaterner amin olan
ipratropium iyonu, kan-beyin bariyerini geçmez.
9/12Biyotransformasyon:
İntravenöz uygulamadan sonra dozun yaklaşık %60’ı başlıca konjügasyonla olmak üzere
(%40) metabolize olur. İnhalasyondan sonra ise, sistemik olarak bulunan dozun yaklaşık
%77'si ester hidrolizi (%41) ve konjugasyon (%36) ile metabolize edilir. İdrardaki başlıca
metabolitler muskarinik reseptöre az miktarda bağlanır ve etkili olmadıkları kabul edilir.
Eliminasyon:
İpratropiumun ortalama total klerensi 2,3 L/dk ve renal klerensi 0,9 L/dk’dır. İpratropium
bromürün HFA 134a ya da CFC propellanı ile birlikte inhalasyonundan sonra 24 saatlik
kümülatif renal ekskresyon, sırasıyla %12 ve %10 olmuştur.
Bir ekskresyon balans çalışmasında, ilaca bağlı radyoaktivitenin (ana bileşikler ve bütün
metabolitler dahil olmak üzere) kümülatif renal ekskresyonu (6 gün), intravenöz uygulamadan
sonra %72,1, oral uygulamadan sonra %9,3 ve inhalasyondan sonra %3,2 olmuştur. Feçes ile
atılan total radyoaktivite, intravenöz uygulamadan sonra %6,3, oral uygulamadan sonra
%88,5 ve inhalasyondan sonra %69,4 olmuştur. İntravenöz uygulamadan sonra ilaca bağlı
radyoaktivitenin ekskresyonu başlıca böbrek yoluyla olmaktadır. İlaca bağlı radyoaktivitenin
(ana bileşik ve metabolitler) eliminasyon yarı-ömrü 3,2 saattir.
Doğrusallık/Doğrusal olmayan durum:
Geçerli değil.
5.3 Klinik öncesi güvenlilik verileri
İpratropium bromürün toksisitesi, şu çalışma tipleriyle kapsamlı bir şekilde araştırılmıştır:
Oral, intravenöz subkutan, intranazal ve/veya inhalasyon yolları ile, akut, subkronik ve kronik
toksisite, karsinojenite, üreme toksisitesi ve mutajenisite. Bu toksisite çalışmalarına
dayanarak, sistemik antikolinerjik yan etki olasılığı şu sırayla azalır:
İntravenöz > subkutan > oral > inhalasyon > intranazal.
Klinik öncesi çalışmalarda, ipratropium bromürün iyi tolere edildiği bulunmuştur. Sıçan ve
farelerde yapılan iki yıllık karsinojenite çalışmaları, intranazal ipratropium için önerilen
maksimum günlük insan dozunun yaklaşık 1.200 katına kadar dozlarda hiçbir karsinojenik
aktivite göstermemiştir. Çeşitli mutajenisite testlerinin sonuçları negatiftir.
İpratropium bromürün fertilite, embriyo-fetotoksisite ve peri-postnatal gelişme üzerindeki
muhtemel etkilerinin araştırıldığı çalışmalar, fareler, sıçanlar ve tavşanlar üzerinde
yürütülmüştür.
Yüksek oral doz düzeyleri, yani sıçanlarda 1.000 mg/kg/gün ve tavşanlarda 125 mg/kg/gün,
her iki türde de maternotoksik bulunmuştur. Sıçanlarda ise aynı zamanda fetal ağırlıkta
azalma ile birlikte embriyo-fetotoksisite de görülmüştür. Tedaviye bağlı malformasyon
gözlenmemiştir.
10/12Ölçülü doz aerosolün, teknik olarak mümkün en yüksek inhalasyon dozları, (sıçanlarda 1,5
mg/kg/gün (insan eşdeğer dozu 0,24 mg/kg/gün) ve tavşanlarda 1,8 mg/kg/gün (insan eşdeğer
dozu 0,576 mg/kg/gün), üreme üzerinde hiçbir advers etki göstermemiştir.
Bu dozlar, 2 mg veya 0,04 mg/kg (50 kg'lık vücut ağırlığına dayanır)'lık önerilen
maksimum günlük insan dozunun (MRHDD) 6 ve 14 katıdır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Hidroklorik asit
Enjeksiyonluk su
6.2 Geçimsizlikler
VENTOPİUM ile koruyucu madde olarak benzalkonyum klorür içeren disodyum kromoglikat
inhalasyon solüsyonları, aynı nebulizör içinde birlikte uygulanmamalıdır.
6.3 Raf ömrü
24 ay (açılmamış ürün için).
Ürün koruyucu içermediğinden, her doz için yeni bir flakon kullanılmalı ve flakon
uygulamadan hemen önce açılmalıdır. Flakon açılıp ilk kez kullanıldıktan sonra kalan çözelti
atılmalıdır.
6.4 Saklamaya yönelik özel tedbirler
25°C’nin altındaki oda sıcaklığında ve ışıktan korunarak saklanmalıdır.
6.5 Ambalajın niteliği ve içeriği
Kutuda, 2 mL çözelti içeren şeffaf LDPE flakonda, 20 adetlik ambalajda kullanma talimatı ile
birlikte piyasaya sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü Yönetmeliği”ne uygun olarak imha edilmelidir.
Uygulama için Madde 4.2’ye bakınız.
11/127. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2015/453
9. RUHSAT TARİHİ/RUHSAT YENİLEME TARİHİ
İlk ruhsat tarihi: 25.05.2015
Ruhsat yenileme tarihi:
10. KÜB’ÜN YENİLENME TARİHİ
12/12