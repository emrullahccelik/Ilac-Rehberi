KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZİNXX 50 mg kapsül
2. KALİTATİF VE KANTİTATİF BİLEŞİM
Her 1 kapsül,
Etkin madde:
50 mg çinkoya eşdeğer 137,21 mg çinko sülfat içerir.
Yardımcı madde(ler):
Laktoz granül (sığır sütü)......................... 128,29 mg
Yardımcı maddelerin tam listesi için 6.1’e bakınız
3. FARMASÖTİK FORM
Kapsül
“1” numaralı açık pembe gövde - kırmızı kapaklı sert jelatin kapsül içerisinde beyaz ya da
beyazımsı renkte homojen toz karışım içeren kapsül.
4. KLİNİK ÖZELLİKLER
4.1 Terapötik endikasyonlar
Çinko eksikliğinin önlenmesinde/ tedavisinde ve/veya Wilson ve/veya akrodermatitis
enteropatika tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
a) Çinko eksikliğinin önlenmesinde / tedavisinde:
Erişkinlerde doktor tarafından başka şekilde belirtilmediği takdirde günlük doz 1 kapsüldür.
b) Wilson hastalığında:
Çocuklarda
*>16 yaş veya >50 kg üzeri bireylerde 150 mg/gün üç bölünmüş dozda kullanılır.
Erişkinlerde
Günlük doz 150 mg; 3 bölünmüş dozda kullanılır.
c) Akrodermatitis enteropatika hastalığında:
Çocuklarda
1-3 mg/kg/gün dozunda kullanılır.
1/7Erişkinlerde
Günde 50-150 mg kullanılması önerilir
Uygulama şekli:
Sadece ağızdan kullanım içindir.
Yiyeceklerle birlikte alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Çinkonun böbrek ve karaciğer yetersizliği olan hastalardaki etkililiği ve güvenliliği
araştırılmamıştır.
Böbrek yetmezliğinde çinkonun vücuttaki birikimi artabilir, bu nedenle böbrek yetmezliği
durumlarında dikkatli olunmalıdır.
Pediyatrik popülasyon:
Çinko pediatrik hastalara pozoloji bölümünde belirtilmiş olduğu gibi uygulanmalıdır.
Geriyatrik popülasyon
Çinkonun yaşlı hastalardaki etkililiği ve güvenliliği araştırılmamıştır.
4.3 Kontrendikasyonlar
Çinko sülfata veya bileşimindeki maddelerden birine karşı hassasiyeti olanlarda kontrendikedir.
4.4 Özel kullanım uyarıları ve önlemleri
Nedeni belli olmayan erişkin diyaresinde çinko kullanılması uygun değildir.
30 mg çinko içeren ürünlerde tek seferde verilen çinko miktarının yüksek olması nedeniyle
pediyatrik diyare tedavisinde kullanımı uygun değildir.
Yemeklerle birlikte kullanılabilir, fakat kalsiyum, fosfor veya fitatça zengin besinlerle birlikte
kullanımından kaçınılmalıdır. Şiddetli bulantı, kusma ya da akut hazımsızlık; kolay yaralanma
ya da kanama gelişen hastalarda ilacın kullanımı durdurulmalı ve doktora danışılmalıdır.
Uzun süre veya yüksek dozda alınması bakır eksikliğine neden olabilir.
Bu tıbbi ürün laktoz içerdiğinden, nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorbsiyon problemi olan hastaların bu ilacı kullanmamaları
gerekir.
4.5 Diğer tıbbi ürünler ile etkileşimler ve diğer etkileşim şekilleri
Çinko tuzları ile tetrasiklinler ve penisilaminlerin birlikte alımı etki azalmasına neden olabilir,
bu maddeler çinko tuzları ile üç saat ara ile kullanılmalıdır
2/7Yüksek dozda demir preparatları çinkonun absorbsiyonunu inhibe eder, çinko alımı da demir
emilimini azaltabilir.
Çinko florokinolonların (siprofloksasin, levofloksasin, moksifloksasin, norfloksasin ve
ofloksasin) emilimini azaltabilir.
Oral kontraseptifler plazma çinko düzeylerini azaltabilir.
Kepekli, lifli besinler ve süt ürünleri çinkonun emilimini azaltır.
Çinkonun emilimi kalsiyum tuzları ile azalabilir.
Günde 30 mg’ın üzerinde çinko kullanıldığında sparfloksasinin emilimini azaltabilir, bu
nedenle ZİNXX sparfloksasinden en az 2 saat sonra alınmalıdır.
Penisilamin ve trientin: Çinko emilimini azaltabilir, aynı şekilde çinko penisilamin ve trientin
emilimini azaltabilir.
Antiasitler, çinko sülfatın biyoyararlanımını azaltmaktadır.
Yüksek fitik asit (inozitol) içeren gıdalar ve kahve çinko bileşikleri ile şelat oluştururlar. Oral
yoldan alınan çinko tuzlarının optimum absorbsiyonunun sağlanması için yiyecek ve
içeceklerle (su dışında) birlikte alınmamalıdır.
Özel popülasyonlara ilişkin ek bilgiler:
Özel popülasyonlara ait hiçbir etkileşim çalışması yapılmamıştır.
Pediyatrik popülasyon:
Pediyatrik popülasyonlara ait hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/Doğum kontrolüne yönelik özel bir uyarı
bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya / embriyonal / fetal gelişim / ve– veya
doğum / ve-veya / doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gerekli olmadıkça gebelik döneminde kullanılmamalıdır.
Hamilelikteki güvenilirliği kanıtlanmamıştır. Çinko, plasenta ve anne sütüne geçer.
Hamile ve emziren anneler doktor kontrolü altında kullanabilir. Yapılan çalışmalar sonunda
hamilelerde, Zn2+ gereksiniminin arttığı anlaşılmıştır. Doktor tarafından risk/yarar
değerlendirmesi yapıldıktan sonra hamile kadınlarda kullanılmalıdır.
3/7Laktasyon dönemi
Çinko, anne sütüne geçer.
Gerekli olmadıkça laktasyon döneminde kullanılmamalıdır.
Üreme yeteneği /Fertilite
Üreme yeteneği üzerinde etkisi bilinmemektedir.
4.7 Araç ve makine kullanımı üzerindeki etkiler
Hedef popülasyon üzerinde gerçekleşen ve araç ya da makine kullanımı ile ilişkili performansı
konu alan herhangi bir araştırma yapılmamıştır. Araç ve makine kullanımını ile ilgili
performansı etkilemesi beklenmez.
4.8 İstenmeyen etkiler
Klinik çalışmalar sırasında tedaviyle ilişkili olarak görülen istenmeyen etkiler, aşağıdaki kurala
göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları:
Yaygın olmayan: Nötropeni, lökopeni
Bağışıklık sistemi hastalıkları:
Çok seyrek: Alerjik reaksiyonlar
Sinir sistemi hastalıkları:
Yaygın olmayan: Baş dönmesi
Kardiyak hastalıklar:
Çok seyrek: Hipotansiyon, aritmi, potasyum eksikliğinde elektrokardiyografik değişiklikler.
Gastrointestinal hastalıklar:
Yaygın olmayan: Mide bulantısı, kusma, karın ağrısı, hazımsızlık, diyare, gastrik iritasyon,
gastrit.
Ayrıca irritabilite, letarji ve baş ağrısı vakaları da gözlenmiştir.
Uzun süre kullanımı bakır eksikliğine yol açabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Çinko sülfat aşırı dozda alındığında koroziftir. Semptomlar; ağız ve midenin mukoz
membranlarında korozyon ve enflamasyondur; midede ülserasyonu takiben perforasyon
meydana gelebilir. Gastrik lavaj ve kusturma yapılmamalıdır. Süt gibi koruyucular verilmelidir.
Sodyum kalsiyum edetat gibi şelat yapıcı ajanlar faydalı olabilir
4/75. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Mineral destekleri
ATC Kodu: A12CB01
Çinko günde vücut ağırlığının kg’ ı basına 0,3 mg kadar gereken bir iz elementtir. Marul ve
salatalar, bira mayası, karaciğer, deniz ürünleri ve süt başlıca çinko kaynaklarıdır. Sütün
litresinde 2-3 mg kadar çinko bulunur.
Çinko, karbonik anhidraz, karboksipeptidaz A, alkol dehidrogenaz, alkalin fosfataz, RNA
polimeraz gibi 200’ den fazla metalloenzimin fonksiyonlarını gerçekleştirebilmeleri için
gereklidir. Çinko vücutta esas olarak DNA, RNA ve protein stabilizasyonunda kullanılır.
Nükleik asitler, proteinler ve hücre membranlarının yapımı; ayrıca hücre büyüme ve bölünmesi,
seksüel olgunlaşma ve üreme, yara iyileşmesi, vücut bağışıklığı, karanlığa adaptasyon ve gece
görme, tat ve koku duyularının tam olması gibi fizyolojik fonksiyonların gerçekleşmesi için
çinkoya ihtiyaç vardır. Çinkonun biyokimyasal fonksiyonları en çok çinko eksikliğinde belirgin
hale gelmektedir. Eksiklikten en çok hızlı büyüyen dokular (yara granülasyonlarındaki bağ
dokusu, sperm, embriyo, fötal hücreler) etkilenir.
Akut toksisite – Bir defalık toksik doz: Ağızdan alınan çinko bileşiklerinin akut toksisitesi
düşüktür. Yetişkinler için 1 - 2 g (8-16 kapsül) çinko sülfatın bir defada alımı toksik belirtilere,
3 - 5 g (24-40 kapsül) çinko sülfatın bir defada alımı ölüme sebebiyet vermektedir.
Kronik toksisite: Yüksek tedavi dozlarının (660 mg/gün’ lük dozlarda bile) uzun süre ağızdan
alınması ile oluşabilecek toksisite belirtisinin tespit edilmediği bildirilmektedir. Plazma bakır
seviyelerinde düşüş olup olmadığı takip edilmelidir.
5.2 Farmakokinetik özellikler
Genel özellikler:
Emilim:
Çinko oral yolla alındığında ince bağırsaklardan (%60’ ı duodenumdan, %30’ u ileumdan,
%10’u jejenumdan) spesifik bir mekanizmayla emilir. Mukoza hücrelerinde çinko bağlayıcı
proteinler tarafından demir gibi tecrit edilir ve daha sonra mukoza hücresi zarından kandaki
serum albuminine iletilir. Diyetle alınan çinko intraluminal ileti ile enterositi geçerek plazmaya
verilir.
Dağılım:
Normal plazma konsantrasyonu 0,7 ile 1,5 g/ml arasındadır, bunun %84’ ü albumine, %15’i
alfa2-makroglobuline ve %1’ i amino asitlere bağlı olarak taşınır. Oral olarak 50 mg çinko alan
hastanın plazma konsantrasyonu 2-3 saatte yaklaşık 2,5 g/ml’ ye ulaşmaktadır. Plazma yarı
ömrü 3 saattir. Kandaki çinkonun %80’ i eritrositlerdeki karbonik anhidraz enzimi içerisinde,
%3’ ü lökositlerde ve az miktarda da trombositler içerisindedir. Diyetle alım, hormonlar
(glukokortikoidler, glukagon, epinefrin), stres, enflamatuar hastalıklar plazma çinko düzeyini
etkilemektedir. Eksikliğinde dokulardaki kayıp aynı değildir, saç, deri, kalp ve iskelet kasında
aynı kalırken, plazma, karaciğer, kemik ve testiste çinko düzeyi azalır.
5/7Biyotransformasyon:
Biyotransformasyona uğramaz.
Eliminasyon:
Gastrointestinal sistemden atılım 2,5 – 5,5 mg/gün olarak hesaplanmıştır. Böbrekten kayıp ise
tübüler sekresyon ile sabit miktarda olup; 300 – 700 mikrogram/gün’ dür. Ter ile de atılır.
Doğrusallık/ Doğrusal olmayan durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
5.3 Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1 Yardımcı maddelerin listesi
Laktoz granül (sığır sütü)
Mısır nişastası
Talk
Kolloidal silikon dioksit ( 200 )
Magnezyum stearat
Kırmızı demir oksit
Titanyum dioksit
Jelatin (sığır)
6.2 Geçimsizlikler
ZİNXX 50 mg Kapsül’ün herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altında oda sıcaklığında saklayınız. Çocukların göremeyeceği, erişemeyeceği
yerlerde ve ambalajında saklayınız.
6.5 Ambalajın niteliği ve içeriği
ZİNXX 50 mg kapsül, PVC/PVDC/Al blisterlerde ambalajlanmaktadır. Her bir karton kutu 30
veya 40 adet kapsül içerir.
Her ticari takdim sekli satılmayabilir.
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü” yönetmeliklerine uygun olarak imha edilmelidir.
6/77. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel No : 0212 – 366 84 00
Faks No: 0212 – 276 20 20
8. RUHSAT NUMARASI
2016/343
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.04.2016
Ruhsat Yenileme tarihi:
10. KÜB’ÜN YENİLENME TARİHİ
7/7