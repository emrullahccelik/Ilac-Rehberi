15 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOPID 600 mg film kaplı tablet
2. KALİTATİF VE KANTİTATİF BİLEŞİM
Etkin madde:
Gemfibrozil 600 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
LOPID, beyaz, elips şeklinde film kaplı tablettir.
4. KLİNİK ÖZELLİKLER
4.1. Terapötik endikasyonlar
LOPID, diyet ve diğer ilaç dışı tedaviye (örn., egzersiz, kilo verme) yardımcı olarak
aşağıdakiler için endikedir:
Dislipideminin tedavisi:
• Düşük HDL kolestrolün olduğu veya olmadığı ciddi hipertrigliseridemi tedavisi.
• Bir statinin kontrendike olduğu veya tolere edilmediği durumdaki karma
hiperlipidemi.
• Bir statinin kontrendike olduğu veya tolere edilmediği durumdaki primer
hiperkolesterolemi.
Birincil korunma:
Bir statinin kontrendike olduğu veya tolere edilmediği durumda, non-HDL kolestrolün
arttığı ve ilk kardiyovasküler olay için yüksek riske sahip erkeklerde kardiyovasküler
morbiditenin azaltılması (bkz. Bölüm 5.1).
4.2. Pozoloji ve uygulama şekli
Pozoloji/uygulama sıklığı ve süresi:
Doktor, farklı bir kullanım önermemişse, tavsiye edilen günlük doz 900-1200 mg’dır. 1200
mg’lık doz günde 2 kez 600 mg, sabah kahvaltısından yarım saat önce 600 mg ve akşam
yemeğinden yarım saat önce 600 mg olarak verilir (bkz. Bölüm 5.2). Piyasada sadece
bölünmeye uygun olmayan 600mg’lık tabletler halinde bulunduğundan tek seferde 900 mg
gemfibrozil verilmesi gereken hastalarda alternatif tedaviler düşünülmelidir.
Lipid düzeylerinin tutarlı biçimde anormal olduğundan emin olmak için düzeyler birden
fazla kez ölçülmelidir. Gemfibrozil tedavisine başlamadan önce serum lipidlerini uygun
diyet, alkol alımının kısıtlanması, egzersiz ve obez hastalarda kilo vermeyle kontrol altına
almak için her türlü girişimde bulunmak gerekir; ayrıca lipid düzeylerinin anormal oluşuna
115 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
katkıda bulunabilecek diabetes mellitus ya da hipotiroidi gibi diğer medikal sorunlar da
kontrol altına alınmalıdır. Hasta gemfibrozil tedavisi boyunca standart bir kolesterol
düşürücü diyete devam etmelidir. Gemfibrozil tedavisi sırasında serum lipidleri periyodik
olarak belirlenmelidir. Üç aydan sonra lipid yanıtı yetersizse ilaç kesilmeli ya da ek tedavi
düzenlenmelidir.
Uygulama şekli:
Ağız yolu ile alınır.
Özel popülasyonlara ilişkin ek bilgiler:
Böbrek yetmezliği:
Hafif ila orta şiddette böbrek yetmezliği (Glomerüler filtrasyon hızı sırasıyla 50 – 80 ve
30 - < 50 ml/dak/1,73 m2) olan hastalarda tedaviye günlük 900 mg ile başlanmalı ve doz
artırılmadan önce böbrek fonksiyonu değerlendirilmelidir. LOPID ürünü Türkiye
piyasasında sadece 600mg doz olarak bulunuyor olup 900mg için alternatif tedaviler tavsiye
edilmelidir. Şiddetli böbrek fonksiyon bozukluğu olan hastalarda LOPID kullanılmamalıdır
(bkz. Bölüm 4.3 ve 4.4).
Karaciğer yetmezliği:
Gemfibrozil karaciğer bozukluğu olan hastalarda kontrendikedir. (bkz. Bölüm 4.3 ve Bölüm
4.4)
Pediyatrik popülasyon:
Pediyatrik popülasyonda gemfibrozilin güvenliliği ve etkinliği belirlenmemiştir. Çocuklarda
LOPID kullanımı üzerine veri olmamasından dolayı kullanımı tavsiye edilmez.
Geriyatrik popülasyon:
Yetişkin dozu ile aynıdır.
4.3. Kontrendikasyonlar
• Gemfibrozile veya Bölüm 6.1’de belirtilen yardımcı maddelerden herhangi birine
karşı aşırı duyarlılığı bulunan hastalarda kontrendikedir.
• Gemfibrozil karaciğer veya ciddi böbrek fonksiyon bozukluğu olan hastalarda
kontrendikedir.
• Önceden varolan safra taşı dahil safra kesesi hastalığı veya safra sistemi ile ilgili
hastalığı olan hastalarda kontrendikedir.
• Gemfibrozilin repaglinid, dasabuvir, seleksipag (bkz. Bölüm 4.5), simvastatin veya
rosuvastatin 40 mg (bkz. Bölüm 4.4 ve 4.5) ile kullanımı kontrendikedir.
• Fibratlarla tedavi sırasında önceden fotoalerji veya fototoksik reaksiyona ilişkin
hikayesi olan hastalarda kontrendikedir.
4.4. Özel kullanım uyarıları ve önlemleri
Kas bozuklukları (miyopati/rabdomiyoliz)
Gemfibrozille ilişkili miyozit, miyopati ve belirgin düzeyde yüksek kreatin fosfokinaz
(CPK) bildirilmiştir. Nadiren rabdomiyoliz de rapor edilmiştir.
Diffüz miyalji, kas hassasiyeti ve/veya kas CPK düzeylerinde belirgin artış (>5x NÜS)
gösteren tüm hastalarda kas hasarı değerlendirilmelidir; bu koşullarda tedavi kesilmelidir.
215 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Eş zamanlı HMG-CoA redüktaz inhibitörleri
Gemfibrozilin, simvastatin ve ayrıca rosuvastatin 40 mg ile birlikte kullanımı
kontrendikedir. Gemfibrozilin düşük doz rosuvastatin ile eş zamanlı tedavisi, yalnızca
yararın risklere ağır bastığı durumlarda kullanılmalıdır. Gemfibrozil ve HMG-CoA redüktaz
inhibitörleri birlikte kullanıldığında, kreatin kinazda (CK) belirgin artış ve miyoglobinüri
(rabdomiyoliz) ile birlikte ciddi miyozit vakaları bildirilmiştir (bkz. Bölüm 4.3 ve 4.5).
Farmakokinetik etkileşimler de görülebilir (ayrıca bkz. Bölüm 4.5) ve doz ayarlaması
gerekebilir.
Bu tür kombinasyonların potansiyel risklerine karşı gemfibrozil ve HMG-CoA redüktaz
inhibitörlerinin kombinasyon halinde kullanımı sonucu lipid düzeylerinde meydana gelen
diğer değişikliklerin faydası dikkatle değerlendirilmelidir ve klinik izleme yapılması
önerilir.
Rabdomiyoliz için aşağıdaki predispozan faktörleri olan hastalarda bu tür bir kombinasyon
uygulamasına başlamadan önce CPK düzeyi ölçülmelidir:
• Böbrek yetmezliği
• Hipotiroidizm
• Alkol bağımlılığı
• > 70 yaş
• Kalıtsal kas bozukluklarına ilişkin aile hikayesi veya kişisel hikaye
• Başka bir fibrat veya HMG-CoA redüktaz inhibitörüyle kas toksisitesi öyküsü
Tek başına her iki ilaca da yetersiz lipid yanıtı görülen çoğu bireyde HMG-CoA redüktaz
inhibitörleri ve gemfibrozil ile kombine tedavinin olası yararı ciddi miyopati, rabdomiyoliz
ve akut böbrek yetersizliği risklerinden daha fazla değildir (bkz. Bölüm 4.5).
Kolelitiyaz
Gemfibrozil safraya kolesterol atılımını artırarak safra taşı oluşumu potansiyelini arttırabilir.
Kolelitiyaz kuşkusu varsa safra kesesi incelemeleri yapılmalıdır. Safra taşı bulunursa
gemfibrozil tedavisi kesilmelidir. Gemfibrozil tedavisi ile birlikte kolelitiyaz vakaları
bildirilmiştir.
Serum lipidlerinin izlenmesi
Gemfibrozille tedavi sırasında serum lipidlerinin periyodik olarak değerlendirilmesi
gereklidir. Hipertrigliseridemisi olan hastalarda bazen paradoksal kolesterol artışı (total ve
LDL) görülebilir. Önerilen dozlarda 3 aylık tedavi sonrasında yanıt yetersizse, tedavi
kesilmeli ve alternatif tedavi yöntemleri değerlendirilmelidir.
Karaciğer fonksiyonlarının izlenmesi
Gemfibrozil uygulamasıyla seyrek olarak, karaciğer transaminazları (AST (SGOT) ve ALT
(SGPT)) gibi karaciğer fonksiyon testlerinde yükselme, alkali fosfataz, LDH, kreatin kinaz
(CK) ve bilirubinde artış bildirilmiştir. Bu sonuçlar genellikle gemfibrozilin kesilmesiyle
geri dönüşümlüdür. Bu nedenle, periyodik olarak karaciğer fonksiyon testleri yapılması
tavsiye edilir ve anormallikler sürerse gemfibrozil tedavisi kesilmelidir.
Kan sayımının izlenmesi
Gemfibrozil tedavisinin ilk 12 ayı boyunca periyodik olarak kan sayımı yapılması tavsiye
edilmektedir. Ender olarak anemi, lökopeni, trombositopeni, eozinofili ve kemik iliği
hipoplazisi bildirilmiştir (bkz. Bölüm 4.8).
315 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Diğer tıbbi ürünler ile etkileşimler (ayrıca bkz. Bölüm 4.3 ve 4.5)
CYP2C8, CYP2C9, CYP2C19, CYP1A2, UGTA1, UGTA3 ve OATP1B1 substratlarıyla
eşzamanlı kullanım:
Gemfibrozilin etkileşim profilinin kompleks olması, gemfibrozille eşzamanlı
uygulandığında pek çok tıbbi ürünün maruziyetinin artmasına neden olur.
Gemfibrozil, CYP2C8, CYP2C9, CYP2C19, CYP1A2 ve UDP glukuroniltransferaz
enzimlerini (UGTA1 ve UGTA3) etkin biçimde inhibe etmesine ek olarak organik anyon
taşıyan polipeptit 1B1 (OATP1B1) enzimlerini de inhibe eder (bkz. Bölüm 4.5). Bunun yanı
sıra gemfibrozil, CYP2C8 ve OATP1B1'i de inhibe eden gemfibrozil 1-O-β glukuronide
metabolize edilir.
Hipoglisemik ajanlarla eşzamanlı kullanım:
Gemfibrozil ve hipoglisemik ajanlarla (oral ajanlar ve insülin) eşzamanlı kullanım sonrası
hipoglisemik reaksiyonlar rapor edilmiştir. Glikoz düzeylerinin izlenmesi önerilir.
Antikoagülanlar ile eşzamanlı kullanım:
Gemfibrozil; varfarin, asenokumarol ya da fenprokumon gibi kumarin tipi vitamin K
antagonisti antikoagülanların etkisini arttırabilir. Gemfibrozil ile bu antikoagülanların
birlikte verilmesi protrombin zamanının (INR-International Normalised Ratio) dikkatli bir
şekilde izlenmesini gerektirir. Böyle bir kumarin tipi vitamin K antagonisti antikoagülanı
gemfibrozil ile eşzamanlı verildiğinde dikkat edilmesi gerekir. Antikoagülanın dozu
istenilen protrombin zamanı seviyesini sürdürmek amacıyla azaltılabilir (bkz. Bölüm 4.5).
4.5. Diğer tıbbi ürünler ile etkileşimler ve diğer etkileşim şekilleri
Gemfibrozilin etkileşim profili karmaşıktır. In vivo çalışmalar, gemfibrozilin ve metaboliti
olan gemfibrozil 1-O-β glukuronidin, CYP2C8 (örneğin dabrafenib, enzalutamid, loperamid,
montelukast, repaglinid, rosiglitazon, pioglitazon, dasabuvir, seleksipag ve paklitakselin
metabolizmasında önemli bir enzim) enziminin güçlü bir inhibitörü olduğunu
göstermektedir. Gemfibrozil ile repaglinidin, seleksipagın veya dasabuvirin birlikte
uygulanması kontrendikedir (bkz. Bölüm 4.3).
Buna ek olarak, gemfibrozil eşzamanlı kullanıldığında CYP2C8 enzimi tarafından
metabolize edilen ilaçların dozajının azaltılması gerekebilir. In vitro çalışmalar,
gemfibrozilin CYP2C9 (örneğin varfarin ve glimepiridin metabolizmasına katılan bir enzim)
ve ayrıca CYP2C19, CYP1A2, OATP1B1 ve UGTA1 ile UGTA3’ün güçlü bir inhibitörü
olduğunu göstermiştir (bkz. Bölüm 4.4 Özel kullanım uyarıları ve önlemleri). Gemfibrozil
1-O-β glukuronid de OATP1B1’i inhibe eder.
Repaglinid
Sağlıklı gönüllülerde gemfibrozil ve repaglinidinin birlikte kullanımı, repaglinidinin EAA
ve C değerlerini sırasıyla 8,1 kat ve 2,4 kat arttırmıştır. Yine aynı çalışmada, gemfibrozil
maks
ve itrakonazol ile birlikte uygulanması, repaglinidin EAA ve C değerini sırasıyla 19,4 kat
maks
ve 2,8 kat arttırmıştır. Ayrıca, gemfibrozil ile veya gemfibrozil ve itrakonazol ile birlikte
kullanımı, hipoglisemik etkilerini devam ettirmiştir. Bu nedenle, gemfibrozil ve repaglinidin
birlikte kullanılması şiddetli hipoglisemi riskini arttırmaktadır ve kontrendikedir (bkz.
Bölüm 4.3).
Dasabuvir
Gemfibrozilin dasabuvir ile birlikte kullanımı, dasabuvirin EAA ve C değerlerini
maks
(oranları sırasıyla 11,3 ve 2,01) CYP2C8 inhibisyonuna bağlı olarak artırmıştır. Dasabuvir
415 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
maruziyetinin artması QT uzama riskini artırabilir; bu nedenle gemfibrozil ile dasabuvir'in
birlikte kullanımı kontrendikedir (bkz. Bölüm 4.3).
Seleksipag
Gemfibrozilin seleksipag ile birlikte uygulanması, seleksipaga maruziyeti (EAA) iki katına
çıkarmıştır ve aktif metabolit olan ACT-333679'a maruziyeti yaklaşık 11 kat arttırmıştır.
Gemfibrozilin seleksipag ile birlikte uygulanması kontrendikedir (bkz. Bölüm 4.3).
Enzalutamid
Günde iki kez 600 mg gemfibrozil dozundan sonra tek bir doz 160 mg enzalütamid verilen
sağlıklı gönüllülerde, enzalutamid artı aktif metabolitinin (N-desmetil enzalutamid) EAA
değeri 2,2 kat artmıştır ve karşılık gelen C değeri %16 azalmıştır. Artan enzalutamid
maks
maruziyeti, nöbet riskini artırabilir. Gemfibrozil ve enzalutamidin eş zamanlı kullanımından
kaçınılmalıdır. Eğer birlikte uygulama gerekli görülürse, enzalutamid dozu azaltılmalıdır
(bkz. Bölüm 4.4).
Rosiglitazon
Gemfibrozilin rosiglitazon ile kombinasyonuna dikkatle yaklaşılmalıdır. Rosiglitazon ile
birlikte uygulama sonucu, büyük olasılıkla CYP2C8 izoziminin inhibe edilmesi nedeniyle
rosiglitazon sistemik maruziyeti 2,3 kat artmıştır (bkz. Bölüm 4.4).
HMG-CoA redüktaz inhibitörleri
Gemfibrozilin, simvastatin ve ayrıca rosuvastatin 40 mg ile birlikte kullanımı kontrendikedir
(bkz. Bölüm 4.3 ve 4.4). Gemfibrozil ve bir statinin kombinasyon halinde kullanımından
genel olarak kaçınılmalıdır (bkz. Bölüm 4.4). Fibratların tek başına kullanımı ara sıra
miyopatiyle ilişkilendirilir. Fibratlar statinlerle birlikte uygulandığında, rabdomiyoliz dahil
olmak üzere kas ile ilgili istenmeyen olayların riskinde artış bildirilmiştir.
Gemfibrozilin simvastatin, lovastatin, pravastatin, rosuvastatin ve atorvastatin
farmakokinetiği üzerinde etkili olduğu bildirilmiştir. Gemfibrozil, büyük olasılıkla UGTA1
ve UGTA3 yoluyla glukuronidasyonun inhibe edilmesi nedeniyle simvastatin EAA
düzeyinde neredeyse 3 kat artışa yol açarken, pravastatin EAA düzeyinde de taşıyıcı
proteinlerle etkileşimden kaynaklanma olasılığı olan 3 kat artışa neden olmuştur.
Çalışmalardan biri, gemfibrozil alan (günde iki defa 600 mg) sağlıklı gönüllülere 80 mg’lık
tek rosuvastatin dozunun birlikte uygulamasının, rosuvastatinin ortalama C değerinde 2,2
maks
kat, ortalama EAA değerinde ise 1,9 kat artışa neden olduğunu ortaya koymuştur. Sağlıklı
gönüllülerde 40 mg'lık tek lovastatin dozunun gemfibrozil (3 gün boyunca günde iki kez 600
mg) ile birlikte uygulanması, lovastatin asidin ortalama EAA ve C değerinde 2,8 kat
maks
artışla sonuçlanmıştır. Sağlıklı gönüllülerde 40 mg'lık tek atorvastatin dozunun gemfibrozil
(7 gün boyunca günde iki kez 600 mg) ile birlikte uygulanması, atorvastatinin ortalama
EAA değerinde 1,35 kat artışa neden olurken, ortalama C değerinde artışa neden
maks
olmamıştır.
Antikoagülanlar
Gemfibrozil; varfarin, asenokumarol ya da fenprokumon gibi kumarin tipi vitamin K
antagonisti antikoagülanların etkisini arttırabilir. Gemfibrozil ile bu antikoagülanların
birlikte verilmesi protrombin zamanının (INR-International Normalised Ratio) dikkatli bir
şekilde izlenmesini gerektirir (bkz. Bölüm 4.4).
Beksaroten
Gemfibrozilin beksaroten ile eşzamanlı uygulaması önerilmemektedir. Kutanöz T hücreli
lenfoma (CTLC) bulunan hastalarda plazma beksaroten konsantrasyonlarının popülasyon
515 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
analizi, gemfibrozille eşzamanlı uygulamanın beksaroten plazma konsantrasyonlarında
önemli bir artışa yol açtığını ortaya koymuştur.
Safra asidi bağlayıcı reçineler
Gemfibrozil kolestipol gibi reçine-granüllü ilaçlarla aynı zamanda verildiğinde biyoyararlanımı
düşebilir. İlaçların en az iki saat arayla uygulanması tavsiye edilir.
Kolşisin
Gemfibrozil ve kolşisinin birlikte kullanımı, miyopati ve rabdomiyoliz riskini artırabilir. Bu
risk, yaşlılarda ve hepatik ya da renal fonksiyon bozukluğu olanlarda artabilir. Kombine
tedavide klinik ve biyolojik takibin özellikle tedavinin başlangıcında olmak üzere yapılması
önerilir.
Gemfibrozil plazma proteinlerine yüksek oranda bağlanır ve diğer ilaçlarla yer değiştirme
etkileşimi potansiyeli vardır.
Özel popülasyonlara ilişkin ek bilgiler
Pediyatrik popülasyon:
Mevcut değil.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Gebe kadınlarda yapılmış yeterli ve iyi kontrollü çalışmalar yoktur. Hayvan çalışmaları,
gebelik ve fetal gelişimle ilgili sonuçlara varılmasına olanak tanıyacak kadar belirgin
değildir (bkz. Bölüm 5.3). İnsanlardaki potansiyel riski bilinmemektedir. LOPID çok gerekli
olmadıkça gebelik döneminde kullanılmamalıdır.
Laktasyon dönemi
Gemfibrozilin anne sütüne geçip geçmediği bilinmemektedir. Emzirirken LOPID
kullanılmamalıdır.
Üreme yeteneği/Fertilite
Sıçanlarda yürütülen üreme toksisitesi çalışmalarında, erkek fertilitesinde geri dönüşümlü
düşüş gözlenmiştir (bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanma yetisi üzerindeki etkileriyle ilgili herhangi bir çalışma
gerçekleştirilmemiştir. İzole edilmiş vakalarda, araç kullanımını olumsuz biçimde
etkileyebilecek baş dönmesi ve görme bozuklukları oluşabilir.
615 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
4.8. İstenmeyen etkiler
En yaygın biçimde bildirilen istenmeyen etkiler gastrointestinal sistemle ilişkilidir ve
hastaların yaklaşık %7’sinde görülmektedir. Bu etkiler, genellikle tedavinin kesilmesine yol
açmamaktadır.
İstenmeyen etkiler sistem organ sınıfı ve sıklık gruplandırma (çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor)
açısından aşağıda listelenmiştir:
Kan ve lenf sistemi hastalıkları:
Seyrek: Kemik iliği yetmezliği, ciddi anemi, trombositopeni, lökopeni, eozinofili
Psikiyatrik hastalıklar:
Seyrek: Depresyon, libido kaybı
Sinir sistemi hastalıkları:
Yaygın: Vertigo, baş ağrısı
Seyrek: Periferik nöropati, parestezi, baş dönmesi, uyuklama
Göz hastalıkları:
Seyrek: Bulanık görme
Kardiyak hastalıklar:
Yaygın olmayan: Atriyal fibrilasyon
Solunum, göğüs bozuklukları ve mediastinal hastalıklar:
Seyrek: Laringeal ödem
Gastrointestinal hastalıklar:
Çok yaygın: Dispepsi
Yaygın: Diyare, kusma, bulantı, karın ağrısı, kabızlık, gaz
Seyrek: Pankreatit, apandisit
Hepato-bilier hastalıklar:
Seyrek: Kolestatik sarılık, hepatit, kolelitiyaz, kolesistit, karaciğer fonksiyonunda bozulma
Deri ve deri altı doku hastalıkları:
Yaygın: Döküntü, kaşıntı
Seyrek: Anjiyoödem, eksfoliyatif dermatit, ürtiker, dermatit, alopesi, ışığa duyarlılık, prüri
Kas-iskelet bozuklukları, bağ doku ve kemik hastalıkları:
Seyrek: Rabdomiyoliz, miyopati, miyozit, kas güçsüzlüğü, sinovit, miyalji, artralji,
ekstremitelerde ağrı
Üreme sistemi ve meme hastalıkları:
Seyrek: İmpotens, erektil disfonksiyon
Genel bozukluklar ve uygulama bölgesine ilişkin hastalıklar:
Yaygın: Yorgunluk
715 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Araştırmalar:
Seyrek: Hemoglobin düşüşü, hematokrit düşüşü, beyaz kan hücresi sayısında düşüş, kanda
CPK artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Gemfibrozil ile doz aşımı bildirilmiştir. Doz aşımıyla bildirilen semptomlar karında kramplar,
karaciğer fonksiyon testlerinde anormallikler, diyare, CPK’de artış, kas ve eklemlerde ağrı,
bulantı ve kusmadır. Hastalar tam olarak iyileşmiştir.
Doz aşımı meydana gelirse semptomatik destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lipid modifiye edici ajanlar
ATC kodu: C10AB04
Gemfibrozil, oral yoldan kullanılmaya uygun bir lipid düzenleyicisidir. Kimyasal yönden
halojensiz fenoksipentanoik asittir. Jenerik adı gemfibrozil, kimyasal adı ise 5-(2,5-
dimetilfenoksi)-2,2-dimetil pentanoik asittir.
Gemfibrozilin etki mekanizması kesin olarak belirlenmemiştir. Gemfibrozil, insanlarda
periferik lipolizi inhibe eder ve serbest yağ asitlerinin karaciğerden çıkışını azaltır.
Gemfibrozil ayrıca çok düşük dansiteli lipoprotein (VLDL) taşıyıcısı olan apolipoprotein
B’nin sentezini inhibe eder ve kandan temizlenmesini (klirensini) artırır, böylece VLDL
yapımını azaltır. Gemfibrozil yüksek dansiteli lipoprotein alt fraksiyonları olan HDL2 ve
HDL3’ü ve ayrıca apolipoprotein A-1 ve A-2’yi arttırır.
Hayvan deneyleri gemfibrozilin, karaciğerde kolesterol döngüsünü ve atılımını arttırdığını
düşündürmektedir.
Fibratlar ile tedavinin koroner kalp hastalığını azaltabileceğine dair kanıtlar bulunmakla
birlikte kardiyovasküler hastalıkların primer veya sekonder önlenmesinde tüm nedenlere
bağlı ölümü azaltabildiği gösterilmemiştir.
Primer dislipidemisi (serum HDL dışı kolesterolü 200 mg/dl’nin (5,2 mmol/L) üstünde,
çoğunlukla yükselmiş HDL dışı kolesterol +/- hipertrigliseridemi) olan ve önceden kalp
hastalığı öyküsü olmayan 40-55 yaşları arasında 4081 erkek gönüllüyle yapılmış büyük bir
plasebo kontrollü çalışma olan Helsinki Kalp Çalışmasında, günde 2 defa 600 mg
gemfibrozil, total plazma trigliseridlerinde anlamlı bir azalma, total ve LDL kolesterolünde
orta derecede azalma ve HDL kolesterolünde anlamlı bir artış sağlamıştır. 5 yıllık araştırma
süresi içinde gemfibrozil tedavisi gören grupta takip süresince kardiyak son noktaların
(kardiyak ölüm ve ölümcül olmayan miyokard enfarktüsü) kümülatif oranı, gemfibrozil
815 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
grubunda (56 gönüllü) 27,3/1000, plasebo grubunda (84 gönüllü) ise 41,4/1000 olmuştur; bu
durum, plasebo grubuna kıyasla gemfibrozil grubunda %34’lük bağıl risk düşüşü (%95
güven aralığı 8,2 ila 52,6, p<0,02) ve %1,4’lük mutlak risk düşüşünü ortaya koymuştur.
Ölümcül olmayan miyokard enfarktüsünde %37, kardiyak ölümlerde ise %26 düşüş
görülmüştür. Tüm nedenlerden kaynaklanan ölümlerin sayısı ise farklılık göstermemiştir
(gemfibrozil grubunda 44, plasebo grubunda ise 43). Diyabet hastaları ve şiddetli lipid
fraksiyonu sapması gösteren hastalar, KKH son noktalarında sırasıyla %68 ve %71 düşüş
göstermiştir.
VA-HIT çalışması; KKH öyküsü olan, HDL-C düzeyleri <40 mg/ dl (1,0 mmol/L) ve LDL-
C düzeyleri normal 2531 erkekte gemfibrozilin (günde 1200 mg) plasebo ile karşılaştırıldığı
çift kör bir çalışmadır. Bir yıl sonunda, plasebo grubuna kıyasla gemfibrozil grubunda
ortalama HDL-C düzeyleri %6 daha yüksek ve ortalama trigliserid düzeyi %31 daha düşük
bulunmuştur. Ölümcül olmayan miyokard enfarktüsü veya kardiyak ölüm şeklinde primer
olay, gemfibrozil uygulanan hastaların %17,3’ünde ve plasebo uygulanan hastaların
%21,7’sinde meydana gelmiştir (görece risk azalması %22; %95 GA, %7 ila %35, P=0,006).
Gemfibrozil uygulanan hastalarda sekonder sonuçlardaki görece risk azalmaları inme için
%25 (%95 GA -%6-%47, p=0,10), KKH kaynaklı ölüm, ölümcül olmayan miyokard
enfarktüsü veya doğrulanmış inme şeklinde birleşik sonuç için %24 (%95 GA %11-%36,
p<0,001), geçici iskemik atak için %59 (%95 GA %33-%75, p<0,001) ve karotis
endarterektomisi için %65 (%95 GA %37-%80, p<0,001) olmuştur.
5.2. Farmakokinetik özellikler
Genel özellikler
Emilim:
Gemfibrozil, oral uygulamadan sonra gastrointestinal kanaldan iyi emilir, biyoyararlanımı %
100’e yakındır. Yiyecekler biyoyararlanımı az bir oranda değiştirdiği için, gemfibrozil
yemeklerden yarım saat önce alınmalıdır. 1-2 saat içinde doruk plazma seviyelerine ulaşılır.
Günde iki defa 600 mg uygulamasından sonra 15 ila 25 mg/L aralığında bir C elde
maks
edilir.
Dağılım:
Gemfibrozil plazma proteinlerine ileri derecede bağlanır ve başka ilaçlarla yer değiştirme
etkileşimine girebilir (bkz. Bölüm 4.4).
Kararlı durumda dağılım hacmi 9-13 L’dir. Gemfibrozil ve ana metabolitinin plazma protein
bağlanması en az %97’dir.
Biyotransformasyon:
Gemfibrozil bir halka metil grubu oksidasyonuna uğradıktan sonra bir hidroksimetil ve bir
karboksil metaboliti (ana metabolit) oluşturur. Ana bileşik gemfibrozile kıyasla bu
metabolit, düşük aktiviteye ve yaklaşık 20 saatlik eliminasyon yarı ömrüne sahiptir.
Gemfibrozilin insandaki bir diğer önemli eliminasyon yolu ise gemfibrozil 1-O-β-
glukuronide glukuronidasyonudur.
Gemfibrozilin metabolizmasına dahil olan enzimler bilinmemektedir. Gemfibrozil ve
metabolitlerinin etkileşim profili komplekstir (bkz. Bölüm 4.3, 4.4 ve 4.5). İn vitro ve in
vivo çalışmalar, gemfibrozilin CYP2C8, CYP2C9, CYP2C19, CYP1A2, UGTA1, UGTA3
ve OATP1B1’i inhibe ettiğini göstermiştir. Gemfibrozil 1-O-β-glukuronid de CYP2C8 ve
OATP1B1’i inhibe eder.
915 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
Eliminasyon:
Gemfibrozil, çoğunlukla metabolizma yoluyla elimine edilir. İnsanda uygulanan dozun
yaklaşık %70’i idrarla, çoğunlukla glukuronid konjugatı ve metabolitleri olarak atılır,
%6’sından azı değişmeden gemfibrozil olarak atılır. Dozun %6’sı dışkıyla atılır.
Gemfibrozilin total klerensi 100 ila 160 mL/dak aralığındadır ve eliminasyon yarı ömrü 1,3
ila 1,5 saat aralığındadır.
Doğrusallık/doğrusal olmayan durum
Farmakokinetik, terapötik doz aralığında doğrusaldır.
Hastalardaki karakteristik özellikler
Böbrek yetmezliği:
Hafif, orta şiddetli ve diyaliz edilmeyen şiddetli böbrek yetmezliği olan hastalara ilişkin
veriler sınırlıdır. Sınırlı veriler, başka bir lipid düşürücü ilaç almayan hafif ila orta şiddetli
böbrek yetmezliği olan hastalarda günde 1200 mg'ye kadar kullanımı desteklemektedir.
Karaciğer yetmezliği:
Karaciğer fonksiyonu bozukluğu olan hastalarda farmakokinetik çalışma yapılmamıştır.
5.3. Klinik öncesi güvenlilik verileri
2 yıllık bir gemfibrozil çalışmasında, insan dozunun 10 katıyla tedavi edilen erkek sıçanların
%10’unda subkapsüler bilateral katarakt, %6,3'ünde ise ünilateral katarakt oluşmuştur.
Farelerde insan maruziyetinin 0,1 ve 0,7 katı (EAA'na göre) düzeyinde yapılan çalışmalarda
karaciğer tümörü insidansında kontrollere kıyasla anlamlı bir farklılık görülmemiştir.
Sıçanlarda insan maruziyetinin 0,2 ve 1,3 katı (EAA'na göre) düzeyinde çalışmalar
yapılmıştır. Benign karaciğer nodülleri ve karaciğer karsinomlarına ilişkin insidans, yüksek
doz verilen erkek sıçanlarda anlamlı oranda artmıştır. Düşük doz verilen erkek sıçanlarda da
benign ve malign karaciğer neoplazmalarının birleşik insidansında artış olmuştur fakat bu
artış istatistiksel olarak anlamlı değildir.
Küçük kemirgenlerde gemfibrozil ve diğer fibratlar tarafından indüklenen karaciğer
tümörlerinin, genellikle bu türlerde yaygın peroksizom proliferasyonuyla ilişkili olduğu ve
dolayısıyla minör klinik ilişkisi olduğu düşünülmektedir.
Gemfibrozil, erkek sıçanlarda benign Leydig hücresi tümörlerini de indüklemiştir. Bu
bulgunun klinik anlamlılığı minimum düzeydedir.
Üreme toksisitesi çalışmalarında, gemfibrozilin erkek sıçanlara 10 hafta boyunca insan
dozunun yaklaşık 2 katı (vücut yüzey alanına göre) uygulanması sonucu doğurganlıkta
düşüş meydana gelmiştir. 8 haftalık ilaçsız dönem sonrası doğurganlık geri kazanılmıştır.
Gemfibrozil sıçanlarda veya tavşanlarda teratojenik olmamıştır. Dişi tavşanlara organogenez
sırasında insan dozunun 1 ve 3 katının (vücut yüzey alanına göre) uygulanması sonucu
yavru boyutunda dozla ilişkili küçülme meydana gelmiştir. Dişi sıçanlara gebeliğin 15.
gününden sütten kesilmeye kadar insan dozunun 0,6 ve 2 katının (vücut yüzey alanına göre)
uygulanması sonucu doğum ağırlığında dozla ilişkili düşüşler ve emzirme sırasında yavru
büyümesinde baskılanma meydana gelmiştir. Her iki türde de maternal toksisite görülmüştür
ve tavşan yavrusu boyutu ile sıçan yavrusu ağırlığındaki düşüşlerin klinik ilgisi belirsizdir.
1015 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
6. FARMASÖTİK ÖZELLİKLER
6.1 Yardımcı maddelerin listesi
Tablet Kısmında
Nişasta (Snowflake 12012)
Nişasta
Kolloidal silikon dioksit anhidrus (Aerosil 200)
Magnezyum Stearat
Polisorbat 80
Saf Su *
Film Kaplama Kısmında
Hidroksipropil metilselüloz
Talk
Polietilen glikol
Titanyum dioksit
Silikon antifoaming agent SH (Simethicone)
Saf Su *
* Bitmiş üründe bulunmaz.
6.2. Geçimsizlikler
Bilinmemektedir.
6.3. Raf ömrü
36 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
PVC-Aluminyum blister ambalajda 30 ve 100 film kaplı tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Muallim Naci Cad. No:55
34347 Ortaköy-İSTANBUL
Tel : 0 212 310 70 00
Faks : 0 212 310 70 58
8. RUHSAT NUMARASI
181/63
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.1997
Ruhsat yenileme tarihi: 16.10.2009
1115 Mart 2006 ve 17 Temmuz 2006 tarihli Bakanlık talepleri/ Haziran 2005 tarihli PDR / 16 Kasım 2005 tarihli CD referans alınmıştır.
10. KÜB’ÜN YENİLENME TARİHİ
12