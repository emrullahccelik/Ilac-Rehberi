1   KULLANMA TALİMATI  
  
TOPRAMOXİN forte 250 mg/5 mL oral süspansiyon hazırlamak için kuru toz  
Ağızdan alınır.  
  
• Etkin madde: Her 5 mL’lik ölçekte;      
250 mg amoksisiline eşdeğerde 294,12 mg amoksisilin trihidrat (buzağı kaynaklı) 
bulunur.   
• Yardımcı maddeler: Ahududu aroması, çilek aroması, sodyum sakkarin dihidrat, 
karmeloz sodyum, eritrosin boya (kırmız böceği kaynaklı), disodyum EDTA, 
disodyum fosfat dihidrat, sodyum dihidrojen fosfat dihidrat, sukroz (pudra şekeri), 
kolloidal anhidr silik a 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
  
Bu Kullanma Talimatında:   
1. TOPRAMOXİN  nedir ve ne için kullanılır?  
2. TOPRAMOXİN ’i kullanmadan önce dikkat edilmesi gerekenler  
3. TOPRAMOXİN  nasıl kullanılır?  
4. Olası yan etkiler nelerdir?  
5. TOPRAMOXİN ’in saklanması  
  
Başlıkları yer almaktadır.  
  
1.  TOPRAMOXİN  nedir ve ne için kullanılır?  
  
TOPRAMOXİN , bakteri denilen mikroorganizmaları n oluşturduğu hastalıklarda kullanılan 
bir antibiyotiktir. Amoksisilin, bakterilerin hücre duvarlarını bozarak ölümlerine neden olur.  
  
TOPRAMOXİN  süspansiyon, her 5 m L’lik ölçeğinde 250 mg amoksisiline eşdeğer 294,12  
mg amoksisilin trihidrat  içerir ve sarımsı beyaz renkte, ahududu kokulu homojen akışkan toz 
görünümündedir. Sulandırıldıktan sonra cam şişelerde plastik ölçek  ile birlikte bulunur.  
  
2   TOPRAMOXİN , duyarlı bakterilerin neden olduğu aşağıdaki çeşitli enfeksiyon 
hastalıklarının tedav isinde kullanılmaktadır:  
  
• Bakteriyel sinüzit (kafa kemiklerindeki boşluklarda bakterilere bağlı gelişen iltihap)  
• Akut otitis media (orta kulak iltihabı)  
• Akut streptokokal tonsillit ve farenjit (bir bakterinin neden olduğu bademcik ve yutak 
iltihabı)  
• Kronik bronşitin akut alevlenmesi (akciğerdeki bronş tüplerinin zarlarının kalıcı 
iltihaplanması durumunun yeniden şiddetlenmesi)  
• Toplum kökenli pnömoni (zatürre)  
• Akut sistit (idrar kesesinin iltihabı)  
• Gebelikteki asemptomatik bakteriüri (gebelik süreci nde belirti vermemesine karşın 
idrarda bakteri varlığı)  
• Akut piyelonefrit (bir çeşit böbrek iltihabı)  
• Tifoid ve paratifoid  ateş  
• Diş abseleri gibi diş ve dişeti ile ilgili enfeksiyonlar  
• Proteze bağlı eklem enfeksiyonları  
• Helicobacter pylori  eradikasyonu (mide ülserinden sorumlu olduğu düşünülen bir 
mikroorganizmanın ortadan kaldırılması amaçlı tedavi)  
• Lyme hastalığı (kene ile yayılan bir enfeksiyon)  
• Endokardit profilaksisi (cerrahi bir girişim öncesinde kalp zarı iltihabının önlenmesi 
amaç lı tedavi)  
  
2. TOPRAMOXİN ’i kullanmadan önce dikkat edilmesi gerekenler  
TOPRAMOXİN ’in dahil olduğu penisilin grubu antibiyotikler ile tedavide ciddi ve 
bazen ölümcül olabilen aşırı duyarlılık (alerji) reaksiyonları bildirilmiştir. Bu 
reaksiyonlar penisi line aşırı duyarlılık öyküsü olan ve/veya birçok maddeye karşı aşırı 
duyarlılığı olan kişilerde daha sık görülür. Tedavi sırasında alerjik bir reaksiyon 
geliştiği takdirde ilaç hemen bırakılmalı ve uygun tedaviye başlanmalıdır.  
  
TOPRAMOXİN ’i aşağıdaki du rumlarda KULLANMAYINIZ  
Eğer,  
• Amoksisilin’e veya TOPRAMOXİN ’in içindeki yardımcı maddelerden herhangi birine 
veya herhangi bir penisilin türevine karşı alerjiniz olduğu söylenmişse,  
• Herhangi bir antibiyotiğe karşı alerjik bir reaksiyon geçirdiyseniz. Bu, deride kızarıklık 
veya yüz veya boğazda şişme gibi de gelişmiş olabilir.  
• Metotreksat (kanser ve şiddetli sedef hastalığının tedavisinde kullanılır), penisilinler  
metotreksatın atılı mını azaltarak yan etkilerde potansiyel bir artışa neden olabilir.  
• Probenesid (gut tedavisinde kullanılır), probenesid ile birlikte kullanılması amoksisilin 
atılımını azaltabilir ve önerilmez.   
 
TOPRAMOXİN ’i aşağıdaki durumlarda DİKKATLİ KULLANINIZ  
3   Eğer  aşağıdakilerden herhangi biri sizin için geçerliyse TOPRAMOXİN  kullanmadan önce 
doktorunuz veya eczacınız ile görüşünüz:  
• Glandüler ateş denilen bir hastalığınız var ise (ateş, boğaz ağrısı, salgı bezlerinde şişme 
ve aşırı yorgunluk),  
• Böbrek probleminiz var ise,  
• Düzenli olarak idrara çıkamıyorsanız.  
• Sefalosporinlere karşı alerjiniz varsa, penisilinlere karşı da alerji gelişebileceğinden 
alerjiniz var ise doktorunuza söyleyiniz.  
• Doktorunuz enfeksiyon hastalığınız için TOPRAMOXİN ’in uygun olup olmadığını 
değerlendirirken ek tetkik isteyebilir.  
• Böbrek yetmezliğiniz, daha önce geçirilmiş havale öykünüz var ise veya yüksek doz 
amoksisilin kullanıyorsanız havale geçirme ihtimali göz ardı edilmemelidir.  
• Böbrek yetmezliğiniz var ise, ilacınızın vücuttan atılması azalacağı için doktorunuz 
ilacınızın dozunu azaltmak isteyebilir.  
• TOPRAMOXİN  tedavisi sırasında veya sonrasında deride kızarıklık veya döküntüler 
gelişirse doktorunuz ilacınızı durdurabilir.  
• TOPR AMOXİN  tedavisi sırasında hafiften şiddetliye değişebilen ishal gelişimi olabilir.  
Bu durum psödomembranöz kolit denen ve bazen hayatı tehdit edebilen bir hastalığın 
belirtisi olabilir. Tedavi sırasında ciddi ishal gelişir ise mutlaka doktorunuza danışını z.  
• Antibiyotik ile tedaviniz uzun süredir devam ediyorsa/edecekse doktorunuz kan, böbrek 
ve karaciğer testleri ile sizi takip etmek isteyebilecektir.  
• Kanın pıhtılaşmasını azaltan bir ilaç kullanıyorsanız, doktorunuz ek tetkikler isteyebilir, 
gerekli oldu ğunda ilaç dozunu tekrar belirleyecektir.  
• İdrar çıkışınızda azalma veya kum dökme (kristalleşme) gibi bir durum gelişirse 
doktorunuza danışınız. Tedavi sırasında uygun miktarlarda sıvı alınması önemlidir.  
• TOPRAMOXİN  kullanırken bazı laboratuvar tetkik so nuçlarınız etkilenebilir.  
  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
  
TOPRAMOXİN ’in yiyecek ve içecek ile kullanılması  
 
TOPRAMOXİN  aç veya tok karnına alınabilir.  
  
Hamilelik  
 
İlacı kullanmadan önce doktorunuza veya eczacınıza danışınız.  
  
TOPRAMOXİN , ancak hekim tarafından gerekli görüldüğü durumlarda gebelikte dikkatli 
kullanılabilir.  
  
TOPRAMOXİN , östrojen içeren doğum kontrol haplarının etkinliğini azaltabilir. İlacı 
kulla nırken doktorunuzun önerdiği etkili başka bir yöntemi de kullanmanız gerekebilir.  
  
4   Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
Emzirme  
 
İlacı kullanmadan önce doktorunuza veya eczacınıza danışınız.  
  
Az miktarda anne sütüne geçer  ve bebekte duyarlılık oluşturabilir. Hekiminiz tarafından aksi 
söylenmemişse emzirme sırasında kullanılması önerilmez.  
  
Araç ve makine kullanımı  
 
TOPRAMOXİN ’in araç ve makine kullanımınızı etkileyebilecek istenmeyen etkileri (alerjik 
reaksiyonlar, baş dönmesi, havale gibi) olabilir. Kendinizi iyi hissedinceye kadar araç ve 
makine kullanmayınız.   
 
TOPRAMOXİN ’in içeriğinde bulunan bazı yardımcı maddeler hakkında  önemli bilgiler   
 
TOPRAMOXİN  içeriğinde şeker yer almaktadır. Eğer daha önceden doktorunuz tarafından 
bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.   
  
Diğer ilaçlar ile birlikte kullanımı   
 
TOPRAMOXİN  ile eşzamanlı olarak;  
• Allopürinol (gut hastalığında kullanılan bir ilaç) kullanılırsa alerjik deri reaksiyonları 
oluşma riski artmaktadır.  
• Probenesid (gut hastalığında kullanılan bir ilaç) kullanılırsa TOPRAMOXİN ’in vücuttan 
atılma süresi uzayabileceği ve kan seviyesi artabileceği için doktorunuz doz ayarlaması 
yapmak isteyebilir.   
• Kanın pıhtılaşmasını engelleyen (varfarin gibi) bir ilaç kullanıyorsanız ek kan testleri 
yapılması ve doz ayarlaması gerekebilir.  
• TOPRA MOXİN ’in de içinde olduğu antibiyotik grubu ilaçlar ağız yolundan uygulanan 
tifo aşısını etkisiz hale getirir.  
• Başka antibiyotikler kullanıyorsanız (tetrasiklin, kloramfenikol, makrolid, sulfonamid 
gibi) TOPRAMOXİN ’in etkisi azalabileceğinden doktorunuza bildiriniz.  
• Metotreksat (kanser ve ciddi sedef hastalığında kullanılan bir ilaç) kullanılırsa yan 
etkilerde artış olabilir.  
• Ağız yolundan östrojen içeren doğum kontrol hapı kullanıyorsanız, bu hapların etkisi 
azalabileceğinden diğer kontrol yöntemlerinin  kullanılması önerilebilir.  
• Ayrıca TOPRAMOXİN  bazı laboratuvar testlerinin sonuçlarını da hatalı etkileyebilir 
(idrarda şeker ölçümü, kanda östrojen vb. maddelerin miktarları gibi).  
  
5   Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. TOPRAMOXİN  nasıl kullanılır?  
  
Uygun kullanım ve doz/uygulama sıklığı için  talimatlar:  
Doktorunuz alacağınız doz miktarını ve TOPRAMOXİN  ile yapılacak tedavi süresini 
belirleyecektir.  
  
40 kg üzerindeki çocuklarda ve erişkinlerde:   
• Bakteriyel sinüzit ve gebelikteki asemptomatik bakteriüri tedavisinde 8 saatte bir 250 mg 
ila 50 0 mg veya 12 saatte bir 750 mg ila 1 g  
• Akut piyelonefrit ve diş absesi tedavisinde her 8 saatte bir 750 mg ila 1 g  
• Akut sistit tedavisinde günde 2 kez 3 g ile bir günlük tedavi  
• Akut otitis media, akut streptokokkal tonsillit ve farenjit ve kronik bronşi tin akut 
alevlenmesinin tedavisinde her 8 saatte bir 500 mg, 12 saatte bir 750 mg ila 1 g, ciddi 
enfeksiyonlarda her 8 saatte bir 750 mg ila 1 g (10 gün boyunca)  
• Toplum kaynaklı pnömoni ve eklem protez enfeksiyonu tedavisinde her 8 saatte bir 500 
mg ila 1 g  
• Tifoid ve paratifoid ateş tedavisinde her 8 saatte bir 500 mg ila 2 g  
• Endokardit profilaksisinde işlemden 30 ila 60 dakika önce tek doz 2 g  
• Helicobacter pylori  eradikasyonunda (başka ilaçlarla birlikte) günde 2 defa 750 mg ila 1 g  
• Lyme  hastalığı tedavisinde hastalığın dönemine göre her 8 saatte bir 500 mg ila 1 g 
bölünmüş dozlar halinde günde en fazla 4 g veya her 8 saatte bir 500 mg ila 2 g bölünmüş 
dozlar halinde günde en fazla 6 g önerilir.  
  
40 kg altındaki çocuklarda:   
Vücut ağırl ığının kilogramı başına hesaplanan günlük toplam dozun 2 veya 3 eşit dozda 
verilmesi önerilir.  
Toplam günlük dozlar;  
• Bakteriyel sinüzit, akut otitis media, toplum kökenli pnömoni, akut sistit, akut piyelonefrit 
ve diş absesinde 20 ila 90 mg/kg’dan,  
• Akut streptokokal tonsillit ve farenjitte 40 ila 90 mg/kg’ dan  
• Tifoid ve paratifoid ateş tedavisinde 100 mg/kg’dan  
• Endokardit profilaksisinde işlemden önce tek doz 50 mg/kg’dan  
• Lyme hastalığı tedavisinde hastalığın dönemine göre 25 ila 50 mg/kg veya 100  mg/kg’dan 
hesaplanır.  
  
Uygulama yolu ve metodu:  
TOPRAMOXİN , sulandırıldıktan sonra ağız yoluyla alınır.  
  
Süspansiyonun hazırlanması:  
6   Şişe üzerindeki işaret çizgisinin yarısına kadar kaynatılmış, soğutulmuş su koyarak iyice 
çalkalayınız. Homojen bir dağılım için 5 dakika bekleyiniz. Şişe üzerindeki işaret çizgisine 
kadar su ekleyerek tekrar çalkalayınız. Hazırlanan süspansiyonunun her öl çeğinde 250 mg 
amoksisilin vardır.  
Sulandırılmış süspansiyon; sarımsı beyaz renkli, homojen bir görünüşe sahip, ahududu 
kokulu süspansiyon görünümündedir.  
  
Her kullanımdan önce şişeyi kuvvetlice çalkalayınız.  
  
Değişik yaş grupları:  
 
Çocuklarda kullanı mı:  
Yukarıda belirtildiği şekildedir.  
  
Yenidoğan ve 3 aylıktan küçük çocuklarda uygulanacak en yüksek doz vücut ağırlığının 
kilogramı başına 30 mg günlük dozu geçmemelidir  ve TOPRAMOXİN dozu, 12 saat ara ile 
iki eşit doza bölünerek uygulanmalıdır.  
  
Yaşlılarda kullanımı:   
Genç hastalar için önerilen dozun aynısı önerilir.  
  
Özel kullanım durumları:   
Böbrek yetmezliği:  
Doktorunuz şiddetli böbrek yetmezliğinde günlük dozu azaltabilir.  
  
Karaciğer yetmezliği:  
Bu konuda herhangi bir doz ayarlama ger ekliliği bildirilmemiştir.  
  
Eğer TOPRAMOXİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla TOPRAMOXİN  kullandıysanız:  
Doz aşımının belirtileri mide bağırsak sistemi rahatsızlıkları (kendini kötü hissetme, bulantı, 
kusma ve ishal gibi) idrarın koyulaşması veya idrar yapma güçlüğü olabilir.  
  
Mümkün olan en kısa sürede doktorunuza danışınız .   
  
TOPRAMOXİN ’den kullanmanız gerekenden fazlasını kullanmışsanız, bir doktor veya 
eczacı ile konuşunuz.  
  
TOPRAMOXİN ’i kullanmayı unutursanız  
Bir sonraki doz zamanı yakın değilse, hatırlar hatırlamaz TOPRAMOXİN  dozunuzu alınız.  
Bir sonraki dozun 4 saatten önce olmamasına dikkat ederek normal zamanında alınız.  
  
Unutulan dozları dengelemek için çift doz almayınız.  
7   TOPRAMOXİN  ile tedavi sonlandırıldığındaki oluşabilecek etkiler  
 
Doktorunuzla konuşmadan TOPRAMOXİN  almayı aniden kesmeyiniz. Antibiyotiklerin 
uygunsuz kullanımları dirençli mikroorganizmaların gelişmesine neden olabileceği gibi 
hastalığınız gerektiği gibi iyileşmediği için enfeksiyon bulgularınızın devam etmesine neden 
olacaktır.  
  
4. Olası yan etkile r nelerdir?    
Tüm ilaçlar gibi, TOPRAMOXİN ’in içeriğinde bulunan maddelere duyarlı olan kişilerde yan 
etkiler olabilir.  Bu ilacın kullanımı ile aşağıda belirtilen yan etkiler görülebilir .     
  
Yan etkilerin görülme sıklığı aşağıdaki şekilde sıralanmıştır :  
Çok yaygın: 10 hastanın en az  birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki veriler ile belirlenemeyecek kadar az hastada görülebilir.  
  
Aşağıdakilerden biri olursa TOPRAMOXİN ’i kullanmayı durdurunuz ve DERHAL 
doktorunuza bildiriniz veya size en yakın hasta nenin acil bölümüne başvurunuz: 
Dikkat etmeniz gereken durumlar  
 
   Alerjik reaksiyonlar:  
 
Aşağıdaki yan etkiler çok seyrek (her 10.000 hastanın birinden azında) görülür:  
• Alerjik reaksiyonların bulguları mevcutsa: deride kaşıntı, döküntü, yüzde, dudaklarda, 
dilde veya vücutta şişme ya da nefes almada güçlük. Bu durum nadiren ciddileşebilir ve 
ölüme neden olabilir.  
• Deri altı yüzeyde dökün tü veya toplu iğne başı gibi düz, yuvarlak noktalanmalar veya 
deride çürük gelişimi. Bu durum, alerjik bir reaksiyon sonucunda kan damarı 
duvarlarının iltihaplanması nedeni ile olabilir. Eklem ağrısına ve böbrek problemlerine 
yol açabilir.  
• TOPRAMOXİN  aldıktan 7 -10 gün sonra serum hastalığına benzer reaksiyon denilen 
gecikmiş bir alerjik reaksiyon gelişebilir: Döküntüler, ateş, eklem ağrıları ve özellikle 
koltuk altı bölgedeki lenf düğümlerinin şişmesi gibi bulgular verebilir.  
• Özellikle avuç içlerinde ve a yak tabanlarında kaşıntılı, kırmızımsı mor lekeler, deride 
kabarık kurdeşen benzeri şişkin bölgeler, ağız, göz ve özel bölgede hassasiyet, ateş ve 
yorgunluk belirtileri eritema multiforme hastalığı nedeni ile olabilir.  
• Cildinizde veya göz çevresinde içi s u dolu veya kanlı sıvı dolu kabarcıklar gelişir veya 
deriniz geniş alanlarda soyulmaya başlarsa, deri renginiz değişir, deri altında düzensiz 
kabarıklıklar belirirse,  ağrı ve kaşıntı gelişirse bu bulgular farklı tipteki ciddi alerjik deri 
hastalıklarının belirtileri olabilir.  
8   • Kan testlerinizde alyuvarlar, akyuvarlar veya pıhtılaşma hücrelerinizde anormal 
azalmalar veya kan hücrelerinin parçalanması veya mukozalarda kanamalar veya 
derinizin altında toplu iğne başı gibi noktasal morarmalar gibi bulgulara rastlanırsa veya 
boğaz ağ rısı, ateş gibi enfeksiyon bulguları gelişirse  
• Uzun süren şiddetli veya kanlı, balgamlı ishaliniz olursa  
• Ciddi karaciğer fonksiyon bozukluğuna işaret eden bazı kan testlerinde bozulma, sarılık 
gibi bulgularınız varsa, idrarınız koyu çıkıyorsa, dışkınızın  rengi beyaz ise, şiddetli 
ishaliniz varsa veya kanamalarınız oluyorsa bu bulgular karaciğer işlevlerinizde ciddi 
bozukluklar olduğunun göstergesi olabilir.  
• Alerjinin tetiklediği kardiyak enfarktüsün bir semptomu olabilen, alerjik reaksiyon  
bağlamında göğ üs ağrısı (Kounis sendromu)  
 
 
 
İlaç kaynaklı enterokolit sendromu (DIES) :  
       İlaç kaynaklı enterokolit sendromu (DIES), daha çok amoksisilin alan çocuklarda 
bildirilmiştir. Bu, alerjik cilt ve solunum semptomlarının  yokluğunda tekrarlayan kusmanın 
önde gelen semptomu olan belirli bir tür alerjik reaksiyondur (ilaç <alım> <uygulama> 
<kullanım>dan 1 -4 saat sonra). Diğer başka semptomlarbelirtileri; karın ağrısı, letarji (sürekli 
uyku durumu), ishal ve düşük kan basıncı dır.  
 
 
•   Akut böbrek hasarına yol açan idrardaki kristaller  
•   Merkezde kabuklanma veya inci dizilimli daire şeklinde düzenlenmiş kabarcıklar içeren 
döküntü (Lineer IgA hastalığı)  
•   Beyni ve omuriliği çevreleyen zarların iltihabı (aseptik menenjit)  
 
Bunların hepsi çok ciddi yan etkilerdir.   
  
Eğer bunlardan biri sizde mevcut ise, sizin TOPRAMOXİN ’e karşı ciddi alerjiniz var 
demektir.  Acil tıbbi müdahaleye veya hastaneye yatırılmanıza gerek olabilir.  
  
Bu çok ciddi yan etkilerin hepsi oldukça seyrek  görülür.  
  
Diğer yan etkiler:  
 
Yaygın   
• Bulantı,  
• İshal,  
• Deri döküntüsü  
  
Yaygın olmayan  
• Kusma,  
• Kurdeşen (ürtiker),  
• Kaşıntı  
  
 
 
9   Çok seyrek   
• Ağızda veya genital bölgede mantar hastalıkları,  
• Anormal parçalanma nedeni ile alyuvar sayısında azalma ( hemolitik anemi),  
• Pıhtılaşmadan sorumlu kan hücrelerinde azalma (trombositopeni),  
• Kandaki akyuvar sayısında azalma (lökopeni),  
• Kanama zamanı ve protrombin zamanında uzama (kan pıhtılaşmasında gecikme),  
• Abartılı vücut hareketleri (hiperkinezi),  
• Baş dönmesi,  
• Havale  
• Antibiyotiğe bağlı kolit (bağırsak iltihabı),  
• Dilde siyah tüylenme,  
• Diş renginde yüzeysel renk değişikliği (özellikle süspansiyon formlarında ve çocuk 
hastalarda daha sıktır. Renk değişikliği iyi bir ağız hijyeni ile önlenebilir ve genellikle 
dişlerin fırçalanması ile giderilebilmektedir.),  
• Karaciğer iltihabı ve tıkanma sarılığı (hepatit ve kolestatik sarılık),  
• Karaciğer enzim seviyelerinde değişiklikler (ALT ve/veya AST de orta dereceli artış),  
• Özellikle ayak tabanında veya avuç içinde meydana gelen kaşıntılı, kırmızı -mor renkte 
lekeler, deri üzerinde kurdeşen benzeri şişlikler, ağız, göz ve genital bölgede aşırı 
hassasiyet, ateş ve aşırı yorgunluk gibi belirtilerle kendini gösteren alerjik durum 
(eritema multiforme)  
• Dudak, göz, ağız, burun ve genital bölgede oluşan şiddetli kabartılar ve kanamayla 
belirgin seyrek görülen bir deri hastalığı (Stevens -Johnson Sendromu),  
• Deride önce ağrılı kızarıklarla başlayan, daha sonra büyük kabartılarla devam eden ve 
derinin tabaka halinde soyu lması ile son bulan ciddi boyutlardaki deri reaksiyonu. Bu 
hastalığa ateş, üşüme nöbeti, kas ağrıları ve genel rahatsızlık hissi eşlik eder (Toksik 
Epidermal Nekrolizis),  
• Deri soyulması ile seyreden bir çeşit cilt hastalığı (eksfolyatif dermatit),  
• Yaygın  kızarık zemin üzerinde, içi iltihapla dolu, toplu iğne başı büyüklüğünde 
kabartılarla karakterize, yüksek ateşin eşlik ettiği ve sıklıkla ilaç kullanımı sonrası 
gelişen tablo (AGEP, akut generalize ekzantematöz püstülozis),  
• Grip benzeri belirtiler göster en döküntü, ateş, salgı bezlerinde şişme ve anormal kan test 
sonuçları (beyaz kan hücreleri (eozinofili) ve karaciğer enzimlerinde artış içeren) 
(Eozinofili ve sistemik semptomların eşlik ettiği ilaç reaksiyonu (DRESS)),  
• Bir çeşit böbrek iltihabı (interst isyel nefrit, idrara çıkmada azalma veya kesilme, idrarda 
kan gibi bulgular eşlik edebilir),  
• İdrarda kristal görülmesi (kristalüri, kum dökme)  
  
Bilinmiyor:  
• Güçlü antimikrobik ilaçların kullanımından sonra meyda  gelen, mikroorganizmaların 
hızlı parçalanması ve toksik maddelerin ortaya çıkması ile oluşan reaksiyon 
(JarischHerxheimer reaksiyonu)  
• Beyin zarı iltihabı (aseptik menenjit)  
  
10   Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hek iminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. TOPRAMOXİN ’in saklanması  
  
TOPRAMOXİN ’i çocukların  göremeyeceği,  erişemeyeceği  yerlerde ve  ambalajında saklayınız.  
  
25°C altındaki oda sıcaklığında ve kuru bir yerde saklayınız.  
Süspansiyon hazırlandıktan sonra 25°C'nin altındaki oda sıcaklığında 7 gün, buzdolabında (2 -
8°C) 14 gün saklanabilir.  
 
Son kullanma tarihiyle uyumlu olarak kullanınız.      
TOPRAMOXİN ’i ambalajın üzerinde belirtilen son kullanma tarihinden sonra 
kullanmayınız.    
Son kullanma tarihi, ambalaj üzerinde belirtilen ayın son gününü ifade eder.  
 
Eğer  üründe  ve/veya  ambalajında  bozukluklar  fark ederseniz TOPRAMOXİN ’i 
kullanmayınız.  
  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 
Ruhsat Sahibi: 
Toprak İlaç ve Kimyevi Mad. San. ve Tic. A.Ş. 
Hobyar Mah. An kara Cad. Hoş ağası İşhanı 
No: 31/516 Fatih/İstanbul 
 
Üretim Yeri: 
Toprak İlaç ve Kimyevi Mad. San. ve Tic. A.Ş. 
Hanlıköy Mah. Ferman Sok. No:18 54580  
Arifiye/Sakarya 
  
 
Bu kullanma talimatı ../../…. tarihinde onaylanmıştır.   
