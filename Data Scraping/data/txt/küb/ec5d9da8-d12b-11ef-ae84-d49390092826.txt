KISA ÜRÜN BİLGİSİ
1. BEŞERİ TIBBİ ÜRÜNÜN ADI
BUDEFİX 400 mcg inhalasyon için toz içeren kapsül
2. KALİTATİF VE KANTİTATİF BİLEŞİM
Etkin madde:
Budesonid 400 mcg
Yardımcı madde:
Yardımcı maddeler için 6.1’e bakınız.
3. FARMASÖTİK FORM
İnhalasyon için toz içeren kapsül
Transparan kırmızı kapak ve natural transparan kapsül içinde beyaz toz
4. KLİNİK ÖZELLİKLER
4.1. Terapötik endikasyonlar
Astımın tüm basamaklarında antienflamatuar, bronkodilatör, semptom kontrolü ve oral steroid
ihtiyacını azaltmak amaçlı kullanılır. KOAH’ta tek başına kullanılması önerilmez.
4.2. Pozoloji ve uygulama şekli
Pozoloji/ uygulama sıklığı ve süresi:
Dozaj, kişiye özgü olarak, idame tedavisi için gereken en düşük doza ayarlanmalıdır.
Budesonid her gün düzenli olarak alınmalıdır. Bir hasta bir inhalasyon cihazından diğerine
geçirilirken, doz kişiye özgü olarak tekrar titre edilmelidir.
Bronşiyal astım tedavisi:
Yetişkinler
Hafif astım hastalığı olan yetişkinlerin tedavisi günde 200 mikrogram olan minimum etkili
dozda başlatılabilir. Normal idame dozu günde iki defa 200-400 mikrogramdır (günde 400-
800 mikrograma eşdeğer). Şiddetli astım atakları sırasında, hasta oral kortikosteroid
tedavisinden budesonid inhalasyon tedavisine geçirilirken veya oral kortikosteroid tedavi
dozu azaltıldığında günlük doz (2-4’e bölünerek) 1600 mikrograma kadar yükseltilebilir.
Çocuklar (6 yaş ve üzeri)
Hafif astım hastası çocuklarda tedaviye günde bir defa 200 mikrogram ile başlanabilir.
Normal idame dozu günde iki defa 200 mikrogramdır (günde 400 mikrograma eşdeğer). En
yüksek günlük doz 800 mikrogramdır. BUDEFİX erişkinlerin denetimi altında
kullanılmalıdır. Cihazın kullanımı, çocuğun inhaleri doğru bir şekilde kullanabilmesine
bağlıdır.
6 yaşın altındaki hastalarda klinik deneyim olmadığından, BUDEFİX bu yaş grubundaki
hastalarda kullanılmamalıdır.
1Kronik obstrüktif akciğer hastalığının (KOAH) tedavisi:
Bu hastalık için önerilen doz, günde 2 defa 400 mikrogramdır.
KOAH’ta tek başına kullanılması önerilmez.
BUDEFİX reçete edilmiş oral kortikosteroid kullanan KOAH’lı hastalarda, oral doz azaltılırsa
“Pozoloji ve uygulama şekli: Bronşiyal astım tedavisi” başlıklı bölümde belirtilen doz
önerileri yapılmalıdır.
Uygulama şekli:
BUDEFİX kapsüller sadece oral inhalasyon içindir ve sadece kutudan çıkan cihaz ile tatbik
edilmelidir.
Kandida enfeksiyonu riskini azaltmak için her uygulamadan sonra ağzın su ile iyice
çalkalanması ve tükürülmesi önerilmektedir (Bkz. Bölüm 4.4 ve Bölüm 4.8). Ayrıca ağzın su
ile çalkalanması boğaz irritasyonunu engellemeye ve sistemik etki riskinin azaltılmasına
yardımcı olabilir.
Tek bir kapsüldeki en düşük doz 200 mikrogramdır. 200 mikrogramdan daha düşük bir tek
doz gerekiyorsa bu ürün kullanılamaz.
İlacın doğru olarak uygulandığını temin etmek için hekim veya başka bir sağlık profesyoneli:
 İlacın, akciğerdeki hedef bölgelere ulaşacağını garanti etmek üzere, kullanma
talimatlarına göre inhalasyon cihazının doğru kullanımını hastaya göstermelidir.
 Hastaya, kapsüllerin sadece inhalasyon ile kullanım için olduğunu ve yutulmaması
gerektiğini söylemelidir (bkz. Bölüm 4.4)
Hastaların jelatin kapsülün parçalanabileceğini ve küçük jelatin parçalarının
inhalasyondan sonra ağız veya boğaz bölgesine ulaşabileceğini bilmesi önemlidir.
Hastaya jelatinin zararsız olduğu, ağızda yumuşayacağı ve yutulabildiği söylenmelidir.
Kapsülü bir defadan fazla delmemek suretiyle parçalanma olasılığı asgari düzeye
indirilebilir.
Kapsüller blister ambalajından kullanımdan hemen önce çıkarılmalıdır. Kullanıma ilişkin
detaylı bilgi, kullanma talimatında mevcuttur. İnhalasyon cihazının doğru kullanımı için
aşağıda verilen kuralları dikkatle izleyiniz.
2İnhalasyon cihazı aşağıdaki bölümlerden oluşmaktadır:
1. Tabanın ağızlığını koruyan beyaz bir kapak,
2. İlacın kapsülden düzgün olarak salınmasını sağlayan bir
taban,
Taban kısmı aşağıdaki bileşenlerden oluşur:
3. Bir ağızlık,
4. Bir kapsül bölmesi,
5. Her bir yanda “kulakçıkları (çıkık yan taraflar) ve her bir
tarafında iğnesi olan kırmızı bir düğmesi,
6. Bir hava giriş kanalı.
İnhalasyon cihazı kullanım talimatları
1. Kapağı çekip çıkarınız.
2. Kapsül bölmesini açınız.
İnhalerin tabanını sıkıca tutup, açmak için ağızlığı üzerinde yer alan ok işareti yönünde
döndürünüz.
33. Parmaklarınızın tamamen kuru olduğundan emin olunuz.
Blisterden bir kapsül çıkarınız ve bu kapsülü cihazın tabanındaki kapsül bölmesine yatık
olarak yerleştiriniz.
Kapsülü kullanımdan hemen önce ambalajından çıkarınız.
ÖNEMLİ: Kapsülü ağızlığın içerisine yerleştirmeyiniz!
4. “Tık” sesini duyana kadar ağızlığı geri döndürerek kapsül bölmesini kapayınız.
5. Tozu kapsülden serbestlemek için:
 İnhalasyon cihazını ağızlık yukarı doğru bakacak şekilde dik olarak tutunuz.
 Kenarlardaki iki kulakçığa (düğmelere) aynı anda ve sadece bir kez sıkıca
basarak kapsülü deliniz. Sonra düğmeleri bırakınız.
4Not: Kapsül bu aşamada parçalanabilir ve küçük jelatin parçacıkları ağzınıza ya da
boğazınıza gelebilir. Fakat jelatin yenilebilir nitelikte olduğu için zararlı değildir.
6. Nefesinizi olabildiğince dışarıya veriniz.
7. İlacı derin bir şekilde hava yollarınıza çekmek için:
 Ağızlığı ağzınıza yerleştiriniz ve başınızı hafifçe geriye doğru eğiniz.
 Dudaklarınızla ağızlığın etrafını sıkıca sarınız.
 Hızlı, duraksamadan ve alabildiğiniz kadar derin bir nefes alınız.
Not: Kapsülün, kapsül bölmesinin üzerindeki alanda dönmesine bağlı olarak bir vızıldama
sesi duymalısınız. Eğer bu vızıldama sesini duymazsanız, kapsül bölmesini açınız ve
kapsülün, kapsül bölmesinde sıkışıp sıkışmadığını kontrol ediniz. Daha sonra 7. basamağı
tekrarlayınız. Kapsülü sıkıştığı yerden kurtarmak için düğmelere tekrar tekrar BASMAYINIZ.
8. İnhalasyon cihazının içerisinden nefes aldıktan sonra, nefesinizi rahatsız olmayacak
şekilde, tutabildiğiniz kadar tutunuz ve inhaleri ağzınızdan çıkarınız. Sonra
burnunuzdan nefes veriniz. Kapsül bölmesini açınız ve kapsülde toz kalıp kalmadığını
kontrol ediniz. Eğer kalmış ise 6-8. basamakları tekrarlayınız.
59. Tüm tozu kullandıktan sonra kapsül bölmesini açınız (bkz. basamak 2). Boş kapsülü
çıkarınız ve içeride kalan tozları temizlemek için kuru bir kağıt mendil ya da yumuşak
bir fırça kullanınız.
NOT: İnhalasyon cihazını temizlemek için SU KULLANMAYINIZ.
10. Önce ağızlığı, ardından kapağı kapatınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda klinik çalışma bulunmamaktadır. Oral budesonid ile elde
edilmiş olan farmakokinetik veriler ışığında, bu tür hastalarda ilacın sistemik maruziyetinin
klinik olarak anlamlı düzeyde değişmesi olası değildir (bkz. Bölüm 5. Farmakolojik
özellikler).
Karaciğer yetmezliği:
Karaciğer yetmezliği olan hastalarda klinik çalışma bulunmamaktadır. Ancak budesonid
ağırlıklı olarak hepatik metabolizma ile atıldığından, şiddetli karaciğer yetmezliği olan
hastalarda BUDEFİX kullanımı sırasında dikkatli olunmalıdır. Oral budesonid ile elde edilmiş
olan farmakokinetik veriler ışığında, hafif ila orta şiddetli karaciğer yetmezliği olan hastalarda
ilacın sistemik maruziyetinin klinik olarak anlamlı düzeyde değişmesi olası değildir (bkz.
Bölüm 5. Farmakolojik özellikler).
Pediyatrik popülasyon:
Hafif astım hastası çocuklarda tedaviye günde bir defa 200 mikrogram ile başlanabilir. 6 yaş
ve üzerindeki çocuklarda normal idame dozu günde iki defa 200 mikrogramdır (günde 400
mikrograma eşdeğer). Çocuklarda önerilen en yüksek günlük doz 800 mikrogramdır.
BUDEFİX, erişkinlerin gözetimi altında kullanılmalıdır. Cihazın kullanımı, çocukların
inhaleri doğru bir şekilde kullanabilmesine bağlıdır.
6 yaşın altındaki çocuklarda klinik deneyim olmadığından, BUDEFİX bu yaş grubundaki
hastalarda kullanılmamalıdır.
Geriyatrik popülasyon:
65 yaş ve üzeri hastalarda, klinik çalışma bulunmamaktadır.
4.3. Kontrendikasyonlar
 Etkin madde budesonide ya da yardımcı maddelerinden herhangi birine karşı bilinen
aşırı hassasiyette (Bkz. Bölüm 6.1),
 Aktif akciğer tüberkülozlu hastalarda kontrendikedir.
4.4. Özel kullanım uyarıları ve önlemleri
İnhaler steroidin kombine edildiği KOAH’lı ileri yaş hastalarda pnömoni riski
artabilmektedir.
6Tedavinin profilaktik niteliği
Hastalara, inhale budesonid tedavisinin profilaktik niteliği ve semptomları olmadığında bile
düzenli olarak almaları gerektiği anlatılmalıdır. Budesonid, akut bronkospazmı ortadan
kaldırma; status astmatikus veya diğer akut astım/KOAH ataklarında uygulanması gereken
birincil tedavi değildir.
Eşlik eden durumlar
Sessiz seyreden akciğer tüberkülozu olan veya solunum yollarında fungal ve viral
enfeksiyonu olan hastalarda dikkatli kullanılmalıdır.
Bronşektazi ve pnömokonyoz gibi akciğer hastalıkları olan hastaları tedavi ederken fungal
enfeksiyon olasılığı göz önüne alınmalıdır.
Astım atakları
Astımın akut atakları sırasında BUDEFİX dozunda artışa veya kısa süreli oral
kortikosteroidlerle ve/veya eğer bir enfeksiyon varsa antibiyotikle ilave bir tedaviye
gereksinim duyulabilir.
Hastalar akut astım semptomlarını hafifletmek için kurtarıcı ilaç olarak her zaman yanlarında
kısa etkili bir inhale bronkodilatör bulundurmalıdır.
Hastalara astımları kötüleştiği takdirde (kısa etkili inhale bronkodilatör tedavisinin uygulanma
sıklığında artış ya da inatçı solunum semptomları) doktorları ile temasa geçmeleri
önerilmelidir. Hasta yeniden değerlendirilmeli ve antienflamatuar tedavide artış gereksinimi,
inhale ya da oral kortikosteroid dozunun artırılması düşünülmelidir.
Paradoksal bronkospazm
Nadir durumlarda inhalasyon, doz uygulanmasını takiben bronkospazma yol açabilir.
Paradoksal bronkospazm gelişmesi durumunda BUDEFİX inhalasyonu derhal kesilmeli ve
gerekirse başka bir tedavi ile değiştirilmelidir. Paradoksal bronkospazm hızlı etki gösteren bir
inhale bronkodilatöre yanıt vermektedir.
Sistemik etkiler
İnhale kortikosteroidler, özellikle uzun süreli olarak yüksek dozlarda reçete edildiğinde,
sistemik etkiler ortaya çıkabilir. Bu etkiler, oral kortikosteroidlerle yapılan tedavide
görülenden çok daha az ortaya çıkar. Bazı olası sistemik etkiler arasında adrenal supresyon,
hiperadrenokortisizm/Cushing sendromu, çocuklarda ve ergenlerde büyüme geriliği, kemik
mineral yoğunluğunda azalma, katarakt ve glokom, aşırı duyarlılık reaksiyonları ve daha nadir
olmak üzere psikomotor hiperaktivite, uyku bozuklukları, anksiyete, depresyon ya da
saldırganlık gibi bir dizi psikolojik ya da davranışsal etkiler (özellikle çocuklarda) yer
almaktadır. Bu nedenle, inhale kortikosteroid dozunun etkin şekilde astım kontrolünün
sağlandığı en düşük doza ayarlanması önemlidir (Bkz. Bölüm 4.8).
7Büyüme üzerindeki etki
Budesonid, çocuklarda ve adolesanlarda özellikle yüksek dozda ve uzun süreli kullanımda
büyümeyi süprese edebilir. Uzun süreli olarak inhale kortikosteroid tedavisi gören çocukların
boylarının düzenli olarak ölçülmesi önerilmektedir. Büyümede yavaşlama olduğu takdirde,
tedavi inhale kortikosteroid dozunun, mümkünse astım kontrolünün etkin şekilde sağlandığı
en düşük doza indirilmesi amacıyla, gözden geçirilmelidir. Ayrıca, hastanın bir pediyatrik
solunum hastalıkları uzmanına sevk edilmesi düşünülmelidir. Yetişkinlerde ulaşılan boy
üzerindeki etki de dahil olmak üzere, gelişim hızında inhale kortikosteroidlerle ilişkili bu
azalmanın uzun vadeli etkileri bilinmemektedir. Oral inhale kortikosteroid tedavisinin
kesilmesini takiben büyümeyi “yakalama” potansiyeli yeterince incelenmemiştir.
Eş zamanlı kullanılan ilaçlar
BUDEFİX ve güçlü bir CYP3A4 inhibitörünün (örneğin; itrakonazol, atazanavir,
ketokonazol, ritonavir, nelfinavir, amiodaron, ve klaritromisin) uzun süre eş zamanlı
uygulamasında dikkatli olunmalıdır (bkz. Bölüm 4.5).
Tedaviye steroidler ile başlayan hastalar
Terapötik etki genellikle 10 gün içerisinde elde edilmektedir. Aşırı bronşiyal mukus
sekresyonu olan hastalarda, tedavinin başlangıcında, yaklaşık 2 hafta gibi kısa bir süre, oral
kortikosteroid tedavisi tedaviye eklenebilir.
Steroide bağımlı olan hastalar
Oral steroidlerden budesonide geçilirken, hasta görece olarak stabil bir dönemde olmalıdır.
Yaklaşık 10 gün boyunca daha önceden kullanılan oral steroidle birlikte yüksek doz
budesonid kombinasyonu verilir. Oral doz daha sonra kademeli olarak azaltılarak (örneğin her
ay 2.5 mg prednizolon veya eşdeğeri oranında) mümkün olan en düşük düzeye indirilmelidir.
İlave sistemik kortikosteroidler ya da BUDEFİX ile yapılan tedavi aniden değil, yavaşça
kesilmelidir.
Travma, cerrahi veya ağır enfeksiyonlar gibi özel kriz durumlarına karşı koyma amacıyla
hastanın adrenokortikal rezervinin yeterli düzeyde olduğundan emin olmak için sistemik
kortikosteroidlerden budesonide geçilen ilk aylar boyunca özellikle dikkatli olunmalıdır.
Hipotalamik-pitüiter-adrenal (HPA) eksen fonksiyonları düzenli olarak izlenmelidir. Bazı
hastalar bu gibi durumlarda ekstra kortikosteroid desteğine ihtiyaç duymaktadır; bu gibi
hastaların potansiyel ciddi durumlarını bildiren bir uyarı kartını yanlarında taşımaları tavsiye
edilmektedir. Sistemik kortikosteroidler yerine budesonide geçilmesi daha önce sistemik
kortikosteroidler tarafından baskılanmış olan alerjik rinit veya egzema gibi alerjilerin ortaya
çıkmasına yol açabilir; hastalarda letarji, kas veya eklem ağrısı ve bazen de mide bulantısı ve
kusma görülebilir. Bu alerjiler lokal antihistaminikler veya kortikosteroidlerle uygun bir
şekilde tedavi edilmelidirler.
İlave önlemler
Oral kandidiyazisi önlemek için, hastaya her uygulamadan sonra ağzını su ile çalkalaması
önerilmektedir. Böyle bir durum geliştiği takdirde, çoğu vakada enfeksiyon, BUDEFİX
8tedavisi kesilmeksizin, topikal antifungal tedaviye yanıt verecektir (bkz. Bölüm 4.2 ve Bölüm
4.8).
Disfoni oluşabilir; fakat tedaviye ara verilmesi ya da dozun azaltılmasını ve/veya sesin
dinlendirilmesi ile kolaylıkla geri dönüştürülebilirdir (bkz. Bölüm 4.8).
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil, pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhale ilaçlar arasında pnömoni riskinin büyüklüğü konusunda sınıf içi
farklılık bakımından kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdır.
KOAH hastalarındaki pnömoni risk faktörleri arasında; sigara içilmesi, ileri yaş, düşük vücut
kitle indeksi ve şiddetli KOAH bulunmaktadır.
Hatalı uygulama yolu
Budesonid kapsülleri, inhalasyon cihazına koymak yerine yanlışlıkla yutan hastalara dair
bildirimler alınmıştır. Kapsüllerin yanlışlıkla yutulması durumlarının büyük çoğunluğu
herhangi bir yan etki ile ilişkilendirilmemiştir. Sağlık çalışanları, hastaya BUDEFİX’in doğru
kullanımını anlatmalıdır (bkz. bölüm 4.2). Eğer BUDEFİX reçete edilen bir hastanın,
solunumunda düzelme yaşanmıyorsa, sağlık çalışanları, hastaya BUDEFİX’i nasıl
kullandığını sormalıdır.
4.5. Diğer tıbbi ürünler ile etkileşimler ve diğer etkileşim şekilleri
CYP34A inhibisyonu yapan ajanlar
Budesonidin ana metabolizma yolu sitokrom P450 (CYP) izoenzim 3A4 (CYP3A4)
aracılığıyladır. CYP3A4 inhibitörleri olarak bilinen ilaçlar (örneğin; itrakonazol, atazanavir,
ketokonazol, ritonavir, nelfinavir, amiodaron, klaritromisin) ile eş zamanlı uygulaması
budesonid metabolizmasını inhibe ettiği ve dolayısıyla sistemik maruziyeti artırdığı
bilinmektedir. Budesonid ve bilinen CYP3A4 inhibitörlerinin birlikte kullanımında dikkatli
olunmalıdır. Eğer bu ürünler birlikte uygulanıyorsa, adrenal kortikal fonksiyon izlenmeli ve
budesonidin dozu yanıta göre ayarlanmalıdır (Bkz. Bölüm 4.4 ve Bölüm 5.2).
CYP3A4 indüksiyonu yapan ajanlar
Budesonidin güçlü CYP3A4 indükleyicilerle (örn., rifampisin) eş zamanlı olarak kullanılması
budesonid metabolizmasını hızlandırabilir ve sistemik maruziyetini düşürebilir (Bkz. Bölüm
5.2).
9Özel popülasyonlara ilişkin ek bilgiler
Özel popülasyonlara özgü etkileşim çalışması yürütülmemiştir.
Pediyatrik popülasyon:
Pediyatrik popülasyona özgü etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar için özel bir öneri bulunmamaktadır.
Gebelik dönemi
Zorunlu olmadıkça, gebelik sırasında kullanımından kaçınılmalıdır. Gebelik sırasında
glukokortikosteroid tedavisi kaçınılmazsa, oral glukokortikosteroidlerin yerine, düşük
sistemik yan etkileri nedeniyle, inhale glukokortikosteroidler tercih edilmelidir. Gebe
kadınlara verilirken tedbirli olunmalıdır.
Laktasyon dönemi
İnhale budesonid anne sütü içine salgılanır. Bebeklerde ulaşılan plazma konsantrasyonlarının,
anne plazmasında bulunan konsantrasyonların yaklaşık 1/600’üne ulaşması beklenir (bkz.
Bölüm 5. Farmakolojik özellikler). Bu düşük budesonid miktarları, BUDEFİX’in laktasyon
döneminde kullanılabileceğini düşündürmekle birlikte, uzun süreli tedavi sırasında emzirilen
bebekler üzerindeki klinik etki bilinmemektedir.
Üreme yeteneği/Fertilite
Budesonid kullanımının insan fertilitesi üzerindeki etkileri hakkında herhangi bir veri
bulunmamaktadır.
4.7. Araç ve makine kullanımı üzerindeki etkiler
BUDEFİX, araç ve makine kullanma yeteneğini etkilemez.
4.8. İstenmeyen etkiler
Advers ilaç reaksiyonları, MedDRA’nın sistem organ sınıfına göre listelenmektedir. Her bir
sistem organ sınıfı içerisinde advers ilaç reaksiyonları sıklığa göre sıralanmakta olup en sık
görülen reaksiyonlar başta listelenmektedir. Ayrıca, her bir advers ilaç reaksiyonu için
aşağıdaki sisteme göre (CIOMS III), reaksiyonlara karşılık gelen sıklık kategorisi de
belirtilmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
10Enfeksiyonlar ve enfestasyonlar
Yaygın: Ağız-yutakta kandida enfeksiyonu, pnömoni (KOAH'lı hastalarda)
Bağışıklık sistemi hastalıkları
Seyrek: Aşırı duyarlılık reaksiyonları (dermatit, eritem), döküntü, ürtiker, anjiyoödem, kaşıntı,
anafilaktik reaksiyonlar
Endokrin hastalıkları
Seyrek: Adrenal supresyon, Cushing sendromu, hiperadrenokortisizm, hipokortisizm,
çocuklarda ve ergenlerde büyüme geriliği
Psikiyatrik hastalıklar
Seyrek: Depresyon, huzursuzluk
Çok seyrek: Sinirlilik
Göz hastalıkları
Seyrek: Katarakt, glokom
Solunum, göğüs bozuklukları ve mediastinal hastalıklar
Yaygın: Öksürük
Seyrek: Paradoksal bronkospazm, disfoni, boğaz iritasyonu
Kas-iskelet bozuklukları, bağ doku ve kemik hastalıkları
Seyrek: Kemik mineral yoğunluğunda azalma
Pazarlama sonrası deneyimden advers ilaç reaksiyonları (sıklıklar bilinmiyor)
Aşağıdaki advers ilaç reaksiyonları, budesonid ile edinilmiş olan pazarlama sonrası
deneyimden çıkarılmıştır. Bu reaksiyonlar, büyüklüğü belirli olmayan bir popülasyondan
gönüllülük bazında bildirilmiş olduğundan, bunların sıklıklarını güvenilir bir şekilde tahmin
etmek mümkün olmamaktadır ve bu nedenle “bilinmiyor” olarak sınıflandırılmaktadır.
Bağışıklık sistemi hastalıkları
Kontakt dermatit (Tip IV [gecikmiş] aşırı duyarlılık reaksiyonu)
Psikiyatrik hastalıklar
Psikomotor hiperaktivite, uyku bozuklukları, davranış değişiklikleri (ağırlıklı olarak
çocuklarda)
Uzun süreli klinik çalışmalardaki KOAH hastalarında budesonid formülasyonları ile şu
istenmeyen etkiler yayınlanmıştır: Deri morarmaları ve pnömoni.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
11olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Budesonidin akut toksisitesi düşük düzeydedir. Kısa bir süre içerisinde yüksek miktarlarda
ilacın inhalasyonunu takiben oluşan en büyük zararlı etki hipotalamik-pitüiter-adrenal (HPA)
fonksiyonlarının baskılanmasıdır. Özel acil durum önlemlerine gerek yoktur. Astımı kontrol
etmek için önerilen dozda BUDEFİX tedavisine devam edilmelidir.
Stres durumlarında, bir önlem olarak kortikosteroidlerin uygulanması gerekli olabilir
(örneğin, yüksek hidrokortizon dozları). Adrenokortikal atrofi görülen hastalar steroide
bağımlı olarak kabul edilir ve durum stabilize olana kadar yeterli sistemik kortikosteroid
idame tedavisine ayarlama yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Obstrüktif akciğer hastalıkları için diğer ilaçlar, inhalantlar;
Glukokortikoidler
ATC kodu: R03BA02
Budesonid, insanlarda belirgin topikal etki göstermekle birlikte önemli bir sistemik etkisi
olmayan bir kortikosteroiddir. Diğer inhale glukokortikoidlerde olduğu gibi budesonid de
farmakolojik etkilerini, hücre içi glukokortikoid reseptörleri ile etkileşerek gösterir. Birçok
farklı sitokin, kemokin, enzim ve hücre adezyon molekülünün üretimi inhibe edilir.
Kortikosteroid tedavisinden fayda gören hastalarda inhalasyon tozu olarak kullanıldığında,
genellikle tedaviye başlandıktan sonra 10 gün içerisinde astımı kontrol altına alabilmektedir.
Budesonid düzenli kullanıldığında astımlı akciğerlerdeki kronik enflamasyonu azaltmaktadır.
Budesonid, ayrıca akciğer fonksiyonlarını artırmakta ve astım semptomlarının ve bronş aşırı
cevaplılığının azalmasını sağlamakta, astım ataklarını önlemektedir.
5.2. Farmakokinetik özellikler
Genel özellikler
Emilim:
Akciğere ulaşan budesonid miktarı hızlı bir şekilde ve tamamen emilmektedir. Uygulamadan
hemen sonra plazmada en yüksek konsantrasyona ulaşılmaktadır. Orofarenkste kalan doz için
gerekli düzeltme yapıldıktan sonra mutlak biyoyararlanım %73 oranındadır. Karaciğerdeki
belirgin presistemik metabolizma nedeniyle inhale edilen bir dozun yutulan fraksiyonunun
sadece % 10 ila 13’ü biyoyararlanıma sahiptir. Diğer budesonid kuru toz inhalerler ile
gözlendiği gibi, önerilen doz aralığında budesonid kuru toz inhalasyonundan kaynaklanan
sistemik budesonid maruziyetinin, doza orantılı olması beklenebilir.
12Dağılım:
Budesonidin plazma proteinine bağlanması 1 ila 100 nmol’lük bir konsantrasyon aralığında %
85-90’dır. Budesonid dokulara yaygın olarak dağılır, kararlı durumda budesonidin dağılım
hacmi yaklaşık 183 ila 301 L’dir. Ayrıca yaklaşık 0.46 süt-plazma konsantrasyon oranı ile
anne sütüne geçer. Bebeğin maruz kalacağı tahmini günlük doz, günlük maternal dozun
yaklaşık %0.3’üdür ve bebeklerde ortalama plazma konsantrasyonun, bebekte oral
biyoyararlanımın tam olacağı varsayıldığında dahi, maternal plazmada gözlenen
konsantrasyonların yaklaşık 1/600’dur.
Hayvan çalışmalarında dalak, lenf bezleri, timus, adrenal korteks, üreme organları ve
bronşlarda yüksek konsantrasyonlar gösterilmiştir. Budesonid farede plasenta bariyerini
geçmektedir.
Biyotransformasyon:
Budesonid akciğerlerde metabolize olmaz. Emilimini takiben budesonid karaciğerde yıkıma
uğrar ve 6 beta-hidroksibudesonid ve 16 alfa-hidroksiprednizolon dahil olmak üzere bir dizi
inaktif metabolit elde edilir.
Budesonidin ana metabolizma yolu CYP3A4 aracılığıyladır ve budesonid metabolizması bu
enzimin bilinen inhibitörleri ya da indükleyicileri tarafından etkilenebilir (Bkz. Bölüm 4.5).
Eliminasyon:
Radyoişaretli budesonid soluyan insan gönüllülerde (ölçülü doz inhaler ile) uygulanan dozun
yaklaşık % 32’si idrarda ve dozun % 15’i feçeste geri kazanılır. İnhalasyondan sonra idrarda
16-alfa-hidroksiprednizolon tespit edilmiş, budesonid saptanmamıştır.
Budesonid intravenöz doz uygulamasını takiben yüksek plazma klerensi (84 L/s) gösterir.
Budesonidin eliminasyon yarılanma ömrü yaklaşık 2.8 ila 5 saattir.
Doğrusallık/Doğrusal olmayan durum:
Doğrusallık / doğrusal olmayan duruma ilişkin mevcut veri bulunmamaktadır.
Hastalardaki karakteristik özellikler
Karaciğer yetmezliği:
İnhale budesonid farmakokinetiği, karaciğer yetmezliği olan hastalarda çalışılmamıştır.
Ancak, siroz hastalarındaki oral uygulamanın ardından budesonidin sistemik yararlanımının
sağlıklı kontrollere göre 2.5 kat daha yüksek olduğu bildirilmiştir. Hafif karaciğer
yetmezliğinin sistemik maruziyet üzerinde az etkisi olduğu bildirilmiştir.
Böbrek yetmezliği:
Budesonid farmakokinetiği, böbrek yetmezliği olan hastalarda çalışılmamış olmakla birlikte
önemli bir etki beklenmemektedir. Bununla birlikte, budesonid metabolitleri idrar yoluyla
atılmaktadır ve şiddetli böbrek yetmezliğinde metabolitlerin birikmesine bağlı olarak advers
olayların görülmesindeki artmış risk olasılığı göz ardı edilememektedir.
13Pediyatrik popülasyon:
Budesonidin farmakokinetiği pediyatrik popülasyonda çalışılmamıştır. Ancak, diğer inhale
budesonid ürünlerine dair veriler, 3 yaşın üzerindeki çocuklarda beden ağırlığına normalize
edilen klirensin, yetişkinlere kıyasla yaklaşık %50 daha yüksek olduğunu göstermektedir.
Geriyatrik popülasyon:
Budesonidin farmakokinetiği yaşlı hastalarda çalışılmamıştır. Ancak, 65 yaş ve üzeri hastalara
dair sınırlı veriler, oral ve intravenöz budesonid uygulamasını takiben daha genç yetişkinlere
kıyasla yaşlılardaki farmakokinetikte anlamlı bir farklılık göstermemektedir.
Irk, cinsiyet:
Irk ya da cinsiyete bağlı farmakokinetik farklılıklar tanımlanmamıştır.
Klinik çalışmalar:
İnhale budesonid ile yakın zamanda bir klinik çalışma gerçekleştirilmemiştir.
5.3. Klinik öncesi güvenlilik verileri
Tekrarlı Doz Toksisitesi
Tekrarlı doz toksisitesi çalışmalarından gelen klinik öncesi veriler, önerilen terapötik dozda
insanlar için özel bir tehlike göstermemiştir.
Mutajenisite ve Karsinojenisite
Bir dizi in vitro ve in vivo mutajenisite testinde budesonidin mutajenik potansiyele sahip
olmadığı gösterilmiştir.
Oral yolla uygulanan budesonidin, günde 25 mikrogram/kg/gün doz düzeylerinden itibaren
erkek sıçanlarda karaciğer tümörleri insidansını arttırdığı gözlenmiştir. Bu etkiler ayrıca başka
steroidleri (prednizolon ve triamsinolon asetonid) içeren bir takip çalışmasında da
gözlenmiştir ve kortikosteroidlerin uygulaması ile ilişkili bir sınıf etkisi olduğu kabul
edilmiştir.
Üreme Toksisitesi
Subkutan uygulanan budesonidin sıçan yavrularının yaşama yeteneği üzerindeki azaltıcı
etkileri ve budesonidin sıçanlardaki anneye özgü toksisitesi, tavşanlardaki teratojenik
potansiyeli ve büyüme geriliği üzerindeki etkileri ve fetal ölüm, glukokortikoidlerin
hayvanlardaki bilinen teratojenik potansiyeli ile uyumludur. Budesonidin insanlarda herhangi
bir teratojenite ya da üreme toksisitesi gösterdiğine ilişkin bir kanıt yoktur (Bkz. Bölüm 4.6).
Sıçanlarda subkutan yolla uygulanan budesonidin fertilite üzerinde advers bir etkisi
olmamıştır.
146. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütü kaynaklı)
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
BUDEFİX 400 mcg inhalasyon için toz içeren 60 ve 120 kapsül PVC/PVDC/Alü blister
ambalajlarda inhalasyon cihazı içeren karton kutuda, kullanma talimatı ile beraber
ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Esenler / İSTANBUL
Telefon: 0850 201 23 23
Faks: 0212 481 61 11
email:info@celtisilac.com.tr
8. RUHSAT NUMARASI (LARI)
254/95
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.12.2013
Ruhsat yenileme tarihi:
10. KÜB’ÜN YENİLENME TARİHİ
15