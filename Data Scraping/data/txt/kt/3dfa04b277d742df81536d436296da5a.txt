1/8 
 KULLANMA TALİMATI  
 
BAYMELA  3 mg tablet  
 Ağızdan alınır . 
 
• Etkin madde:  Her bir tablet , 3 mg melatonin  içerir.  
• Yardımcı maddeler:  Laktoz m onohidrat (inek sütü kaynaklı) , mikrokristalin s elüloz , 
sodyum nişasta g likolat, kolloidal silikon dioksit , magnezyum s tearat  içerir .   
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. B ölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler  içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
 1. BAYMELA nedir ve ne için kullanılır?  
2. BAYMELA’ yı kullanmadan önce dikkat edilmesi gerekenler  
3. BAYMELA nasıl kullanılır?  
4. Olası yan etkiler nelerdir?  5. BAYMELA’ nın saklanması  
 Başlıkları yer almaktadır. 
 
1. BAYMELA  nedir ve ne için kullanılır?  
BAYMELA 30 adet tablet içeren, contalı, çocuk koruma kapaklı, plastik şişelerde karton kutu 
ambalajında kullanıma sunulmaktadır  
 Tabletler beyaz renkli ve yuvarlaktır.  
 
BAYMELA, etkin madde olarak melatonin içerir. BAYMELA, yetişkinlerde saat farkı 
değişikliklerine bağlı uyku bozukluklarının (jet-lag) kısa süreli tedavisinde kullanılır. Jet- lag; 2/8 
 uyku bozuklukları, gündüz yorgunluğu, yorgunluk, hafif zihinsel bozulma, sinirlilik ve uçuş 
sonrası oluşan sindirim sistemi bozuklukları ile tanınabilir. 
 Melatonin, vücudun biyolojik gündüz ve gece ritmini senkronize eden, vücut tarafından üretilen bir hormondur. Biyolojik ritim , zaman dilimleri arasında seyahat ed ildiğinde  
bozulabilir . Bu durum, jet-lag olarak bilinir. Belirtiler  ve bu belirtilerin şiddeti bireyler 
arasında değişir, ancak genellikle daha uzun zaman dilimleri boyunca seyahat edildiğinde , 
daha uzun sürer ve daha yoğun hissedilir . BAYMELA, normal gece ve gündüz ritmini 
iyileştirmeye yardımcı olabilir ve belirtileri azaltabilir. 5. gün sonra sında  kendinizi daha iyi 
hissetmiyorsanız veya daha da kötü hissediyorsanız bir doktora danışmalısınız.  2. BAYMELA ’yı kullanmadan önce dikkat edilmesi gerekenler  
 
BAYMELA ’yı aşağıdaki durumlarda KULLANMAYINIZ  
Eğer;  
 
BAYMELA’nın  etkin maddesine veya yardımcı maddelerine karşı aşırı duyarlılığ ınız varsa.  
 
BAYMELA ’yı aşağıdaki durumlarda DİKKATLİ KULLANINIZ  
 
Uyarılar ve önlemler : 
 
BAYMELA almadan önce doktorunuzla veya eczacınızla konuşun.  
 
• Epilepsi  (SARA)  hastalığınız varsa, m elatonin epilepsili hastalarda nöbet sıklığını 
artırabilir.  
• Otoimmün bir hastalığınız varsa (vücudun kendi bağışıklık sistemi tarafından 
“saldırıya uğradığı”)  
• Şeker hastalığınız varsa veya bozulmuş  glikoz toleransı söz konusu ise , bu ilaç 
kanınızdaki glikoz seviyesini artırabilir. 
• Ciddi böbrek yetmezliğiniz varsa,  
• Orta derecede veya ciddi karaciğer yetmezliğiniz varsa,  
• Sigara içiyorsanız, tütün dumanı bileşenleri melatoninin karaciğer tarafından 
parçalanmasını artırabileceğinden BAYMELA ’nın etkisini azaltabilir . 
 
Bu uyarılar, geçmi şteki herhangi bir dönemde dahi olsa sizin için geçerliyse lütfen  
doktorunuza danışınız.  
 
BAYMELA ’nın yiyecek ve içecek ile kullanılması:  
 
BAYMELA, yiyecekler ile  birlikte alınmamalıdır (bkz. bölüm 3).  3/8 
 Alkol, uyku kalitesini bozabileceğinden ve bazı jet -lag semptomlarını kötüleştirebileceğinden 
(örneğin baş ağrısı, sabah yorgunluğu, konsantrasyon) bu ilacı kullanırken alkol  
tüketilmemesi önerilir.  
 
Hamilelik : 
 İlacı kullanmadan önce doktorunuza veya eczacınıza danışınız.  
 Hamileyseniz ya da hamile olabileceğinizi düşünüyorsanız BAYMELA kullanımı önerilmez. 
Melatonin plasentayı geçer ve bunun doğmamış çocuğa neden olabileceği riskler konusunda yeterli bilgi yoktur. Çocuk doğurma potansiyeli olan bir kadınsanız gebelikten korunmanız 
gerek lidir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 Emziriyorsanız BAYMELA kullanımı önerilmez . Melatonin, anne sütüne geçer ve e mzirilen  
çocuğa yönelik risk göz ardı edilemez.  
 
Üreme Yeteneği  
BAYMELA’ nın kadın ve erkek doğurganlığı üzerindeki etkileri hakkında yeterli bilgi 
bulunmadığından, bebek sahibi olmayı planlayan kadın ve erkeklerde kullanımı önerilmez.  
 
Araç ve makine kullanımı  
BAYMELA uyuşukluğa neden olabilir ve alımdan birkaç saat sonra sına kadar  uyanıklığı 
azaltabilir. Bu nedenle, BAYMELA araba sürmeden veya makineleri kullanmadan önce 
alınmamalıdır.  
 
BAYMELA’nın  içeriğinde bulunan bazı yardımcı maddeler hakkında önemli bilgiler  
BAYMELA laktoz monohidrat (bir şeker tipi) içerir. Eğer daha önceden doktorunuz 
tarafından bazı şekerlere karşı dayanıksızlığınız olduğu söylenmişse, bu tıbbi ürünü almadan 
önce doktorunuz la temasa geçiniz.  
 Bu tıbbi ürün her “doz” unda 4 mg sodyum nişasta glikolat ihtiva eder. Bu durum kont rollü 
sodyum diyetinde olan hastalar için göz önünde bulundurulmalıdır.  
Diğer ilaçlar ile birlikte kullanımı:  
 
• Fluvoksamin (depresyon ve obsesif kompulsif bozukluğun tedavisi için kullanılır), 
melatoninin etkisini artırabilir.  4/8 
 • Psoralenler (örneğin, sedef hastalığı gibi cilt hastalıklarının tedavisi için kullanılır), 
melatoninin etkisini artırabilir.  
• Simetidin (ülser gibi mide problemlerinin tedavisinde kullanılır), melatoninin etkisini 
artırabilir.  
• Östrojenler ( gebeliği önleyici veya hormon yerine koyma tedavisinde kullanılan 
ilaçlarda kullanılır), melatoninin etkisini artırabilir.  
• Kinolonlar (bakteriyel enfeksiyonların tedavisinde kullanılır), melatoninin etkisini 
artırabilir.  
• Rifampisin (bakteriyel enfeksiyonların tedavisinde kullanılır), melatoninin etkisini azaltabilir.  
• Karbamazepin (epilepsi tedavisinde kullanılır), melatoninin etkisini azaltabilir.  
• Benzodiazepinler ve benzodiazepin olmayan hipnotikler (uykuya neden olan ilaçlar, 
örneğin midazolam, temazepam ve zaleplon, zolpidem, zopiklon), melatonin bu gibi 
ilaçların yatıştırıcı etkisini artırabilir ve zolpidem’in (sabah uykusu, bulantı, konfüzyon) gibi bazı yan etkilerini artırabilir.  
• Melatonin kanın pıhtılaşmasını önleyen varfarinin etkisini etkileyebilir . 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. BAYMELA  nasıl kullanılır?  
 
Uygun kullanım ve doz/uygulama sıklığı için talimatlar:  
 Sirkadyen ritim uyku bozukluğu (jet -lag) tanısında tedaviyi düzenleyen hekimin 3- 6 mg/gün 
dozunu uygun görmesi durumunda en fazla 5- 7 gün süreyle, uçuş sonrası saat 20:00’den sonra  
kullanılır.  
 Doz, batı ve özellikle doğu yönünde 2 saat dilimi veya daha uzun yolculuklar için varış 
sonrasında yatma vaktinde alınmalıdır. Geçilen zaman dilimi arttıkça BAYMELA’nın  
sağlayacağı etki de artacaktır.  
 Eğer yanlış zamanda kullanılırsa jet- lag sonrasında biyolojik ritmin varılan yerle 
senkronizasyonu üzerinde herhangi bir etki görülmeyebilir ya da bilakis senkronizasyon daha da bozulabilir. Bu nedenle BAYMELA varış yerinde saat 20:00’den önce veya saat 04:00’ten 
sonra alınmamalıdır.  
 
Uygulama yolu ve metodu:  
Tabletler yanlızca su ile yutulmalıdır. BAYMELA alımından 2 saat önce veya 2 saat sonra 
yiyecek tüketilmemelidir.  
 BAYMELA, yılda maksimum 16 tedavi periyodu boyunca  alınabilir.  
 5/8 
 Değişik yaş grupları:  
 
Çocuklarda  kullanımı:  
Bilinmediğinden, 0 ila 18 yaş arasındaki çocuk ve ergenlerde kullanımı önerilmez. 
 
Yaşlılarda kullanımı:  
Yaşlılar için özel bir doz ayarlaması gerekmemektedir. Yaşlılarda kullanım dozu genç 
erişkinlerden farklı değildir.  
Özel kullanım durumları:  
 
Böbrek yetmezliği / Karaciğer yetmezliği:  
Önemli derecede bozulmuş karaciğer veya böbrek fonksiyonlarından muzdaripseniz , ilacı 
kullanmadan önce doktorunuz veya eczacınıza danışınız.  
 Eğer BAYMELA’nın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla BAYMELA kullandıysanız:  
BAYMELA’dan  kullanmanız gerekenden fazlasını kullanmışsanız doktorunuz veya en yakın 
hastane ile temasa geçiniz. Doz aşımında en sık görülen belirtiler; uyuşukluk, baş ağrısı, baş 
dönmesi ve bulantıdır. 
 
BAYMELA’dan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
BAYMELA’yı  kullanmayı unutursanız : 
Yatmadan önce BAYMELA  almayı unutursanız ve gece boyunca uyanık kaldıysanız, 
unutulan dozu ancak en geç sabaha karşı 04:00’den önce alabilirsiniz  
 Unutulan dozları dengelemek için çift doz almayınız. 
 BAYMELA  ile tedavi sonlandırıldığındaki oluşabilecek  etkiler:  
BAYMELA almayı bırakırsanız, zararlı bir etkisi veya yoksunluk belirtileri olmaz. 
 
4.Olası yan etkiler nelerdir?   Tüm ilaçlar gibi, BAYMELA’nın  içeriğinde bulunan maddelere duyarlı kişilerde yan etkiler 
olabilir.  
 Diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   :10 hastanın en az birinde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  6/8 
 Yaygın olmayan  :100 hastanın birinden az, fakat 1.000 hastanın birinden fazla 
görülebilir. 
Seyrek   :1.000 hastanın birinden az fakat 10.000 hastanın birinden fazla 
görülebilir. Çok seyrek   :10.000 hastanın birinden az görülebilir.  
Bilinmiyor   :Eldeki verilerden hareketle tahmin edilemiyor. 
 Aşağıdakilerden biri olursa, BAYMELA’yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
 
Yaygın olmayan yan etkiler  
■ Göğüs ağrısı  
 
Seyrek  yan etkiler  
■ Kandaki azalmış beyaz kan hücresi sayısı  
■ Kanama ya da morarma riskini artıran kan trombositlerinde azalma  
■ Oryantasyon bozukluğu ■ Bayılma  
■ Bulanık görme dahil görme bozukluğu  
■ Kalp çarpıntısı (göğüste baskı, ağrı)  
■ İdrarda kan (kırmızı kan hücreleri)  
 
Bilinmiyor  
■ Dilin şişmesi veya ağzın kaplanmasıyla sonuçlanan şiddetli alerjik reaksiyon  Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  Asağıdakilerden herhangi birini fark ederseniz, doktorunuza söyleyiniz:  
 Eğer bu yan etkiler ciddileşirse doktorunuzu veya eczacınızı bilgilendiriniz.  
Yaygın yan etkiler  
■ Baş ağrısı  
■ Uyuşukluk  
 
Yaygın olmayan yan etkiler  
■ Sinirlilik, gerginlik, huzursuzluk, anormal rüyalar, anksiyete  
■ Baş dönmesi  
■ Yüksek tansiyon ■ Karın ağrısı, üst karın ağrısı, hazımsızlık, ağız ülseri, ağız kuruluğu, bulantı  
■ Kaşıntı, döküntü, kuru cilt  
■ İdrarda glikoz atılımı, idrarda aşırı protein  7/8 
 ■ İyi hissetmemek  
■ Kilo artışı  
 
Seyrek yan etkiler  
■ Kandaki yüksek seviyelerde belirli yağ molekülleri (trigliseritler)  
■ Değiş ken ruh hali, saldırganlık, artan cinsel dürtü 
■ Hafıza bozukluğu, huzursuz bacak sendromu, “iğne batması” hissi  
■ Gözlerde sulanma  
■ Sıcak basmaları  
■ Kusma, aşırı tükürük salgısı, ağız kokusu, mide zarının iltihabı  
■ Tırnak bozukluğu 
■ Artrit, kas spazmları  
■ Fazla miktarda idrar yapmak  
■ Ağrılı olabilen uzun süreli ereksiyon, prostat bezinin iltihabı  
■ Susuzluk  
■ Kandaki anormal elektrolit seviyeleri  
 
Bilinmiyor  
■ Kurdeşen, yüzde, dudaklarda veya dilde şişme gibi a şırı duyarlılık reaksiyonları  
■ Yüksek kan şekeri seviyesi  
■ Göğüsten süt gelmesi (erkeklerde de)  
 
Bunlar BAYMEL A’nın hafif yan etkileridir . 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Etki Bildirimi” ikonunu tıklayarak ya da 0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi edinilmesine katkı sağlamış olacaksınız. 
 
5. BAYMELA’nın  saklanması  
 BAYMELA’yı  çocukların göremeyeceği, erişemeyeceği yerlerde ve ambalajında saklayınız.  
 
25°C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra BAYMELA’yı  kullanmayınız.  8/8 
  
Eğer üründe ve/veya ambalajında bozukluklar fark ederseniz BAYMELA’yı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! T .C. Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
 Ruhsat Sahibi   Empharma İlaç Ltd. Şti. 
  Reşitpaşa Mah. Eski Büyükdere Cad.  
  Park Plaza Blok No:14/19 
  Sarıyer/İstanbul    
  Tel: 0 212 999 98 16 
  E-posta: info@empharmailac.com  
 
Üretim Yeri   Merkez Laboratuarı İlaç San. ve Tic. A.Ş.  
Çekmeköy / İstanbul  
Tel: 0 216 484 41 66 
Faks:  0 216 484 41 91 
  
 
Bu kullanma talimatı  ../../…. tarihinde onaylanmıştır.  
 