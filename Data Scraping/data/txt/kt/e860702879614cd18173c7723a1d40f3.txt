1 
 KULLANMA TAL İMATI 
 
NECETAM  800 mg  Film Kaplı Tablet   
Ağızdan alınır.  
• Etkin madde: Her bir film kaplı tablette 800 mg pirasetam  
• Yardımcı maddeler: Polietilen glikol, kolloidal silikon d ioksit, magnezyum stearat, 
kroskarmeloz sodyum , opadry white  03F180011 (hipromelloz, titanyum dioksit ve 
polietilen glikol).  
 
 
 
 
 
  
 
Bu Kullanma Talimatında:  
1. NECETAM nedir ve ne için  kullanılır?  
2. NECETAM ’ı kullanmadan önce dikkat edilmesi gerekenler  
3. NECETAM nasıl kullanılır?  
4. Olası yan etkiler nelerdir? 
5. NECETAM 'ın saklanması  
Başlıkları yer almaktadır. 
1. NECETAM nedir ve ne için kullanılır?  
NECETAM , oblong, bikonveks , çift tarafı çentikli, bir tarafında çentiğin iki tarafında ‘N’ 
baskılı, beyaz renkte film kaplı tabletler halindedir. Her kutuda 30 tablet bulunur. 
 
NECETAM , nootropik ilaç grubundadır. Nootropikler, öğrenme, hafıza, dikkat ve farkındalık 
gibi bilişsel s üreçleri,  yatıştırıcı veya uyarıcı etki ile bağlantılı olmaksızın geliştirir.  
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
2 
 NECETAM ; 
Erişkinlerde   
- Hafıza kaybı, dikkat eksikliği ve araç kullanma yeteneğinin kaybı gibi bulgularla 
seyreden psiko- organik  sendromların belirtiye yönelik (semptomatik) tedavisi,  
- Kortikal kaynaklı miyoklonus (bir veya daha fazla uzuvda veya gövdede kısa, ani ("flaş -benzeri") kas kasılmaları)  tedavisi (tek başına veya diğer ilaçlarla birlikte), 
- Baş dönmesi ve ilişkili denge bozuklukları (vazomotor veya psişik kökenli serse mlik 
hissi hariç) için kullanılır.  
Çocuklarda 
- 8 yaş ve üzeri çocuklarda konuşma terapisi gibi uygun yaklaşımlar ile birlikte disleksi (okuma/yazma güçlüğü) tedavisinde kullanılır. 
 2. NECETAM  kullanmadan önce dikkat edilmesi gerekenler  
NECETAM’ı  aşağıdaki  durumlarda KULLANMAYINIZ  
- NECETAM 'ın etkin maddesi pirasetama veya diğer pirolidon türevlerine ya da 
içerdiği yardımcı maddelerden herhangi birine karşı alerjiniz var ise, aşırı duyarlı 
iseniz,  
- Beyin kanamanız varsa,  
- Son- dönem böbrek hastalığınız varsa,  
- Huntington Koresi hastalığınız varsa bu ilacı kullanmayınız. 
NECETAM’ı  aşağıdaki  durumlarda D İKKATL İ KULLANINIZ  
- Pirasetamın  kanama zamanını uzatabilmesi nedeniyle, kanama ile ilgili altta yatan 
bozukluğunuz varsa, belirli bir hastalık nedeniyle kanama riski taşıyorsanız, beyin kanaması geçirdiyseniz, düşük dozda aspirin dahil kan pıhtılaşmasını önleyen ilaçlar 
kullanıyorsanız veya ağır kanamalı ve büyük cerrahi girişim geçiren bir hasta iseniz,  
- Böbrek yetmezliğiniz varsa N ECETAM 'ı dikkatle kullanınız.  
- Yaşlıysanız ve uzun süredir NECETAM  kullanıyorsanız böbrek işleviniz doktorunuz 
tarafından düzenli olarak izlenmeli ve gerekirse  doz ayarlaması yapılmalıdır.  
- NECETAM 'ı miyoklonus için alıyorsanız, doktorunuzun size reçete ettiği doza ve 
verdiği talimatlara mutlaka uyunuz.  
3 
 Bu uyarılar geçmişte herhangi bir dönemde dahi olsa sizin için geçerliyse lütfen doktorunuza 
danışın. 
NECETAM’ı n yiyecek ve içecek  ile kullanılması 
NECETAM 'ı aç veya tok karnına alabilirsiniz. 
Hamilelik  
İlacı kullanmadan önce doktorunuza veya eczacınıza danışınız.  
Eğer hamile iseniz veya hamile olduğunuzu düşünüyor iseniz, lütfen doktorunuza haber 
veriniz. 
 
NECETAM 'ın hamile kadınlarda kullanımına ilişkin yeterli veri mevcut değildir. Doktor 
tarafından gerekli görülmedikçe N ECETAM  hamile kadınlarda kullanılmamalıdır.  
Bu ilacı kullanıyorsanız hamile kalmamak için etkili bir şekilde gebelikten korunmalısınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  
Emzirme  
İlacı kullanmadan önce doktorunuza veya eczacınıza danışınız.  
NECETAM  anne sütüne geçtiği için, N ECETAM 'ı kullanan anneler emzirmeyi bırakmalı 
veya emzirme sırasında ilacı kesmelidir.  
Araç ve makine kullanımı  
NECETAM  baş dönmesi, uyku hali, yorgunluğa sebep olabileceğinden araç ya da makine 
kullanırken dikkatli olunuz.  
NECETAM ’ın içeriğinde bulunan bazı yardımcı maddeler hakkında önemli bilgiler  
NECETAM’ın içeriğinde uyarı gerektiren herhangi bir yardımcı madde bulunmamaktadır.  
Diğer ilaçlarla birlikte kullanımı 
NECETAM  bir tiroid  ekstresi (T3 + T4) ile eş zamanlı kullanıldığında, konfüzyon (zihin 
karışıklığı), irritabilite (uyarıya aşırı tepki gösterme) ve uyku bozukluğu gözlemlenmiştir.  
Kan pıhtılaşmasını azaltan (kumarin grubu) ilaçların etkilerini artırabilir.  
4 
 Pirasetam üzerine diğer ilaçların belirgin bir etkisi beklenmez. Pirasetamın diğer ilaçların 
metabolizmasını etkilemesi beklenmez.  
4 hafta boyunca günlük 20 g'lık dozda alınan pirasetam, epilepsi hastalarında sabit dozlarda 
alınan antiepileptik ilaçların (karbamazepin, fen itoin, fenobarbiton, sodyum valproat) doruk 
ve taban serum düzeylerini değiştirmemiştir.  
Eşzamanlı alkol kullanımı, pirasetam serum düzeylerini değiştirmemiştir. Ağızdan alınan 1.6 
g pirasetamın alkol seviyesi üzerine bir etkisi yoktur. Bununla birlikte, NECETAM  ile tedavi 
sırasında alkol tüketimi önerilmez.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
3. NECETAM  nasıl kullanılır?  
• Uygun kullanım ve doz/uygulama sıklığı için  talimatlar:  
NECETAM 'ı hangi hastalığın tedavisi amacıyla alıyorsanız, o hastalık için doktorunuzun size 
önerdiği dozda ve uygulama sıklığında kullanınız. 
Kaç tablet kullanılacağı ve ne zaman alınacağı ile ilgili bilgiler  
Yetişkinler : 
- Hafıza kaybı, dikkat eksikliği ve araç kullanma yeteneğinin kaybı gibi bulgularla seyreden psiko -organik sendromların belirtiye yönelik (semptomatik) tedavisi : 
Günlük önerilen doz; 2.4 g (3 tablet) – 4.8 g'a (6 tablet) kadardır.  
Gün içerisinde 3 tableti sabah, öğlen ve akşam 1'er tablet veya 6 tableti sabah, öğlen 
ve akşam 2'şer tablet şeklinde almanız önerilir. 
- Baş dönmesi ve ilişkili denge bozuklukları (vazomotor veya psişik kökenli sersemlik 
hissi hariç) tedavisi : 
Günlük önerilen doz; 2.4 g (3 tablet) – 4.8 g'a (6 tablet) kadardır.  
Gün içerisinde 3 tableti sabah, öğlen ve akşam 1'er tablet veya 6 tableti sabah, öğlen 
ve akşam 2'şer tablet şeklinde almanız önerilir. 
5 
 - Kortikal kaynaklı miyoklonus (bir veya daha fazla uzuvda veya gövde de kısa, ani 
("flaş -benzeri") kas kasılmaları) tedavisi : 
Normal başlangıç dozu 7.2 g (9 tablet)'dir.  
Gün içerisinde, dozu 3'e bölerek sabah, öğlen ve akşam 3'er tablet şeklinde almanız 
önerilir.  
NECETAM 'ı almaya başladığınızda, doktorunuz günlük dozunuzu kademeli olarak 
artırabilir. Bu nedenle doktorunuzun talimatlarına uyunuz. 
Çocuklar (8 yaş ve üzeri) : 
- Konuşma terapisi gibi uygun yaklaşımlar ile birlikte disleksi (okuma/yazma güçlüğü) tedavisi : 
Günlük önerilen doz yaklaşık 3.2 g (4 tablet)'dır.  
Gün içerisinde 4 tableti sabah ve akşam 2'şer tablet şeklinde almanız önerilir. 
• Uygulama yolu ve metodu:  
NECETAM  800 mg Film Kaplı Tablet, ağızdan kullanım içindir ve yemek sırasında veya tok 
karnına alınabilir. Tabletleri bütün halinde bir bardak su ile yutunuz, çiğnemeyiniz veya 
kırmayınız.  
• Değişik  yaş gurupları:  
Yaşlılarda kullanım  
Böbrek fonksiyon bozukluğu olan yaşlı hastalarda doktorun dozu ayarlaması önerilir. 
Çocuklarda kullanım  
NECETAM 'ın 8 yaşın altındaki çocuklarda kullanılması önerilmez.  
• Özel  kullanım durumları:  
Böbrek/Karaciğer yetmezliği  
Böbrek yetmezliği olan hastalarda doktor tarafından dozun ayarlanması gerekir. 
Sadece karaciğer yetmezliği olan hastalarda dozun ayarlanması gerekmez. Karaciğer 
yetmezliği ile birlikte böbrek yetmezliği varsa dozun ayarlanması önerilir.  
6 
 Eğer N ECETAM 'ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla NECETAM  kullandıysanız:  
NECETAM 'dan kullanmanız gerekenden fazlasını kullanmışsanız hemen bir doktor veya 
eczacı ile konuşunuz.  
NECETAM ’ı kullanmayı unutursanız : 
Unutulan dozları dengelemek için çift doz almayınız. NECETAM ile tedavi sonlandırıldığında oluşabilecek  etkiler  
NECETAM  ile tedavinin süresi, hastalığın belirtilerinin şiddetine, tipine ve hastanın tedaviye 
verdiği yanıta bağlıdır. Doktorunuzun önerisi olmadan tedaviyi kesmeyiniz, çünkü bu durum 
hastalığın belirtilerinin tekrar ortaya çıkmasına ya da daha da kötüleşmesine neden olabilir. 
NECETAM  ile tedavinin sonlandırılmasına doktorunuz karar vermelidir. 
4. Olası yan etkiler nelerdir? Tüm ilaçlar gibi NECETAM 'ın içeriğinde bulunan maddelere duyarlı olan kişilerde yan 
etkiler olabilir.
 
Aşağıdakilerden  biri olursa, NECETAM ’ı kullanmayı durdurun ve DERHAL  
doktorunuza bildirin veya size en yakın hastanenin acil bölümüne  başvurunuz:  
• Ani ve hızlı gelişen kızarıklık ve kabartı tarzında döküntüler, yüzde şişme, hırıltılı soluk alıp verme ve/veya soluk alıp vermede güçlük gibi aşırı  duyarlılık belirtileri 
(Anafilaktoid reaksiyon) , 
• Aşırı duyarlılık  (Alerjik reaksiyon)  
• Koordine hareket bozukluğu/  Uyumsuz hareket bozukluğu (Ataksi),  
• Denge bozukluğu,  
• Epilepsinin şiddetlenmesi,  
• Varsanı, gerçekte olmayan şeyleri görmek veya duymak (Halüsinasyon),  
• Anjiyonörotik ödem (eller, ayaklar, bilekler, yüz, dudakların şişmesi ya da özellikle ağız veya boğazın yutmayı veya nefes almayı zorlaştıracak şekilde şişmelerinde)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
NECETAM 'a karşı ciddi alerjiniz  var demektir. Acil tıbbi müdaheleye veya hastaneye 
yatırılmanıza gerek olabilir.  
Bu çok ciddi yan etkileri n hepsi oldukça seyrek görülür. 
7 
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az 1’inde görülebilir.  
Yaygın : 10 hastanın 1’inden az, fakat 100 hastanın 1’inden fazla görülebilir. 
Yaygın olmayan : 100 hastanın 1’inden az, fakat 1000 hastanın 1’inden fazla görülebilir.  
Seyrek :  1000 hastanın 1’inden az, fakat 10.000 hastanın 1’inden fazla görülebilir. 
Çok seyrek : 10.000 hastanın 1’inden az görülebilir. 
Bilinmiyor : Eldeki verilerden hareketle tahmin edilemiyor.  
Yaygın:  
• Aşırı hareketlilik (Hiperkinezi)  
• Kilo artışı 
• Sinirlilik  
 
Yaygın olmayan:  
• Uyuklama hali (Somnolans)  
• Depresyon  
• Yorgunluk 
Bilinmiyor:  
• Kanama bozukluğu  
• Baş dönmesi (Vertigo)  
• Karın ağrısı  
• Üst karın ağrısı  
• İshal  
• Mide bulantısı  
• Kusma  
• Ani ve hızlı gelişen kızarıklık ve kabartı tarzında döküntüler, yüzde şişme, hırıltılı 
soluk alıp verme ve/veya soluk alıp vermede güçlük gibi aşırı duyarlılık belirtileri (Anafilaktoid reaksiyon)  
• Aşırı duyarlılık (Alerjik reaksiyon)  
• Koordine hareket bozukluğu/Uyumsuz hareket bozukluğu (Ataksi)  
• Denge bozukluğu  
• Epilepsinin şiddetlenmesi  
• Baş ağrısı  
8 
 • Uykusuzluk 
• Aşırı huzursuzluk hali (Ajitasyon),  
• Kaygı (Anksiyete)  
• Zihin karışıklığı (Konfüzyon)  
• Varsanı, gerçekte olmayan şeyleri görmek veya duymak (Halüsinasyon)  
• Anjiyonörotik ödem (eller, ayaklar, bilekler, yüz, dudakların şişmesi ya da özellikle 
ağız veya boğazın yutmayı veya nefes almayı zorlaştıracak şekilde şişmelerinde)  
• Cildin üst tabakasının yangısı (Dermatit)  
• Kaşıntı 
• Kurdeşen (Ürtiker)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı  bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tık layarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağ lamış 
olacaksınız.  
5. NECETAM’ı n saklanması  
Çocukların göremeyeceği ve erişemeyeceği yerlerde ve ambalajında saklayınız.  
25°C'nin altındaki oda sıcaklığında  ve kuru bir yerde saklayınız. 
 
Son kullanma tarihiyle uyumlu olarak kullanınız. 
Ambalaj üzerinde belirtilen son kullanma tarihinden sonra N ECETAM 'ı kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
9 
 Ruhsat Sahibi:  
World Medicine İlaç San ve Tic. A.Ş.  
Bağcılar/ İstanbul  
 
Üretim Yeri:     
World Medicine İlaç San ve Tic. A.Ş.  
Bağcılar/İstanbul  
 
Bu kullanma talimatı 19.03.2023 tarihinde onaylanmıştır . 
