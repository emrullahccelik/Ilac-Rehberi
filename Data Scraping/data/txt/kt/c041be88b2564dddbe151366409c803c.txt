1 
 KULLANMA  TALİMATI  
 
AZEVAY  40 mg film kaplı  tablet 
Ağız yoluyla alınır.  
• Etkin madde: Her film kaplı tablet 40 mg asciminibe eşdeğer 43,24 mg asciminib 
hidroklorür içerir.  
• Yardımcı  maddeler:  Laktoz  monohidrat  (sığır  kaynaklı),  mikrokristalin  selüloz  (granüle) 
(E 460), mikrokristalin selüloz (ince) (E 460), hidroksipropil selüloz, kroskarmeloz 
sodyum  (E 468),  magnezyum  stearat,  kolloidal  silikon  dioksit,  saf su, polivinil  alkol  (film 
kaplama bileşeni) (E 1203), titanyum dioksit (film kaplama bileşeni) (E 171), talk (film 
kaplama  bileşeni)  (E 533b),  lesitin  (film  kaplama  bileşeni)  (E 322),  ksantan  sakızı  (film 
kaplama bileşeni)  (E 145), siyah demir oksit (film kaplama bileşeni) (E 172), kırmızı 
demir oksit (film kaplama bileşeni) (E 172)  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. bölümün sonuna 
bakabilirsiniz.  
 
 
Bu Kullanma  Talimatında:  
1. AZEVAY  nedir  ve ne için kullanılır?  
2. AZEVAY  kullanmadan  önce  dikkat  edilmesi  gerekenler  
3. AZEVAY  nasıl  kullanılır?  
4. Olası  yan etkiler  nelerdir?  
5. AZEVAY ’ın saklanması  
Başlıkları  yer almaktadır.  
 
1. AZEVAY  nedir  ve ne için kullanılır?  
 
AZEVAY,  daha  önce  iki veya  daha  fazla  sayıda  tirozin  kinaz  inhibitörü  (TKİ)  ile tedavi  edilmiş, 
Philadelphia kromozomu pozitif kronik faz kronik miyeloid lösemisi (Ph+KML -KF) olan 
erişkin hastaların tedavisinde endikedir.  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında  doktora  veya hastaneye  gittiğinizde  bu ilacı 
kullandığınızı doktorunuza söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  2 
 Ph+ KML,  vücudun  çok fazla  anormal  beyaz  kan hücresi  ürettiği  bir tür kan kanseridir  (lösemi). 
Kronik faz bu kan kanserinin ilk evresidir. AZEVAY, anormal beyaz kan hücreleri tarafından 
üretilen bir proteinin (BCR::ABL1) etkisini bloke eder ve bölünmelerini ve büyümelerini 
durdurur.  
 
AZEVAY,  asciminib  etkin  maddesini  içeren,  bir tarafında  şirket  logosu  ve diğer  tarafında  “40” 
baskılı, yaklaşık 8 mm çapında, eğimli kenarları olan, beyaz, yuvarlak, bikonveks film kaplı 
tabletlerdir.  
AZEVAY,  60 film kaplı tablet  içeren  blister  ambalajlarda  takdim  edilmektedir.  
AZEVAY’ın nasıl etki gösterdiği veya bu ilacın size neden reçete edildiği hakkında herhangi 
bir sorunuz varsa, doktorunuza veya eczacınıza sorunuz.  
2. AZEVAY’ı  kullanmadan  önce  dikkat  edilmesi  gerekenler 
AZEVAY’ı aşağıdaki durumlarda KULLANMAYINIZ  
Eğer  asciminib  veya  bu ilacın  diğer  bileşenlerinden  herhangi  birine  alerjiniz  varsa.  
 
AZEVAY’ı  aşağıdaki  durumlarda  DİKKATLİ  KULLANINIZ:  
Aşağıdaki  durumlardan  herhangi  biri sizin  için geçerliyse,  AZEVAY’ı  kullanmadan  önce 
doktorunuza veya eczacınıza söyleyiniz:  
 
- Pankreas ile ilgili problemlerin sebep olabildiği şiddetli üst mide ağrınız (iltihaplı 
pankreas, pankreatit) varsa veya daha önce olduysa.  
- Daha önce hepatit B enfeksiyonu geçirdiyseniz veya şuan geçiriyor olma ihtimaliniz 
varsa. Bunun nedeni, AZEVAY’ın hepatit B’nin tekrar aktif hale gelmesine neden 
olabilmesidir. Tedaviye başlamadan önce bu enfeksiyon belirtileri için doktorunuz 
tarafından dikkatlice kontrol edileceksiniz.  
 
AZEVAY ile tedavi sırasında aşağıdakilerden herhangi bir i sizin için geçerliyse  derhal 
doktorunuza veya eczacınıza söyleyiniz:  
 
- Halsizlik,  kendiliğinden olan  kanama  veya  morarma  ve ateş, titreme,  boğaz  ağrısı  veya  
ağız ülseri gibi belirtilerle sık enfeksiyon. Bunlar, miyelosupresyona (beyaz kan 
hücresi, kırmızı kan hücresi  ve pulcuk olarak adlandırılan kan hücrelerinin  sayısında  
azalma)  sebep  olan kemik  iliği aktivitesinde  azalmanın  belirtileri olabilir.  
- Kan testleri lipaz ve amilaz adı verilen yüksek enzim seviyelerine sahip olduğunuzu 
gösteriyorsa (pankreasta hasar belirtileri, pankreas toksisitesi olarak da bilinir).  
- Kalp rahatsızlığınız veya düzensiz kalp atışı veya elektrokardiyogramda (EKG) 
görülebilen kalp  ritim  bozukluğunuz ( QT aralığının uzaması olarak adlandırılan 
anormal elektrik sinyali gibi ) varsa.  
- Kan testleri  potasyum  veya  magnezyum  seviyenizin  düşük  olduğunu  gösteriyorsa  
(hipokalemi veya hipomagnezemi).  
- Kalbin işlevi üzerinde istenmeyen etkileri (torsades de pointes) olabilecek ilaçlarla 
tedavi görüyorsanız (“Diğer ilaçlar ile birlikte kullanımı” bölümüne bakınız)  
- Baş ağrısı, sersemlik hali, göğüs ağrısı veya nefes darlığı (hipertansiyon olarak da 
bilinen yüksek tansiyon belirtileri) yaşarsanız.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  3 
 AZEVAY  ile tedavi  sırasında  izlem  
Doktorunuz, tedavinin istenen etkiye sahip olup olmadığını kontrol etmek için durumunuzu 
düzenli olarak izleyecektir. Tedavi sırasında kan testleri de dahil olmak üzere düzenli testler 
yaptıracaksınız. Bu testler aşağıdaki unsurları takip edecektir:  
- kan hücrelerinin  miktarı  (beyaz  kan hücreleri,  kırmızı  kan hücreleri  ve trombositler)  
- pankreas  enzimlerinin  seviyeleri  (amilaz  ve lipaz)  
- elektrolit  seviyeleri  (potasyum,  magnezyum)  
- kalp atış hızınız  ve kan basıncınız.  
 
AZEVAY’ın  yiyecek  ve içecek  ile kullanılması  
AZEVAY’ı  yiyeceklerle  birlikte  almayınız.  Herhangi  bir yemekten  en az 2 saat sonra  ve 1 saat 
önce alınız.  
 
Hamilelik  ve çocuk  doğurma  potansiyeli  bulunan  kadınlar  
Hamileyseniz veya emziriyorsanız, hamile olabileceğinizi düşünüyorsanız veya bebek sahibi 
olmayı planlıyorsanız, bu ilacı almadan önce doktorunuza veya eczacınıza danışınız.  
 
Hamilelik  
 
İlacı kullanmadan  önce  doktorunuza  veya eczacınıza  danışınız.  
 
AZEVAY, doğmamış bebeğinize zarar verebilir. Hamile kalma ihtimali olan bir kadınsanız, 
doktorunuz hamilelik veya emzirme döneminde AZEVAY kullanmanın potansiyel risklerini 
sizinle görüşecektir.  
Hamile  kalma  ihtimali  olan bir kadınsanız,  doktorunuz  AZEVAY  ile tedaviye  başlamadan  önce 
gerekirse hamilelik testi yapacaktır.  
AZEVAY ile tedaviye başladıktan sonra hamile kalırsanız veya hamile olabileceğinizi 
düşünüyorsanız hemen doktorunuza söyleyiniz.  
 
Tedaviniz  sırasında  hamile  olduğunuzu  fark ederseniz  hemen  doktorunuza  danışınız.  
 
Kadınlar  için doğum  kontrol tavsiyesi  
Hamile  kalabilecek  bir kadınsanız,  hamile  kalmamak  için AZEVAY  ile tedavi  sırasında  ve ilacı 
bıraktıktan  sonra  en az 3 gün boyunca  etkili  bir doğum  kontrol  yöntemi  kullanmalısınız.  Etkili 
doğum kontrol yöntemleri hakkında doktorunuza danışınız.  
 
Emzirme  
 
İlacı kullanmadan  önce  doktorunuza  veya eczacınıza  danışınız.  
 
AZEVAY’ın  anne  sütüne  geçip  geçmediği  bilinmemektedir.  AZEVAY’ı  alırken  ve kullanmayı 
bıraktıktan sonra en az 3 gün boyunca emzirmemeniz önerilir.  
 
Araç  ve makine  kullanımı  
AZEVAY’ın araç ve makine kullanma yeteneği üzerinde etkisi yoktur veya göz ardı edilebilir 
bir etkiye sahiptir. Bu ilacı aldıktan sonra herhangi bir alet veya makineyi güvenli bir şekilde 
kullanma veya çalıştırma yeteneği üzerinde potansiyel etkisi olan yan etkiler (sersemlik hali 
veya görme bozuklukları gibi) yaşarsanız, etki ortadan kalkana kadar bu faaliyetlerden 
kaçınmalısınız.4 
  
AZEVAY’ın  içeriğinde  bulunan  bazı yardımcı  maddeler  hakkında  önemli  bilgiler  
AZEVAY, laktoz içerir.  Eğer  daha  önceden  doktorunuz  tarafından  bazı şekerlere  karşı 
intoleransınız  olduğu  söylenmişse bu tıbbi ürünü almadan önce doktorunuzla temasa geçiniz.  
 
Diğer  ilaçlar  ile birlikte kullanımı  
 
AZEVAY ile tedavi sırasında başka ilaçlar alıyorsanız, yakın zamanda aldıysanız veya alma 
ihtimaliniz varsa doktorunuza veya eczacınıza söyleyiniz. AZEVAY ile tedavi sırasında 
özellikle aşağıdakileri kullanıyorsanız doktorunuza veya eczacınıza söyleyiniz:  
- Karbamazepin,  fenobarbital  veya  fenitoin  gibi nöbet  tedavisinde  kullanılan  ilaçlar.  
- Alfentanil veya fentanil gibi tıbbi veya cerrahi prosedürlerden önce veya sırasında ağrıyı 
tedavi etmek için ve/veya yatıştırıcı olarak kullanılan ilaçlar.  
- Dihidroergotamin  veya  ergotamin  gibi migren  veya  bunama  tedavisinde  kullanılan  ilaçlar.  
- Kalbin  elektriksel  aktiviteleri  üzerinde  istenmeyen  etkileri  (torsades  de pointes)  olabilecek 
ilaçlar, örneğin bepridil, klorokin, klaritiromisin, halofantrin, haloperidol, metadon, 
moksifloksasin veya pimozid gibi.  
- Varfarin  ve dabigatran gibi kanın  pıhtılaşma  yeteneğini  azaltmak  için kullanılan  ilaçlar.   
- Şiddetli bağırsak iltihabını , şiddetliromatizmal veya ağrılı eklem iltihabını tedavi etmek 
için kullanılan sülfasalazin  veya kolşisin  gibi ilaçlar.  
- Kanser, şiddetli romatizmal eklem iltihabı veya sedef hastalığını tedavi etmek için 
kullanılan metotreksat gibi ilaçlar.  
- Kan kolesterol düzeylerini düşürmek için kullanılan pravastatin, atorvastatin, pitavastatin, 
rosuvastatin ve simvastatin gibi ilaçlar.  
- Yüksek tansiyon ve diğer kalp rahatsızlıklarının tedavisinde kullanılan digoksin gibi  
ilaçlar . 
- Depresyon  tedavisinde  kullanılan  bitkisel  bir ilaç: Sarı kantaron  (Hypericum  perforatum  
olarak  da bilinir)  
Halihazırda AZEVAY kullanıyorsanız ve AZEVAY tedavisi sırasında size daha önce 
almadığınız herhangi bir yeni ilaç reçete edilirse de doktorunuza söylemelisiniz.  
İlacınızın yukarıda listelenen ilaçlardan biri olup olmadığından emin değilseniz doktorunuza 
veya eczacınıza sorunuz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. AZEVAY  nasıl  kullanılır?  
 
AZEVAY’ı  her zaman  tam olarak  doktorunuzun  size söylediği  gibi kullanınız.  Emin  değilseniz, 
doktorunuz veya eczacınızla kontrol ediniz.  
 
Uygun  kullanım  ve doz/uygulama  sıklığı  için talimatlar:  
 
Doktorunuz günde tam olarak kaç tane AZEVAY film kaplı tableti almanız gerektiğini ve 
bunları nasıl alacağınızı size söyleyecektir.  
 
Önerilen AZEVAY dozu, günde iki kez 40 mg’lık 1 adet tablettir . 1 tablet alınır ardından 
yaklaşık 12 saat sonra diğer tablet alınır.  
 5 
 Tedaviye  nasıl  yanıt  verdiğinize  bağlı  olarak,  doktorunuz  sizden  daha  düşük  bir doza  geçmenizi 
veya  tedaviyi  geçici  durdurmanızı  veya  bir daha  başlamamak  üzere  sonlandırmanızı  isteyebilir . 
 
Uygulama  yolu ve metodu:  
 
AZEVAY’ı herhangi bir yiyecekten en az 2 saat sonra alınız ve daha sonra tekrar yemek 
yemeden önce en az 1 saat bekleyiniz.  
 
AZEVAY’ı her gün aynı saatte almak, ilacınızı ne zaman alacağınızı hatırlamanıza yardımcı 
olacaktır.  
 
AZEVAY’ı bir bardak su ile birlikte, bütün olarak yutunuz. Dozun doğru alındığından emin 
olmak adına tabletleri kırmayınız, ezmeyiniz veya çiğnemeyiniz.  
 
Doktorunuz  size söylediği  sürece  AZEVAY’ı  kullanmaya  devam  ediniz.  Bu, muhtemelen  aylar 
veya yıllar süren uzun süreli bir tedavidir. Doktorunuz, tedavinin istenen etkiye sahip olup 
olmadığını kontrol etmek için durumunuzu düzenli olarak izleyecektir.  
 
AZEVAY’ı ne kadar süre kullanacağınız konusunda sorularınız varsa, doktorunuz veya 
eczacınız ile konuşunuz.  
 
Değişik  yaş grupları  
 
Çocuklarda  kullanımı:  
18 yaşının altındaki çocuklara ve ergenlere bu ilacı vermeyiniz.  
Yaşlılarda  kullanımı:  
65 yaşın  üzerindeki  hastalar  için özel bir doz ayarlama  önerisi yoktur.  
Özel  kullanım  durumları:  
Böbrek  yetmezliği:  
Hafif,  orta veya  şiddetli böbrek  yetmezliği  olan hastalarda  doz ayarlaması gerekli  değildir.  
Karaciğer  yetmezliği:  
Hafif,  orta veya  şiddetli  karaciğer  yetmezliği  olan hastalarda  doz ayarlaması  gerekli  değildir. 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Eğer  AZEVAY’ın  etkisinin  çok güçlü  veya zayıf  olduğuna  dair bir izleminiz  var ise doktorunuz 
veya eczacınız ile konuşunuz.  
 
Kullanmanız  gerekenden  daha  fazla  AZEVAY  kullandıysanız:  
 
Kullanmanız gerekenden daha fazla AZEVAY kullandıysanız veya başka biri yanlışlıkla 
ilacınızı aldıysa, tavsiye için hemen bir doktora başvurunuz ve doktorunuza ilacın paketini 
gösteriniz. Tıbbi tedavi gerekli olabilir.  
 
AZEVAY’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  6 
  
AZEVAY’ı  kullanmayı  unutursanız  
 
Bir sonraki  AZEVAY  dozunuza  6 saatten  daha  az zaman  varsa,  unuttuğunuz  dozu  atlayınız  ve 
bir sonraki dozu planladığı gibi alınız.  
 
Bir sonraki AZEVAY dozunuza 6 saatten daha fazla zaman varsa, unuttuğunuz dozu alınız ve 
ardından bir sonraki dozu planlandığı gibi alınız.  
 
Unutulan  bir dozu  telafi  etmek  için çift  doz almayınız.  
 
AZEVAY  ile tedavi  sonlandırıldığındaki  oluşabilecek  etkiler  
 
Doktorunuz  size söylemediği  sürece  AZEVAY’ı almayı  bırakmayınız.  
 
Bu ilacın  kullanımıyla  ilgili  başka  sorularınız  olursa,  doktorunuza  veya eczacınıza  sorunuz.  
 
4. Olası  yan etkiler  nelerdir?  
 
Diğer  tüm ilaçlarda  olduğu  gibi, AZEVAY  ile tedavi  edilen  hastalar  bazı yan etkiler  yaşayabilir; 
ancak yan etkiler tüm hastalarda görülmez.  
Bazı  yan etkiler  ciddi  olabilir.  
 
Aşağıdakilerden biri olursa, AZEVAY kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:   
• Döküntü, kurdeşen, nefes almada zorluk veya düşük kan basıncını içerebilen alerjik 
reaksiyon (aşırı duyarlılık)  
 
Bunların  hepsi  çok ciddi  yan etkilerdir.  
 
Eğer  bunlar  dan biri sizde  mevcut  ise, sizin  AZEVAY’a  karşı  ciddi  alerjiniz  var demektir. 
Acil tıbbi müdahaleye veya hastaneye yatırılmanıza gerek olabilir.  
 
Asağıdakilerden  herhangi  birini  fark ederseniz,  hemen  doktorunuza  bildiriniz  veya  size 
en yakın hastanenin acil bölümüne başvurunuz:  
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın: 10 hastanın en az 1’inde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastada birden fazla görülebilir.  
Çok seyrek:  10.000  hastanın  birinden  az görülebilir.  
Sıklığı  bilinmeyen:  Eldeki  veriler  ile belirlenemeyecek  kadar az  hastada  görülebilir.  
 
Çok yaygın:  
- Spontan  kanama  veya  morarma  (trombosit  seviyesinde  düşme,  trombositopeni  belirtileri)  
- Ateş,  boğaz  ağrısı,  sık enfeksiyon  (beyaz  kan hücresi  seviyesinde  düşme,  
nötropeni belirtileri)  
 
 7 
 Yaygın:  
- Düzensiz  kalp atışı,  kalbin  elektriksel  aktivitesinde  değişiklik  (QT aralığının  uzaması)  
 
Yaygın  olmayan:  
- Beyaz  kan hücresi  seviyesindeki  düşme  ile ilişkili  38°C’nin  üzerinde  ateş (febril  nötropeni)   
- Tüm türlerdeki kan hücresi seviyesindeki düşme (pansitopeni)  
 
Bunların hepsi ciddi yan etkilerdir. Acil tıbbi müdahale gerekebilir.  
 
Diğer  olası  yan etkiler  
 
Diğer  yan etkiler  aşağıda  listelenenleri  içerir.  Bu yan etkiler  şiddetli  hale gelirse  lütfen  
doktorunuza veya eczacınıza söyleyiniz.  
 
Çok yaygın:  
- Burun  ve boğaz  (üst solunum yolu)  enfeksiyonları  
- Yorgunluk,  bitkinlik,  soluk  cilt (alyuvarların  seviyesinde  düşme,  yani aneminin  olası 
belirtileri)  
- Baş ağrısı,  sersemlik  hali, göğüs  ağrısı  veya  nefes  darlığı  (yüksek  tansiyon,  yani hipertansiyon 
belirtileri)  
- Baş ağrısı  
- Sersemlik  hali 
- Nefes  darlığı,  zor nefes alma  (dispne  belirtileri)  
- Öksürük  
- Kusma  
- İshal  
- Mide  bulantısı  
- Karın  ağrısı  
- Döküntü  
- Kaşıntı  
- Kaslarda,  kemiklerde  veya  eklemlerde  ağrı (kas-iskelet  ağrısı)  
- Eklem  ağrısı  (artralji)  
- Yorgunluk  (bitkinlik)  
- Tüm vücutta şişlik (ödem)  
- Ateş (pireksi)  
 
Yaygın:  
- Ateş,  öksürük,  nefes  almada  zorluk,  hırıltı  (alt solunum  yolu enfeksiyonu  belirtileri)  
- Grip (inflüenza)  
- İştah  kaybı  
- Bulanık  görme  
- Kuru  gözler  
- Çarpıntı  
- Göğüs  ağrısı, öksürük,  hıçkırık, hızlı  nefes  alma, akciğerler ve şiddetli  ise nefes  darlığına 
neden olabilecek göğüs boşluğu arasında sıvı toplanması (plevral efüzyon)  
- Göğüs  ağrısı  (kardiyak  (kalp  ile ilgili)  olmayan  göğüs  ağrısı)  
- Şiddetli  üst mide  ağrısı  (iltihaplı  pankreas,  pankreatit  belirtisi)  
- Kaşıntılı  döküntü  (ürtiker)  
 
 
 8 
   Yaygın  olmayan:  
- Döküntü, kurdeşen, nefes almada zorluk veya düşük kan basıncını içerebilen alerjik 
reaksiyon  (aşırı duyarlılık)  
 
Anormal  kan testi sonuçları  
AZEVAY tedavisi sırasında kan testlerinin sonuçları anormal olabilir ve bu da doktorunuza  
organlarınızın işlevi hakkında bilgi verebilir. Örneğin:  
 
Çok yaygın:  
- Lipaz  ve amilaz  enzim  seviyelerinde  artış (pankreas  fonksiyonu)  
- Alanin aminotransferaz (ALT), aspartat aminotransferaz (AST) ve gama -glutamiltransferaz 
(GGT) (karaciğer fonksiyonu) içeren transaminaz enzimlerinin seviyesinde artış  
- Yağ/lipid  seviyelerinde  artış(dislipidemi)  
 
Yaygın:  
- Bilirubin  seviyesinde  artış (karaciğer  fonksiyonu)  
- Kreatin  fosfokinaz  seviyesinde  artış (kas fonksiyonu)  
- Kan şekeri  seviyesinde artış 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. AZEVAY’ın  saklanması  
 
AZEVAY’ı  çocukların  göremeyeceği,  erişemeyeceği  yerlerde  ve ambalajında  saklayınız.  
 
Son kullanma  tarihi  ile uyumlu  olarak  kullanınız.  
 
Ambalajdaki  son kullanma  tarihinden  sonra  AZEVAY  kullanmayınız.  
 
25oC altındaki  oda sıcaklığında  saklayınız.  
 
Karton  kutu ve blister  folyo  üzerinde  SKT  ibaresinden  sonra  belirtilen  son kullanma  tarihinden 
sonra bu ilacı kullanmayınız. Son kullanma tarihi, o ayın son gününe işaret eder.  
 
Ambalajı üzerinde herhangi bir hasar fark ederseniz ya da ambalajın daha önce açıldığını 
gösteren belirtiler varsa bu ilacı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Eğer  üründe  ve/veya  ambalajında  bozukluklar  fark ederseniz  AZEVAY’ı  kullanmayınız.  9 
  
 
Ruhsat  Sahibi:  Farmanova  Sağlık  Hizmetleri  Limited  Şirketi  
Barbaros Mahallesi, Mor Sümbül Sokak  
Nidakule, No:7/3f, İç Kapı No:27  
Ataşehir / İstanbul  
 
Üretim yeri:  Novartis  Pharma  Stein  AG 
Schaffhauserstrasse, 4332 
Stein AG, İsviçre  
 
Bu kullanma talimatı  .../.../... tarihinde onaylanmıştır.  
 
 