 
 
 
 
 
1 
 KULLANMA TALİMATI  
 
CADUET® 5mg/10mg film kaplı tablet  
Ağızdan alınır.  
 
• Etkin madde:  Her bir film kaplı tablet, 5 mg amlodipin baza eşdeğer  6,94 mg amlodipin 
besilat ve 10 mg atorvastatin baza eşdeğer 10,85 mg atorvastatin kalsiyum içerir.  
 
• Yardımcı maddeler:  Kalsiyum k arbonat (E170) , kroskarmeloz sodyum (E468),            
mikrokristal selüloz (E460) , prejelatinize nişasta, polisorbat 80 (E433), hidroksipropil 
selüloz (E463), silikon dioksit, koloidal (E551), magnezyum stearat (E572), opadry II 
beyaz 85F28751 ( colorcon) (kısmi olarak hidrolize edilmiş polivinil alkol (E1203), 
titanyum dioksit (E171), macrogol (E1521), talk (E553b), opadry clear YS -2-19114- A 
(colorcon) (hipromelloz (E463), triasetin/gliserol triasetat (E1518)), s af su . 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
 
1. CADUET nedir ve ne için kullanılır?  
2. CADUET’i kullanmadan önce dikkat edilmesi gerekenler  
3. CADUET nasıl kullanılır?  
4. Olası yan etkiler nelerdir? 
5. CADUET’in saklanması  
 Başlıkları yer almaktadır.  1. CADUET nedir ve ne için kullanılır? 
 
CADUET 30 tabletlik blister ambalajda bulunur. Beyaz, oval film kaplı tabletin, bir tarafında “Pfizer” diğer tarafında ise “CDT” ve “051” yazısı bulunmaktadır.  
 
CADUET ağız  yolu ile alınır ve her tablet 5 mg amlodipin e eşdeğer amlodipin besilat ve 
10 mg a torvastatin e eşdeğer atorvastatin kalsiyum içerir. CADUET’in bileşiminde 
amlodipin (kalsiyum kanal blokeri olan bir ilaç) ve atorvastatin (statin ) adında diğer bir ilaç 
olmak üzere iki etkin madde bulunur ve doktorunuz her iki ilacın kullanımının uygun olduğunu düşündüğünde bu ilacı size verecektir. CADUET  klinik olarak belirgin koroner 
kalp hastalığı olmayan , kan basıncı yüksek olan ve sigara kullanımı, fazla kilolu olmak,  
 
 
 
 
2 
 yüksek kan kolesterolü, ailede kalp hastalığı geçmişi veya diyabet gibi ek kardiyova sküler 
risk faktörleri bulunan hastalarda kardiyovasküler olayları (örneğin; anjina, kalp krizi) 
önlemek için kullanılır. Yüksek kan basıncı ile ilişkili bu tür risk faktörlerinin varlığı, hastaların kardiyovasküler olayları yaşama riskini artırır.  
 CADUET , diyete ve farmakolojik olmayan diğer önlemlere verilen yanıtın yetersiz kaldığı 
durumlarda kullanılmalıdır.  
 Yüksek kan basıncı (hipertansiyon); kan basıncının anormal olarak ısrarcı bir şekilde yüksek olmasına ait bir tıbbi durumdur ve kalp- damar rahats ızlıklarının (anjina, kalp krizi, 
inme) bir risk faktörüdür.  
 
Kolesterol, normal büyüme için gerekli olan, vücutta doğal olarak oluşan bir maddedir. Ancak, eğer kanınızda çok fazla kolesterol olursa; kan pıhtısı ve kalp- damar olayları riskini 
artıracak şek ilde kan damarı duvarlarınız üzerinde birikebilir ve  damarların daralmasına ve 
sonuçta tıkanmasına yol açabilir . Kalp hastalığının en genel nedenlerinden biri budur.  
  2. CADUET’i kullanmadan önce dikkat edilmesi gerekenler  
 CADUET’i aşağıdaki durumlarda KULLANMAYINIZ  
 Eğer;  
 
• Amlodipin veya atorvastatin veya herhangi bir kalsiyum kanal blokerine karşı 
alerjikseniz (aşırı duyarlılık)  
• Bu ilacın içeriğindeki herhangi bir bileşene (bunlar, kullanma talimatının başında 
listelenmiştir) karşı alerjikseniz (aşırı duyarlılık)  
• Karaciğerinizi  etkileyen bir hastalığınız varsa ya da geçirdiyseniz  
• Karaciğer fonksiyon testlerinizde açıklanamay an anormal sonuçlarınız olduysa  
• Hamileyseniz , hamile kalmaya çalış ıyorsanız ya da emziriyorsanız  
• Mantar hastalı klarının tedavisinde kullanılan ketokonazol, itrakonazol veya bir 
antibiyotik olan telitromisin kullanıyorsanız  
• Şiddetli düşük kan basıncınız varsa (hipotansiyon)  
• Aort kalp kapakçığınızda daralma varsa (aortik stenoz) veya kardiyojenik şok (kalbinizin vücudunuza yeterli kan sağlayamadığı bir durum) durumunuz varsa  
• Bir kalp krizi sonrası gelişmiş kalp yetmezliğiniz varsa  
• Hepatit C tedavisinde gle kaprevir/pibrentasvir kombinasyonunu kull anıyorsanız  
      
      CADUET kullanımından kaçınılmalıdır.   
CADUET’i aşağıdaki durumlarda DİKKATLİ KULLANINIZ  
 Eğer;  
 
• Şiddetli solunum yetmezliğiniz varsa  
• Ağızdan ya da enjeksiyon yolu ile fusidik asit (bakteri enfeksiyonu tedavisinde 
kullanılan bir ilaç) kullanıyorsanız veya son 7 gün içerisinde kullandıysanız. Fusidik 
asit ve C ADUET  kombinasyonu ciddi kas problemlerine (rabdomiyoliz) neden olabilir. 
• Böbrek problemleriniz varsa   
 
 
 
 
3 
 • Tiroid beziniz normalden az çalışıyorsa (hipotiroidizm)  
• Tekrarlayan veya açıklanamayan kas ağrısı, kişisel veya ailesel bir genetik kas problemi 
öykünüz varsa  
• Diğer kolesterol (lipid) düşürücü ilaçlar (örn. diğer ‘statinler’ veya ‘fibrat’ ilaçlar) ile 
tedavi sırasında önceden kas problemleri yaşadıysanız  
• Düzenli olarak çok miktarda alkol alıyorsanız  
• Geçmişte karaciğerinizi etkileyen bir hastalık geçirdiyseniz  
• 70 yaşından büyük iseniz  
• Beyin içi kanama ile birlikte inme geçirdiyseniz  veya önceki inmelerden kaynaklanan 
beyinde sıvı kesec ikleriniz varsa  
• Miyasteni (bazı durumlarda nefes alırken kullanılan kaslar da dahil olmak üzere genel 
kas güçsüzlüğü ile seyreden bir hastalık) veya oküler miyasteni (göz kaslarında güçsüzlüğe neden olan bir hastalık) geçirmekteyseniz veya geçirdi iseniz, statinler 
bazen durumu ağırlaştırabilir ya da miyasteni oluşumuna yol açabilir. (bkz. bölüm 4)  
 
Eğer bunlardan herhangi biri sizin için geçerli ise kas sistemi ile ilgili yan etkiler açısından risklerinizi öngörebilmek için doktorunuz CADUET tedavisi öncesinde ve sırasında kan 
testleri yapmaya ihtiyaç duyacaktır. Kasla ilişkili yan etkilerin, örneğin rabdomiyolizin, eş zamanlı olarak belli ilaçların alınmasıyla arttığı bilinmektedir (bkz. “Diğer ilaçlarla birlikte kullanım”).   
 Tanımlanamayan kas ağrısı, hassasiyeti ya da zayıflığı şikayetlerini, özellikle de kırıklık ya 
da ateş ile birlikte seyrediyorsa, derhal doktorunuza bildiriniz. Bu durumun tanı ve tedavisi 
için ek testler ve ilaçlar gerekebilir . 
 
Bağışıklık sisteminin çalışmasını değiştiren bir ilaç olan siklosporin, AIDS (HIV) tedavisinde kullanılan tipranavir ile ritonavir  kombinasyonu ve Hepatit C tedavisinde 
kullanılan telaprevir ile birlikte CADUET kullanımından kaçınılmalıdır.  
AIDS (HIV) tedavisinde kullanılan lopinavir ile ritonav ir, darunavir ile ritonavir, 
fosamprenavir ile ritonavir, sakinavir ile ritonavir  kombinasyonları, fosamprevir, nelfinavir; 
Hepatit C tedavisinde kullanılan boceprevir  ile birlikte CADUET  kullanırken doktorunuz 
dozunuzu uygun şekilde ayarlayacaktır .  
 Diyabetiniz varsa veya diyabet gelişimi bakımından risk taşıyorsanız, doktorunuz ilacı kullandığınız sürece sizi yakından takip edecektir. Kanınızda yüksek seviyede şeker ve yağ varsa, fazla kilolu iseniz ve kan basıncınız yüksek ise diyabet gelişmesi bakı mından risk 
altında olmanız olasıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
CADUET’in  yiyecek ve içecek ile kullanılması  
 
CADUET’i günün herhangi bir saatinde aç veya tok karnına, tek doz halinde alabilirsiniz.  
 
Greyfurt suyu: Günde bir veya iki bardaktan fazla greyfurt suyu tüketmeyiniz, çünkü bol 
miktarda greyfurt suyu CADUET'in etkilerini değiştirebilir.   Alkol: CADUET kullanırken yüksek miktarda alkol almaktan kaçınınız. Daha fazla bilgi 
için “CADUET’i dikkatli kullanınız” bölümüne bakınız.  
 
 
 
 
4 
  
Hamilelik  
 İlacı kullanmadan önce doktorunuza veya eczacınıza danışınız.  
Gebe iseniz veya gebe kalmaya çalışıyorsanız CADUET’i kullanmayınız.  
Çocuk doğurma potansiyeli bulunan kadınlar, CADUET veya herhangi bir ilaç kullanırken 
yeterli doğum kontrol önlemi almalıdır. Eğer bu ilacı alırken gebe kalırsanız, tedavi niz 
hemen  kesil melidir.  
Herhangi bir ilaç kullanmadan önce doktorunuza veya eczacınıza danışınız.  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
 
İlacı kullanmadan önce doktorunuza veya eczacınıza danışınız.  
 
Amlodipinin küçük miktarlarda anne sütüne geçtiği gösterilmiştir. Emziriyorsanız veya emzirmeye başlayacaksanız CADUET’i kullanmadan önce doktorunuza bildiriniz.  
CADUET kullanan kadınlar emzirmemelidir.  
 Araç ve makine kullanımı  
 Bu ilacı aldıktan sonra baş dönmesi hissederseniz  araç veya makine kullanmayınız.  
 
CADUET'in içeriğinde bulunan bazı yardımcı maddeler hakkında önemli bilgiler  
 Uyarı gerektiren herhangi bir yardımcı madde içermemektedir.  
 Diğer ilaçlar ile birlikte kullanımı  
 Reçetesiz ilaçlar da dahil, başka herhangi bir ilaç  kullanıyorsanız , son zamanlarda 
kullandıysanız veya kullanma  olasılığınız varsa doktorunuza veya eczacınıza söyleyiniz.  
 CADUET ile etkileşebilecek bazı ilaçlar bulunmaktadır. Bu etkileşim, ilaçlardan birinin 
veya her ikisinin de etkisini azaltabilir. Alternatif olarak, rabdomiyoliz olarak bilinen önemli bir iskelet kası yıkımı durumunu ve miyopatiyi içeren yan etkilerin risk veya şiddetini artırabilir  (Bölüm 4’e bakınız ). 
 
• Bazı antibiyotikler örn .; rifampisi n, fusidik asit  veya ‘makrolid antibiyotikleri’ örn.;  
eritromisin, klaritromisin, telitromisin veya mantara bağlı enfeksiyonların tedavisinde kullanılan bazı ilaçlar örn.;  ketokonazol, itrakonazol  
• Lipid seviyelerini kontrol altında tutmak için kullanılan ilaçlar: fibratlar (örn .; 
gemfibrozil) veya kolestipol  
• Kalp ritmini kontrol etmek için kullanılan ilaçlar örn. ; amiodaron, diltiazem , 
verapamil  
• Sara tedavisinde kullanılan a ntikonvülzan ilaçlar örn.;  karbamazepin, fenobarbital, 
fenitoin, fosfenitoin, primidon 
• Bağışıklık sisteminizin çalışmasını değiştirmek iç in kullanılan ilaçlar ö rn.; 
Siklosporin, takrolimus , sirolimus, temsirolimus, everolimus   
 
 
 
 
5 
 • İnsan immün yetmezlik virüsü (HIV) tedavisinde kullanılan ilaçlar ö rn. ritonavir, 
lopinavir, atazanavir, indinavir, darunavir, tipranavir /ritonavir kombinasyonu vs., 
nelfinavir gibi ilaçlar  
• Hepatit C tedavisinde kullanılan ilaçlar  örn.; telaprevir, boceprevir  ve 
elbasvir/grazoprevir kombinasyonu, ledipasvir/sofosbuvir  
• Letermovir (sitomegalovirüs hastalığına yakalanmanıza engel olan bir ilaç)  
• Ezetimib (kolesterolü düşüren)  
• Varfarin (kan inceltici bir ilaç)  
• Antiasitler ( mide asidini azaltmak için kullanılan, alüminyum veya magnezyum 
içeren hazımsızlık ilaçları ) 
• Doğum kontrolü için kullanılan ağızdan alınan ilaçlar  (oral kontraseptifler)  
• Stiripe ntol (epilepsi için bir anti -konvülzan)  
• Simetidin (mide ekşimesi ve peptik ülserler için kullanılır)  
• Fenazon (bir ağrı kesici)  
• Depresyon tedavisinde kullanılan ilaçlar örn.;  nefazodon ve imipramin  
• Ruhsal bozuklukların tedavisinde kullanılan ilaçlar örn. nöroleptikler  (klorpromazin 
gibi)   
• Kalp yetmezliğinin tedavisinde kullanılan ilaçlar örn. beta bloke rler (bisoprolol, 
karvedilol, metoprolol gibi)  
• Yüksek tansiyon tedavisinde kullanılan ilaçlar örn. anjiyotensin II antagonistleri  
(losartan, irbesartan, olme sartan gibi) , anjiyotensin dönüştürücü enzim ( ADE ) 
inhibitörleri (benazepril, lizinopril, ramipril gibi) ve diüretikler  (idrar akışını artıran 
ilaçlar) (hidroklorotiyazid gibi)  
• Yüksek tansiyon ya da anjina ( kalbi besleyen damarların daralması / tıkanması ile 
ortaya çıkan göğüs ağrısı) için kullanılan bazı kalsiyum kanal bloke rleri; örneğin 
verapamil, diltiazem  
• Yüksek tansiyon ve prostat tedavisinde kullanılan alfa bloke rler (prazosin, 
alfuzosin, doksazosin, tamsulosin, terazosin gibi)  
• Amifostin (kanser tedavisinde kullanılır)  
• Sildenafil ( penis te sertleşme güçlüğü için)  
• Dantrolen ve baklofen (kas gevşeticiler)  
• Steroidler  (iltihabı ve bağışıklık yanıtını önleyen veya baskılayan ilaçlar) 
(prednizolon gibi)  
• Sarı kantaron isimli reçetesiz bitkisel ürün 
• Kolşisin (gut hastalığı için kullanılan bir ilaç)  
• Bir bakteriyel enfeksiyonu tedavi etmek için ağızdan  fusidik asit  içeren ilaç  
kullanmanız gerekiyorsa, bu ilacı geçici olarak kullanmayı bırakmanız gerekecektir. 
CADUET'e yeniden başlamanın ne z aman uygun olduğunu doktorunuz size 
söyleyecektir. CADUET’i fusidik asit ile kullanmak nadiren kas zayıflığına, hassasiyetine veya ağrıya (rabdomiyoliz) yol açabilir . Rabdomiyoliz ile ilgili daha 
fazla bilgi için Bölüm 4’e bakınız.  
 
Eğer hâlihazırda yüksek kan basıncınızın tedavisine yönelik başka ilaçlar kullanıyorsanız, 
CADUET  kan basıncınızın daha fazla düşmesine sebep olabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
  
 
 
 
 
6 
 3. CADUET  nasıl kullanılır?  
 
• Uygun kullanım ve doz/uygulama sıklığı için talimatlar:  
Olağan başlangıç dozu günde bir defa 5 mg/ 10 mg CADUET  tablettir. Bir hastanın daha 
sıkı kan basıncı kontrolüne ihtiyaç duyduğunun belirlenmesi durumunda, günde bir kez 10 
mg/10 mg uygulanabilir. Doktorunuz CADUET dozuna; sizin bireysel durumunuzu değerlendirerek karar verecektir.  
 CADUET kullanırken her zaman doktorunuzun talimatlarına kesin olarak uyunuz. Emin olmadığınızda doktorunuza veya eczacınıza sorunuz.   Kullanacağınız tabletleri elinizde bulundurmanız önemlidir. Doktorunuzu görmeden önce tabletlerinizin bitmesini beklemeyiniz.  
 
• Uygulama yolu ve metodu:  
 Ağızdan alınır. Bütün olarak su ile birlikte alınmalıdır.  CADUET günün herhangi bir saatinde aç veya tok olarak tek doz halinde uygulanmalıdır. Ancak, tabletinizi her gün aynı saatte almaya çalışınız. 
 
Doktorunuzun diyet ön erilerini dikkate alınız, özellikle yağ açısından kısıtlı diyet alınız, 
sigara içmeyiniz ve düzenli olarak egzersiz yapınız. 
 
• Değişik yaş grupları:  
 
Çocuklarda kullanımı:  
 CADUET’in çocuklarda kullanımına dair etkililik ve güvenlilik çalışması bulunmamaktadır.   CADUET’in çocuklarda ve ergenlerde kullanımı önerilmemektedir.  
 Yaşlılarda kullanımı:  
  Yaşlı hastalarda doz ayarlaması gerekmemektedir.  
 
• Özel kullanım durumları:  
 Böbrek yetmezliği:  
 Doktorunuz sizin için özel bir doz ayarlaması yapmayacaktır.  
CADUET’in etkin maddelerinden amlodipin yüksek oranda kan proteinlerine bağlandığı 
için kan diyali zinin amlodipin temizlenmesini (klerensini) önemli ölçüde arttırması 
beklenmemektedir.  
CADUET’in diğer etkin maddesi olan atorvastatin  de yüksek oranda kan proteinlerine 
bağlandığı için kan diyalizinin atorvastatin temizlenmesini (klerensini) önemli ölçüde  
arttırması beklenmemektedir.  
 Karaciğer yetmezliği:  
CADUET karaciğer yetmezliği olan hastalarda kullanılmamalıdır.   
 
 
 
 
7 
  
Eğer CADUET’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. Kullanmanız g erekenden daha fazla CADUET  kullandıysanız : 
 Kullanmadığınız tabletleri, ambalajı ve kutuyu yanınıza alınız, böylece hastane personeli ne kadar ilaç aldığınızı kolaylıkla söyleyebilir.  Akciğerlerinizde aşırı sıvı birikebilir (pulmoner ödem ) ve bu durum, alımdan sonra 24-48 
saate kadar gelişebilen nefes darlığına neden olabilir.  CADUET ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  CADUET’i  kullanmayı unutursanız  
 Bir dozunuzu almayı unutursanız, bir sonraki dozu kullanmanız gereken zamanda alınız.  
Unutulan dozları dengelemek için çift doz almayınız.  CADUET  ile tedavi sonlandırıldığındaki oluşabilecek etkiler  
 Doktorunuz CADUET’i ne  kadar süre kullanmanız gerektiğini size söyleyecektir.  
Doktorunuz size söylemedikçe, ilacınızı kesmeyiniz. CADUET’in nasıl kullanılacağına ilişkin herhangi bir sorunuz varsa, doktorunuza veya eczacınıza sorunuz.  
 
4. Olası yan etkiler nelerdir?  
 Tüm ilaçlar g ibi CADUET’in içeriğinde bulunan maddelere duyarlı kişilerde yan etkiler 
olabilir ancak bu etkiler herkeste görülmez.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın :  10 hastanın en az birinde görülebilir.  
Yaygın :  10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1.000 hastanın birinden fazla 
görülebilir. 
Seyrek  : 1.000 hastanın birinden az , fakat 10.000 hastanın birinden fazla 
görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
Aşağıdakilerden biri olursa, CADUET’i kullanmayı durdurunuz ve DERHAL 
doktorunuza bildirini z veya size en yakın hastanenin acil bölümüne başvurunuz:  
• Nefes almada büyük zorluğa sebep olabilecek yüz, dil ve nefes borusunda şişme  
• Açıklanamayan kas zayıflığınız, kas hassasiyetiniz, kaslarınızda ağrı  veya  yırtılma 
varsa veya idrarda kırmızı -kahverengi renk değişimi varsa ve herhangi bir zamanda 
kendinizi rahatsız hissederseniz veya yüksek ateşiniz varsa (Çok nadir  olarak bu 
etkilerin birlikte görülmesi rabdomiyoliz denilen hayatı tehdit eden ciddi bir duruma dönüştüğünün işaretidir.)   
 
 
 
 
8 
 • Lupus benzeri sendrom (döküntü, eklem hastalıkları ve kan hücreleri üzerindeki 
etkileri dahil)  
• Geniş cilt döküntüsünü içeren şiddetli cilt reaksiyonları, ürtiker, tüm vücudunuzda cildinizin kızarması, şiddetli kaşıntı, cildin kabarcıklanması, soyulması ve şişmesi, muköz membranlarda inflamasyon (Stevens Johnson Syndrome, toksik epidermal nekroliz) veya diğer alerjik reaksiyonlar  
      Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabi lir. 
Bu çok ciddi yan etkilerin hepsi seyrek görülür.  
 Çok yaygın  
 
• Kol, el, bacak, eklem veya ayaklarda  şişme  
 
Yaygın  
 
• Alerjik reaksiyon  
• Baş ağrısı  (özellikle tedavinin başlangıcında) , sersemlik, yorgun hissetme, uyku hali  
• Düzensiz kalp atışı, yüzün kızarması (sıcak basması ) 
• Çarpıntı  (kalp atışında anormallik farketme), nefes darlığı  
• Burun ile yutak arası bölgenin iltihabı, yutak ile gırtlak arası bölgede ağrı (faringolaringeal ağrı), burun kanaması  
• Hasta hissetme, karın ağ rısı, hazımsızlık, değişmiş barsak durumu (ishal, kabızlık 
ve gazı içeren ) 
• Kas ve eklem ağrısı , kas krampları ve spazmları, sırt ağrısı, kol ve bacaklarda ağrı, 
kas yorgunluğu 
• Kan şeker seviyelerinde artış (şeker hastalığınız varsa, kan şeker seviyelerinizin dikkatle izlenmesi gerekir), kan kreatin kinaz seviyesinde artış, karaciğer fonksiyonunuzun normal olmayabileceğini gösteren laboratuvar testler i 
• Görme sorunları (çift  görmeyi içeren), bulanık görme  
 Yaygın olmayan  
  
• Hepatit (karaciğer iltihabı)  
• Burun akıntısı, iştah kaybı, kan şeker değerlerinde azalma (şeker hastalığınız varsa, kan şeker seviyelerinizin dikkatle izlenmesi gerekir), kilo artışı veya kaybı  
• Uyku güçlüğü, ka bus görmek, duygu durum değişimleri (anksiyeteyi içeren), 
depresyon, titreme, kollara ve bacaklara giden duyu sinirlerinin hasarı (azalmış hassasiyet), hafıza kaybı  
• Kulaklarda çınlama ve uğultu 
• Bayılma hissi, terlemede artış, düşük kan basıncı  
• Ağız kuruluğu, tat alma duyusunda değişiklikler, kusma, geğirme  
• Saç dökülmesi, ciltte yara veya küçük lekeler, cildin renksizleşmesi, deride 
dokunma veya ağrı hissinde azalma, el ve ayak parmaklarında uyuşukluk veya karıncalanma, deri döküntüsü, kurdeşen  veya kaşıntı  
• Üriner hastalıklar (gece aşırı idrar çıkarma  ve idrar sıklığının artışı), cinsel 
güçsüzlük, erkeklerde meme büyümesi   
 
 
 
 
9 
 • Vücutta rahatsızlık hissi, kas yorgunluğu, pankreatit (karın ağrısına da neden olan 
pankreasın iltihaplanması), ağrı, boyun ağrısı, göğüs ağrısı  
• İdrarda beyaz kan hücrelerinin görülmesi  
• Anormal kalp ritmi  
• Öksürük 
 
Seyrek  
• Beklenmeyen kanama veya yaralanma  
• Şiddetli kas iltihaplanması, çok güçlü kas ağrısı veya krampları, çok seyrek olarak 
rabdomiyolize (kas hücrelerinin yıkımı) ve anormal kas yıkımına yol açabilen kas 
yırtılması. Anormal kas yıkımı, CADUET'i almayı bıraksanız bile her zaman ortadan kalkmaz ve böbrek problemlerine yol açabilir ve hayatı tehdit edici olabilir  
• Kanınızdaki kan pulcuğu sayısının a zalması  
• Karaciğer problemleri (derinin ve gözlerdeki beyaz bölgenin sararması)  
• Alerjik kökenli şiddetli deri reaksiyonları, ciltte kırmızılık, kabarcıklı döküntü, hızla 
tüm vücuda yayılabilen ve yüksek ateşle birlikte nezle benzeri semptomlarla başlayabilen deri soyulması  
• Dudakların, göz kapaklarının ve dilin şişmesini içeren derinin derin tabakalarında şişme  
• İskelet kaslarının iltihabı veya şişmesi, kabarcıklı döküntü, bir bölgede derinin ani, 
şiddetli derecede şişmesi  
• Kasların kemiğe bağlanması nı sağlayan dokularda  (tendon) iltihap ve ze delenme  
• Kafa karışıklığı (konfüzyon)  
• Görme bozuklukları  
 
Çok seyrek  
 
• Alerjik bir reaksiyon – semptomlar ani hırıltılı solunum ve göğüs ağrısı veya 
gerginliği, göz kapaklarının, yüz, dudaklar, ağız, dil ve boğazın şişmesi, nefes almada zorluk, şok (kolaps)  içerebilir.  
• Jinekomasti (erkeklerde meme büyümesi)  
• Kanınızdaki beyaz hücre sayısının azalması  
• Kas sertliği ve gerginliği  
• Kalp krizi, küçük kan damarlarının iltihabı   
• Mide ağrısı (gastrit)  
• Dişeti büyümesi , diş eti kanaması   
• İşitme kaybı  
• Karaciğerin görevlerini yeterince gerçekleştirememesi  (karaciğer yetmezliği ) 
• Fotosensitivite (ışığa karşı duyarlılı k) 
  
Bilinmiyor  
 
• Sürekli kas güçsüzlüğü  
• Cinsel problemler  
• Sürekli öksürük ve/veya nefes darlığı veya ateş içeren solunum problemleri  
• Katılık, titreme ve/veya hareket bozukluğu ile beraber gözlenen bozukluklar   
 
 
 
 
10 
 • Şeker hastalığı (diyabet). Kanınızda yüksek şeker ve yağ seviyeleriniz varsa, fazla 
kilolu iseniz ve yüksek kan basıncınız varsa; şeker hastalığı görülmesi daha olasıdır.  
Doktorunuz bu ilacı kullanırken sizi izleyecektir.  
• Myastenia gravis (bazı durumlarda nefes alırken kullanılan kaslar da dahil olmak 
üzere genel kas güçsüzlüğüne neden olan bir hastalık). Oküler miyasteni (göz 
kaslarında güçsüzlüğe neden olan bir hastalık). Kol veya bacaklarınızda hareket sonrası kötüleşen güçsüzlük, yutma güçlüğü, nefes darlığı, göz kapaklarınızın 
düşmesi veya çift görme yaşarsanız doktorunuza danışınız.  
Bu yan etkilerden herhangi biri si ciddileşirse veya bu kullanma talimatında belirtilenler 
dışında bir yan etki ile karşılaşırsanız, lütfen doktorunuza veya eczacınıza danışınız.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi'ne (TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. CADUET ’in Saklanması  
 CADUET’ i çocukların göremeyeceği, erişemeyeceği yerlerde ve ambalajında saklayınız.  
 25°C'nin altındaki oda sıcaklığında saklayınız.  
 Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra CADUET’ i kullanmayınız. 
Son kullanma tarihi, ilgili ayın son gününü belirtmektedir.  Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik 
ve İklim Değiş ikliği Bakanlığınca belirlenen toplama sistemine veriniz.  
 İlaçlar atık sular veya evsel atıklarla atılmamalıdır. İhtiyacınız olmayan ilaçları nasıl imha edeceğiniz konusunda eczacınıza danışınız. Bu önlemler, çevrenin korunmasına katkıda bulunacaktır.  
 Ruhsat s ahibi:  Viatris  İlaçları Ltd. Şti.  
                         34347 Ortaköy – İstanbul  
 Üretim yeri : Pfizer Manufacturing Deutschland GmbH  
                     79090 Freiburg ALMANYA  
 Bu kullanma talimatı... tarihinde onaylanmıştır.  