KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
OMNİTROPE® 5 mg (15 IU)/1,5 mL SC enjeksiyon için çözelti içeren kartuş
Steril
2. KALİTATİF VE KANTİTATİF BİLEŞİM
Etkin madde: Somatropin* 3,3 mg (10 IU’ya eşdeğer)/mL.
Bir kartuş 5 mg Somatropin*’e eşdeğer (15 IU) 1,5 mL çözelti içerir.
* rekombinant DNA teknolojisi ile Escherichia coli’den üretilmiş bir proteindir.
Yardımcı maddeler:
Disodyum hidrojen-fosfat-heptahidrat 1,33 mg
Sodyum dihidrojen fosfat dihidrat 1,57 mg
Benzil alkol 13,5 mg
Benzil alkol alerjik reaksiyonlara neden olabilir.
Yardımcı maddeler için bkz. 6.1
3. FARMASÖTİK FORM
SurePal™ 5 için bir kartuş içerisinde bulunan enjeksiyon için çözelti
Çözelti berrak ve renksizdir.
4. KLİNİK ÖZELLİKLER
4.1. Terapötik endikasyonlar
İnfantlar, çocuklar ve adolesanlar:
• Büyüme hormonunun (GH) yetersiz salınımından kaynaklanan büyüme bozuklukları
• Turner sendromu ile ilişkili büyüme bozuklukları
• Kronik böbrek yetmezliği ile ilişkili büyüme bozuklukları
• Doğum ağırlığı ve/veya doğum boyu -2 standart sapma (SD) olan 4 yaşında veya daha
sonraki yaşlarda büyümede geri kaldığı gösterilen (son yıl süresince uzama hızı (HV) SDS
< 0), gestasyonel yaşa göre (SGA) küçük doğmuş kısa boylu çocuklardaki (mevcut uzunluk
standart sapma puanı (SDS) < -2,5 ve anne ve babaya uyarlanmış SDS < -1) büyüme
bozuklukları.
• Prader-Willi sendromunda (PWS), büyüme ve vücut kompozisyonunun düzeltilmesi için.
PWS’nin tanısı uygun genetik testlerle doğrulanmalıdır.
Yetişkinler:
• Belirgin bir büyüme hormonu yetmezliği olan yetişkinlerde replasman tedavisi için.
1 / 16• Yetişkin başlangıcı: Bilinen hipotalamik veya hipofiz patolojisinin bir sonucu olarak çoklu
hormon yetersizlikleri ile ilişkili şiddetli büyüme hormonu yetmezliği olan ve prolaktin
dışında bilinen en az bir hipofiz bezi hormonu yetmezliği bulunan hastalardır. Bu hastalarda
büyüme hormonu yetmezliği tanısını koymak veya olmadığını belirlemek için uygun bir
dinamik test uygulanması gerekmektedir.
• Çocukluk çağı başlangıcı: Doğuştan, genetik, kazanılmış veya idiyopatik nedenler
sonucunda çocukluk çağında GH yetmezliği olan hastalar. Çocukluk çağından başlayan GH
yetmezliği olan hastalar, boydaki büyümenin tamamlanmasından sonra GH salgı kapasitesi
bakımından tekrar değerlendirilmelidir. Yüksek ihtimalle kalıcı GH yetmezliği olan, bir
başka deyişle doğuştan bir neden veya hipotalamo-hipofizer hastalık veya hasara ikincil bir
GH yetmezliği olan çocuklarda, insülin-benzeri büyüme faktörü-I (IGF-I) SDS < -2 ise, bu
durum yerleşmiş GH yetersizliği için yeterli bir kanıt olarak değerlendirilmelidir.
Tüm diğer hastaların, IGF-I tayini ve bir büyüme hormonu uyarılma testini yaptırmaları
gerekmektedir.
4.2. Pozoloji ve uygulama şekli
Somatropin ile teşhis ve tedavi, büyüme bozukluğu olan hastaların diyagnoz ve idaresinde
tecrübeli bir hekim tarafından başlatılmalı ve takip edilmelidir.
Pozoloji:
Pediyatrik popülasyon:
Somatropin dozu ve uygulama takvimi her hastaya göre bireysel olarak ayarlanmalıdır.
Çocuklarda büyüme hormonunu salgılama yetersizliğine bağlı büyüme bozukluğu:
Genel olarak günlük 0,025 – 0,035 mg/kg (günlük 0,7 – 1 mg/m2) tavsiye edilmektedir. Daha
yüksek dozlar da kullanılmıştır.
Çocukluk çağında başlayan GH yetmezliği adolesan dönemde de devam ediyorsa, tam bir
somatik büyüme (örn; vücut kompozisyonu, kemik kütlesi) elde edilinceye kadar tedaviye
devam edilmelidir. Takip için, geçiş dönemi sırasında T skoru > -1 (bir başka deyişle cinsiyet
ve etnik kökenin dikkate alındığı çift enerji X-ışını absorpsiyometresi ile ölçülen ortalama
yetişkin pik kemik kütlesine standardize edilmiş) olarak tanımlanan normal bir pik kemik
kütlesine ulaşma terapötik amaçlardan biridir. Doz için yetişkinlerle ilgili bölümüne bakınız.
Prader-Willi Sendromu olan çocuklarda büyüme ve vücut kompozisyonunun düzeltilmesi için:
Genel olarak günlük 0,035 mg/kg (günlük 1 mg/m2) tavsiye edilmektedir. Günlük doz 2,7 mg’ı
aşmamalıdır. Epifizi aşağı yukarı kapanmış veya yıllık 1 cm’den daha az büyüme artış hızı olan
çocuklarda tedavi uygulanmamalıdır.
Turner sendromuna bağlı büyüme bozukluğu:
Günlük 0,045 – 0,05 mg/kg (günlük 1,4 mg/m2) tavsiye edilmektedir.
Kronik böbrek yetmezliğine bağlı büyüme bozukluğu:
Günlük 0,045 – 0,05 mg/kg (1,4 mg/m2) doz tavsiye edilmektedir. Büyüme artış hızı çok
düşükse yüksek dozlara gerek duyulabilir. Altı aylık bir tedaviden sonra doz ayarlaması
gerekebilir (bkz. bölüm 4.4. Özel kullanım uyarıları ve önlemleri).
2 / 16Gestasyonel yaşa göre küçük doğmuş (SGA) çocuklarda / adolesanlarda büyüme bozukluğu:
Genellikle en son uzunluğa ulaşılıncaya kadar günlük 0,035 mg/kg (günlük 1 mg/m2) tavsiye
edilmektedir (bkz bölüm 5.1). Tedavinin birinci yılının sonunda boy artış hızı SDS’si +1’in
altında ise tedavi kesilmelidir. Eğer uzama hızı < 2 cm/yıl ise ve eğer onaylanması gerekiyorsa
epifizel büyüme plaklarının kapanmasına bağlı olarak kemik yaşında, kızlar için > 14 yaş ve
erkekler için > 16 yaşa ulaşılmışsa tedavi bırakılmalıdır.
Pediyatrik Hastalar için doz önerileri
Endikasyon Günlük mg/kg vücut Günlük mg/m2
ağırlığı dozu vücut yüzey alanı
dozu
Büyüme hormonu yetersizliği 0,025 – 0,035 0,7 – 1
Prader-Willi sendromu 0,035 1
Turner sendromu 0,045 – 0,05 1,4
Kronik böbrek yetmezliği 0,045 – 0,05 1,4
Gestasyonel yaşa göre (SGA) kısa doğan
0,035 1
çocuklar/adolesanlar
Yetişkinlerde büyüme hormonu yetersizliği:
Çocukluk çağı GH yetersizliğinden sonra GH tedavisine devam eden hastalarda, tedaviye
günlük 0,2 – 0,5 mg dozu ile tekrar başlanması tavsiye edilmektedir. Doz, IGF-I
konsantrasyonuna göre belirlenen bireysel hasta gereksinimlerine göre aşamalı olarak
azaltılmalı ya da artırılmalıdır.
Yetişkin dönemde başlayan GH yetmezliği olan yetişkin hastalarda, günlük 0,15 – 0,3 mg gibi
düşük bir dozla başlanmalıdır. Doz, IGF-I konsantrasyonuna göre belirlenen bireysel hasta
gereksinimlerine göre aşamalı olarak artırılmalıdır.
Her iki durumda tedavinin hedefi, insülin benzeri büyüme faktörü (IGF-I) konsantrasyonlarının
yaşa göre düzeltilmiş ortalamaların 2 SDS içerisinde olmasıdır. Tedavinin başında IGF-I
konsantrasyonları normal olan hastalara, IGF-I seviyeleri normalin üst sınırını 2 SDS
aşmayacak şekilde büyüme hormonu dozları uygulanmalıdır. Doz titrasyonunda klinik yanıt ve
yan etkiler de bir rehber olarak kullanılabilir. İyi bir klinik yanıta rağmen IGF-I seviyeleri
normalleşmeyen ve bu nedenle doz artırımının gerekli olmadığı GH yetmezliği olan hastaların
var olduğu bilinmektedir. Günlük devam dozu nadiren 1 mg’ı aşmaktadır. Erkeklerin zamanla
IGF-I duyarlılığında artış göstermesiyle birlikte, kadınların erkeklerden daha yüksek dozlara
gereksinimi olabilir. Bu durum, erkeklerin aşırı tedavi edilmesinin yanısıra, özellikle oral
östrojen replasmanı alan kadınların yetersiz tedavi edilme riski olduğu anlamına gelmektedir.
Bu nedenle büyüme hormonu dozunun doğruluğu her 6 ayda bir kontrol edilmelidir. Normal
fizyolojik büyüme hormonu üretimi yaşla birlikte azaldığından, doz gereksinimleri azaltılabilir.
Uygulama sıklığı ve süresi:
OMNİTROPE® günde bir defa, akşamları uygulanır. Büyüme hormonu eksikliği tedavisi
normal olarak, uzun süreli tedavi gerektirir. Dozaj ve tedavi süresi hastanın tedaviye vereceği
yanıta göre bireyselleştirilmelidir.
Uygulama şekli:
Subkütan enjeksiyon şeklinde uygulanır. Enjeksiyon, lipoatrofiyi engellemek açısından her
defasında değişik bir bölgeye uygulanmalıdır.
3 / 16Yalnızca OMNİTROPE® 5 mg (15 IU)/1,5 mL ile kullanım için özel olarak geliştirilmiş bir
enjeksiyon aracı (enjeksiyon kalemi) olan SurePal™ 5 ile uygulanmalıdır.
Uygulama talimatları ve imhası ile ilgili detaylı bilgi için Bölüm 6.6. “Beşeri tıbbi üründen arta
kalan maddelerin imhası ve diğer özel önlemler” bölümüne bakınız.
Özel popülasyonlara ilişkin ek bilgiler
Böbrek yetmezliği:
Kronik böbrek yetmezliği durumunda, tedaviye başlanmadan önce böbrek fonksiyonları
normalin %50’sinin altında olmalıdır. Büyüme bozukluğunu doğrulamak için tedavinin
başlatılmasından önce bir yıl süreyle büyüme takip edilmelidir. Bu dönem süresince böbrek
yetmezliği için konservatif tedavi (asidoz, hiperparatiroidizm ve beslenme durumu kontrolünü
içeren) uygulanmalı ve tedavi süresince sürdürülmelidir.
Renal transplantasyon durumunda tedavi kesilmelidir.
Şu ana kadar OMNİTROPE® ile tedavi gören kronik böbrek yetmezliği olan hastalarda final
uzunluk üzerine veri bulunmamaktadır.
Karaciğer yetmezliği:
Karaciğer fonksiyon bozukluğu olan hastalarda somatropin klirensinde azalma
görülebilmektedir, ancak bu durumun klinik önemi bilinmemektedir. Bu hastalar için özel bir
doz önerisi bulunmamaktadır.
Pediyatrik popülasyon:
Somatropin dozu ve uygulama takvimi her hastaya göre bireysel olarak ayarlanmalıdır. Epifiz
füzyonu oluşmuşsa tedaviye devam edilmemelidir. Büyüme hormonu tedavisine yanıt zamanla
azalma eğilimi gösterir. Ancak büyüme hızında artış olmazsa – özellikle tedavinin ilk yılında-
hipotiroidizm, yetersiz beslenme ve ilerlemiş kemik yaşı gibi büyüme yetersizliğinin diğer
nedenleri ve tedaviye uyum yakından değerlendirilmelidir.
Geriyatrik popülasyon:
60 yaşın üzerindeki hastalarda, tedaviye günlük 0,1 – 0,2 mg dozu ile başlanmalıdır ve bireysel
hasta gereksinimlerine göre yavaşça artırılmalıdır. Minimum etkin doz kullanılmalıdır. Bu
hastalarda günlük devam dozu nadiren 0,5 mg’ı aşar.
4.3. Kontrendikasyonlar
• Somatropin veya herhangi bir yardımcı maddeye karşı aşırı duyarlılık
• Somatropin; tümör aktivitesine dair herhangi bir bulgu olduğu zaman kullanılmamalıdır ve
tedaviye başlamadan önce anti-tümör tedavisi tamamlanmış olmalıdır. Tümör büyümesine
ait bir kanıt var ise tedavi durdurulmalıdır.
• Somatropin epifizleri kapanmış çocuklarda büyümenin uyarılması için kullanılmamalıdır.
• Açık kalp ameliyatı, abdominal cerrahi, multiple kaza travması, akut solunum yetmezliği
veya benzer durumlar gibi akut kritik hastalığı olanlarda somatropin ile tedavi
uygulanmamalıdır (Sübstitüsyon tedavisi altındaki hastalarla ilgili olarak Bölüm 4.4. “Özel
kullanım uyarıları ve önlemleri”ne bakınız).
4 / 164.4. Özel kullanım uyarıları ve önlemleri
Maksimum tavsiye edilen günlük doz aşılmamalıdır (Bkz. Bölüm 4.2).
İzlenebilirlik
Biyolojik ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka kaydedilmelidir.
Diğer tüm terapötik proteinlerde olduğu gibi OMNİTROPE® için de potansiyel immunojenesite
riski söz konusudur.
Hipoadrenalizm
Somatropin tedavisinin başlatılması 11HSD-1 inhibisyonu ve azalan serum kortizol
konsantrasyonları ile sonuçlanabilir. Somatropin ile tedavi edilen hastalarda, daha önce teşhis
edilmemiş merkezi (sekonder) hipoadrenalizm görünür hale gelebilir ve glukokortikoid
replasmanı gerekli olabilir. İlaveten, somatropin tedavisinin başlatılmasını takiben, daha önce
teşhis edilmiş hipoadrenalizm için glukokortikoid replasman tedavisi ile tedavi görmekte olan
hastaların idame veya stres dozlarının arttırılması gerekebilir (bkz. Bölüm 4.5).
Oral östrojen tedavisi ile kullanım
Eğer somatropin almakta olan bir kadın oral östrojen tedavisine başlarsa, serum IGF-1
seviyelerinin yaşa göre uygun aralıkta muhafaza edilebilmesi için somatropin dozunun
arttırılması gerekli olabilir. Bunun aksine, eğer somatropin almakta olan bir kadın oral östrojen
tedavisini bırakırsa, büyüme hormonu fazlalığı ve/veya yan etkilerden kaçınmak için
somatropin dozunun azaltılması gerekebilir (bkz. Bölüm 4.5).
İnsülin duyarlılığı
Somatropin, insülin duyarlılığını azaltabilir. Diabetes mellitusu olan hastalar için, somatropin
tedavisi başlatıldıktan sonra insülin dozunun ayarlanması gerekebilir. Diyabeti olan, glukoz
intoleransı olan veya diyabet için ilave risk faktörleri bulunan hastalar, somatropin tedavisi
sırasında yakından takip edilmelidir.
Tiroid fonksiyonu
Büyüme hormonu, T4’ün T3’e tiroid bezi dışındaki dönüşümünü artırabilir, bu durum serum
T4 seviyesinde azalma ve serum T3 konsantrasyonlarında bir artışla sonuçlanabilir. Sağlıklı
deneklerde periferik tiroid hormon seviyeleri referans aralıklar içerisinde kalırken subklinik
hipotiroidizm hastalarında teorik olarak hipotiroidizm gelişebilir. Sonuç olarak, tüm hastalarda
tiroid fonksiyonunun takibi bu sebeple yapılmalıdır. Standart replasman tedavisinde
hipotiroidizm hastalarında, büyüme hormonu tedavisinin tiroid fonksiyonu üzerindeki olası
etkisi yakından takip edilmelidir.
Neoplazmalar
Malign hastalıkların tedavisine sekonder olarak görülen bir büyüme hormonu yetmezliği varsa
malignitenin nüks belirtilerine dikkat edilmesi tavsiye edilmektedir. Çocuklukta kanserden sağ
kalanlarda, ilk neoplazmalarının ardından somatropinle tedavi edilen hastalarda artan ikinci
neoplazma riski raporlanmıştır. İlk neoplazması için kafalarına radyasyon tedavisi uygulanan
hastalarda intrakraniyal tümörler, özellikle de meninjiyoma, bu ikinci neoplazmaların en
yaygınları olmuştur.
Femur başı epifiz kayması
5 / 16Büyüme hormonu yetmezliği dahil olmak üzere endokrin bozukluğu olan hastalarda, kalça
epifizlerinde sıkışma genel popülasyondakinden daha sık olarak meydana gelebilir.
Somatropinle tedavi süresince topallama gösteren çocuklar klinik olarak muayene edilmelidir.
İyi huylu intrakraniyal hipertansiyon
Şiddetli ve yinelenen baş ağrısı, görme problemleri, mide bulantısı ve/veya kusma
durumlarında papillödemi için fundoskopinin yapılması tavsiye edilmektedir. Eğer papillödemi
varlığı doğrulanırsa, iyi huylu intrakraniyal hipertansiyon tanısı düşünülmelidir ve eğer
uygunsa büyüme hormonu tedavisi kesilmelidir. İntrakraniyal hipertansiyon belirtileri ortadan
kalkmış olan hastalarda büyüme hormonu tedavisine devam edilmesi ile ilgili yeterli veri
mevcut değildir. Büyüme hormonu tedavisine yeniden başlandığı takdirde intrakraniyal
hipertansiyon belirtilerinin dikkatli bir şekilde izlenmesi gerekmektedir.
Lösemi
Bazıları somatropin ile tedavi edilmiş olan büyüme hormonu yetmezliği olan hastaların az bir
kısmında lösemi bildirilmiştir. Bununla beraber, büyüme hormonu kullanan hastalarda lösemi
insidansının yatkınlık faktörleri olmadan arttığına dair bir kanıt yoktur.
Antikorlar
Hastaların az bir yüzdesinde OMNİTROPE®’a karşı antikorlar gelişebilir. OMNİTROPE®,
hastaların yaklaşık olarak %1’inde antikor oluşumunda artışa sebep olmuştur. Bu antikorların
bağlanma kapasitesi düşük olup büyüme oranı üzerinde bir etkisi yoktur. Somatropine karşı
antikor gelişip gelişmediği tedaviye yanıtsızlığı başka şekilde açıklanamayan her hastada test
edilmelidir.
Pankreatit
Her ne kadar seyrek de olsa, somatropin ile tedavi edilirken abdominal ağrı gelişen hastalarda,
özellikle çocuklarda pankreatit olasılığı değerlendirilmelidir.
Skolyoz
Somatropin ile tedavi edilen bazı hasta gruplarında skolyozun daha sık görüldüğü
bilinmektedir. Ayrıca çocuklarda hızlı büyüme skolyozun ilerlemesine neden olabilir.
Somatropinin skolyoz insidansını veya şiddetini arttırdığı gösterilmemiştir. Tedavi sırasında
skolyoz belirtileri izlenmelidir.
Akut kritik hastalık
Somatropinin iyileşme üzerindeki etkileri, açık kalp ameliyatı, abdominal cerrahi, multipl kaza
travması veya akut solunum yetmezliğini takiben meydana gelen komplikasyon şikayetleri olan
kritik hastalıklı 522 yetişkin hastayı içeren plasebo kontrollü iki çalışmada araştırılmıştır.
Mortalite, plasebo alan hastalarla karşılaştırıldığında, günlük 5,3 mg veya 8 mg somatropin ile
tedavi gören hastalarda yüksektir (sırasıyla %19’a karşı %42). Bu bilgiye dayanılarak, bu tür
hastalarda somatropin ile tedavi uygulanmamalıdır. Akut kritik hastalığı olan hastalarda
büyüme hormonu substitüsyon tedavisinin güvenliği üzerine bilgi bulunmadığından, bu
durumda devam eden tedavinin faydaları, potansiyel risklere karşı tartılmalıdır.
Benzer akut kritik veya diğer hastalık gelişen tüm hastalarda somatropinle tedavinin olası
faydaları ilgili potansiyel riske karşı tartılmalıdır.
Geriyatrik popülasyon
6 / 1680 yaşın üzerindeki hastalarda deneyim kısıtlıdır. Yaşlı kişiler, OMNİTROPE®’un etkisine
daha hassas olabilir ve bu nedenle advers etki oluşumuna daha eğilimlidir.
Prader-Willi sendromu
PWS’li hastalarda tedavi daima kalorisi kısıtlanmış bir diyetle kombine halde olmalıdır.
Şiddetli obezitesi (%200’lük bir ağırlık/boy oranını aşan hastalar), solunum bozukluğu veya
uyku apnesi veya tanımlanamamış solunum enfeksiyonu hikayesi gibi risk faktörlerinden bir
ya da daha fazlasını taşıyan PWS’li pediyatrik hastalardaki büyüme hormonu kullanımıyla
ilişkili fataliteler rapor edilmiştir. PWS’li hastalar ve bu risk faktörlerinden bir veya daha
fazlasına sahip hastalar, daha fazla bir risk altındadır.
PWS’li hastalarda üst havayolu obstrüksiyonu, uyku apnesi veya solunum enfeksiyonları,
somatropin tedavisine başlanmadan önce değerlendirilmelidir.
Üst havayolu obstrüksiyonu değerlendirmesi sırasında, patolojik bulgular gözlenmiş ise,
somatropin tedavisine başlanmadan önce hastayı bir kulak, burun ve boğaz hastalıkları (KBB)
uzmanı görmeli ve solunum rahatsızlığı çözümlendirilmelidir.
Polisomnografi veya gece oksimetrisi gibi tanımlanmış metodlarla büyüme hormonu tedavisine
başlanmadan önce, uyku apnesi değerlendirilmelidir ve uyku apnesinden şüpheleniliyorsa takip
yapılmalıdır.
Somatropin tedavisi süresince hastalar, üst solunum yolu obstrüksiyonu belirtileri (horlama
başlaması veya horlama artışı dahil) gösterirse, tedaviye ara verilmeli ve yeni bir KBB
değerlendirilmesi yapılmalıdır.
PWS'li tüm hastalar uyku apnesi açısından değerlendirilmeli ve uyku apnesinden
şüpheleniliyorsa izlenmelidir.
Tüm hastalarda solunum enfeksiyonu belirtileri izlenmeli ve bunlar mümkün olan en kısa
sürede teşhis ve tedavi edilmelidir.
PWS’li tüm hastalarda somatropin tedavisine başlanmadan önce ve tedavi süresince etkin
ağırlık kontrolü yapılmalıdır.
PWS’li hastalarda ve yetişkinlerde uzun süreli tedavi konusundaki deneyim sınırlıdır.
Gestasyonel yaşa göre küçük doğmuş çocuklar/adolesanlar
SGA doğmuş kısa çocuklarda/adolesanlarda tedaviye başlamadan önce büyüme bozukluklarını
izah edebilecek diğer nedenler veya tedaviler ekarte edilmelidir.
SGA çocuklarda/adolesanlarda tedaviye başlanmadan önce ve başlandıktan sonra yılda bir kere
açlık insülin ve kan glukoz düzeylerinin ölçülmesi tavsiye edilmektedir. Diabetes mellitus
açısından yüksek risk altındaki hastalarda (örn. ailesel diyabet geçmişi, obezite, şiddetli insülin
direnci, akantozis nigrikans gibi) oral glukoz tolerans testi (OGTT) yapılmalıdır. Eğer belirgin
diyabet saptanırsa, büyüme hormonu uygulanmamalıdır.
SGA çocuklarda/adolesanlarda, tedaviye başlanmadan önce ve başlandıktan sonra yılda iki kere
IGF-I seviyesinin ölçülmesi önerilmektedir. Eğer tekrarlayan ölçümlerde IGF-I seviyesi yaş ve
7 / 16pubertal durum bakımından referans değerlerle karşılaştırıldığında +2 SD’yi aşarsa, doz
ayarlamasında IGF-I / IGFBP-3 oranı kullanılmalıdır.
Pubertenin başlamasına yakın olan SGA hastalarda tedaviye başlanması konusundaki deneyim
sınırlıdır. Bu yüzden puberteye yakın dönemde tedaviye başlanması tavsiye edilmemektedir.
Silver-Russell sendromu olan hastalardaki deneyim sınırlıdır.
Büyüme hormonu ile tedavi gören SGA doğmuş kısa çocuklarda/adolesanlarda eğer tedavi final
uzunluğa ulaşılmadan önce kesilirse, elde edilen boy artışının birazı kaybedilebilir.
Kronik böbrek yetmezliği
Kronik böbrek yetmezliği durumunda, tedaviye başlanmadan önce böbrek fonksiyonları
normalin %50’sinin altında olmalıdır. Büyüme bozukluğunu doğrulamak için tedavinin
başlatılmasından önce bir yıl süreyle büyüme takip edilmelidir. Bu dönem süresince böbrek
yetmezliği için konservatif tedavi (asidoz, hiperparatiroidizm ve beslenme durumu kontrolünü
içeren) uygulanmalı ve tedavi süresince sürdürülmelidir.
Renal transplantasyon durumunda tedavi kesilmelidir.
Şu ana kadar OMNİTROPE® ile tedavi gören kronik böbrek yetmezliği olan hastalarda final
uzunluk üzerine veri bulunmamaktadır.
Bu tıbbi ürün her mL’de 9 mg benzil alkol içerir.
Benzil alkol alerjik reaksiyonlara neden olabilir. Benzil alkolün intravenöz uygulaması,
yenidoğanlarda ciddi yan etkiler ve ölümle ilişkilendirilmiştir (“gasping sendromu”).
Toksisitenin meydana gelebileceği minimum benzil alkol miktarı bilinmemektedir. Küçük
çocuklarda (3 yaşından küçük) doktor veya eczacı izni olmadan bir haftadan fazla
kullanmamaları konusunda ebeveynler veya çocuğa kanuni olarak bakmakla yükümlü kişiler
bilgilendirilmelidir.
Hamile veya emziren hastalar vücutlarında yüksek miktarlarda benzil alkol birikebileceğini ve
yan etkilere ("metabolik asidoz" adı verilen) neden olabileceği konusunda bilgilendirilmelidir.
Karaciğer veya böbrek hastalığı olan hastalar, vücutlarında yüksek miktarlarda benzil alkol
birikebileceğini ve yan etkilere ("metabolik asidoz" adı verilen) neden olabileceği konusunda
bilgilendirilmelidir.
Sodyum içeriği
OMNİTROPE® her "doz"unda 1 mmol (23 mg)’dan daha az sodyum ihtiva eder; yani aslında
"sodyum içermez".
4.5. Diğer tıbbi ürünler ile etkileşimler ve diğer etkileşim şekilleri
Glukokortikoidlerle eş zamanlı kullanımı, OMNİTROPE®’un büyümeyi artırıcı etkilerini
engeller. ACTH yetmezliği olan hastalar, büyüme üzerindeki inhibitör etkilerden kaçınmak
amacıyla glukokortikoid replasman tedavilerini dikkatli biçimde almalıdır.
Büyüme hormonu kortizonun kortizola dönüştürülmesini azaltır ve daha önce keşfedilmemiş
merkezi hipoadrenalizmin görünür hale gelmesine veya düşük glukokortikoid replasman
dozlarının etkisiz olmasına yol açabilir (bkz. Bölüm 4.4).
8 / 16Oral östrojen replasman tedavisi gören kadınlarda, tedavinin amacına ulaşabilmesi için daha
yüksek bir büyüme hormonu dozu gerekli olabilir (bkz. Bölüm 4.4).
Büyüme hormonu yetmezliği olan yetişkinlerde gerçekleştirilen bir etkileşim çalışmasından
elde edilen veriler, somatropin uygulamasının, sitokrom P450 izoenzimleri tarafından
metabolize edildiği bilinen bileşiklerin klirensini artırabileceğini ileri sürmektedir. Sitokrom
P450 3A4 tarafından metabolize edilen bileşiklerin (ör. cinsiyet steroidleri, kortikosteroidler,
antikonvülsanlar ve siklosporin gibi) klirensi özellikle artabilir ve bu durum, bu bileşiklerin
plazma seviyesinde düşüş ile sonuçlanmaktadır. Bunun klinik önemi bilinmemektedir.
Ayrıca diabetes mellitus ve tiroid bozuklukları ile ilgili durumlar için bölüm 4.4, oral östrojen
replasmanı tedavisi konusundaki durumlar için de bölüm 4.2’ye bakınız.
Özel popülasyonlara ilişkin ek bilgiler
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
Geriyatrik popülasyon:
Etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
OMNİTROPE®’un doğum kontrol yöntemleri üzerine bir etkisi bulunduğuna dair veri
bulunmamaktadır. Kontraseptif yöntem kullanmayan doğurma potansiyeli bulunan kadınlarda
kullanılmamalıdır.
Gebelik dönemi
Somatropinin hamile kadınlarda kullanımına dair yeterli veri yoktur. Hayvanlar üzerinde
yapılan çalışmalar, gebelik /ve-veya/ embriyonal / fetal gelişim /ve-veya/ doğum /ve-veya/
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
Somatropin, hamilelikte ve doğum kontrolü kullanmayan çocuk doğurma potansiyeli olan
kadınlarda önerilmemektedir.
Laktasyon dönemi
Emziren kadınlarda somatropin içeren ürünlerle yapılan klinik çalışma yoktur. Somatropinin
insan sütüyle atılıp atılmadığı bilinmemektedir, ancak bebeklerde intakt proteinin (tam,
bütünlüğü bozulmamış protein) gastrointestinal sistemden emilme olasılığı oldukça düşüktür.
Bu nedenle emziren kadınlara OMNİTROPE® uygulanırken dikkat edilmelidir.
Üreme yeteneği/Fertilite
OMNİTROPE®’un fertilite üzerindeki etkilerine dair çalışmalar yapılmamıştır.
Üreme toksisitesi bakımından hayvan çalışmaları yetersizdir (bkz. Bölüm 5.3).
9 / 164.7. Araç ve makine kullanımı üzerindeki etkiler
OMNİTROPE®’un araç ve makine kullanım yeteneği üzerinde etkisi yoktur ya da ihmal
edilebilir düzeydedir.
Araç ve makine kullanımı durumunda içeriğinde benzil alkol bulunduğu göz önüne alınmalıdır.
4.8. İstenmeyen etkiler
Güvenlilik profili özeti
Büyüme hormonu yetmezliği olan hastalar, ekstrasellüler hacim eksikliği ile karakterizedir.
Somatropinle tedaviye başlandığı zaman, bu yetmezlik hızla düzelmektedir. Periferal ödem ve
artralji gibi sıvı tutulmasıyla ilgili advers etkiler çok yaygındır; kas-iskelet tutukluğu, miyalji
ve parestezi yaygın olarak meydana gelmektedir. Genelde bu advers etkiler hafif ve orta
dereceli olup tedavinin ilk ayları içerisinde ortaya çıkar ve kendiliğinden veya doz
azaltılmasıyla birlikte hafifler.
Bu istenmeyen etkilerin insidansı uygulanan doz, hastanın yaşı ile ilişkili ve muhtemelen,
hastanın büyüme hormonu yetmezliğinin başlaması sırasındaki yaşı ile ters ilişkilidir.
Somatropin, hastaların yaklaşık olarak %1’inde antikor oluşumunda artışa sebep olmaktadır.
Bu antikorların bağlanma kapasitesi düşüktür ve bu oluşum ile ilgili klinik değişiklikler
saptanmamıştır (bkz. Bölüm 4.4).
Tablo 1’de listelenen yan etkilerin, organ sınıfları içerisinde sıklıkları aşağıdaki gibi
sıralanmıştır:
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Tablo 1: Organ sınıflarına göre yan etki sıklıkları
Sistem Organ Sınıfı Sıklık
İyi huylu, kötü huylu ve tanımlanmamış Yaygın olmayan: Lösemi†1
neoplazmalar (Kist ve polipler dahil olmak Bilinmiyor: Lösemi†2,3,4,5
üzere)
Endokrin hastalıkları Bilinmiyor: Hipotiroidi**
Metabolizma ve beslenme hastalıkları Bilinmiyor: Tip II diabetes mellitus
Sinir sistemi hastalıkları Yaygın: Parestezi*, İyi huylu intrakraniyal
hipertansiyon5, Karpal tünel sendtomu6
Bilinmiyor: İyi huylu intrakraniyal
hipertansiyon1,2,3,4,6
Bilinmiyor: Baş ağrısı**
Deri ve deri altı doku hastalıkları Yaygın: Kızarıklık**, Ürtiker**
Yaygın olmayan: Kaşıntı**
Kas-iskelet bozukluklar, bağ doku ve kemik Çok yaygın: Artralji*
hastalıkları Yaygın: Miyalji*, Kas-iskelette tutukluk*
Üreme sistemi ve meme hastalıkları Yaygın olmayan: Jinekomasti**
Genel bozukluklar ve uygulama bölgesine Çok yaygın: Enjeksiyon bölgesi
ilişkin hastalıklar reaksiyonu$, Periferik ödem*
Bilinmiyor: Yüzde ödem*
10 / 16Araştırmalar Bilinmiyor: Kan kortizol seviyelerinde
azalma‡
Büyüme hormonu yetmezliği olan çocuklarda yapılan klinik çalışmalar
1
Turner sendromu olan çocuklarda yapılan klinik çalışmalar
2
Kronik böbrek yetmezliği olan çocuklarda yapılan klinik çalışmalar
3
Gestasyonel yaşa göre küçük doğmuş (SGA) çocuklarda yapılan klinik çalışmalar
4
Prader-Willi sendromu (PWS) olan çocuklarda yapılan klinik çalışmalar
5
Büyüme hormonu yetmezliği olan yetişkinlerde yapılan klinik çalışmalar
6
* Genelde bu advers etkiler hafif ve orta dereceli olup tedavinin ilk ayları içerisinde ortaya
çıkmakta ve kendiliğinden veya doz azaltılmasıyla birlikte hafiflemektedir. Bu advers etkilerin
insidansı, uygulanan doz, hastanın yaşı ile ilişkili ve muhtemelen, hastanın büyüme hormonu
yetmezliğinin başlaması sırasındaki yaşı ile ters ilişkilidir.
**Pazarlama sonrası tanımlanan advers ilaç reaksiyonu (AİR).
$ Çocuklarda geçici enjeksiyon bölgesi reaksiyonları raporlanmıştır.
‡ Klinik önem bilinmemektedir.
† Somatropin ile tedavi edilmiş büyüme hormonu eksikliği olan çocuklarda raporlanmıştır,
fakat bu insidansın, büyüme hormonu eksikliği olmayan çocuklardakiyle benzer olduğu
görülmektedir.
Seçili advers etkiler için açıklamalar
Azalmış serum kortizol seviyeleri
Somatropinin serum kortizol seviyelerini büyük olasılıkla taşıyıcı proteinleri etkilemek
suretiyle yada artan hepatik klirens yoluyla azalttığı rapor edilmiştir. Bu bulguların klinik önemi
sınırlı olabilir. Buna rağmen, kortikosteroid replasman tedavisi, tedaviye başlamadan önce
optimize edilmelidir.
Prader-Willi sendromu
Pazara erişim sonrası deneyimde, her ne kadar nedensel bir ilişki gösterilemese de somatropin
ile tedavi edilen Prader-Willi sendromlu hastalarda seyrek olarak ani ölüm raporlanmıştır.
Lösemi
Somatropinle tedavi gören büyüme hormonu yetmezliği olan çocuklarda (seyrek veya çok
seyrek) lösemi vakaları meydana geldiği rapor edilmiştir ve bu durum pazarlama sonrası
deneyimde yer almıştır. Fakat beyin veya kafaya radyasyon uygulaması gibi hazırlayıcı
faktörler olmaksızın lösemi riskinin arttığına dair bir kanıt bulunmamaktadır.
Femur başı epifiz kayması ve Legg-Calvé-Perthes hastalığı
GH ile tedavi edilen çocuklarda femur başı epifiz kayması ve Legg-Calvé-Perthes hastalığı
raporlanmıştır. Femur başı epifiz kayması, endokrin bozukluklar halinde daha sık meydana
gelmektedir ve boy kısalığı halinde Legg-Calvé-Perthes daha sıktır. Fakat somatropin ile tedavi
edilirken bu 2 patolojinin daha sık olup olmadığı bilinmemektedir. Kalça veya dizinde
rahatsızlığı veya ağrısı olan çocuklarda bunların teşhisleri göz önünde bulundurulmalıdır.
11 / 16Diğer advers ilaç reaksiyonları
Azalan insülin duyarlılığının neden olduğu olası hiperglisemi, azalan serbest tiroksin seviyesi
ve iyi huylu intrakraniyal hipertansiyon gibi diğer advers ilaç reaksiyonlarının somatropine ait
sınıf etkileri olduğu düşünebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
Akut doz aşımı başlangıçta hipoglisemiye ve daha sonra hiperglisemiye neden olabilir.
Uzun süreli doz aşımı, yüksek doz insan büyüme hormonunun bilinen etkileri ile uyumlu belirti
ve bulgularla sonuçlanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hipofiz ve hipotalamus hormonları ve analogları, ön hipofiz lobu
hormonları ve analogları.
ATC kodu: H01AC01
OMNİTROPE®, biyobenzer bir tıbbi üründür. Detaylı bilgi, Avrupa İlaç Dairesi’nin
websitesinde yer almaktadır (www.ema.europa.eu).
Etki mekanizması:
Somatropin lipit, karbonhidrat ve protein metabolizmaları için önemli güçlü bir hormondur.
Endojen büyüme hormonu yetersizliği olan çocuklarda somatropin büyümeyi lineer olarak
uyarır ve büyüme oranını artırır. Somatropin, çocuklarda ve yetişkinlerde nitrojen
retansiyonunu artırıp iskelet kası büyümesini uyararak ve vücut yağını mobilize ederek normal
bir vücut kompozisyonunu korumaktadır. Visseral adipoz dokular somatropine özellikle
duyarlıdır. Somatropin, artmış lipolize ilaveten trigliseridlerin vücut yağ depolarına alımını da
azaltır. IGF-I (İnsülin Benzeri Büyüme Faktörü-I) ve IGFBP3 (İnsülin benzeri Büyüme Faktörü
Bağlanma Proteini 3) serum konsantrasyonları somatropinle artmaktadır. Ayrıca, aşağıdaki
etkiler de gösterilmiştir.
Farmakodinamik etkiler:
Lipid metabolizması:
Somatropin hepatik LDL kolesterol reseptörlerini indüklemekte ve serum lipidleri ile
lipoproteinlerin profilini etkilemektedir. Genel olarak, büyüme hormonu yetmezliği olan
hastalara somatropin uygulanması, serum LDL ve apolipoprotein B seviyelerinde azalmayla
sonuçlanmaktadır. Aynı zamanda serum total kolesterol seviyelerinde de bir azalma
gözlenebilir.
Karbonhidrat metabolizması:
12 / 16Somatropin insülin seviyesini artırır, fakat açlık kan glukozu genellikle değişmemektedir.
Hipopitüitarizmi olan çocuklarda açlık hipoglisemisi gelişebilir. Bu durum somatropin
tarafından tersine çevrilmektedir.
Su ve mineral metabolizması:
Büyüme hormonu yetmezliği plazma ve ekstrasellüler hacimlerde azalmayla ilişkilidir. Her
ikisi de somatropin tedavisinden sonra hızla artmaktadır. Somatropin sodyum, potasyum ve
fosfor retansiyonunu indüklemektedir.
Kemik metabolizması:
Somatropin iskelet kemikleri döngüsünü (turnover) stimule eder. Osteopeni ile birlikte büyüme
hormonu yetmezliği olan hastalara uzun süreli somatropin verilmesi, ağırlık taşıyan bölgelerde
kemik mineral içeriği ve yoğunluğunda artma ile sonuçlanmaktadır.
Fiziksel kapasite:
Kas dayanıklılığı ve fiziksel egzersiz kapasitesi somatropinle uzun süreli tedaviden sonra
düzelmektedir. Ayrıca somatropin kardiyak output’u da artırmaktadır fakat bunun mekanizması
henüz açıklığa kavuşturulamamıştır. Periferal vasküler dirençteki azalmanın bu etkiye katkıda
bulunduğu düşünülebilir.
Klinik etkililik ve güvenlilik:
SGA doğmuş kısa çocuklarda yapılan bir klinik çalışmada, final uzunluğa ulaşıncaya kadar
günlük 0,033 ve 0,067 mg/kg vücut ağırlığı dozu ile tedavi uygulanmıştır. Devamlı tedavi gören
ve final uzunluğa ulaşmış (yakın) 56 hastada, tedavinin başlangıcındaki uzunluğa göre ortalama
değişim +1,9 SDS (günlük 0,033 mg/kg vücut ağırlığı) ve +2,19 SDS (günlük 0,067 mg/kg
vücut ağırlığı) olmuştur. Erken spontan yakalama görülmeyen tedavi edilmemiş SGA
çocuklardan elde edilen literatür verileri 0,5 SDS’lik geç bir büyümeye işaret etmektedir.
Pazarlama sonrası deneyim:
Sandoz tarafından 2006 ve 2020 yılları arasında, 11 Avrupa ülkesi, Kuzey Amerika, Kanada,
Avusturalya ve Tayvan’da Omnitrope ile çeşitli endikasyonlarda tedavi edilen 7359 pediyatrik
hastanın güvenlik ve etkinlik verilerini kaydetmek için tasarlanmış uluslararası, girişimsel
olmayan, kontrolsüz, boylamsal, açık ve çok merkezli, gönüllü kategori 3 PASS çalışması
gerçekleştirilmiştir. Ana pediatrik endikasyonlar şunlardır: GHD (Büyüme hormonu eksikliği)
(%57,9), SGA (Gestasyonel yaşa göre kısa doğan çocuklar) (%26,6), TS (Turner sendromu)
(%4,9), ISS (İdiyopatik kısa boy) (%3,3), PWS (Prader-Willi sendromu) (%3,2) ve KBY
(Kronik böbrek yetmezliği) (%1,0). Hastların çoğu daha önce rekombinan insan büyüme
hormonu (riBH) tedavisi görmemiştir (%86.0). Tüm endikasyonlarda, değerlendirilen 7359
pediyatrik hastada Omnitrope tedavisiyle bir nedensel ilişkili en sık görülen advers etkiler, baş
ağrısı (%1.6), enjeksiyon bölgesi ağrısı (%1.1), enjeksiyon bölgesi hematomu (%1.1) ve
artraljidir (%0.6). Omnitrope tedavisiyle ilişkili olarak değerlendirilen advers etkilerin
çoğunluğunun, KÜB'e dayalı olarak ve bu tür molekül sınıfı (GH) için bilinmektedir. Çoğu
advers etkinin şiddeti hafif veya orta düzeydeydedir. 6589 pediyatrik hastada (5671 hiç tedavi
görmemiş, 915 daha önce rekombinan insan büyüme hormonu tedavisi görmüş ve tedavi öncesi
bilgisi eksik 3 hastadan oluşan) değerlendirilen etkililik sonuçları Omnitrope tedavisinin etkili
olduğunu ve diğer onaylanmış rekombinan insan büyüme hormonu ilaçlarının gözlemsel
çalışmalarında bildirilenlerle tutarlı olan önemli bir büyüme yakalama ile sonuçlandığını
göstermektedir: medyan H SDS; daha önce tedavi görmemiş hastalarda, başlangıçta -2.64'ten 1
yıl sonra -1.97'ye ve 5 yıllık tedaviden sonra -0.98'e etkili bir şekilde yükselmiştir ve medyan
H SDS; önceden tedavi görmüş hastalarda, 1 yıl sonra -1.49'dan -1.21'e ve 5 yıllık Omnitrope
13 / 16tedavisi sonrasında -0.98'e yükselmiştir. 1628/6589 (%24,7) hastada hekimin görüşüne göre
final boya ulaşılmıştır (önceden tedavi görmemiş: 1289/5671, %22,7); rekombinan insan
büyüme hormonu ile önceden tedavi görmüş tedavi görmüş: 338/915, %36.9). Daha önce tedavi
görmemiş hastalarda medyan (aralık) final H SDS -1,51 (-9,3 ila 2,7) ve önceden tedavi görmüş
hastalarda -1,43 (-8,7 ila 2,1)’tür.
5.2. Farmakokinetik özellikler
Genel özellikler
Emilim:
Sağlıklı gönüllülerde ve büyüme hormonu yetersizliği olan çocuklarda subkütan olarak
uygulanan somatropinin biyoyararlanımı yaklaşık %80’dir.
Sağlıklı yetişkinlerde 5 mg/1,5 mL OMNİTROPE®’un 5 mg subkütan enjeksiyonundan sonra
Cmaks ve tmaks değerleri sırasıyla 72 ± 28 µg/L ve 4 ± 2 saattir.
Dağılım:
Bilgi bulunmamaktadır.
Biyotransformasyon:
Bilgi bulunmamaktadır.
Eliminasyon:
Büyüme hormonu yetersizliği olan yetişkinlerde intravenöz uygulamadan sonra somatropinin
ortalama terminal yarı ömrü yaklaşık 0,4 saattir. Ancak, OMNİTROPE® 5 mg/1,5 mL ve 10
mg/1,5 mL’nin subkütan uygulamasından sonra 3 saatlik, OMNİTROPE® 15 mg/1,5 mL’nin
subkütan uygulamasından sonra ise 2,76 saatlik bir yarı ömre ulaşılmıştır. Gözlenen farklılığa
subkütan uygulamayı takiben enjeksiyon bölgesinden yavaş emilimin neden olması
muhtemeldir.
Doğrusallık/doğrusal olmayan durum:
Veri bulunmamaktadır.
Hastalardaki karakteristik özellikler
Cinsiyet:
Subkütan uygulamayı takiben somatropinin mutlak biyoyararlanımı kadınlarda ve erkeklerde
benzerdir.
Diğer:
Geriyatrik ve pediyatrik popülasyonda, farklı ırklarda ve böbrek, karaciğer veya kardiyak
yetmezliği olan hastalarda somatropinin farmakokinetik özellikleri hakkında bilgi
bulunmamaktadır veya henüz tamamlanmamıştır.
5.3. Klinik öncesi güvenlilik verileri
OMNİTROPE®’un subakut toksisitesi ve lokal toleransı ile ilgili çalışmalarda klinik olarak
ilişkili etkiler gözlenmemiştir.
Somatropin genel toksisite, lokal tolerans ve reprodüksiyon toksisitesi ile ilgili diğer
çalışmalarda, klinik açıdan anlamlı etkiler gözlenmemiştir.
14 / 16Somatropinle gen mutasyonu üzerinde in vitro ve in vivo genotoksisite çalışmaları ve
kromozom aberasyonu indüksiyonu negatif sonuç vermiştir.
Somatropinle uzun süreli tedavi ve radyomimetik tıbbi ürün olan bleomisin uygulaması
sonrasında hastalardan alınan lenfositler üzerindeki bir in vitro çalışmada kromozom
frajilitesinde bir artış gözlenmiştir. Bu bulgunun klinik önemi net değildir.
Somatropin ile yapılan bir başka çalışmada uzun süreli somatropin tedavisi gören hastaların
lenfositlerinde kromozomal anormalliklerde artış görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Disodyum hidrojen fosfat heptahidrat
Sodyum dihidrojen fosfat dihidrat
Mannitol (E421)
Poloksamer 188
Benzil alkol
Enjeksiyonluk su
Fosforik asit
Sodyum hidroksit
6.2. Geçimsizlikler
Geçimlilik çalışmaları bulunmadığından, bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 ay
İlk kullanımdan sonra raf ömrü:
İlk kullanımdan sonra kartuş enjeksiyon kaleminin içinde kalmalıdır. Açıldıktan sonra
buzdolabında (2°C - 8°C) saklanması koşulu ile 28 gün içerisinde kullanılmalıdır.
Dondurulmamalıdır. Orijinal enjeksiyon kaleminin içerisinde ışıktan korunarak saklanmalıdır.
6.4. Saklamaya yönelik özel tedbirler
Açılmamış kartuş: 2°C-8°C arasında buzdolabında saklanmalı ve taşınmalıdır.
Dondurulmamalıdır. Orijinal ambalajında ışıktan korunarak saklanmalıdır.
Kullanılmış ürünün saklama şartları için bölüm 6.3’e bakınız.
6.5. Ambalajın niteliği ve içeriği
Kutuda, bromobutil tıpası ve Al çek-çıkar kapağı olan renksiz, 1,5 mL’lik tip I kartuş.
1, 5 ve 10 kartuş içeren ambalajlarda bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
OMNİTROPE® 5 mg (15 IU)/1,5 mL, cam bir kartuşa doldurulmuş subkütan enjeksiyon için
kullanıma hazır, steril bir çözeltidir.
Bu sunum çoklu kullanım için tasarlanmıştır. Yalnızca OMNİTROPE® 5 mg (15 IU)/1,5 mL
ile kullanım için özel olarak geliştirilmiş bir enjeksiyon aracı (enjeksiyon kalemi) olan
SurePal™ 5 ile uygulanmalıdır. Steril ve tek kullanımlık kalem iğneleri kullanılarak
15 / 16verilmelidir. Hastalar ve hasta yakınları ya da bakıcıları OMNİTROPE® kartuşları ve
enjeksiyon kaleminin doğru kullanımı ile ilgili uygun eğitim ve tavsiyeleri, ilgili hekim veya
kalifiye sağlık personelinden almalıdır.
Uygulama işlemlerine dair genel tanımlamalar aşağıdadır. Kartuşun doldurulması, enjeksiyon
iğnesinin bağlanması ve uygulama ile ilgili olarak, her bir enjeksiyon kaleminin üretici
kullanma talimatı takip edilmelidir.
1. Ellerinizi yıkayınız.
2. Eğer çözelti bulanık ise veya partikül içeriyorsa asla kullanılmamalıdır. İçerik berrak ve
renksiz olmalıdır.
3. Kartuşun tıpasını bir temizleme pamuğu ile dezenfekte ediniz.
4. Enjeksiyon kalemine ait kullanma talimatında belirtildiği şekilde SurePal™ 5 içerisine
kartuşu takınız.
5. Enjeksiyon bölgesini alkollü bir pamuk ile temizleyiniz.
6. Steril bir kalem iğnesi kullanılarak subkütan enjeksiyonla uygun dozu uygulayınız. Kalem
iğnesini çıkarınız ve “Tıbbi Atıkların Kontrolü Yönetmeliği” ve “Ambalaj Atıklarının
Kontrolü Yönetmeliği”ne uygun olarak imha ediniz.
7. RUHSAT SAHİBİ
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad.
No: 6 34805 Kavacık/Beykoz/İstanbul
8. RUHSAT NUMARASI
132/15
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:12.10.2011
Ruhsat yenileme tarihi:
10. KÜB’ÜN YENİLENME TARİHİ
16 / 16