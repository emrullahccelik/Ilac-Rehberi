KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİTORAL toz
2. KALİTATİF VE KANTİTATİF BİLEŞİM
Etkin madde(ler):
Her saşe;
Glukoz susuz 20 g
Sodyum klorür 3,5 g
Trisodyum sitrat dihidrat 2,9 g
Potasyum klorür 1,5 g
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Oral çözelti hazırlamak için toz karışım
Beyaz renkli, homojen görünüşlü toz.
4. KLİNİK ÖZELLİKLER
4.1 Terapötik endikasyonlar
İshalde vücuttan kaybolan su ve elektrolitlerin yerine koyulmasını sağlar.
4.2 Pozoloji ve uygulama şekli
Pozoloji:
 İshalli çocuk bir günde en az kilosunun sayısında çay bardağı dolusu karışımı içmelidir (5
kilo ise 5 bardak).
 Yetişkinler her sulu dışkılamadan sonra 1 bardak içebilir.
Uygulama sıklığı ve süresi:
 İshal başlar başlamaz bu karışımın verilmesi tedavide önem taşır.
 İshalli bebeklere ve çocuklara içebildiği kadar bu karışımdan verilmelidir. Kolay içemeyen
çocuklara 5-10 dakika ara ile kaşık kaşık verilebilir.
 Karışım ayran veya meyve suları ile karıştırılarak verilebilir.
 Bu karışımın verildiği sırada ishalli bebek/çocuk uygun beslenmeye devam edilmelidir.
 Anne sütü alan bebeklerin sütü kesilmemelidir.
Uygulama şekli:
Çocuklar ve yetişkinler için bir litre (5 büyük su bardağı) kaynatılıp soğutulmuş içme suyu
içine 1 poşet konup, iyice karıştırılarak eritildikten sonra içilir.
1/5Özel popülasyonlara ilişkin ek bilgiler:
Böbrek/Karaciğer yetmezliği: Böbrek ve karaciğer hastalarında kullanılmaz.
Pediyatrik popülasyon: LİTORAL pediyatrik hastalarda pozoloji kısmında belirtildiği gibi
uygulanmalıdır.
Geriyatrik popülasyon: LİTORAL geriyatrik hastalarda yetişkinlerle aynı doz uygulanabilir.
4.3 Kontrendikasyonlar
Glukoz, sodyum klorür, potasyum klorür veya LİTORAL’in diğer herhangi bir bileşenine
karşı aşırı duyarlı olduğu bilinen kişilerde kullanılmamalıdır.
LİTORAL ile tedavinin uygun olmayacağı, örneğin cerrahi müdahale gerektiren bağırsak
tıkanması gibi çeşitli durumlar söz konusu olabilir.
İlacın bileşiminde bulunan potasyum tuzları ağız yolu ile alındığında çok önemsiz bir toksisite
gösterir. Herhangi bir nedenden ötürü meydana gelen potasyum fazlalığında, ateşli
kramplarda, akut dehidratasyonda, tedavi edilmemiş addison hastalığında, kas yorgunluğunda
veya idrar azlığı, kanda azot artığı fazlalığı ile ortaya çıkan muhtelif böbrek yetmezliği
durumlarında potasyum tuzları kontrendikedir.
Sodyum klorürün genel olarak toksik etkisi yok kabul edilmesine rağmen, bazen ciddi
öldürücü veya zehirleyici etkiler yapabilir. Beslenme bölgesinde lokal tahrişler yapar ve
üreme sisteminin de düzenini bozabilir.
4.4 Özel kullanım uyarıları ve önlemleri
Sadece ağız yolu ile kullanım içindir.
İshali olan 2 yaşın altındaki küçük bebekler mümkün olan en kısa sürede doktor tarafından
görülmelidir. Daha büyüklerde özel önlemler gerekli değildir.
LİTORAL karaciğer veya böbrek hastalığı olanlar, düşük potasyum veya sodyum diyetinde
olanlar veya diyabetli hastalar kendi başına tedavi için kullanmamalıdır. Bu durumda olan
hastalarda doktor gözetimi altında LİTORAL kullanılmalıdır.
2 yaşın altındaki çocuklarda, düşük potasyum diyetinde olanlarda, şeker hastalarında dikkatli
kullanılmalıdır.
İlaç kaynatılıp soğutulmuş suda eritilmelidir. Karışım hazırlandıktan sonra serin bir yerde
veya buzdolabında ağzı kapalı olarak saklanmalıdır. Herhangi bir nedenden dolayı artan
karışım 24 saatten sonra kullanılmamalıdır.
24 saat bu karışımdan verilmesine rağmen, hala vücuttan su kaybı belirtileri (ağızda kuruluk,
bıngıldak ve gözlerde çökme, cilt esnekliği ve idrar miktarında azalma) bulunuyorsa veya
ateş, kusma devam ediyorsa, hemen hekime başvurmalıdır.
2/5Ciddi dehidratasyon varsa (vücut ağırlığının %10’undan daha fazla sıvı kaybı vardır)
hastalarda belirgin olarak şuur bulanıklığı, idrar miktarında azalma, ekstremitelerde soğukluk
ve nem, hızlı ve zayıf nabız, hipotansiyon, periferik siyanoz görülür. Bu gruptaki hastalar
mutlaka klinikte takip edilmeli, sıvı IV yoldan verilmelidir. Yine tercih edilecek sıvı “Ringer
Laktat” solüsyonu, yoksa izotonik NaCl solüsyonudur. Verilecek sıvı miktarı vücut ağırlığının
%10'u yani 3000-3500 ml/m²/gün kadardır.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim bildirilmemiştir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
LİTORAL’in gebe kadınlarda kullanımına ilişkin yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
LİTORAL çok gerekli olmadıkça gebelik döneminde kullanılmamalıdır.
Laktasyon dönemi
Emzirilen çocuk üzerinde herhangi bir etki öngörülmemektedir.
4.7 Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8 İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥1/100 ile <1/10); yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Döküntü, yutkunma ve nefes almada zorluk, dudak, yüz, boğaz ve dilin şişmesi gibi alerjik
reaksiyonlar
Kardiyak hastalıklar
Seyrek: Nabız atışlarında düzensizlik, ritim bozukluğu, potasyum eksikliğinin
3/5elektrokardiyografik olarak ortaya çıkması.
Vasküler hastalıklar
Seyrek: Tansiyon düşüklüğü.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Aşırı dozda alındığında alkaloz (alkali fazlalığı) meydana gelebilir.
Önemli derecede doz aşımı olması durumunda serum elektrolitleri mümkün olduğunca çabuk
ölçülmeli, herhangi bir anormalliği düzeltmek için uygun adımlar atılmalı ve normale
döndüğü belirlenene kadar seviyeler izlenmelidir. Bu özellikle genç hastalarda ve ciddi
karaciğer veya böbrek yetmezliği olan hastalarda önemlidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Karbonhidrat içeren elektrolitler, oral rehidratasyon tuz
formülasyonları
ATC Kodu: A07CA
LİTORAL bir oral rehidrasyon tedavisidir. Elektrolitlerin kombinasyonu gastrointestinal
kanaldan su ve elektrolit emilimini artırarak ishalde dehidratasyonu önlemektir.
5.2 Farmakokinetik özellikler
Emilim:
Sodyum ve glukoz membran yoluyla aktif olarak enterositlere taşınır.
Dağılım:
Sodyum hücrelerarası boşluklara iletilir ve neticesinde oluşan osmotik fark su ve
elektrolitlerin bağırsaklardan geri emilerek dolaşıma girmesine sebep olur.
5.3 Klinik öncesi güvenlilik verileri
Bulunmamaktadır.
4/56. FARMASÖTİK ÖZELLİKLER
6.1 Yardımcı maddelerin listesi
Bulunmamaktadır.
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
30°C altındaki oda sıcaklığında saklayınız.
Poşetler güneş görmeyen ve rutubetsiz yerde saklanmalı ve yırtılmamasına özen
gösterilmelidir.
6.5 Ambalajın niteliği ve içeriği
Kutuda, 2, 20, 50 paketlik alüminyum saşelerde, kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. VE TİC. A.Ş.
80670 Maslak/İSTANBUL
8. RUHSAT NUMARASI(LARI)
137/93
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.01.1986
Ruhsat yenileme tarihi:
10. KÜB’ÜN YENİLENME TARİHİ
5/5