1/6 
 KULLANMA TALİMATI  
 
FERAMAT 100 mg kapsül  
Ağızdan alınır.  
 
Etkin madde:  Her kapsül 100 mg demire eşdeğer  miktarda 304,2  mg pellet formunda ferro 
fumarat içerir.  
 
Yardımcı maddeler: Şeker  (sukroz) , mısır nişastası, p ovidon K -30, şellak, talk, stearik asit, 
jelatin (sığır jelatini), kinolin , indigo ve eritrosin . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayı nız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya has taneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük  doz kullanmayınız.   
 
 
Bu Kullanma Talimatında:  
 
1. FERAMAT n edir ve ne için kullanılır?  
2. FERAMAT’ı kullanmadan  önce dikkat edilmesi gerekenler  
3. FERAMAT n asıl kullanılır?  
4. Olası yan etkiler nelerdir?  
5. FERAMAT’ın  saklanması  
 
Başlıkları yer almaktadır.  
 
1. FERAMAT nedir ve ne için k ullanılır ? 
 
FERAMAT , pellet formunda ferro f umarat içerir.  Kansızlığa  karşı geliştirilmiş olan ilaçlar 
grubunda yer alır.  
 
Her kapsülde 100 mg demir ’e eşdeğer miktarda pel let formunda f erro fumarat içerir. 30 ve 100 
kapsüllük blister ambalajlarda bulunur.  
 
Değişik kökenli tüm demir eksiklikleri ile demir  eksikliği anemisinin tedavisi ve demir 
eksikliğinden korunmada; hamilelik, emzirme ve gelişme çağındaki çocukların demir desteği 
tedavisinde kullanılır.  
 
 
 
 
 
 2/6 
 2. FERAMAT’ı kullanmadan önce dikkat edilmesi gerekenler  
 
FERAMAT ’ı aşağıdaki durumlarda KULLANMAYINIZ  
Eğer demir ya da içerdiği yardımcı maddelerden herhangi birine karşı aşırı duyarlılığınız, demir 
eksikliği olmayan tüm anemiler (örn: B 12 vitamini eksikliğine bağlı megaloblastik anemi) , 
demir yüklenmesi ( hemokromatozis, hemosidero zis, kronik hemoliz ), demir kullanım 
bozukluğu (kurşun an emisi, sidero -akrestik anemi, talasemi  ve porfiria kutena tarda ), tahammül 
edememe durumları (mide -bağırsak sisteminde ciddi iltihabi değişikliklerin olduğu olaylar) var 
veya önceden vardı ise  FERAMA T’ı kullanmayınız.  
Ciddi karaciğer ve böbrek hastalıkları nız var veya önceden vardı ise F ERAMAT ’ı 
kullanmayınız.  
 
FERAMAT ’ı aşağıdaki durumlarda DİKKATLİ KULLANINIZ  
Ağızdan alınan demir ilaçları iltihabi mide -bağırsak hastalıklarını (enterit, peptik ülser, bölgesel 
kolit veya kolitis ülseroza) , karaciğer fonksiyon bozukluğu ve böbrek hastalığını 
kötüleştirebilir. Bu durumda ilacı kullanıp kullanmayacağınıza doktorunuz karar verecektir. 
Tekrarlayan kan nakilleri yapılan bir hastaysanız, alyuvarlar için de demir bulunduğundan, 
beraberinde demir verilmesi doz aşımına neden olabilir. Önerilen dozdan fazla miktarda 
alındığında, demir ilaçlarının zehirlenmeye neden olacağını unutmayınız.  
 
Çeşitli hastalıklara veya kansere bağlı gelişen kansızlıkta alınan demir karaciğerde depolanır 
ve ancak hastalık ve kanserin tedavisini takiben karaciğerden ayrılarak kullanılır hale gelir.  
 
Çocuklarda demir içeren ürünlerin yanlışlıkla alınması ölümcül zehirlenmelere yol açabilir. 
Çocukların erişemeyeceği yerlerde  sakla yınız.  
 
Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
FERAMAT ’ın yiyecek ve içecek ile kullanılması  
Yüksek oranda fitat, fosfat ve tannin (siyah çay, kahve) içeren yiyecekler demirin emilimini 
belirgin şekilde azaltabilir; bu yüzden FERAMAT’ı bu yiyeceklerle , yumurta  ve sütle birlikte 
almayınız.  
Kronik alkol kullanımı demir emilimini arttırarak, demir yüklenmesine sebep olabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Yapılan çalışmalarda FERAMAT ’ın gebelik üzerinde ya da anne karnındaki yavru / yeni doğan 
çocuğun sağlığı üzerinde istenmeyen bir etkisi görülmemiştir.   
FERAMAT ’ı gebelik döneminde hekim öner isiyle kullanabilirsiniz.  
 
Hamilelikte özellikle 2. ve 3. üç aylık dönemde  demir ihtiyacı artar, bu da demir eksikliğine 
neden olabilir. Hamilelik döneminde doktor tavsiyesi ile demir takviyesi alınmalıdır.  
 
Tedaviniz  sırasında hamile olduğunuzu fark eders eniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  3/6 
  
Demir, anne sütüne geçmektedir. Bu geçiş, annenin mevcut demir seviyesine ve gıda ile alınan 
demir miktarına göre değişmez. Bu sebeple, emziren bir anneyseniz size demir ilacı verilmesi, 
bebekte bir demir zehirlenmesine veya bebekte var olan demir eksikliğinin ortadan 
kaldırılmasına sebep olmaz.  FERAMAT emzirme döneminde hekim önerisiyle kullanılabilir.  
 
Araç ve makine kullanımı  
FERAMAT  araba veya iş makinelerinin kullanımına etki etmez.  
 
FERAMAT ’ın içeriğinde bulunan bazı yardımcı maddeler hakkında önemli bilgiler  
FERAMAT’ın bileşiminde şeker  (sukroz)  bulunmaktadır. Eğer daha önceden doktorunuz 
tarafından bazı şekerlere  karşı dayanıksız  olduğu nuz söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Demir ilaçlarının salisilatlar, fenilbutazon veya oksifenbutazon ile birlikte alınması, mide -
bağırsak sisteminin iç tabakasında yaptıkları tahriş edici etkiyi arttırabilir.  
 
Polifenoller (tetrasiklinler) ve antiasidler (kalsiyum karbonat, magnezyum -aluminyum silikat) 
demirin emilimini bozarlar. Kolestiramin de demirin emilimini azaltır.  
 
Demir ilaçlarıyla  diğer etkileşime giren ilaçlar penisilamin, florokinolon, entakapon, 
bifosfonatlar, metildopa, levodopa ve karbidopa’dır. Bu ilaçlarla birlikte alınacaksa, her iki 
ilacın alımı arasında 3 saatlik zaman aralığı olmalıdır.  
 
Demir, çinko emilimini azaltır ve  oral demir emilimi ise çinko ile azalır. Ayrıca, demir emilimi 
askorbik asit ile arta bilir.  
 
Levotiroksin içeren ilaçların (tiroid hastalıklarının tedavisinde kullanılan) FERAMAT ile 
birlikte alındığında emilimi bozulduğundan, iki ilacın en az 2 saat ara  verilerek alınması 
gerekmektedir.  
 
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen  doktorunuza veya eczacınıza bunlar hakkında bilgi veriniz.  
 
3. FERAMAT  nasıl kullanılır ? 
 
Uygun kullanım ve doz/u ygulama sıklığı için talimatlar : 
 
a) Demir ihtiyacının arttığı durumlarda (hamilelik, gelişme çağı, diyette demir eksikliği) ve 
hafif demir eksikliği anemisinde günde 1 kapsül (100 mg) alını r. 
b) Ciddi demir eksikliğinde  ise doktorunuz tedaviyi düzenleyecektir.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Uygulama yolu ve metodu:  
Kapsülü yeterli miktarda sıvı ile alınız (örneğin, bir bardak su ile).  
 
 
 4/6 
 Değişik yaş grupları : 
 
Çocuklarda kullanımı :  
İçindeki demir dozu nedeniyle FERAMAT’ı 6 yaşından küçük çocuklara vermeyiniz.  
 
Yaşlılarda kullanımı:  
Özel kullanımı yoktur.  
 
Özel kullanım durumları:  
 
Böbrek / Karaciğer yetmezliği:  
FERAMAT ’ı ciddi karaciğer ve böbrek hastalıklarında kullanmayınız.  
 
Eğer FERAMAT ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  FERAMAT  kullandıysanız:  
Yetişkinlerde akut demir zehirlenmesi sık değildir. Küçük çocuklarda daha sık rast lanır. 
Kilogram başına 20 mg’dan fazla doz aşımı, potansiyel bir risk teşkil eder. Küçük çocuklarda 
toplam 0,5 g demir alınması, hayatı tehdit eden durumların ortaya çıkmasına, 1 -2 g’dan sonra 
ise ölümle sonuçlanan durumlara sebep olabilir.  
 
Zehirlenmede d ört tipik evre görülmesi olasıdır. Alımından sonra ilk 6 saatte bulantı, kusma, 
ishal görülür. Yüksekçe dozlarda tansiyon düşüklüğü, şok, asidoz, kasılma görülebilir. İkinci 
evrede hafif olgularda bir iyileşme takip eder. Üçüncü evrede (12 -48 saat sonra) k araciğer 
harabiyeti, tübüler nekroz, kalp – damar sistemiyle ilişkili şok, pıhtılaşma bozukluğu olası 
belirtilerdir. Dördüncü evrede (2 -6 hafta içinde) yemek borusu, mide ve oniki parmak barsağı 
darlıkları oluşur.  
 
Tedavi  
Yüksek doz alınmışsa mide yıkanır veya -eğer yıkama yapılamıyorsa - hasta kusturulur  ve 
derhal doktora başvurulmalıdır.  
 
FERAMAT’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FERAMAT ’ı kullanmayı unutursanız  
Unutulan dozları dengelemek için çift doz almayınız.  
 
FERAMAT  ile tedavi sonlandırıldığında oluşabilecek etkiler  
FERAMAT  ile tedavi sonlandırıldığında oluşabilecek herhangi bir etki bildirilmemiştir.  
 
4. Olası yan etkiler  nelerdir?  
 
Tüm ilaçlar gibi FERAMAT’ın içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın      : 10 hastanın en az birinde görülebilir.  5/6 
 Yaygın       : 10 hastanın birinden az, fakat 100 hastanın birinden fazla görülebilir.  
Yaygın olmayan :  100 hastanın birinden az, fakat 1.000 hastanın birinden fazla görülebilir.  
Seyrek                : 1.000 hastanın birinden az fakat 10.000 hastanın birinden fazla 
görülebilir.  
Çok seyrek         : 10.000 hastanın birinden az  görülebilir.  
Bilinmiyor      : Eldeki verilerden hareketle tahmin edilemiyor.  
 
Aşağıdakilerden biri olursa, FERAMAT ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Soluk almada zorluk, yüz, dudak, dil veya boğazda şişme, ani kan basıncı düşmesi,  
yaygın ve şiddetli kızarıklık, kaşıntı, kurdeşen (ürtiker)  (alerjik reaksiyonlar)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FERAMAT ’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkileri n hepsi o ldukça seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
 
Yaygın:  
• Karın ağrısı  
• İshal  
• Kabızlık  
• Mide bulantıs ı 
• Hazımsızlık  
• İştahsızlık  
 
Yaygın olmayan:  
• Kusma  
• Deride kaşıntılı kabartılar, döküntü, kızarıklık  
 
Seyrek:  
• İdrar renginde değişiklik  
 
FERAMAT demir içerdiğinden dolayı, dışkı renginizde koyulaşma olabilir. Bağırsaklardan 
demirin hepsinin emilmemesi sonucu gözlenir ve medikal olarak hiçbir önemi yoktur. Fakat, 
nadir durumlarda siyah renkli ve yapışkan dı şkı ile birlikte dışkıda kırmızı lekeler, kramplar, 
karın ağrısı ve mide bozulması gibi yan etkilerle birlikte seyredebilir. Bu yan etkilerden 
herhangi biri oluşursa doktorunuza başvurunuz.  
 
Bu şikayetler ilacın yemekle birlikte alınması sonucu azalabilir.   
Yemekle birlikte alınma durumunda emilim azalabilir. Önerilen günlük doza kademeli bir 
şekilde çıkarak yan etkiler minimal düzeye indirilebilir.  
 
Eğer bu kullanma talimatında bahsi geçmeyen herhangi bir yan etki yle karşılaşırsanız 
doktorunuzu veya eczacınızı bilgilendiriniz.  
 
 
 6/6 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. FERAMAT ’ın saklanması   
 
FERAMAT ’ı çocukların göremeyeceği, erişemeyeceği yerlerde ve ambalajında saklayınız .   
 
250C altında, oda sıcaklığında ve kuru ortamda saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra FERAMAT ’ı kullanmayınız.  
 
Eğer üründe ve/veya ambalajında bozukluklar fark ederseniz FERAMAT’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca  belirlenen toplama sistemine veriniz.  
 
Ruhsat sahibi:   
Vifor International Inc. St. Gallen / İsviçre lisansı ile  
Tripharma İlaç San. ve Tic.  A.Ş. 
Reşitpaşa Mah. Eski Büyükdere Cad. No: 4 34467  
Maslak / Sarıyer / İstanbul  
 
Üretim yeri :  
Abdi İbrahim İlaç San. ve Tic. A.Ş.  
Orhan Gazi Mah. Tunç Cad. No:3  
Esenyurt / İstanbul  
 
 
Bu kullanma talimatı  ../../…. tarihinde onaylanmıştır.  
  
 
 
 
 