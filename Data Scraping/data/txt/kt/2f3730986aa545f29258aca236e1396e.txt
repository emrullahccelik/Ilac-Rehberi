1 / 10 
 KULLANMA TALİMATI  
 
DEVAMOX  125 mg/5 mL oral süspansiyon hazırlamak için kuru toz  
Ağızdan alınır.  
 
Etkin madde : Her 5 mL’lik ölçekte; 125 mg amoksisilin  baza eşdeğer  amoksisilin trihidrat 
(sığır, koyun, keçi sütü kaynaklı)  içermektedir.  
 
Yardımcı maddeler : Sodyum karboksimetil selüloz, muz esansı, portakal esansı, sodyum 
sakkarin, sodyum siklamat, F.D. ve C yellow no: 5, metil paraben, propil paraben, sodyum sitrat 
dihidrat, pudra şekeri. 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen dokt orunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında :  
1. DEVAMOX  nedir ve ne için kullanılır?  
2. DEVAMOX’u  kullanmadan önce dikkat edilmesi gerekenler  
3. DEVAMOX  nasıl kullanılır?  
4. Olası yan etkiler nelerdir?  
5. DEVAMOX’u n saklanması  
Başlıkları yer almaktadır.  
 
1. DEVAMOX  nedir ve ne için kullanılır?  
DEVAMOX , bakteri denilen mikroorganizmaların oluşturduğu hastalıklarda kullanılan bir 
antibiyotiktir. Amoksisilin, bakterilerin hücre duvarlarını bozarak ölümlerine neden olur.  
 
DEVAMO X, her 5 mL’lik süspansiyon da 125 mg amoksisilin içerir ve hemen hemen beyaz  
renkte, aromatik kokulu  (muz -portakal) , homojen toz görünümündedir . Amber  renkli cam 
şişed e, 5 mL’lik kaşık ve kullanma talimatı ile birlikte karton kutuda sunulmaktadır.  
 
DEVAMOX , duyarlı bakterilerin neden olduğu aşağıdaki çeşitli enfeksiyon hastalıklarının 
tedavisinde kullanılmaktadır:  
 
• Bakteriyel sinüzit (kafa kemiklerindeki boşluklarda bakterilere bağlı gelişen iltihap)  
• Akut otiti s media (orta kulak iltihabı)  2 / 10 
  • Akut streptokokal tonsillit ve farenjit (bir bakterinin neden olduğu bademcik ve yutak 
iltihabı)  
• Kronik bronşitin akut alevlenmesi (akciğerdeki bronş tüplerinin zarlarının kalıcı 
iltihaplanması durumunun yeniden şiddetlenmesi)  
• Toplum kökenli pnömoni (zatürre)  
• Akut sistit (idrar kesesinin iltihabı)  
• Gebelikteki asemptomatik bakteriüri (gebelik sürecinde belirti vermemesine karşın idrarda 
bakteri varlığı)  
• Akut piyelonefrit (bir çeşit böbrek iltihabı)  
• Tifoid ve paratifoid ateş  
• Diş abseleri gibi diş ve dişeti ile ilgili enfeksiyonlar  
• Proteze bağlı eklem enfeksiyonları  
• Helicobacter pylori  eradikasyonu (mide ülserinden sorumlu olduğu düşünülen bir 
mikroorganizmanın ortadan kaldırılması amaçlı tedavi)  
• Lyme  hastalığı (kene ile yayılan bir enfeksiyon)  
• Endokardit profilaksisi (cerrahi bir girişim öncesinde kalp zarı iltihabının önlenmesi  
amaçlı tedavi)  
 
2. DEVAMOX’u  kullanmadan önce dikkat edilmesi gerekenler  
 
DEVAMOX ’un dahil olduğu penisilin grubu antibiyotikler ile tedavide ciddi ve bazen 
ölümcül olabilen aşırı duyarlılık (alerji) reaksiyonları bildirilmiştir. Bu reaksiyonlar 
penisiline aşırı duyarlılık öyküsü olan ve/veya birçok maddeye karşı aşırı duyarlılığı olan 
kişilerde daha sık görülür. Tedavi sırasında alerjik bir reaksiyon geliştiği takdirde ilaç 
hemen bırakılmalı ve uygun tedaviye başlanmalıdır.  
 
DEVAMOX’u  aşağıdaki durumlarda KULLANMAYINIZ  
Eğer;  
• Amoksisiline veya DEVAMOX ’un içindeki yardımcı maddelerden herha ngi birine veya 
herhangi bir penisilin türevine karşı alerjiniz olduğu söylenmişse,  
• Herhangi bir antibiyotiğe karşı alerjik bir reaksiyon geçirdiyseniz. Bu, deride kızarıklık veya 
yüz veya boğazda şişme gibi de gelişmiş olabilir.  
• Metotreksat  (kanser ve şiddetli sedef hastalığının tedavisinde kullanılır), penisilinler 
metotreksatın atılımını azaltarak yan etkilerde potansiyel bir artışa neden olabilir.  
• Probenesid (gut tedavisinde kullanılır), probenesid ile birlikte kullanılması amoksisilin 
atılımını azaltabilir ve önerilmez.  
 
DEVAMOX ’u aşağıdaki durumlarda DİKKATLİ KULLANINIZ  
Eğer aşağıdakilerden herhangi biri sizin için geçerliyse DEVAMOX  kullanmadan önce 
doktorunuz veya eczacınız ile görüşünüz:  
• Glandüler  ateş denilen bir hastalığınız var ise (ateş, boğaz ağrısı, salgı bezlerinde şişme ve 
aşırı yorgunluk),  
• Böbrek probleminiz var ise,  
• Düzenli olarak idrara çıkamıyorsanız.  3 / 10 
 • Sefalosporinle re karşı alerjiniz varsa, penisilinlere karşı da alerji gelişebileceğind en 
alerjiniz var ise doktorunuza söyleyiniz.  
• Doktorunuz enfeksiyo n hastalığınız için DEVAMOX ’un uygun olup olmadığını 
değerlendirirken ek tetkik isteyebilir.  
• Böbrek yetmezliğiniz, daha önce geçirilmiş havale öykünüz var ise veya yüksek doz 
amoksisilin kull anıyorsanız havale geçirme ihtimali göz ardı edilmemelidir.  
• Böbrek yetmezliğiniz var ise, ilacınızın vücuttan atılması azalacağı için doktorunuz 
ilacınızın dozunu azaltmak isteyebilir.  
• DEVAMOX  tedavisi sırasında veya sonrasında deride kızarıklık veya dökün tüler gelişirse 
doktorunuz ilacınızı durdurabilir.  
• DEVAMOX  tedavisi sırasında hafiften şiddetliye değişebilen ishal gelişimi olabilir. Bu 
durum psödomembranöz kolit denen ve bazen hayatı tehdit edebilen bir hastalığın belirtisi 
olabilir. Tedavi sırasında c iddi ishal gelişir ise mutlaka doktorunuza danışınız.  
• Antibiyotik ile tedaviniz uzun süredir devam ediyorsa/edecekse doktorunuz kan, böbrek  ve 
karaciğer testleri ile sizi takip etmek isteyebilecektir.  
• Kanın pıhtılaşmasını azaltan bir ilaç kullanıyorsanız, doktorunuz ek tetkikler isteyebilir, 
gerekli olduğunda ilaç dozunu tekrar belirleyecektir.  
• İdrar çıkışınızda azalma veya kum dökme (kristalleşme) gibi bir durum gelişirse 
doktorunuza danışınız. Tedavi sırasında uygun miktarlarda sıvı alınması önemlidir.  
• DEVAMOX  kullanırken bazı laboratuvar tetkik sonuçlarınız etkilenebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
DEVAMOX ’un yiyecek  ve içecek ile kullanılması  
DEVAMOX  aç veya tok karnına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
DEVAMOX , ancak hekim tarafından gerekli görüldüğü durumlarda gebelikte dikkatli 
kullanılabilir.  
 
DEVAMOX , östrojen içeren doğum kontrol haplarının et kinliğini azaltabilir. İlacı kullanırken 
doktorunuzun önerdiği etkili başka bir yöntemi de kullanmanız gerekebilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
Az miktarda anne sütüne geçer ve bebekte duyarlılık oluşturabilir. Hekiminiz tarafından aksi 
söylenmemişse emzirme sırasında kullanılması önerilmez.  4 / 10 
 Araç ve makine kullanımı  
DEVAMOX ’un araç ve makine kullanımınızı etkileyebilecek istenmeyen etkileri (alerjik 
reaksiyonlar, baş dönmesi, havale gibi) olabilir. Kendinizi iyi hissedinceye kadar araç ve 
makine kullanmayınız.  
 
DEVAMOX ’un içeriğinde bulunan bazı yardımcı maddeler hakkında önemli bilgiler  
DEVAMOX şeker içeri r. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
DEVAMOX  her dozunda 12,13  mg sodyum ihtiva eder. Bu durum, kontrollü sodyum diyetinde 
olan hastalar için göz önünde bulundurulmalıdır.  
 
DEVAMOX içinde F.D. ve C yellow no:5 (azo renklendirici madde) içerir. Alerjik 
reaksiyonlara sebep olabilir.  
 
Diğer ilaçlar ile birlikte kullanımı  
DEVAMOX  ile eşzamanlı olarak;  
• Allopürinol (gut hastalığında kullanılan bir ilaç) kullanılırsa alerjik deri reaksiyonları oluşma 
riski artmaktadır.  
• Probenesid (gut hastalığında kullanılan bir  ilaç) kullanılırsa DEVAMOX ’un vücuttan atılma 
süres i uzayabileceği ve kan seviyesi artabileceği için doktorunuz doz ayarlaması yapmak 
isteyebilir.  
• Kanın pıhtılaşmasını engelleyen (varfarin gibi) bir ilaç kullanıyorsanız ek kan testleri 
yapılması ve doz ayarlaması gerekebilir.  
• DEVAMOX ’un da  içinde olduğ u antibiyotik grubu ilaçlar ağız yolundan uygulanan tifo 
aşısını etkisiz hale getirir.  
• Başka antibiyotikler kullanıyorsanız (tetrasiklin, kloramfenikol, makroli d, sulfonamid gibi) 
DEVAMOX ’un etkisi azalabileceğinden doktorunuza bildiriniz.  
• Metotreksat (kanser ve ciddi sedef hastalığında kullanılan bir ilaç) kullanılırsa yan etkilerde 
artış olabilir.  
• Ağız yolundan östrojen içeren doğum kontrol hapı kullanıyorsanız, bu hapların etkisi 
azalabileceğinden diğer kontrol yöntemlerinin kullanılması önerilebil ir. 
• Ayrıca DEVAMOX  bazı laboratuvar testlerinin sonuçlarını da hatalı etkileyebilir (idrarda 
şeker ölçümü, kanda östrojen vb. maddelerin miktarları gibi).  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar  hakkında bilgi veriniz.  
 
3. DEVAMOX  nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz alacağınız doz miktarını ve DEVAMOX  ile yapılacak tedavi  süresini  
belirleyecektir.  
 
 5 / 10 
 40 kg üzerindeki çocuklarda ve erişkinlerde:  
• Bakteriyel sinüzit ve gebelikteki asemptomatik bakteriüri  tedavisinde 8 saatte bir 250 mg 
ila 500 mg veya 12 saatte bir 750 mg ila 1 g  
• Akut piyelonefrit ve diş absesi tedavisinde her 8 saatte bir 750 mg ila 1 g  
• Akut sistit tedavisinde günde 2 kez 3 g ile bir günlük tedavi  
• Akut otitis media, akut streptokok kal tonsillit ve farenjit ve kronik bronşitin akut 
alevlenmesinin tedavisinde her 8 saatte bir 500 mg, 12 saatte bir 750 mg ila 1 g, ciddi 
enfeksiyonlarda her 8 saatte bir 750 mg ila 1 g (10 gün boyunca)  
• Toplum kaynaklı pnömoni ve eklem protez enfeksiyon u tedavisinde her 8 saatte bir 500 
mg ila 1 g  
• Tifoid ve paratifoid ateş tedavisinde her 8 saatte bir 500 mg ila 2 g  
• Endokardit profilaksisinde işlemden 30 ila 60 dakika önce tek doz 2 g  
• Helicobacter pylori  eradikasyonunda (başka ilaçlarla birlikte) g ünde 2 defa 750 mg ila 1 g  
• Lyme hastalığı tedavisinde hastalığın dönemine göre her 8 saatte bir 500 mg ila 1 g 
bölünmüş dozlar halinde günde en fazla 4 g veya her 8 saatte bir 500 mg ila 2 g bölünmüş dozlar 
halinde günde en fazla 6 g önerilir.  
 
40 kg altındaki çocuklarda:  
Vücut ağırlığının kilogramı başına hesaplanan günlük toplam dozun 2 veya 3 eşit dozda  
verilmesi önerilir. Toplam günlük dozlar;  
• Bakteriyel sinüzit, akut otitis media, toplum kökenli pnömoni, akut sistit, akut piyelonefrit  
ve diş abs esinde 20 ila 90 mg/kg’dan,  
• Akut streptokokal tonsillit ve farenjitte 40 ila 90 mg/kg’ dan  
• Tifoid ve paratifoid ateş tedavisinde 100 mg/kg’dan  
• Endokardit profilaksisinde işlemden önce tek doz 50 mg/kg’dan  
• Lyme  hastalığı tedavisinde hastalığın dönemine göre 25 ila 50 mg/kg veya 100 mg/kg’dan 
hesaplanır.  
 
Uygulama yolu ve metodu:  
DEVAMOX , sulandırıldıktan sonra ağız yoluyla alınır.  
 
Süspansiyonun hazırlanması:  
Şişe üzerindeki işaret çizgisinin yarısına kadar kaynatılmış, soğutulmuş su koyarak iyice 
çalkalayınız. Homojen bir dağılım için 5 dakika bekleyiniz. Şişe üzerindeki işaret çizgisine 
kadar su ekleyerek tekrar çalkalayınız. Hazırlanan süspansiyonunun her öl çeğinde 125 mg 
amoksisilin vardır.  
 
Sulandırılmış süspansiyon; sarı renkli, homojen bir görünüşe sahip, aromatik (muz -portakal) 
kokulu süspansiyon görünümündedir.   
 
Her kullanımdan önce şişeyi kuvvetlice çalkalayınız.  
 
 
 6 / 10 
 Değişik yaş grupları:  
Çocuklarda ku llanımı:  
Yukarıda belirtildiği şekildedir.  
 
Yenidoğan ve 3 aylıktan küçük çocuklarda uygulanacak en yüksek doz vücut ağırlığının 
kilogramı başına 30 mg günlük dozu geçmemelidir ve DEVAMOX  dozu, 12 saat ara ile iki eşit 
doza bölünerek uygulanmalıdır.   
 
Yaşlılard a kullanımı:  
Genç hastalar için önerilen dozun aynısı önerilir.  
 
Özel kullanım durumları:  
Böbrek yetmezliği:  
Doktorunuz şiddetli böbrek yetmezliğinde günlük dozu azaltabilir.  
 
Karaciğer yetmezliği:  
Bu konuda herhangi bir doz ayarlama gerekliliği  bildirilmemiştir.  
 
Eğer DEVAMOX ’un etkisinin çok güçlü veya  zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DEVAMOX  kullandıysanız:  
Doz aşımının belirtileri mide bağırsak sistemi rahatsızlıkları (kendini kötü hissetme, bulantı, 
kusma ve ishal gibi) idrarın koyulaşması veya idrar yapma güçlüğü olabilir.  
 
Mümkün olan en kısa sürede doktorunuza danışınız . 
 
DEVAMOX ’tan kullanmanız gerekenden fazlasını kullanmış sanız bir doktor veya eczacı ile  
konuşunuz.  
 
DEVAMOX ’u kullanmayı unutursanız  
Bir sonraki doz zamanı yakın değilse, hatırlar hatırlamaz DEVAMOX  dozunuzu alınız.  
 
Bir sonraki dozun 4 saatten önce olmamasına dikkat ederek normal zamanında alınız.  
 
Unutulan dozları dengelemek için çift doz almayınız.  
 
DEVAMOX  ile tedavi sonlandırıldığındaki oluşabilecek etkiler  
 
Doktorunuzla konuşmadan DEVAMOX  almayı aniden kesmeyiniz. Antibiyotiklerin uygunsuz 
kullanımları dirençli mikroorganizmaların gelişmesine neden olabileceği gibi hastalığınız 
gerektiği gibi iyileşmediği için enfeksiyon bulgularınızın devam etmesine neden olacaktır.  
 
 7 / 10 
 4. Olası yan etkiler  nelerdir?  
Tüm ilaçlar gibi , DEVAMOX ’un içeriğinde bulunan maddelere duyarlı olan kişilerde yan 
etkiler olabilir.   
 
Yan etkilerin görülme sıklığı aşağıdaki şekilde sıralanmıştır: Çok yaygın: 10 hastanın en az 
birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazl a görülebilir. 
Seyrek: 1.000 hastanın birinden az görülebilir, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, DEVAMOX ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
Aşağıdaki yan etkiler çok seyrek (her 10.000 hastanın birinden azında) görülür:  
• Alerjik reaksiyonların bulgula rı mevcutsa: deride kaşıntı, döküntü, yüzde, dudaklarda, dilde 
veya vücutta şişme ya da nefes almada güçlük. Bu durum nadiren ciddileşebilir ve ölüme 
neden olabilir.  
• Deri altı yüzeyde döküntü veya toplu iğne başı gibi düz, yuvarlak noktalanmalar veya derid e 
çürük gelişimi. Bu durum, alerjik bir reaksiyon sonucunda kan damarı duvarlarının 
iltihaplanması nedeni ile olabilir. Eklem ağrısına ve böbrek problemlerine yol açabilir.  
• DEVAMOX  aldıktan 7 -10 gün sonra serum hastalığına benzer reaksiyon denilen gecikmiş  
bir alerjik reaksiyon gelişebilir: Döküntüler, ateş, eklem ağrıları ve özellikle koltuk altı 
bölgedeki lenf düğümlerinin şişmesi gibi bulgular verebilir.  
• Özellikle avuç içlerinde ve ayak tabanlarında kaşıntılı, kırmızımsı mor lekeler, deride 
kabarık kurde şen benzeri şişkin bölgeler, ağız, göz ve özel bölgede hassasiyet, ateş ve 
yorgunluk belirtileri eritema multiforme hastalığı nedeni ile olabilir.  
• Cildinizde veya göz çevresinde içi su dolu veya kanlı sıvı dolu kabarcıklar gelişir veya 
deriniz geniş alanla rda soyulmaya başlarsa, deri renginiz değişir,  deri altında düzensiz 
kabarıklıklar belirirse, ağrı ve kaşıntı gelişirse bu bulgular farklı tipteki ciddi alerjik deri 
hastalıklarının belirtileri olabilir.  
• Kan testlerinizde alyuvarlar, akyuvarlar veya pıhtıl aşma hücrelerinizde anormal azalmalar 
veya kan hücrelerinin parçalanması veya mukozalarda kanamalar veya derinizin altında 
toplu iğne başı gibi noktasal morarmalar gibi bulgulara rastlanırsa veya boğaz ağrısı, ateş 
gibi enfeksiyon bulguları gelişirse  
• Uzun süren şiddetli veya kanlı, balgamlı ishaliniz olursa  
• Ciddi karaciğer fonksiyon bozukluğuna işaret eden bazı kan testlerinde bozulma, sarılık gibi 
bulgularınız varsa, idrarınız koyu çıkıyorsa, dışkınızın rengi beyaz ise, şiddetli ishaliniz 
varsa veya kanamalarınız oluyorsa bu bulgular karaciğer işlevlerinizde  ciddi bozukluklar 
olduğunun göstergesi olabilir.  
 
Dikkat etmeniz gereken durumlar  
• Alerjik reaksiyonlar: Alerjinin tetiklediği kardiyak enfarktüsün bir semptomu olabilen, 
alerjik reaksiyon bağlamında göğüs ağrısı (Kounis sendromu)  8 / 10 
 • İlaç kaynaklı enterokolit  sendromu (DIES): İlaç kaynaklı enterokolit sendromu (DIES), 
daha çok amoksisilin alan çocuklarda bildirilmiştir. Bu, alerjik cilt ve solunum 
semptomlarının yokluğunda tekrarlayan kusmanın önde gelen semptomu olan belirli bir tür 
alerjik reaksiyondur (ilaç  kullanımından 1 -4 saat sonra). Diğer başka belirtileri; karın ağrısı, 
letarji (sürekli uyku durumu), ishal ve düşük kan basıncıdır.  
• Akut böbrek hasarına yol açan idrardaki kristaller  
• Merkezde kabuklanma veya inci dizilimli daire şeklinde düzenlenmiş kabar cıklar içeren 
döküntü (Lineer IgA hastalığı)  
• Beyni ve omuriliği çevreleyen zarların iltihabı (aseptik menenjit)  
 
Bunların hepsi çok ciddi yan etkilerdir.  
 
Eğer bunlardan biri sizd e mevcut ise, sizin DEVAMOX ’a karşı  ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Diğer yan etkiler:  
 
Yaygın  
• Bulantı,  
• İshal,  
• Deri döküntüsü  
 
Yaygın olmayan  
• Kusma,  
• Kurdeşen (ürtiker),  
• Kaşıntı  
 
Çok seyrek  
• Ağızda veya genital  bölgede mantar hastalıkları,  
• Anormal parçalanma nedeni ile alyuvar sayısında azalma (hemolitik anemi),  
• Pıhtılaşmadan sorumlu kan hücrelerinde azalma (trombositopeni),  
• Kandaki akyuvar sayısında azalma (lökopeni),  
• Kanama zamanı ve protrombin zamanında uzama  (kan pıhtılaşmasında gecikme),  
• Abartılı vücut hareketleri (hiperkinezi),  
• Baş dönmesi,  
• Havale  
• Antibiyotiğe bağlı kolit (bağırsak iltihabı),  
• Dilde siyah tüylenme,  
• Diş renginde yüzeysel renk değişikliği (özellikle süspansiyon formlarında ve çocuk 
hastalarda daha sıktır. Renk değişikliği iyi bir ağız hijyeni ile önlenebilir ve genellikle 
dişlerin fırçalanması ile giderilebilmektedir.),  
• Karaciğer iltihabı ve tıkanma sarılığı (hepatit ve kolestatik sarılık),  9 / 10 
 • Karaciğer enzim seviyelerinde değişiklikler (ALT ve/ve ya AST de orta dereceli artış),  
• Özellikle ayak tabanında veya avuç içinde meydana gelen kaşıntılı, kırmızı -mor renkte 
lekeler, deri üzerinde kurdeşen benzeri şişlikler, ağız, göz ve genital bölgede aşırı 
hassasiyet, ateş ve aşırı yorgunluk gibi belirtilerl e kendini gösteren alerjik durum (eritema 
multiforme)  
• Dudak, göz, ağız, burun ve genital bölgede oluşan şiddetli kabartılar ve kanamayla belirgin 
seyrek görülen bir deri hastalığı (Stevens -Johnson Sendromu),  
• Deride önce ağrılı kızarıklarla başlayan, daha s onra büyük kabartılarla devam eden ve 
derinin tabaka halinde soyulması ile son bulan ciddi boyutlardaki deri reaksiyonu. Bu 
hastalığa ateş, üşüme nöbeti, kas ağrıları ve genel rahatsızlık hissi eşlik eder (Toksik 
Epidermal Nekrolizis),  
• Deri soyulması ile s eyreden bir çeşit cilt hastalığı (eksfolyatif dermatit),  
• Yaygın kızarık zemin üzerinde, içi iltihapla dolu, toplu iğne başı büyüklüğünde kabartılarla 
karakterize, yüksek ateşin eşlik ettiği ve sıklıkla ilaç kullanımı sonrası gelişen tablo (A JEP, 
akut j eneralize ekzantematöz  püstülozis),  
• Grip benzeri belirtiler gösteren döküntü, ateş, salgı bezlerinde şişme ve anormal kan test 
sonuçları (beyaz kan hücreleri (eozinofili) ve karaciğer enzimlerinde artış içeren) 
(Eozinofili ve sistemik semptomların eşlik et tiği ilaç reaksiyonu (DRESS)),  
• Bir çeşit böbrek iltihabı (interstisyel nefrit, idrara çıkmada azalma veya kesilme, idrarda 
kan gibi bulgular eşlik edebilir),  
• İdrarda kristal görülmesi (kristalüri, kum dökme)  
 
Bilinmiyor:  
• Güçlü antimikrobik  ilaçların kullanımından sonra meyda na gelen, mikroorganizmaların 
hızlı parçalanması ve toksik maddelerin ortaya çıkması ile oluşan reaksiyon (Jarisch -
Herxheimer reaksiyonu)  
• Beyin zarı iltihabı (aseptik menenjit)  
 
Eğer bu kullanma talimatında bahsi geçmeye n herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “ İlaç Yan Etki Bildirimi”  
ikonuna tıklayarak doğrudan Türkiye Farmakovijilans Merkezi (TÜFAM)’ ne bildirebileceğiniz 
gibi, 0800 3140008 numaralı yan etki bildirim hattını da kullanabilirsiniz.  Meydana gelen yan 
etkileri bildirerek kullan makta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız.  
 
5. DEVAMOX ’un saklanması  
DEVAMOX ’u çocukların göremeyece ği, eri şemeyece ği yerlerde ve ambalajında saklayınız . 
 
Sulandırılmamış tozu 25 °C’nin altında ve kuru  bir yerde saklayınız.  10 / 10 
 Hazırlanmış olan süspansiyon 4 -8°C’de buzdolabında saklandığında 14 gün içinde 
tüketilmelidir.  
 
Son kullanma tarihi ile uyumlu olarak kullanınız.  
DEVAMOX’u a mbalajın üzerinde belirtilen son kullanma tarihinden sonra kullanmayınız.  
 
Eğer üründe ve/veya ambalajında bozukluklar fark ederseniz DEVAMOX  ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:   
DEVA Holding A.Ş.  
Küçükçekmece/İSTANBUL  
Tel: 0 212 692 92 92  
Faks: 0 212 697 00 24  
E-posta: deva@devaholding.com.tr  
 
Üretim  Yeri:  
DEVA Holding A.Ş. Laboratuarı  
Levent/İSTANBUL  
 
Bu kullanma talimatı …/ …/… …  tarihinde onaylanmıştır.  