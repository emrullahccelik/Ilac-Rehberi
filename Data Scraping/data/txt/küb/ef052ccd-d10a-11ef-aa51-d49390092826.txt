KISA ÜRÜN BİLGİSİ
1. BEŞERİ TIBBİ ÜRÜNÜN ADI
ASCORVİT 500 mg/5 mL enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul (5 mL) 500 mg C vitamini (askorbik asit) içerir.
Yardımcı maddeler:
Metil paraben (E218) 4 mg
Propil paraben (E216) 0,5 mg
EDTA disodyum 2,5 mg
Sodyum hidroksit k.m. (pH ayarlayıcı)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Şeffaf cam ampul içerisinde steril ve berrak, renksiz ila sarı renkte, partikül içermeyen çözelti
4. KLİNİK ÖZELLİKLER
4.1. Terapötik endikasyonlar
- Ciddi C vitamini eksikliğinde,
- Oral kullanımın yetersiz olduğu, mümkün olmadığı veya kontrendike olduğu durumlarda
C vitamini eksikliğinin giderilmesi veya önlenmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler için doz:
Ciddi C vitamini eksikliğinde 500-1000 mg/gün dozda, en fazla 10 güne kadar kullanılır.
Oral kullanımının yetersiz olduğu, mümkün olmadığı veya kontrendike olduğu durumlarda C
vitamini eksikliğinin giderilmesi veya önlenmesi amacıyla 200-500 mg/gün dozda kullanılır.
Çocuklar için doz:
Ciddi C vitamini eksikliği tedavisi amacıyla bulguların iyileşmesine göre günde 1-2 kez, 2 hafta-
3 ay arası süreyle 100-300 mg/gün dozda kullanılır.
Parenteral beslenen ve oral alımı mümkün olmayan preterm bebekler, 0-12 ay çocuklarda 15-25
mg/kg/gün, 1-18 yaş arası çocuklarda 80 mg/gün parenteral C vitamini kullanılır.
1/11Yaşlılar:
Özel bir dozaj gerekliliği önerilmemiştir.
Uygulama şekli:
İntramüsküler ya da intravenöz yoldan verilir. İntramüsküler yoldan uygulama tercih edilir.
İntravenöz yoldan uygulama yapılırken yavaş infüzyonla uygulanmalıdır. Hızlı intravenöz
enjeksiyon geçici olarak sersemliğe neden olabilir.
Özel popülasyonlara ilişkin ek bilgiler:
Böbrek yetmezliği:
Dikkatli kullanılmalıdır.
Karaciğer yetmezliği:
Özel bir doz önerisi verilmemiştir.
Pediyatrik popülasyon:
Ciddi C vitamini eksikliği tedavisi amacıyla bulguların iyileşmesine göre günde 1-2 kez, 2 hafta-
3 ay arası süreyle 100-300 mg/gün dozda kullanılır.
Parenteral beslenen ve oral alımı mümkün olmayan preterm bebekler, 0-12 ay çocuklarda 15-25
mg/kg/gün, 1-18 yaş arası çocuklarda 80 mg/gün parenteral C vitamini kullanılır.
Geriyatrik popülasyon:
Yaşlılar için özel doz tavsiyesi bulunmamaktadır.
4.3. Kontrendikasyonlar
• Askorbik asit ve içerdiği maddelerin herhangi birine karşı aşırı duyarlılık reaksiyonu
olduğu bilinen kişilerde kullanılmamalıdır.
• Hiperoksalüride kullanılmamalıdır.
4.4. Özel kullanım uyarıları ve önlemleri
• Tüm kaynaklara bağlı akut ve kronik C vitamini alımı 9-13 yaş arası çocuklarda>1200
mg/gün, 14-18 yaş arası genç erişkinlerde> 1800 mg/gün ve yetişkinlerde> 2000 mg
olduğunda advers etki riskini artırır.
• Böbrek yetmezliği olanlar C vitamininin toksik etkilerine düşük dozlarda duyarlı olabilirler
ve ürün dikkatli kullanılmalıdır.
• C vitamini, demir absorbsiyonunu artırdığından yüksek dozlar, talasemi, polisitemi, lösemi
ya da sideroblastik anemili hastalarda tehlikeli olabilir. Aşırı demir yükü hastalığı
durumunda, askorbik asit alımı minimumda tutulmalıdır.
• Askorbik asitin yüksek dozlarının, orak hücreli anemi hastalarında orak hücre krizleri ile
ilişkili olduğu ortaya konulmuştur.
2/11• Kronik olarak yüksek dozda askorbik asit kullanımı, ilacın metabolizmasının artmasına
neden olabilir. Dolayısıyla dozaj ani olarak azaltıldığında yoksunluk belirtileri gelişebilir.
Böyle bir durumda yüksek dozaja geri dönülmeli ve dozaj daha yavaş şekilde
azaltılmalıdır.
• Yüksek potensli vitaminler çok hızlı infüze edildiğinde kimyasal iritasyona bağlı olarak
damar boyunca ağrı ve nadiren tromboflebit gelişebilir. Bu nedenle çözelti yavaş olarak
infüze edilmelidir ve infüzyon süresince ekstravazasyondan sakınmak için dikkatli
olunmalıdır. Tüm parenteral çözeltiler için geçerli olduğu gibi, özellikle kalp ve akciğer
hastalarında dolaşım sistemine aşırı yük bindirmemeye özen gösterilmelidir.
• Askorbik asitin diyabetojenik etkisi hala tartışmalıdır. Bununla birlikte uzun dönem
ASCORVİT tedavisi alan hastalarda kan glukoz konsantrasyonu, özellikle tedavinin
başlangıç döneminde periyodik olarak izlenmelidir.
• Teorik olarak askorbik asitin yüksek dozları, ürik asit atılımı üzerindeki etkisinden dolayı
duyarlı hastalarda gut artritine neden olabilir.
• Askorbik asitin hızla çoğalan ve geniş şeklide yayılmış tümörleri şiddetlendirebildiği
düşünülmektedir. Bu nedenle ilerlemiş kanserlerde askorbik asit reçete edilirken dikkatli
olunmalıdır.
• Başka tek vitamin veya multivitamin preparatları, diğer başka ilaçlar alan veya tıbbi bakım
altındaki hastalar bu ürünü almadan önce bir sağlık profesyoneline danışmalıdır (bkz.
bölüm 4.5 ve 4.9).
Okzalat nefropatisi, nefrolitiyazis ve renal yetmezlik
Uzamış yüksek doz C vitamini kullanımı okzalat nefropatisine yol açabilir. Renal yetmezlikte,
nefrolitiyazisde, yaşlı ve 2 yaş altındaki çocuk hastalarda C vitamini kullanırken okzalat taşı
gelişme riski artmıştır. Okzalat taşı gelişen hastalarda C vitamini tedavisi kesilmelidir. C vitamini
tedavisi alan tüm hastalarda böbrek fonksiyonları izlenmelidir.
G6PD Eksikliği
Yüksek doz C vitamini G6PD eksikliği olan hastalarda hemolize yol açabileceğinden dikkatli
kullanılmalıdır.
Hemakromatozis
Desferooksamin yan etkilerini ve toksisitesini arttırabileceğinden dikkatli kullanılmalıdır.
Laboratuvar Test İnterferansı
Glukoz oksidaz ve bakır sülfat kullanılarak gerçekleştirilen glukoz ölçümlerinde, nitrit ve bilirubin
tayinleri ve lökosit sayımında yanlış pozitif ve negatif sonuçlara yol açabilir.
Bu tıbbi ürün her 5 mL’lik dozunda 72,24 mg sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
3/11ASCORVİT, metil paraben (E218) ve propil paraben (E216) içeriğinden dolayı alerjik
reaksiyonlara (muhtemelen gecikmiş) ve istisnai olarak bronkospazma neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Tekil bileşenler için literatürde çeşitli potansiyel etkileşimler bildirilmektedir. Bu nedenle başka
herhangi bir ilaç kullanan, besin takviyesi alan veya tıbbi tedavi gören hastalar bu ürünü almadan
önce bir hekime ya da sağlık profesyoneline danışmalıdır.
İlaç etkileşimleri
Varfarin: Yüksek dozlarda askorbik asit varfarinin etkililiğini engelleyebilir.
Dikumarol: Askorbik asit alımından sonra protrombin zamanının kısaldığı istisnai bir vaka
mevcuttur.
Disülfiram: Askorbik asitin kronik veya yüksek dozlarda kullanımı disüframın etkililiğini
engelleyebilir.
Desferrioksamin: Askorbik asit, özellikle kalpte, kardiyak yetersizliğe neden olacak şekilde doku
demir toksisitesini artırabilir
Siklosporin: C vitamini de dahil olmak üzere antioksidan takviyesi kandaki siklosporin
seviyelerini azaltabilir.
Indinavir (proteaz inhibitörleri): Yüksek doz C vitamini indinavir serum konsantrasyonunu
anlamlı biçimde düşürdüğünden, indinavirin etkililiğini engelleyebilir.
Etinilestradiol: Günlük 1 gram dozajda askorbik asit, oral kontraseptif preparatlardan
etinilestradiolün biyoyararlanımını artırır ki bu da etinilestradiolden kaynaklanan advers etkileri
artırabilir. Askorbik asit ile tedavide eş zamanlı etinilestradiol kullanılıyorsa hasta etinilestradiolün
advers etkileri bakımından izlenmelidir.
Asetilsalisilik asit: Eş zamanlı kullanım halinde askorbik asitin idrarla atılımında artma,
asetilsalisilik asitin atılımında ise azalma meydana gelir. Asetilsalisilik asitin, askorbik asit
absorbsiyonunu yaklaşık 1/3 oranında düşürdüğü bulunmuştur. Bu etkiler doza bağlı etkilerdir ve
kronik olarak yüksek doz asetilsalisilik asit kullanan kişilerde C vitamini takviyesi gerekli olabilir.
Kardiyovasküler endikasyonlar için düşük doz asetilsalisilik asit kullanımında ise C vitamini
takviyesi ilavesi gerekli değildir.
Salisilik asit: Salisilatlar bağırsak duvarından aktif transportu inhibe etmektedir.
İzoprenalin: İzoprenalinin kronotropik etkisi, askorbik asit ile eş zamanlı verildiğinde azalır.
4/11Alkol: Alkol tüketimi askorbik asitin kandaki seviyelerini azaltır. Eş zamanlı kullanımın etkileri
bilinmemektedir.
Meksiletin: Askorbik asitin yüksek dozları ile meksiletin eş zamanlı uygulandığında meksiletinin
renal atılımı hızlanabilir.
Barbitüratlar (Primidon): Barbitüratlar (primidon) ile eş zamanlı verildiğinde, askorbik asitin
üriner atılımı artabilir.
Amfetamin ve trisiklik antidepresanlar: Askorbik asit, amfetaminlerin ve trisiklik
antidepresanların renal tübüler reabsorbsiyonunu düşürmüştür.
Flufenazin ve diğer fenotiyazinler: Askorbik asitin fenotiyazinlerin terapötik etkisini düşürdüğü
rapor edilmiştir. Flufenazin konsantrasyonu da düşebilir.
Kortikosteroidler: Kortikositeroidler C vitamini oksidasyonunu artırır. Ancak klinik olarak
anlamlı değildir.
Tetrasiklinler: Tetrasiklinler C vitamininin hücre içi metabolizmasını ve böbrek tubulüsleri
seviyesinde geri emilimi inhibe etmektedir.
Amigdalin: Siyanür zehirlenmesi riskinin yüksek dozda C vitamini (>4000 mg) ve amigdalinin
aynı anda alınması neticesinde arttığına dair bir vaka rapor edilmiştir.
Alüminyum: Alüminyum ile birlikte alınan yüksek dozdaki C vitamini, alüminyumun tekrar
emiliminde artışa neden olabilir. Bu etkileşim normal böbrek fonksiyonuna sahip kişilerde klinik
olarak anlamlı bulunmamıştır.
Teorik olarak; yüksek dozlardaki C vitamini idrarın asitleşmesine, dolayısıyla asidik özellikteki
ilaçların beklenmeyen şekilde renal tübüler reabsorbsiyona uğramasına ve böylece oluşan cevabın
aşırı olmasına yol açabilir. Diğer taraftan, bazik ilaçlar azalmış reabsorbsiyon gösterebilir, bu da
terapötik etkide düşme ile sonuçlanabilir.
Gıda/Takviyeleri ile etkileşimler
Demir: C vitamini, demir eksikliği olan kişilerde demir emilimini artırabilir. Demir düzeylerindeki
küçük kademeli artışlar kalıtsal hemokromatozis bulunan olgularda ya da bu hastalığın heterozigot
taşıyıcılarında aşırı demir yükünü şiddetlendirebileceğinden önemli olabilir.
Laboratuvar etkileşimleri
C vitamini güçlü bir indirgeyici ajan olduğundan (elektron donörü), idrar ve serumda glikoz,
kreatinin, karbamazepin, ürik asit ve inorganik fosfat analizleri ve feçeste gizli kan analizi gibi
oksidasyon-indirgeme reaksiyonları içeren laboratuvar testlerinde kimyasal etkileşime neden
5/11olabilir. İndirgeyici özelliklere bağlı olmayan spesifik testler kullanılması veya diyetle alınan
ekstra C vitamininin kesilmesi istenmeyen etkileşimleri önleyecektir. C vitamininin testle
etkileşimde bulunup bulunmadığını belirlemek için üreticinin verdiği bilgilere bakınız.
C vitamini idrar ve kan glikozunu ölçen testlerle etkileşime girerek hatalı okumalara neden olabilir
ancak kan glikoz düzeyleri üzerinde etkisi yoktur. C vitamininin etkileşime girip girmediğini
belirlemek ve okumalarda doğrulukla ilgili kılavuz bilgiler almak için ölçüm cihazı veya test
kitinin kullanma talimatına bakınız.
C vitamini, serum transaminazlar ve laktik dehidrogenazın otoanalizör cihazıyla tayininde engel
oluşturur. Gizli kan ve serum teofilin seviyeleri tayini için uygulanan bazı testleri etkileyebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptifler C vitamininin endojen serum düzeyini düşürür. Günlük 1 gram dozajda C
vitamini, oral kontraseptif preparatlardan etinilestradiolün biyoyararlanımını artırabilir ki bu da
etinilestradiolden kaynaklanan advers etkileri artırabilir. Askorbik asit ile tedavide eş zamanlı
etinilestradiol kullanılıyorsa hasta etinilestradiolün advers etkileri bakımından izlenmelidir.
Gebelik dönemi
Hayvanlar üzerinde gerçekleştirilen çalışmalar gebelik ve/veya doğum ve/veya doğum sonrası
gelişim üzerindeki etkiler açısından yetersizdir (bkz. Bölüm 5.3). İnsanlar için potansiyel risk
bilinmemektedir. ASCORVİT, hekim tarafından gerekli görülmedikçe gebelik döneminde
kullanılmamalıdır.
C vitamini, önerilen dozda alındığında gebelik sırasında güvenilir kabul edilmektedir. Ancak,
gebelik sırasında C vitamini tedavisinin riskini değerlendiren yeterli kontrollü insan çalışmaları
olmadığı için, ürün gebelik sırasında yalnızca hekim tarafından önerildiğinde kullanılmalıdır.
Kronik doz aşımı fetüs için zararlı olabileceğinden, önerilen doz aşılmamalıdır.
Laktasyon dönemi
Askorbik asit anne sütüne geçer. Yüksek dozda alınmasının bebeğe zarar verici etkisi olup
olmadığı bilinmemektedir, ancak teorik olarak bu mümkündür. Bu nedenle emziren annelerin
beklenen yarar potansiyel riskten fazla olmadıkça maksimum günlük gereksinimi aşmamaları
önerilmektedir.
6/11Üreme yeteneği/Fertilite
Normal endojen düzeylerde C vitamininin insanlarda advers üreme etkilerine neden olduğuna dair
bir kanıt yoktur. ASCORVİT’in üreme yeteneğini etkileyip etkilemediği bilinmemektedir.
4.7. Araç ve makine kullanımı üzerindeki etkiler
ASCORVİT’in araç ve makine kullanımına olumsuz etkisi yoktur ya da ihmal edilebilir
düzeydedir.
4.8. İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100, <1/10); yaygın olmayan (≥1/1.000, <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Ürün kullanımının onaylanmasından sonra aşağıdaki advers reaksiyonlar tanımlanmıştır. Bu
reaksiyonlar gönüllü olarak bildirildiğinden, olayların sıklığını güvenilir bir şekilde tahmin etmek
olası değildir.
Kan ve lenf sistemi hastalıkları:
Çok seyrek: Tavsiye edilen dozun üzerinde kullanıldığında G6PD (Glikoz-6-fosfataz eksikliği)
olan hastalarda hemoliz
Bağışıklık sistemi hastalıkları
Çok seyrek: Alerjik reaksiyon, anafilaktik reaksiyon, anafilaktik şok.
Nadiren gözlenen ve ilgili laboratuvar bulguları ve klinik belirtiler ile saptanan aşırı duyarlılık
reaksiyonları:
- alerjik astım sendromunu
- döküntü, ürtiker, alerjik ödem ve anjiyoödem, prürit ve kardiyo respiratuvar distres gibi
semptomların görüldüğü hafif ila orta derecede cildi, solunum yolunu, gastrointestinal
kanalı ve kardiyovasküler sistemi etkileyen reaksiyonları içermektedir.
Sinir sistemi hastalıkları
Bilinmiyor: Baş ağrısı, baş dönmesi, yorgunluk, uyku bozukluğu
Gastrointestinal hastalıklar
Çok seyrek: İshal, mide bulantısı, kusma, abdominal ağrı, dispepsi
Deri ve deri altı doku hastalıkları
Bilinmiyor: Flushing (al basması) ya da kızarıklık
7/11Kas-iskelet bozukluklar, bağ doku ve kemik hastalıkları
Seyrek: Kol ve bacaklarda duyarlılık, ağrı, ateş ya da şişlik
Böbrek ve idrar hastalıkları
Seyrek: İdrar yapmada güçlük
Bilinmiyor: Diürez, hiperoksalüri ve böbrek taşı oluşturma potansiyeli bulunan kişilerde veya
tavsiye edilen dozun üzerinde kullanıldığında böbrek taşı oluşumu
Genel bozukluklar ve uygulama bölgesine ilişkin hastalıklar
Bilinmiyor: Enjeksiyon ve infüzyon bölgesi reaksiyonları.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bu ürünün önerildiği gibi kullanıldığında aşırı doza yol açabildiğine dair hiçbir kanıt
bulunmamaktadır.
Diğer tüm kaynaklardan C vitamini alımı dikkate alınmalıdır.
Klinik bulgular ve semptomlar, laboratuvar bulguları ve doz aşımının sonuçları oldukça
değişkendir, bireyin yatkınlığı ve çevre koşullarına dayanmaktadır.
C vitamini aşımının genel tablosunda diyare, bulantı ve kusma dahil gastrointestinal
rahatsızlıklarda artış görülmektedir.
Bu semptomların ortaya çıkması halinde tedavi kesilmeli ve semptomatik tedavi yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Askorbik asit (Vitamin C) (Yalın)
ATC kodu: A11GA01
C vitamini kolajen, karnitin ve nörotransmitter biyosentezinde yer alan çeşitli enzimler için
kofaktördür; suda çözünebilen bir antioksidandır ve besinsel hem olmayan demirin gastrointestinal
emilimini arttırır. Vücudun düşük C vitamini depolama kapasitesinden dolayı, insanların yeterli
miktarda C vitaminini düzenli bir şekilde alması gereklidir.
8/11Marjinal eksikliği, yorgunluk, sağlıksız hissetme, konsantrasyon bozukluğu ile sonuçlanırken,
şiddetli eksikliği kolajen yapıların zayıflamasına yol açarak diş kayıpları, eklem ağrıları ve bağ
doku hastalıkları (bozulmuş kemik büyümesi ve dengesiz ossifikasyon), yara iyileşmesinde
gecikme ve bağışıklığın kötüleşmesiyle sonuçlanmaktadır.
C vitamini ve metaboliti olan dehidroaskorbik asit, birçok enzimatik reaksiyona katılan ve C
vitamini etki spektrumunun temelini oluşturan geri dönüşümlü bir redoks sistemini oluşturur. C
vitamini, insan serumunda suda çözünebilen başlıca antioksidandır ve plazma lipidleri ve nükleik
asitlerinin normal metabolizması sırasında ortaya çıkan serbest radikallerin yanı sıra toksinlere ve
çevre kirletici maddelere (ör. sigara) maruziyete bağlı hasardan korunmasında öncü rol oynar. C
vitamini saptanabilir perooksidatif hasara karşı tüm lipid sınıflarını tamamen koruyabilen tek
endojen antioksidandır.
C vitamini, bir dizi hidroksilasyon ve amidasyon reaksiyonunda elektronları indirgeyici eşdeğerler
sağlayan enzimlere aktararak bir kofaktör olarak çalışır.
C vitamininin insan vücudu için önemi, en açık şekilde klinik olarak belirgin C vitamini
eksikliğinde, yani skorbütte görülür. C vitamini işlevsel olarak aktif kolajenin geliştirilmesinde
gerekli olan prolinden hidroksiprolinin üretilmesinde önemli bir rol oynar. Skorbütte görülen
gecikmiş yara iyileşmesi, kemik büyümesi rahatsızlıkları, vasküler kırılganlık ve dentin oluşumu
hastalıkları gibi semptomlar bozulmuş kolajen oluşumunun sonucudur.
Ayrıca, plazma ve lökositlerdeki C vitamini konsantrasyonları infeksiyon ve stres durumunda hızlı
bir şekilde düşer. C vitamini lökosit ve makrofaj fonksiyonları, nötrofil motilitesi, fagositoz,
antimikrobiyal aktivite, interferon sentezi, alerjik reaksiyonlar gibi hücre aracılı immün yanıtlar
ve tüm vücut açıklıklarının kaplanması ve infeksiyonlara karşı derinin sağladığı fiziksel bariyer
için önemli olan kolajen ile beraber, kolajen sentezi ve yara iyileşmesi için gereklidir. C vitamini,
hücrelerin redoks bütünlüğünün sürdürülmesine katkıda bulunur ve böylece onları solunum
patlaması esnasında ve inflamatuar yanıtta meydana gelen reaktif oksijen türlerine karşı korur. C
vitamini antiviral özelliklere sahiptir. C vitamininin tüm bu farklı özellikleri immün fonksiyonları
destekleyici rolüne katkı sağlar. Artmış C vitamini alımının infeksiyon riski taşıyan birçok grupta
yarar sağladığı ve soğuk algınlığının şiddeti ve süresinin azalttığı gösterilmiştir.
Özet olarak, C vitamini (askorbik asit) önemli bir suda çözünebilen vitamin ve antioksidandır.
Vücudun düşük C vitamini depolama kapasitesinden dolayı, insanların yeterli miktarda C
vitaminini düzenli bir şekilde alması gereklidir.
9/115.2. Farmakokinetik özellikler
Genel özellikler
Emilim:
Askorbik asit, ağırlıklı olarak ince bağırsağın üst kısmında sodyuma bağımlı aktif transport
mekanizması yoluyla emilir. Askorbik asit yüksek konsantrasyonlarda bulunduğunda, emilim
pasif difüzyon yoluyla olur. 180 mg’a kadar varan dozların ağız yoluyla verilmesinden sonra, %70-
90’a varan oranlarda emilir. 1-12 g gibi dozların verilmesinden sonra ise emilen askorbik asit oranı
yaklaşık olarak %50’den %15’e düşer, ancak mutlak olarak emilen madde miktarı artmaya devam
eder.
Dağılım:
Askorbik asitin plazma proteinlerine bağlanma oranı yaklaşık olarak %24’tür. Serum
konsantrasyonları normal olarak 10 mg/L’dir (60 µmol/L). 6 mg/L’nin (35 µmol/L) altındaki
konsantrasyonlar, C vitamini alımının her zaman yeterli düzeylerde olmadığını gösterir. 4
mg/L’nin (20 µmol/L) altındaki konsantrasyonlar ise, vitamin alımının yetersiz olduğunu gösterir.
Klinik askorbik asit eksikliğinde ise serum konsantrasyonları 2 mg/L’nin (10µmol/L) altındadır.
Biyotransformasyon:
Askorbik asit, dehidroaskorbik asit üzerinden kısmen oksalik aside metabolize edilir. Ancak, aşırı
miktarlarda alındığında askorbik asit büyük oranda değişmemiş biçimde idrar ve dışkıyla atılır.
Askorbik-asit-2-sülfat da bir metabolit olarak idrarda bulunur.
Eliminasyon:
Fizyolojik vücut depoları yaklaşık olarak 1500 mg’dır. Askorbik asitin atılımı; yarı ömrü, verilme
şekli, verilen miktar ve emilim hızı ile ilişkilidir.
İntravenöz yolla 500 mg sodyum askorbat verilmesinden sonra, yarı ömrü yaklaşık olarak 6 saattir.
1-3 g miktarlarda C vitamini alındığında, ana atılım yolu böbreklerdir. 3 g’ı aşan dozlarda ise artan
miktarlar değişmemiş biçimde dışkı ile atılır.
5.3 Klinik öncesi güvenlik verileri
Bu ürünle ilgili spesifik çalışmalar gerçekleştirilmemiştir. Tek ve tekrarlı doz toksisitesi,
genotoksik, karsinojen potansiyeli, üreme toksisitesi çalışmalarına dayanan klinik öncesi veriler
insanlar için özel bir risk ortaya koymamıştır.
6. FARMASÖTİK ÖZELLİKLER
6.1. Yardımcı maddelerin listesi
Metil paraben (E218)
Propil paraben (E216)
EDTA disodyum
Sodyum hidroksit (pH ayarlayıcı)
Enjeksiyonluk su
10/116.2. Geçimsizlikler
Geçimsizlik çalışmaları bulunmadığından, bu ürün diğer ilaçlar ile karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında, ışıktan koruyarak saklayınız.
6.5. Ambalajın niteliği ve içeriği
Renksiz Tip I cam ampullere doldurulmuş ürün, 5 mL’lik 5 adet ampul içeren plastik taşıyıcı
blister ile birlikte karton kutu içinde ambalajlıdır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Haver Trakya İlaç San. ve Tic. A.Ş.
Ulaş OSB Mah. D100 Cad. No:28/1, Ergene 2 OSB
Ergene/TEKİRDAĞ
Tel: (0282) 655 55 05
8. RUHSAT NUMARASI
2018/268
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.05.2018
Ruhsat yenileme tarihi:18.10.2022
10. KÜB’ÜN YENİLENME TARİHİ
11/11