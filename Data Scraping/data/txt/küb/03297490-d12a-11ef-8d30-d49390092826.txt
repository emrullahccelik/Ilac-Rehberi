KISA ÜRÜN BİLGİSİ
1. BEŞERİ TIBBİ ÜRÜNÜN ADI
ULTRACEF 250 mg/5 ml oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Hazırlanan süspansiyonun her 5 mL’si 250 mg sefprozile eşdeğer miktarda 261,55 mg
sefprozil monohidrat içerir.
Yardımcı maddeler:
Sukroz 2454,1 mg/5 mL
Sodyum sitrat anhidrus 7,50 mg/5 mL
Sodyum klorür 7,00 mg/5 mL
Sodyum benzoat (E211) 5,00 mg/5 mL
Karboksimetil selüloz sodyum (E466) 24,45 mg/5 mL
Aspartam (E951) 17,00 mg/5 mL
Yardımcı maddeler için 6.1’e bakınız.
3. FARMASÖTİK FORM
Oral süspansiyon hazırlamak için kuru toz
Açık sarıdan kirli beyaza dönük toz karışımı
Sulandırıldığında açık sarıdan kirli beyaza dönük viskoz süspansiyon.
4. KLİNİK ÖZELLİKLER
4.1. Terapötik endikasyonlar
ULTRACEF duyarlı bakteri suşlarının neden olduğu aşağıdaki enfeksiyonların tedavisinde
endikedir:
Yetişkinler
• Üst Solunum Yolu Enfeksiyonları: farenjit, tonsillit, sinüzit
• Alt Solunum Yolu Enfeksiyonları: bronşit, pnömoni
• Deri ve Yumuşak Doku Enfeksiyonları (Not: Apselerde cerrahi drenaj gerekir)
• Akut sistit dahil komplike olmayan idrar yolu enfeksiyonları
Çocuklar
• Üst Solunum Yolu Enfeksiyonları: farenjit, tonsillit, otitis media ve sinüzit
• Komplike olmayan deri ve yumuşak doku enfeksiyonları
4.2. Pozoloji ve uygulama şekli
Pozoloji/uygulama sıklığı ve süresi:
12 yaşından büyüklerde ve yetişkinlerde:
1ULTRACEF duyarlı bakterilerin neden olduğu aşağıdaki enfeksiyonlarda şu dozlarda
kullanılır:
Üst solunum yolu enfeksiyonları: günde 1 defa 500 mg (2 ölçek)
Sinüzit: 12 saatte bir 250 - 500 mg (1-2 ölçek)
Alt solunum yolu enfeksiyonları: 12 saatte bir 500 mg (2 ölçek)
Komplike olmayan idrar yolu enfeksiyonları: günde 1 defa 500 mg (2 ölçek)
Deri ve yumuşak doku enfeksiyonları: 12 saatte bir 250 mg (1 ölçek) veya
günde 1 defa 500 mg (2 ölçek)
Çocuklarda:
Otitis media: 12 saatte bir 15 mg/kg
Üst solunum yolu enfeksiyonları, günde 1 defa 20 mg/kg
farenjit veya tonsilit: veya 12 saatte bir 7,5 mg/kg
Sinüzit: 12 saatte bir 7,5 mg/kg-15 mg/kg
Komplike olmayan deri ve yumuşak doku
günde bir defa 20 mg/kg
enfeksiyonları:
En yüksek günlük pediatrik doz, yetişkinler için önerilen günlük en yüksek dozu
geçmemelidir. Beta-hemolitik streptokok enfeksiyonlarının tedavisinde, ULTRACEF 10 gün
süreyle uygulanmalıdır.
Uygulama şekli:
ULTRACEF 'in emilimi yiyeceklerle önemli oranda etkilenmediğinden yemeklerle birlikte
veya öğünlerin arasında alınabilir.
Şişe üzerindeki işaret çizgisinin yarısına kadar kaynatılmış, soğutulmuş su koyarak iyice
çalkalanır. Homojen bir dağılım için 5 dakika beklenir. Şişe üzerindeki işaret çizgisine kadar
su eklenerek tekrar çalkalanır. Bu şekilde hazırlanan süspansiyon kullanıma hazırdır.
Buzdolabında saklanmalı ve 14 gün içerisinde kullanılmalıdır. Kullanmadan önce şişe
kuvvetle çalkalanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Sefprozil böbrek yetmezliği olan hastalara uygulanabilir.
Kreatinin klerensi > 30 ml/dak. olan hastalarda doz ayarı gerekmez. Kreatinin klerensi ≤ 30
ml/dak. olan hastalarda, verilen ilk standart dozdan sonraki dozlar bu dozun %50'si oranında
2ve normal doz aralarıyla uygulanır. Sefprozil hemodiyaliz ile kısmen uzaklaştırılacağından,
ULTRACEF hemodiyaliz bittikten sonra uygulanmalıdır.
Karaciğer yetmezliği olan hastalarda doz ayarlanması gerekmemektedir.
Pediyatrik popülasyon:
Sefprozil klinik çalışmalarda en az 6 aylık hastalara uygulanmıştır.
Geriyatrik popülasyon: 65 yaşın üzerindeki hastalarda doz ayarlanması gerekmemektedir.
(bkz. Bölüm 5.2).
4.3. Kontrendikasyonlar
Sefprozil’e, sefalosporin grubu antibiyotiklere veya diğer bileşenlerine karşı alerjisi olanlarda
kontrendikedir.
4.4. Özel kullanım uyarıları ve önlemleri
Hipersensitivite
ULTRACEF TEDAVİSİ UYGULANMADAN ÖNCE, HASTANIN DAHA ÖNCEDEN
ULTRACEF’E SEFALOSPORİNLERE, PENİSİLİNLERE VEYA DİĞER İLAÇLARA
AŞIRI DUYARLILIĞI OLUP OLMADIĞI DİKKATLİCE BELİRLENMELİDİR. BETA-
LAKTAM ANTİBİYOTİKLER ARASINDA ÇAPRAZ DUYARLILIK OLDUĞU
KESİNLİKLE KANITLANDIĞINDAN PENİSİLİNE DUYARLI KİŞİLERE DİKKATLE
UYGULANMALIDIR. PENİSİLİNE DUYARLI HASTALARIN % 10’UNDA BU DURUM
GÖRÜLEBİLİR. EĞER ULTRACEF’E KARŞI ALERJİK REAKSİYON GELİŞİRSE İLAÇ
KESİLMELİDİR. CİDDİ AKUT AŞIRI DUYARLILIK REAKSİYONLARI ACİL TEDAVİ
GEREKTİREBİLİR.
Eğer ULTRACEF’e alerjik reaksiyon gelişirse ilacın kullanımı durdurulmalıdır. Ciddi akut
hipersensitivite reaksiyonları epinefrin ve oksijen, intravenöz sıvı, intravenöz antihistamin,
kortikosteroid, presör aminler ve havayolu açılması gibi diğer acil müdahale tedavilerini
gerektirebilir.
Gastrointestinal sistem uyarıları ve önlemleri
Clostridium difficile ile ilişkilendirilen hastalıklar
Sefprozil dahil hemen hemen tüm antibakteriyel ajanların kullanımıyla Clostridium difficile
ile ilişkilendirilen hastalıklar (CDAD) bildirilmiştir ve şiddetine göre hafif diyareden ölümcül
kolitlere kadar sıralanabilir. Antibiyotik kullanımını takiben diyare, kolit semptomları,
psödomembranöz kolit, toksik megakolon veya kolon perforasyonu görülen hastalarda bu
teşhis (CDAD) göz önünde bulundurulmalıdır. Antibakteriyel ajan kullanımından iki ay
sonrasına kadar Clostridium difficile ile ilişkilendirilen hastalıklar görüldüğü bildirilmiş
olduğundan, bu süreç içerisinde bilinçli ilaç kullanımı gerekmektedir.
Antibakteriyel ajanlarla tedavi kolonun normal florasını etkileyebilir ve Clostridium
difficile’nin aşırı çoğalmasına olanak verebilir. C. difficile, CDAD’nin gelişimine neden olan
3A ve B toksinlerini üretir. CDAD ciddi morbidite ve mortaliteye neden olabilir. CDAD
antimikrobiyal tedaviye dirençli olabilir.
Eğer Clostridium difficile ile ilişkilendirilen hastalıklar teşhis edilir veya bu teşhisten
şüphelenilirse; uygun tedavi önlemleri alınmalıdır. Hafif CDAD vakaları Clostridium
difficile’ye karşı etkili olmayan antibakteriyel ajanların kesilmesine iyi cevap verir. Orta
şiddetli ve ciddi vakalarda, sıvı ve elektrolit takviyesi, protein takviyesi ve Clostridium
difficile’ye karşı klinik olarak etkin antibakteriyel ajan tedavisi düşünülmelidir. Bazı ciddi
vakalarda cerrahi girişim gerekebileceğinden, klinik olarak endikasyonu varsa cerrahi
değerlendirme düşünülmelidir (bkz. Bölüm 4.8).
Özellikle kolit dahil gastrointestinal hastalık öyküsü olan hastalarda sefprozil reçete edilirken
dikkatli olunmalıdır.
Hemolitik anemi
SEFALOSPORİN İLE İLİŞKİLİ HEMOLİTİK ANEMİ ÖYKÜSÜ OLAN
HASTALARDA ULTRACEF KULLANILMAMALIDIR ÇÜNKÜ HEMOLİZİN
TEKRARLAMASI ÇOK DAHA ŞİDDETLİ OLMAKTADIR.
Sefalosporin grubu antibakteriyel kullanılan hastalarda immün sistem aracılıklı hemolitik
anemi gözlemlenmiştir. Çocuk ve yetişkinlerde ölümle sonuçlanan vakalar dahil ciddi
hemolitik anemi vakaları rapor edilmiştir. Eğer ULTRACEF (sefprozil) uygulaması sırasında
veya uygulamayı takiben 2-3 hafta içerisinde hastada anemi oluşursa, sefalosporin ile ilişkili
anemi tanısı göz önünde bulundurulmalıdır ve etiyoloji belirlenene kadar ilaç kullanımı
durdurulmalıdır.
Hastalar, uygun olduğu durumlarda hemolitik aneminin bulgu ve belirtileri açısından takip
edilebilir (bkz. Bölüm 4.8).
Süperenfeksiyon:
ULTRACEF 'in uzun süre kullanımı duyarlı olmayan organizmaların gelişimine neden
olabilir. Eğer tedavi sırasında süperenfeksiyon oluşursa, uygun önlemlerin alınması gerekir.
Sefalosporin antibiyotiklerle tedavi sırasında pozitif Coombs testleri bildirilmiştir.
Yardımcı madde uyarıları
 ULTRACEF aspartamdan dolayı fenilalanin için bir kaynak içermektedir. Fenilketonürisi
olan insanlar için zararlı olabilir.
 ULTRACEF her 5 mL’lik süspansiyonda 7,7 mg (0,33 mmol) sodyum ihtiva eder. Bu
durum kontrollü sodyum diyetinde olan hastalar için göz önünde bulundurulmalıdır.
 ULTRACEF sukroz içerir. Nadir kalıtımsal früktoz intoleransı, glukoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4Özel popülasyonlara ilişkin ek bilgiler
Böbrek yetmezliği:
Özellikle ağır hastalarda tedavi öncesi ve tedavi sırasında böbrek fonksiyonlarının
değerlendirilmesi önerilir. Böbrek yetmezliği olduğu bilinen veya şüphelenilen hastalarda
(bkz. Bölüm 4.2), tedavi öncesi ve tedavi sırasında yakın klinik gözlem ve uygun laboratuvar
tetkikleri yapılmalıdır. Ciddi böbrek yetmezliği olan hastalarda (kreatinin klerensi ≤ 30
mL/dak.) ULTRACEF’in total günlük dozu azaltılmalıdır, çünkü normal günlük dozlarda
yüksek ve/veya uzun süreli plazma antibiyotik konsantrasyonları oluşabilir. Güçlü
diüretiklerle tedavi gören hastalarda sefalosporinler (ULTRACEF dahil) dikkatli
uygulanmalıdır, çünkü bu ilaçların böbrek fonksiyonlarını olumsuz etkiledikleri
düşünülmektedir.
Pediyatrik popülasyon:
6 aydan küçük bebeklerde güvenliliği ve etkililiği belirlenmemiştir.
4.5. Diğer tıbbi ürünler ile etkileşimler ve diğer etkileşim şekilleri
Aminoglikozidlerin sefalosporinlerle birlikte uygulanmasından sonra nefrotoksisite
bildirilmiştir. Probenesid ile eşzamanlı uygulanması sefprozilin EAA değerini iki katına
çıkarmıştır.
Aminoglikozitler sefprozil ile birlikte, özellikle yüksek dozlarda veya uzun süreli kullanılırsa,
aminoglikozit antibiyotiklerin nefrotoksisite ve ototoksisite potansiyeli nedeniyle böbrek
fonksiyonları yakından takip edilmelidir.
İlaç / Laboratuvar Test Etkileşmeleri
Sefalosporin antibiyotikler idrarda bakır redüksiyon testleri (Benedict ya da Fehling çözeltisi
ya da Clinitest tablet) ile şeker tayininde yanlış pozitif sonuçlara neden olabilir, fakat
glikozüri için enzime dayalı test (glukoz oksidaz) sonuçlarını etkilemez. Kan glukozunun
ferrisiyanid testleriyle tayininde yanlış negatif reaksiyon oluşabilir. Alkalin pikrat metodu ile
plazma veya idrar kreatinin tayini sefprozilden etkilenmez.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sefprozil için, gebeliklerde maruz kalmaya ilişkin klinik veri mevcut değildir.
5Hayvanlar üzerinde yapılan çalışmalar, gebelik / embriyonal / fötal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3). Fare, sıçan ve tavşanlarda yapılan üreme çalışmalarında,
en yüksek günlük insan dozunun (1000 mg) sırasıyla 14, 7 ve 0,7 katı dozlarda sefprozil
monohidrat’ın fötusa zararlı etkisi kaydedilmemiştir. Gebe kadınlar üzerinde yapılan yeterli
ve iyi kontrollü çalışmalar bulunmamaktadır.
Hayvanlardaki üreme çalışmaları ilacın insanlardaki yanıtını tam olarak öngöremediğinden,
bu ilaç kesinlikle gerekmedikçe gebelik döneminde kullanılmamalıdır.
Gebelik dönemi
ULTRACEF gerekli olmadıkça gebelik döneminde kullanılmamalıdır.
Laktasyon dönemi
Sefprozil dozunun %1’inden daha azı anne sütü ile atılmaktadır (süte geçmektedir).
Emzirmenin durdurulup durdurulmayacağına ya da ULTRACEF tedavisinin durdurulup
durdurulmayacağına / tedaviden kaçınılıp kaçınılmayacağına karar verilirken, emzirmenin
çocuk açısından faydası ve ULTRACEF tedavisinin emziren anne açısından faydası dikkate
alınmalıdır.
Üreme yeteneği / Fertilite
Sefprozil, hayvanlardaki üreme toksisitesi çalışmalarında fertiliteyi azaltmamıştır (bkz; bölüm
5.3).
4.7. Araç ve makine kullanımı üzerindeki etkiler
Araç ve makine kullanımı üzerine bilinen herhangi bir etkisi yoktur.
4.8. İstenmeyen etkiler
Sefprozil ile görülen yan etkiler oral yolla uygulanan diğer sefalosporinler ile gözlenenlere
benzerdir. Sefprozil, klinik çalışmalarda genellikle iyi tolere edilmiştir. Yan etkilerden dolayı
ilacı bırakma oranı yaklaşık % 2'dir.
Klinik deneyimde ya da pazarlama sonrası deneyimde bildirilen yan etkiler şunlardır:
Aşağıdaki sıklık grupları kullanılmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor)
Enfeksiyonlar ve enfestasyonlar
Yaygın olmayan: Vajinit
6Kan ve lenf sistemi hastalıkları
Bilinmiyor: Lökosit sayısında geçici azalma, eozinofili, trombositopeni
Bağışıklık sistemi hastalıkları
Bilinmiyor: Anafilaksi, anjiyoödem, serum hastalığı
Sinir sistemi hastalıkları
Seyrek: Sersemlik, konfüzyonel durum, uykusuzluk, uyuklama, hiperaktivite, sinirlilik ve baş
ağrısı
Bu yan etkilerin ilaçla ilişkisi belirsizdir ve bütün bu yan etkiler geçicidir.
Gastrointestinal hastalıklar
Yaygın: Diyare, bulantı ve kusma
Seyrek: Karın ağrısı
Bilinmiyor: Dişlerde renk değişimi, psödomembranöz kolit dahil kolit
Hepato-bilier hastalıklar
Bilinmiyor: Aspartat aminotransferaz yükselmesi, alanin aminotransferaz yükselmesi, alkalin
fosfataz yükselmesi, bilirübin yükselmesi, hepatit dahil hepatotoksisite
Seyrek: Kolestatik sarılık
Deri ve deri altı doku hastalıkları
Yaygın: Döküntü
Yaygın olmayan: Eritem, prurit, genital prurit, ürtiker.
Bu reaksiyonlar yetişkinlere oranla çocuklarda daha sık kaydedilmiştir. Bulgu ve belirtiler
genellikle tedavinin başlamasından birkaç gün sonra oluşur ve ilacın kesilmesini takiben
birkaç gün içinde kaybolur.
Bilinmiyor: Eritema multiforme, Stevens-Johnson sendromu, eksfoliyatif dermatit
Böbrek ve idrar yolu hastalıkları
Yaygın olmayan: Kan üre azotunda ve serum kreatininde yükselme
Genel bozukluklar ve uygulama bölgesine ilişkin hastalıklar
Bilinmiyor: Ateş
Aşağıdaki advers reaksiyonları sefalosporin grubu antibiyotik kullanımında rapor edilmiştir:
Kan ve lenf sistemi hastalıkları
Bilinmiyor: Aplastik anemi, hemolitik anemi (bkz. Bölüm 4.4), hemoraji, protrombin
zamanında uzama, LDH seviyesinde yükselme, pansitopeni, nötropeni, agranülositoz
Deri ve deri altı doku hastalıkları
Bilinmiyor: Toksik epidermal nekroliz
7Böbrek ve idrar yolu hastalıkları
Bilinmiyor: Böbrek bozukluğu, toksik nefropati
Genel bozukluklar ve uygulama bölgesine ilişkin hastalıklar
Bilinmiyor: Pozitif Coombs testi
Birçok sefalosporin özellikle böbrek fonksiyon bozukluğu olan hastalarda doz
azaltılmadığında nöbetle ilişkilendirilmiştir. Tedavi ile ilişkili nöbet gerçekleşirse ilacın
kullanımı durdurulmalıdır. Klinik olarak endike olduğu durumlarda antikonvülsan tedavi
uygulanmalıdır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Hayvan toksikoloji çalışmalarında tek doz 5000 mg/kg gibi yüksek dozlar uygulandığında
ciddi veya letal sonuçlar kaydedilmemiştir. Sefprozil esas olarak böbreklerden atılır.
Ciddi doz aşımı halinde, özellikle böbrek fonksiyonları azalmış hastalarda, sefprozil vücuttan
hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Beta-Laktam Antibiyotikler, İkinci Kuşak Sefalosporinler
ATC kodu: J01DC10
Sefprozil'in in vitro olarak gram-pozitif ve gram-negatif bakterileri kapsayan geniş bir etki
alanı vardır ve hücre duvarı sentezini inhibe ederek bakterisid etki gösterir. Sefprozil aşağıda
belirtilen organizmaların pek çok suşlarına karşı in vitro olarak etkilidir:
Gram-pozitif aeroblar
Staphylococcus aureus (penisilinaz üreten suşlar dahil), S. epidermidis, S. saprophyticus ve S.
warneri.
Not: Sefprozil metisiline dirençli stafilokoklara karşı etkisizdir.
Streptococcus pyogenes (A grubu streptokoklar), S. agalactiae (B grubu streptokoklar), S.
pneumoniae (penisilin MIC 0,1-1 mcg/mL olan ve penisiline orta derece direnç gösteren
suşlar dahil), C, D, F ve G grubu streptokoklar, Viridans grubu streptokoklar, Enterococcus
durans, E. faecalis.
Not: Sefprozil E. faecium'a karşı etkisizdir.
Listeria monocytogenes.
8Gram-negatif aeroblar
Moraxella catarrhalis (beta laktamaz üreten suşlar dahil), Haemophilus influenzae (beta
laktamaz üreten suşlar dahil), Citrobacter diversus, Escherichia coli, Klebsiella pneumoniae,
Neisseria gonorrhoeae (penisilinaz üreten suşlar dahil), Proteus mirabilis, Salmonella türleri,
Shigella türleri, Vibrio türleri
Not: Sefprozil pek çok Acinetobacter, Enterobacter, Morganella morganii, Proteus vulgaris,
Providencia, Pseudomonas ve Serratia suşlarına karşı etkisizdir.
Anaeroblar
Not: Pek çok Bacteroides fragilis grup suşu sefprozile dirençlidir.
Clostridium difficile, C. perfringens, Fusobacterium türleri, Peptostreptococcus türleri,
Prevotella melaninogenica (eski adı ile Bacteroides melaninogenicus), Propionibacterium
acnes.
Duyarlılık Testleri
Antimikrobiyal ajanlara bakterinin duyarlılığının en doğru tahminini, zon çaplarının
ölçümünü gerektiren kantitatif metodlar verir.
Bunun açıklaması sefprozilin minimum inhibisyon konsantrasyonu (MİK) ile disk testinde
elde edilen çapın korelasyonu şeklindedir. Sefprozil ile spektrum farklılıklarından dolayı
sefalosporin duyarlılık testi için class disk (sefalotin disk) uygun değildir. İzolelerin bütün in-
vitro testlerinde 30 mcg sefprozil disk kullanılmalıdır.
30 mcg’lık sefprozil diski ile standart tek-disk duyarlılık testinin sonuçları aşağıdaki kriterlere
göre yorumlanmalıdır.
Zon çapı (mm) Açıklama MİK bağlantısı
≥ 18 (S) Duyarlı ≤ 8 mcg/mL
15-17 (MS) Kısmen duyarlı 16 mcg/mL
≤ 14 (R) Dirençli ≥ 32 mcg/mL
Bir “duyarlı” raporu genellikle ulaşılabilir kan konsantrasyonları ile patojenin inhibe
edildiğini göstermiştir. Bir “kısmen duyarlı” raporu, yüksek doz kullanılması veya
enfeksiyonun yüksek antibiyotik seviyeleri elde edilen doku ve sıvılarda (örn; idrar) olması
durumunda organizmanın ilaca duyarlı olabileceğini göstermektedir. Bir “dirençli” raporu ise
antibiyotiğin ulaşılabilir konsantrasyonunun inhibe edici olmadığını göstermektedir.
Standardize prosedürler, laboratuvar kontrol organizmalarının kullanımını gerektirmektedir.
5.2. Farmakokinetik özellikler
Genel özellikler
ULTRACEF (sefprozil) oral kullanım için hazırlanmış geniş spektrumlu yarı sentetik
sefalosporin antibiyotiktir.
9Emilim:
Sefprozil oral yoldan alındığında hem aç hem de tok karnına iyi emilir.
Sefprozilin oral biyoyararlanımı yaklaşık % 90'dır. Sefprozilin farmakokinetiği yemeklerle
veya bir antasit ile birlikte verildiğinde değişmez. Sefprozil aç karnına uygulandıktan sonra
elde edilen ortalama plazma konsantrasyonları aşağıdaki tabloda gösterilmiştir.
Sefprozil Ortalama Plazma Konsantrasyonu* (mcg/mL)
8 saatte idrarla
Doz Pik
4 saat 8 saat atılım
Yaklaşık 1,5 saat
250 mg 6,1 1,7 0,2 %60
500 mg 10,5 3,2 0,4 %62
1000 mg (1 g) 18,3 8,4 1,0 %54
* Bu bilgiler 12 sağlıklı gönüllü genç erkekte elde edilen ortalama değerlerdir.
Farmakokinetik bilgiler kapsül uygulamasından elde edilmiştir; ancak oral solüsyon, kapsül,
tablet ve süspansiyon formüllerinin aç karnına alındığında biyoeşdeğer olduğu gösterilmiştir.
Dağılım:
Plazma proteinlerine bağlanma oranı yaklaşık % 36'dır ve 2 mcg/mL – 20 mcg/mL arasında
konsantrasyondan bağımsızdır. Ortalama plazma yarı ömrü normal kişilerde 1,3 saattir.
250 mg ve 500 mg tek sefprozil dozu alan hastalarda deri blister sıvısındaki sefprozilin pik
konsantrasyonları sırasıyla 3 ve 5,8 mcg/mL dir. Deri blister sıvısında yarılanma süresi (2,3
saat) plazmada gözlenenden daha uzundur.
Kronik otitis mediası olan hastalara 15 veya 20 mg/kg tek doz uygulamadan sonra, orta kulak
sıvısındaki sefprozilin konsantrasyonları 0,06 ila 8,7 mcg/mL arasındadır. Orta kulak
sıvısındaki sefprozil konsantrasyonları sefprozilin uygulanmasından 6 saat sonra otitis media
ile birlikte en yaygın bakteriler için MIC değerinin üzerinde kalmıştır.
Biyotransformasyon:
Bilgi bulunmamaktadır.
Eliminasyon:
Verilen dozun yaklaşık % 60'ı idrarla atılır.
Uygulamadan sonraki ilk dört saatlik periyotta, ortalama idrar konsantrasyonu 250 mg,
500 mg ve 1 g’lık dozlar için sırayla 170 mcg/mL, 450 mcg/mL ve 600 mcg/mL dir.
Doğrusallık / doğrusal olmayan durum:
Bilgi bulunmamaktadır.
10Hastalardaki Karakteristik Özellikler:
Böbrek yetmezliği:
Sefprozilin, böbrek fonksiyonları normal olan kişilerde, her 8 saatte bir
1 g'lık dozda oral yoldan on gün süre ile uygulanmasını takiben plazmada birikimine dair
hiçbir belirti gözlenmemiştir.
Böbrek fonksiyonları düşük olan hastalarda plazma yarı ömrünün uzaması böbrek
yetmezliğinin derecesine bağlıdır. Böbrek fonksiyonunun olmadığı hastalarda, sefprozilin
plazma yarı ömrünün 5,9 saate kadar uzadığı görülmüştür. Hemodiyaliz esnasında yarı ömrü
2,1 saate kadar kısalır. Belirgin böbrek yetmezliği olan hastalarda ilacın atılım yolu
saptanmamıştır (bkz; bölüm 4.4, 4.2).
Karaciğer yetmezliği:
Karaciğer yetmezliği olan hastalarda sefprozilin farmakokinetik parametrelerinde normal
şahıslara göre istatistiksel olarak anlamlı bir fark kaydedilmemiştir.
Geriyatrik popülasyon:
1 g tek doz sefprozil uygulamasını takiben, ortalama EAA (plazma konsantrasyonu – zaman
eğrisi altında kalan alan) değeri yaşlılarda (≥ 65 yaş) genç yetişkinlere oranla yaklaşık % 35 –
60’tır. Sefprozilin farmakokinetiğinde yaş ile ilgili olan bu farklılıklar doz ayarlaması
gerektirmez.
Pediyatrik popülasyon:
Pediyatrik hastalara 7,5 veya 20 mg/kg tek doz uygulama yapıldıktan sonra, sefprozil
konsantrasyonları tonsiller dokuda 0,5 ila 4,3 mcg/g ve lenf dokusunda 0,4 ila 4,9 mcg/g
arasındadır. Dozlamadan 3,2 saat geçtikten sonra tonsiller ve lenf dokularındaki
konsantrasyonlar farenjit ve tonsilite neden olan yaygın patojenler için MIC
konsantrasyonlarından daha yüksektir.
Sefprozilin pediyatrik hastalardaki farmakokinetiği (6 aylık – 12 yaşındaki hastalar)
yetişkinlerdeki ile karşılaştırılabilir. 7,5-30 mg/kg alan çocuklardaki plazma konsantrasyonları
250-1000 mg olan yetişkinlerde oral uygulamayı takiben görülenlerle karşılaştırılabilir
bulunmuştur. Maksimum plazma konsantrasyonlarına (C ) dozdan 1-2 saat sonra ulaşır ve
maks
eliminasyon yarı ömrü 1,5 saattir.
Cinsiyet:
Ortalama EAA (plazma konsantrasyonu – zaman eğrisi altında kalan alan) değeri kadınlarda
erkeklere oranla yaklaşık % 15 - 20 daha yüksektir. Sefprozilin farmakokinetiğinde cinsiyet
ile ilgili olan bu farklılıklar doz ayarlaması gerektirmez.
115.3. Klinik öncesi güvenlilik verileri
Karsinojenez, Mutajenez ve Fertilite Yetersizliği
Uygun prokaryotik ve ökaryotik hücrelerde, sefprozilin in vitro veya in vivo mutajenik
potansiyeli bulunmamıştır. Karsinojenik potansiyeli değerlendirmek için in vivo uzun-süreli
çalışmalar yürütülmemiştir.
Üreme çalışmaları hayvanlarda fertilite yetersizliğini göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Avicel CL 611 (mikrokristalin selüloz/karboksimetil selüloz sodyum) (E466)
Sitrik asit anhidrus
Sodyum sitrat anhidrus
Sodyum klorür
Sodyum benzoat (E211)
Aerosil 200
Aspartam (E951)
Glisin
Tutti Frutti aroması
6.2. Geçimsizlikler
Geçerli değil.
6.3. Raf Ömrü
24 ay
6.4. Saklamaya yönelik özel tedbirler
Süspansiyon haline getirilmemiş toz karışımını 25ºC altındaki oda sıcaklığında saklayınız.
Sulandırıldıktan sonra buzdolabında (2-8ºC) 14 gün muhafaza edilebilir.
6.5. Ambalajın niteliği ve içeriği
ULTRACEF 250 mg/5 ml oral süspansiyon hazırlamak için kuru toz 60 ml ve 100 ml’lik bal
rengi şişede çocuk kilitli plastik kapak ve karton kutuda 5 ml’lik plastik ölçek kaşığı ve
kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
127. RUHSAT SAHİBİ
Nuvomed İlaç San. Tic. A.Ş.
Esenler/İSTANBUL
Telefon : 0 850 201 23 23
Faks : 0 212 481 61 11
e-mail : info@nuvomedilac.com.tr
8. RUHSAT NUMARASI(LARI)
244/23
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 10.08.2012
Ruhsat yenileme tarihi :
10. KÜB’ÜN YENİLENME TARİHİ
13