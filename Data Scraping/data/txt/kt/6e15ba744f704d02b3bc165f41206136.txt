1/7 KULLANMA TALİMATI  
REXOMEGA- 3 10 g/100 mL i nfüzyonluk emülsiyon  
Damar içine uygulanır. 
Steril  
•Etkin madde:  Rafine balık yağı ( Eikozapentaenoik asit  (EPA), dokozahekzaenoik asit (DHA) ) 
•Yardımcı madde(ler):  Sodyum oleat,  DL-α-tokoferol, gliserol, saflaştırılmış yumurta 
fosfolipidleri (Tavuk yumurtası sarısı tozundan elde edilen), sodyum hidroksit ve enjeksiyonluk 
su. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında siz e önerilen dozun dışında yüksek 
veya düşük doz kullanmayınız. 
 
 Bu Kullanma Talimatında:  
1. REXOMEGA-3 nedir ve ne için kullanılır?  
2. REXOMEGA-3 ’ü kullanmadan önce dikkat edilmesi gerekenler  
3. REXOMEGA-3  nasıl kullanılır?  
4. Olası yan etkiler nelerdir?  
5. REXOMEGA-3 ’ün saklanması  
 
Başlıkları yer almaktadır. 
1. REXOMEGA -3 nedir ve ne için kullanılır?  
REXOMEGA- 3, balık yağı içeren, damardan kullanıma uygun, steril bir üründür. 
 
REXOMEGA- 3, 100 m L’lik torbalarda  sunulan beyaz  veya hafif sarı  renkli emülsiyondur.  
 
Ağızdan veya sonda yoluyla beslenmenin mümkün olmadığı, yetersiz veya kontrendike olduğu durumlarda , uzun zincirli omega -3-yağ asitleri içeren damar yoluyla beslenme destekleyicisi 
olarak kullanılmaktadı r. 
 2. REXOMEGA- 3’ü kullanmadan önce dikkat edilmesi gerekenler   
REXOMEGA- 3’ü aşağıdaki durumlarda KULLANMAYINIZ  
• Balık ya da yumurta proteinlerine alerjisi olduğu bilinen hastalarda,  
• Şiddetli kanama gösteren (hemorajik) düzensizlikler , 2/7 • Aşağıdaki akut ve hayatı tehdit edici durumlarda,  
- Dolaşım yetersizliğine bağlı olarak gelişen kan basıncında düşüş ve ileri derecede 
bitkinlik  ile belirgin durum (kollaps) ve şok,  
- Son zamanlarda oluşan kalp krizi ( enfarktüsü),  
- İnme,  
- Dolaşımla sürüklenen pıhtı parçası veya diğer bir yabancı madde ile damar tıkanması  
(emboli),  
- Tanımlanamayan koma durumu 
• REXOMEGA- 3 kullanımı ile ilgili yeterli deneyim olmamasından dolayı ciddi karaciğer 
ve böbrek yetmezliği olan hastalarda , 
• Kısıtlı deneyim olmasından dolayı prematüre bebekler, yeni doğanlar, bebekler ve  
çocuklarda,  
• Parenteral beslenme için genel uygulamaya engel (kontrendikasyon) teşkil eden şu 
hallerde;  
- Kanda potasyum miktarının ileri derecede azalması (hipokalemi),  
- Aşırı  su kaybı (hiperhidrasyon),  
- Kaslarda tonus azalımı ile belirgin (hipotonik) su kaybı ( dehidratasyon),  
- Stabil olmayan metabolizma,  
- Vücudun alkali depolarının tükenmesi veya asit fazlalığı sebebi ile gelişen patolojik 
durum  (asidoz)  
Bu ilacı kullanıp kullanamayacağınızdan emin değilseniz, doktorunuza danışınız.   
REXOMEGA- 3’ü aşağıdaki durumlarda DİKKATLİ KULLANINIZ  
REXOMEGA- 3 zayıflamış yağ metabolizması ve kontrol edilemeyen şeker hastalığı (diabetes  
mellitus) olan hastalara dikkatli verilmelidir . 
 
Serum trigliserid  düzeyi günlük olarak izlenmelidir. Kan şekeri profilleri, asit baz 
metabolizması, serum elektrolitleri, sıvı dengesi, kan sayımı ve kanın pıhtılaşmasını 
geciktirenler  (antikoagülanlar) ile tedavi edilen hastalarda kanama süresi düzenli olarak kontrol 
edilmelidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
REXOMEGA- 3’ün yiyecek ve içecek ile kullanılması  
Yiyecek ve içeceklerle kullanılmasında bilinen bir etkisi bulunmamaktadır . 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya çocuk sahibi olmayı planlıyorsanız,  REXOMEGA -3 almadan önce 
doktorunuza danışmalısınız. Doktorunuz bu dönemde REXOMEGA -3 kullanıp 
kullanamayacağınızı değerlendirecektir.  
 3/7 Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
REXOMEGA- 3’ün emzirme döneminde kullanımından önce risk/yarar ilişkisi dikkate 
alınmalıdır.  
 
Araç ve makine kullanımı  
Araç ve makine kullanı mı üzerinde bir etkisi bulunmamaktadır .  
 
REXOMEGA- 3’ün içeriğinde bulunan bazı yardımcı maddeler hakkında önemli bilgiler  
Bu tıbbi ürün her 100 m L’sinde 1 mmol (23 mg) ’dan daha az sodyum ihtiva eder; yani esasında  
"sodyum içermez".  
 
Bileşimindeki yumurta fosfolipidlerinden kaynaklı 0,015 mmol/mL Fosfat içerir.  
 
Diğer ilaçlar ile birlikte kullanımı 
REXOMEGA- 3 infüzyonu kanama zamanının uzamasına ve platelet agregasyonunun 
(damarlarda trombositlerin  birbirine yapışıp kümeleşmesinin) baskılanmasına neden olabilir. 
Bu nedenle , REXOMEGA- 3 kullanımının; kanın pıhtılaşmasını geciktiren (antikoagülan) ve 
kümeleşmeyi engelleyen (antiagreganlar) ilaçlarla tedavi görenlerde kullandıkları ilacın 
dozunun azaltı lmasını gerektirebileceği göz önüne alınarak, REXOMEGA- 3 dikkatle 
verilmelidir.  
 
Kalsiyum ve heparinle birlikte verilmemelidir.  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz . 
3. REXOMEGA- 3 nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Günlük doz:  
l mL  - 2 mL ( maks) REXOMEGA- 3/kg vücut ağırlığı (v.a.)  
= 0,1 g - 0,2 g (maks) balık yağı/kg v.a. 
= 70 mL - 140 mL (maks) REXOMEGA- 3 (70 kg vücut ağırlığındaki bir hasta için)  
 
Maksimum infüzyon hızı: 
İnfüzyon hızı 0,05 g balık yağı/kg v.a./saat ’e karşılık gelen 0,5 mL REXOMEGA- 3/kg 
v.a./saat ’i aşmamalıdır.  4/7 Maksimum infüzyon hızına tam olarak bağlı kalınmalıdır, aksi takdirde serum trigliserid  
konsantrasyonunda ciddi bir artış gözlenebilir.  
 
REXOMEGA- 3 diğer yağ emülsiyonla rı ile birlikte verilmelidir. Tavsiye edilen total günlük 
lipid alımı 1-2 g/kg v.a. olarak baz alındığında REXOMEGA- 3’ün balık yağı içeriği bu alımın 
%10 -  20’sini oluşturmalıdır.  
 
Uygulama sıklığı: 
Kullanım süresi 4 haftayı aşmamalıdır.   
Uygulama yolu ve metodu:  
Damar yoluyla uygulanır. 
Değişik yaş grupları:   
Çocuklarda kullanımı:   
Erken doğan bebekler, yeni doğanlar, bebekler ve çocuklarda kısıtlı sayıda deneyim olmasından 
dolayı REXOMEGA- 3 kullanılmamalıdır.  
 
Yaşlılarda kullanımı:   
Yaşlılar için özel bir kullanım önerisi bulunmamaktadır .  
Özel kullanım durumları:  
Böbrek/karaciğer yetmezliği:  
Yeterli deneyim olmaması nedeniyle kullanımı tavsiye edilmez.   
 
Eğer REXOMEGA- 3’ün etkisinin çok güçlü veya zayıf olduğuna dair bir izleniminiz  var ise, 
doktorunuz veya eczacınız ile konuşunuz .  
Kullanmanız gerekenden daha fazla REXOMEGA- 3 kullandıysanız:  
REXOMEGA- 3 size hastanede ve uzman sağlık personeli tarafından uygulanacağından 
kullanmanız gerekenden fazlasını kullanma  ihtimaliniz  bulunmama ktadır . 
REXOMEGA- 3’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
REXOMEGA- 3’ü kullanmayı unutursanız  
Unutulan dozları dengelemek için çift doz almayınız. REXOMEGA- 3 ile tedavi sonlandırıldığındak i oluşabilecek etkiler 
REXOMEGA- 3 ile tedavi sonlandırıldığında herhangi bir etki beklenmemektedir . 
 
4. Olası yan etkiler nelerdir?  
Tüm ilaçlar gibi REXOMEGA- 3’ün içeriğinde bulunan maddelere duyarlı olan kişilerde yan 
etkiler olabilir.  5/7 Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 
Yaygın  
- Karın ağrısı  
- Mide bulantısı  
- Kusma  
- Vücut sıcaklığında artış  
- Üşüm e 
- Titreme  
- Yorgunluk 
- Kandaki trigliserid  düzeyinde artış  
- Baş ağrısı  
 
Seyrek  
- Kanama zamanının uzaması ve platelet agregasyonunun (damarlarda trombositlerin 
birbirine  yapışıp küm eleşmesinin) baskılanması 
- Ağızda balık tadı  
 Çok seyrek  
- Trombositopeni  (trombosi t-kan pulcuğu -sayısında azalma)  
- Hemoliz  (kan hücreleri yıkımı)  
- Retikülositoz (kanda retikülosit sayısında artış)  
- Anaflaktik reaksiyon ( aşırı hassasiyet reaksiyonları)  
- Karaciğer fonksi yon testlerinde geçici yükselme  
- Priapizm (erkek cinsel organında nedensiz sertleşme durumu)  
- Kızarıklık  
- Kurdeşen  
- Yüksek/düşük tansiyon  
 Bilinmiyor  
- İştah azalması  
- Nefes darlığı  
- Kan şekerinde artış  
- Göğüste ağrı  
Metabolik  aşırı yüklenme bulguları gözden kaçırılmamalıdır. Sebep genetik olabilir (farklı 
bireysel metabolizmalar) ve farklı dozları takiben çeşitli sıklıklarda ortaya çıkabilir. Ancak esas olarak pamuk tohumu bazlı yağ emülsiyonlarının kullanılması ile ortaya çıkmaktadır.  6/7 Metabolik aşırı yüklenme aşağıdaki semptomları verebilir:  
- Sarılıkla birlikte veya sarılık olmaksızın görülen karaciğer büyümesi  
- Bazı koagülasyon parametrelerinin (kanama süresi, koagülasyon süresi, protrombin 
zamanı, platelet sayısı) azalması vey a değişmesi  
- Dalak büyümesi  
- Kansızlık, beyaz kan hücrelerinde düşüklük (lökopeni), kanınızda pıhtı oluşturan 
hücrelerde azalma (trombositopeni)  
- Kanamalar ve kanamaya eğilim  
- Anormal (patolojik)  karaciğer fonksiyon testleri  
- Ateş 
- Kandaki yağ oranında artış ( hiperlipidemi)  
- Baş ağrısı, karın ağrısı, yorgunluk hissi  
- Kan şekerinde artış (hiperglisemi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan ‘İlaç Yan Etki Bildirimi’  ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. REXOMEGA- 3’ün saklanması  
REXOMEGA- 3’ü çocukların göremeyeceği, erişemeyeceği  yerlerde ve ambalajında saklayınız.  
 
25°C  altındaki oda sıcaklığında saklayınız. Dondurmayınız. 
 REXOMEGA- 3, yağ emülsiyonları veya yağda eriyebilir vitamin içeren yağ emülsiyonları ile 
dilüe edilip oda sıcaklığında saklanıldığında 24 saat stabil kalır.  
 
Son kullanma tarihiyle uyumlu olarak kullanınız  
 
Ambalajdaki  son kullanma tarihinden sonra REXOMEGA- 3’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 7/7 Ruhsat Sahibi:  POLİFARMA İLAÇ SAN. VE TİC. A.Ş . 
Vakıflar OSB Mahallesi,  Sanayi Caddesi No:22/1 
Ergene/TEKİRDAĞ  
Tel: 0282 675 14 04 Faks: 0282 675 14 05 
 
Üretim Yeri :  POLİFARMA İLAÇ SAN. VE TİC. A.Ş. 
Vakıflar OSB Mahallesi,  Sanayi Caddesi No:22/1 
Ergene/TEKİRDAĞ  
Tel: 0282 675 14 04 Faks: 0282 675 14 05 
  
Bu kullanma talimatı 22.12.2022 tarihinde onaylanmıştır.  