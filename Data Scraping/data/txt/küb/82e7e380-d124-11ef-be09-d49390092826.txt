KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
• MOXAİ de dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
Tendinit ve tendon yırtılması
o
Periferal nöropati
o
Santral sinir sistemi etkileri
o
Bu reaksiyonlardan herhangi birinin gözlendiği hastalarda MOXAİ kullanımı derhal
bırakılmalı ve florokinolon kullanımından kaçınılmalıdır.
• MOXAİ de dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda
MOXAİ kullanımından kaçınılmalıdır.
• MOXAİ’nin de dahil olduğu florokinolon grubu ilaçların ciddi advers
reaksiyonlarla ilişkili olduğu bilindiğinden aşağıdaki endikasyonlarda başka
alternatif yoksa kullanılabilir.
Kronik bronşitin akut bakteriyel alevlenmesi
o
1. BEŞERİ TIBBİ ÜRÜNÜN ADI
MOXAİ 400 mg/250 ml i.v. infüzyon solüsyonu içeren flakon
2. KALİTATİF VE KANTİTATİF BİLEŞİM
Etkin madde:
Moksifloksasin 400 mg (436,8 mg moksifloksasin hidroklorüre eşdeğer)
Yardımcı maddeler:
Sodyum klorür 2.0 g
(250 ml infüzyon solüsyonu 34 mmol sodyum içerir.)
Yardımcı maddeler için. 6.1'e bakınız.
3. FARMASÖTİK FORM
İnfüzyon çözeltisi
Her bir kutuda plastik askısı ile birlikte 250 ml’lik bir cam flakonda bulunan, sarı
renkli, berrak infüzyon çözeltisi
4. KLİNİK ÖZELLİKLER
4.1. Terapötik endikasyonlar
1MOXAİ dahil florokinolonlar, kronik bronşitin akut bakteriyel alevlenmesinde
alternatif tedavi seçeneklerinin varlığında ciddi istenmeyen etki riski nedeniyle
kullanılmamalıdır.
Antibakteriyel ilaçların doğru kullanımıyla ilgili resmi kılavuzlar göz önünde
tutulmalıdır. MOXAİ, yalnızca duyarlı bakterilerin yol açtığı kanıtlanmış ya da
bu konuda ciddi şüphe bulunan enfeksiyonların tedavisinde kullanılmalıdır.
MOXAİ, duyarlı suşların neden olduğu aşağıdaki bakteriyel enfeksiyonların
tedavisinde endikedir.
• Streptococcus pneumoniae, Haemophilus influenzae, Haemophilus
parainfluenzae, Klebsiella pneumoniae, Staphylococcus aureus, Moraxella
catarrhalis'in neden olduğu kronik bronşitin akut alevlenmesinde;
• Streptococcus pneumoniae (penisilin için MİK değeri ≥ 2 mcg/ml olan penisiline
dirençli suşlar dahil), Haemophilus influenzae, Moraxella catarrhalis, Staphylococcus
aureus, Klebsiella pneumoniae, Mycoplasma pneumoniae, Chlamydia pneumoniae'nın
neden olduğu toplumdan edinilmiş pnömonide; çoklu ilaç direnci olan suşların*
sebep olduğu toplumdan edinilmiş pnömoni de dahil;
*Penisiline dirençli S. Pneumoniae suşları gibi çoklu ilaç direnci olan Streptococcus
pneumoniae ve aşağıdaki antibiyotiklerden iki ya da daha fazlasına karşı dirençli
suşlar; penisilin (MİK ≥ 2 mcg/ml olan), 2. jenerasyon sefalosporinler (örn.,
sefuroksim), makrolidler, tetrasiklinler ve trimetoprim/sülfametoksazol.
• Staphylococcus aureus, Streptococcus pyogenes'in neden olduğu komplike
olmayan deri ve yumuşak doku enfeksiyonlarında;
• Metisiline duyarlı Staphylococcus aureus, Escherichia coli, Klebsiella
pneumoniae, Enterobacter cloacae'nin neden olduğu komplike deri ve yumuşak
doku enfeksiyonlarında (diyabetik ayak dahil);
• Escherichia coli, Bacteroides fragilis, Streptococcus anginosus, Streptococcus
constellatus, Enterococcus faecalis, Proteus mirabilis, Clostridium perfringens,
Bacteriodes thetaiotaomicron ya da Peptostreptococcus türlerinin neden olduğu
komplike intraabdominal enfeksiyonlarda (apse gibi polimikrobiyal enfeksiyonlar
dahil).
Antibakteriyel ajanların uygun kullanımı hakkındaki resmi kılavuzlar göz önünde
bulundurulmalıdır.
4.2. Pozoloji ve uygulama şekli
Pozoloji:
Yukarıda belirtilen endikasyonlar için MOXAİ günde bir kez uygulanır (250 ml) ve bu
doz aşılmamalıdır.
Uygulama sıklığı ve süresi:
Tedavinin süresi, endikasyonun şiddetine ya da klinik yanıta göre belirlenmelidir. Üst
ve alt solunum yolu enfeksiyonlarının tedavisi için aşağıdaki genel öneriler
yapılmaktadır:
2Klinik olarak endike olan durumlarda tedaviye intravenöz uygulama ile başlanıp, oral
film kaplı tablet uygulaması ile devam edilebilir.
Kronik bronşitte akut alevlenme: 5 gün
Toplumdan edinilmiş pnömoni: Ardışık uygulama (intravenöz uygulamayı takiben
oral uygulama) için tavsiye edilen tedavi süresi: 7-14 gün
Komplike olmayan deri ve yumuşak doku enfeksiyonları: 7 gün
Komplike deri ve yumuşak doku enfeksiyonlarında ardışık tedavi süresi (intravenöz
uygulamayı takiben oral uygulama): 7-21 gün
Komplike intraabdominal enfeksiyonlarda ardışık tedavi (intravenöz uygulamayı
takiben oral uygulama): 5-14 gün
Tedavi edilmekte olan endikasyon için tedavi süresi aşılmamalıdır. Moksifloksasin
klinik çalışmalarda (komplike deri ve yumuşak doku enfeksiyonlarında) 21 güne varan
tedavi süresince araştırılmıştır.
Uygulama şekli:
İntravenöz uygulama için infüzyon süresi 60 dakikadır.
İnfüzyon çözeltisi doğrudan veya geçimli olduğu infüzyon çözeltileriyle birlikte bir T-
tüpü ile uygulanabilir.
Aşağıda belirtilen çözeltilerin, moksifloksasin ile birlikte uygulanmasıyla, oda
sıcaklığında 24 saat stabil kalan karışımlar oluşturduğu görülmüştür ve moksifloksasin
ile geçimli olduğu saptanmıştır.
-Enjeksiyonluk su
- %0,9’luk Sodyum klorür
-1 molar Sodyum klorür
- %5’lik Glukoz
- %10’luk Glukoz
-%40’lık Glukoz
-%20’lik Ksilitol
-Ringer Solüsyonu
-Ringer Laktat Solüsyonu
MOXAİ başka bir ilaçla birlikte verilecekse, iki ilaç ayrı ayrı uygulanmalıdır.
Sadece berrak çözeltiler kullanılmalıdır.
Özel popülasyonlara ilişkin ek bilgiler
Böbrek / karaciğer yetmezliği:
Böbrek bozukluğu olan hastalarda (kreatinin klerensi ≤30 mL/dakika/1,73m2 dahil) ve
hemodiyaliz ve sürekli ayaktan periton diyalizi gibi kronik diyaliz hastalarında doz
ayarlaması gerekmemektedir.
3Karaciğer fonksiyon bozukluğu olan hastalarda yeterli veri mevcut değildir (bkz.
Bölüm 4.3)
Pediyatrik popülasyon:
Çocuklarda ve adolesanlarda moksifikloksasinin etkililiği ve güvenliliği
kanıtlanmamıştır (ayrıca bkz. Bölüm 4.3).
Geriyatrik popülasyon:
Yaşlılar için doz ayarlaması gerekmemektedir.
Diğer:
Etnik gruplarda doz ayarlaması gerekmemektedir.
4.3. Kontrendikasyonlar
• Moksifloksasine, diğer kinolonlara ya da yardımcı maddelerden herhangi
birine karşı bilinen aşırı duyarlılık durumunda
• Gebelik ve emzirme döneminde (bkz. Bölüm 4.6)
• 18 yaşın altındaki hastalarda
• Kinolon tedavisiyle bağlantılı tendon hastalığı / hasarı öyküsü olan hastalarda
kontrendikedir.
Hem klinik öncesi araştırmalar hem de insanlar üzerindeki çalışmalarda,
moksifloksasine maruz kaldıktan sonra QT uzaması şeklinde seyreden kardiyak
elektrofizyolojide değişiklikler gözlenmiştir. İlaç güvenliliği sebebiyle, moksifloksasin
aşağıdaki durumlarda kontrendikedir:
- Doğuştan ya da kazanılmış QT uzaması
- Elektrolit bozuklukları, özellikle de düzeltilmemiş hipokalemi
- Klinik olarak anlamlı bradikardi
- Düşük sol ventriküler ejeksiyon fraksiyonu olan klinik olarak anlamlı kalp
yetmezliği
- Semptomatik aritmi öyküsü
Moksifloksasin QT aralığını uzatan diğer ilaçlarla eşzamanlı olarak kullanılmamalıdır
(ayrıca bkz. Bölüm 4.5).
Klinik verilerin sınırlı olması nedeniyle, moksifloksasin aynı zamanda ciddi karaciğer
fonksiyon bozukluğu olan (Child Pugh C) hastalarda ve transaminaz düzeyleri normal
üst sınırın 5 katından fazla artmış hastalarda kontrendikedir.
4.4. Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri
dahil sakatlığa sebep olan ve potansiyel geri dönüşümsüz ciddi advers
reaksiyonlar
MOXAİ dahil florokinolonlar, sakatlığa sebep olabilen ve potansiyel geri dönüşümsüz
ciddi advers reaksiyonlarla ilişkilendirilmiştir. Yaygın olarak görülen advers
reaksiyonlar kas iskelet ve periferal sinir sistemi (tendinit, tendon rüptürü, tendonlarda
şişme veya enflamasyon, karıncalanma veya uyuşma, kol ve bacaklarda uyuşukluk,
4kas ağrısı, kas güçsüzlüğü, eklem ağrısı, eklemlerde şişme gibi) artralji, miyalji,
periferal nöropati ve merkezi sinir sistemi etkileridir (halüsinasyon, anksiyete,
depresyon, intihar eğilimi, insomnia, şiddetli baş ağrısı ve konfüzyon) (bkz. Bölüm
4.8).
Bu reaksiyonlar, MOXAİ başladıktan sonra saatler ya da haftalar içinde görülebilir.
Her yaş grubundan veya önceden mevcut risk faktörleri olmayan hastalar, bu advers
reaksiyonları yaşamıştır.
Herhangi bir ciddi advers reaksiyonun ilk bulgularının veya semptomlarının ortaya
çıkması durumunda MOXAİ derhal kesilmelidir. Ayrıca, florokinolonlarla bağlantılı
olarak bu ciddi advers reaksiyonlardan herhangi birini yaşayan hastalarda MOXAİ
dahil florokinolonların kullanımından kaçınılmalıdır.
Kronik bronşitin akut bakteriyel alevlenmesinde bir başka ajan ile tedavi olasılığı
olmadığında tercih edilmelidir.
Bazı hastalarda moksifloksasinin elektrokardiyogramda QT aralığını uzattığı
gösterilmiştir. Hızlı intravenöz infüzyona bağlı artan plazma konsantrasyonları ile
QT uzamasının büyüklüğü artabilir. Bu nedenle, QT uzamasının boyutu, artan ilaç
konsantrasyonlarıyla artabileceğinden, önerilen doz ve infüzyon hızı (60 dakikada
400 mg) aşılmamalıdır. Daha fazla detay bilgi aşağıda verilmiş ve Bölüm 4.3 ve
4.5’e refere edilmiştir.
Moksifloksasin ile tedavi sırasında kardiyak aritmi belirtileri EKG bulguları ile veya
EKG bulguları olmadan meydana gelirse, tedavi kesilmelidir.
Moksifloksasin, kardiyak aritmiye (örneğin; akut miyokardiyal iskemi) eğilimi olan
olan hastalarda, ventriküler aritmi (torsade de pointes gibi) ve kardiyak arrest için risk
faktörünün artmasına neden olabileceğinden dikkatli kullanılmalıdır (Bkz. Bölüm 4.3
ve 4.5).
Potasyum düzeylerini düşürebilen ilaçlar, moksifloksasin alan hastalarda dikkatlice
kullanılmalıdır (bkz. Bölüm 4.3 ve 4.5).
Klinik açıdan anlamlı bradikardi, akut miyokard iskemisi gibi devam eden proaritmik
tabloları olan hastalarda dikkatli kullanılmalıdır. (Bkz. Bölüm 4.3)
Kadın ve yaşlı hastalar QT aralığını artırma etkisine sahip MOXAİ gibi ilaçların
etkilerine daha duyarlı olabilirler.
Hipersensitivite/alerjik reaksiyonlar
Moksifloksasin dahil olmak florokinolonlar için ilk uygulama sonrasında
hipersensitivite ve alerjik reaksiyonlar bildirilmiştir. Anafilaktik reaksiyonlar ilk
uygulamadan sonra bile hayatı tehdit eden şok olarak gelişebilir. Moksifloksasine
bağlı hipersensitive reaksiyonu klinik belirtilerin görülmesi durumunda tedavi
kesilmeli ve uygun tedaviye başlanmalıdır. (örneğin; şok tedavisi)
5Şiddetli karaciğer bozuklukları
Moksifloksasin ile potansiyel olarak karaciğer yetmezliğine (ölümcül olgular da dahil)
yol açan fulminan hepatit olguları bildirilmiştir (bkz. Bölüm 4.8). Hastalar, karaciğer
yetmezliğine ilişkin sarılık ile ilişkili hızla gelişen asteni, koyu renkli idrar, kanama
eğilimi veya hepatik ensefalopati gibi semptomlar ortaya çıktığında tedaviye devam
etmeden önce ivedilikle doktorlarına başvurmaları konusunda bilgilendirilmelidir.
Karaciğer fonksiyon bozukluğu endikasyonlarının meydana geldiği durumlarda
karaciğer fonksiyon testleri/incelemeleri yapılmalıdır.
Ciddi büllöz deri reaksiyonları
Moksifloksasin ile Stevens-Johnson sendromu ya da toksik epidermal nekroliz gibi
büllöz deri reaksiyonu olguları bildirilmiştir (bkz. Bölüm 4.8). Hastalar, deri ve/veya
mukozada reaksiyonlar ortaya çıktığında tedaviye devam etmeden önce ivedilikle
doktorlarıyla temasa geçmeleri konusunda bilgilendirilmelidir.
Nöbetlere yatkın hastalar
Kinolonların nöbetleri tetiklediği bilinmektedir. MSS bozuklukları veya varlığı
nöbetlere yatkınlık yaratabilecek ya da nöbet eşiğini azaltabilecek diğer risk faktörleri
olan hastalarda dikkatle kullanılmalıdır. Nöbet durumunda MOXAİ tedavisi kesilmeli
ve uygun önlemler alınmalıdır.
Periferal nöropati
Moksifloksasin dahil olmak üzere kinolon kullanan hastalarda parestezi, hipoestezi
veya güçsüzlük ile sonuçlanan sensorial veya sensorimotor polinöropati vakaları
bildirilmiştir. Moksifloksasin ile tedavi gören hastalar ağrı, yanma, karıncalanma,
uyuşma, halsizlik gibi nöropati belirtileri göstermeden önce geri dönüşümsüz bir
durumun gelişmesini önlemek için doktorlarının tavsiyesini istemelidirler (bkz. Bölüm
4.8).
Psikiyatrik reaksiyonlar
Moksifloksasin de dahil olmak üzere kinolon tedavisi uygulanan hastalarda psikiyatrik
reaksiyonlar görülebilir. Bu durum ilk uygulama sonrasında bile ortaya çıkabilir. Çok
nadir vakalarda, ortaya çıkan depresyon veya psikotik reaksiyonlar intihar düşüncesi
ve intihar teşebbüsü gibi kendine zarar verme davranışına kadar ilerleyebilir (bkz.
Bölüm 4.8). Böyle bir reaksiyonun ortaya çıkması durumunda, moksifloksasin
tedavisine son verilmeli ve uygun tedaviye başlanmalıdır. Psikozu olan hastalarda
veya psikiyatrik hastalık hikayesi olanlarda moksifloksasin dikkatle kullanılmalıdır.
Kolit dahil olmak üzere antibiyotik ilişkili diyare
Psödomembraböz kolit ve Clostridium difficile ile ilişkili diyareyi içeren antibiyotik
ilişkili diyare (ADD) ve antibiyotik ilişkili kolit (AAC) diyare moksifloksasin dahil
geniş spektrumlu antibiyotik kullanımı ile ilişkili olarak bildirilmiştir ve bu durum
hafif dereceli ishalden ölümcül kolite kadar değişebilir. Bu nedenle moksifloksasin
kullanımı sırasında veya sonrasında ciddi diyare geliştirmiş hastalarda teşhis
önemlidir. Eğer moksifloksasin dahil olmak üzere antibakteriyel ajanlarla devam eden
tedavi sırasında antibiyotik ilişkili diyare (ADD) ve antibiyotik ilişkili kolitten (AAC)
süphe duyuluyorsa veya teşhis edilmişse tedavi kesilmeli ve uygun terapötik önlemler
acilen alınmalıdır. Ayrıca bulaşma riskini azaltmak için enfeksiyon kontrol önlemleri
6alınmalıdır. Ciddi diyaresi olan hastalarda peristaltiyi inhibe eden ilaçlar
kontrendikedir.
Myasthenia Gravis’li hastalarda kullanımı
Myasthenia Gravis’li hastalarda moksifloksasin dikkatli kullanılmalıdır çünkü
semptomlar artabilir.
Myasthenia Gravis'in şiddetlenmesi:
Florokinolonlar nöromüsküler blokaj aktivitesine sahiptirler ve myasthenia gravisli
hastalarda kas güçsüzlüğünü şiddetlendirebilirler. Florokinolon kullanan myasthenia
gravisli hastalarda, ventilatör destek ihtiyacı ve ölümü kapsayan post-marketing ciddi
advers olaylar florokinolonla ilişkilendirilmiştir. Öyküsünde myasthenia gravis
bulunan hastalar, florokinolon kullanımından kaçınmalıdır (bkz. Bölüm 4.8).
Tendon enflamasyonu, tendon rüptürü
Moksifloksasini de içeren kinolon tedavisiyle, tedavi başlangıcından sonraki 48 saat
içinde bile gelişebilen, tendon enflamasyonu ve rüptür (özellikle aşil tendonu)
görülebilir, tedavinin sonlanmasından aylar sonrasında meydana gelmiş olan vakalar
bildirilmiştir. Tendinit ve tendon rüptürü riski eş zamanlı kortikosteroid kullanan yaşlı
hastalarda artmıştır. Ağrı veya enflamasyonun ilk belirtisinde, hastalar moksifloksasin
ile tedaviye devam etmemelidir, etkilenen uzuv dinlendirilmeli ve etkilenen tendonun
tedavisine başlamak için hemen doktoruna danışmalıdır (örneğin; immobilizasyon)
(bkz. Bölüm 4.3 ve 4.8).
Böbrek bozukluğu olan hastalarda kullanımı
Böbrek bozuklukları olan yaşlı hastalar yeterli sıvı alımına devam edemiyorlarsa
moksifloksasini dikkatli kullanmalıdır, çünkü dehidrasyon böbrek yetmezliği riskini
artırabilir.
Görme bozuklukları
Görme bozukluğu ya da gözlerle ilgili herhangi bir sorun ortaya çıkarsa, hemen bir
göz doktoruna başvurulmalıdır.
Disglisemi
Tüm florokinolonlarda olduğu gibi, moksifloksasin ile hipoglisemi ve hiperglisemi
dahil olmak üzere kan glukoz düzeyinde bozulmalar olduğu bildirilmiştir.
Moksifloksasin tedavisi alan hastalarda disglisemi, ağırlıklı olarak eşzamanlı oral
hipoglisemik ilaç (örneğin; sülfonilüre) veya insülin tedavisi alan yaşlı diyabetik
hastalarda ortaya çıkmıştır. Diyabetik hastalarda kan glukoz düzeyinin dikkatle
izlenmesi önerilmektedir (Bkz. Bölüm 4.8).
Fotosensitivite reaksiyonlarının önlenmesi
Kinolonların hastalarda ışığa duyarlılık reaksiyonlarına neden olduğu gösterilmiştir.
Ancak, çalışmalar göstermiştir ki moksifloksasinin ışığa duyarlılığı indükleme riski
daha düşüktür. Yine de, hastalara moksifloksasin ile tedavi süresince şiddetli UV
radyasyonuna veya güneş ışığına maruz kalmamaları tavsiye edilmelidir.
7Glikoz-6-fosfat dehidrogenaz eksikliği olan hastalarda kullanımı
Ailesinde veya kendisinde glukoz-6-fosfat dehidrogenaz eksikliği olan hastalar
kinolonlar ile tedavide hemolitik reaksiyonlara eğilimlidirler. Bu nedenle,
moksifloksasin bu hastalarda dikkatlice kullanılmalıdır.
Peri-arteriyel doku enflamasyonu
Moksifloksasin sadece intravenöz yoldan kullanılır. Klinik öncesi çalışmalar intra-
arteriyel infüzyonun ardından peri-arteriyel doku enflamasyonunun geliştiğini
gösterdiğinden intraarteriyel uygulamadan kaçınılmalıdır.
Özel cSSSI kullanan hastalarda
Şiddetli yanık enfeksiyonları, fasiit ve osteomiyelitli diyabetik ayak tedavisinde
moksifloksasin klinik etkinliği kanıtlanmamıştır.
Sodyum diyetinde olan hastalarda kullanımı
Bu tıbbi ürün her dozunda 787 mg (yaklaşık 34 mmol) sodyum içermektedir. Bu
durum kontrollü sodyum diyetinde olan hastalar için göz önünde bulundurulmalıdır.
Biyolojik testlerle girişim
Moksifloksasin, mikobakteriyel gelişimi baskılayarak Mycobacterium spp. kültür testi
ile etkileşebilir. Bu nedenle moksifloksasin tedavisi devam eden hastalardan alınan
örneklerde yanlış negatif sonuçlara neden olabilir.
MRSA enfeksiyonlu hastalarda kullanımı
MRSA enfeksiyonlarının tedavisinde moksifloksasin kullanımı önerilmez. MRSA
enfeksiyonundan şüphe ediliyorsa veya teşhis kesinleşmişse uygun bir antibakteriyel
ajan ile tedaviye başlanmalıdır (bkz. Bölüm 5.1).
Pediyatrik popülasyon
Yavru hayvanların kıkırdağı üzerindeki advers etkiler nedeniyle (bkz. Bölüm 5.3)
moksifloksasinin çocuklarda ve 18 yaşından küçük adölasanlarda kullanımı
kontrendikedir (bkz. Bölüm 4.3).
Epidemiyolojik çalışmalar, florokinolon kullanımından sonra özellikle yaşlı
popülasyonda aort anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda,
önceden aort anevrizması ve/veya aort diseksiyonu teşhisi konulan hastalarda, aort
anevrizması ve diseksiyonu için diğer risk faktörlerini ya da predispozan durumları
içeren hastalarda (örn. Marfan sendromu, vasküler Ehlers-Danlos sendromu, Takayasu
arteriti, dev hücreli arterit, Behçet hastalığı, hipertansiyon, bilinen atesroskleroz)
sadece dikkatli bir yarar/risk değerlendirilmesi yapıldıktan sonra ve diğer terapötik
seçenekler göz önüne alındıktan sonra kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları
tavsiye edilmelidir.
84.5. Diğer tıbbi ürünlerle etkileşimler ve diğer etkileşim şekilleri
Tıbbi ürünlerle etkileşimler
MOXAİ ile aşağıdaki ilaçlar arasında QT aralık uzaması üzerinde ilave bir etki
olabileceği göz ardı edilemez. Bu etki özellikle torsade de pointes gibi yüksek
ventriküler aritmi riskine yol açabilir. Bu nedenle bu ilaçlarla tedavi edilen hastalarda
MOXAİ kontrendikedir (bkz. Bölüm 4.3).
- Sınıf IA antiaritmikler (örn; kinidin, hidrokinidin, disopiramid),
- Sınıf III antiaritmikler (örn; amiodaron, sotalol, dofetilid, ibutilid),
- Antipsikotikler (örn; fenotiyazinler, pimozid, sertindol, haloperidol, sultoprid),
- Trisiklik antidepresan ilaçlar,
- Bazı antimikrobiyal ajanlar (sakinavir, sparfloksasin, eritromisin IV,
pentamidin, antimalaryaller özellikle halofantrin),
- Bazı antihistaminikler (terfenadin, astemizol, mizolastin),
- Diğerleri (sisaprid, vinkamin IV, bepridil, difemanil).
MOXAİ potasyum seviyelerini azaltabilen ilaçları kullanan hastalarda (örneğin; loop
ve tiazid tipi diüretikler, laksatifler ve enemalar (yüksek dozlar), kortikosteroidler,
amfoterisin B) veya klinik olarak anlamlı bradikardi ile ilişkili ilaçları kullanan
hastalarda dikkatli kullanılmalıdır.
Sağlıklı gönüllülerde tekrarlı dozlardan sonra moksifloksasin, digoksinin C 'ını
maks
kararlı durumda, EAA ve vadi seviyelerini etkilemeksizin yaklaşık %30 oranında
arttırmıştır. Digoksin ile kullanımı uyarı gerektirmemektedir.
Diyabetik gönüllülerde yapılan çalışmalarda, oral moksifloksasinin glibenklamid ile
birlikte uygulanması sonucunda glibenklamidin pik plazma konsantrasyonlarında
yaklaşık %21 düşüş görülmüştür. Ancak, glibenklamid ve moksifloksasin
kombinasyonu teorik olarak hafif ve geçici bir hiperglisemiye neden olabilir.
Glibenklamid için gözlenen farmakokinetik değişiklikler farmakokinetik
parametrelerde (kan glukozu, insulin) değişikliğe neden olmamıştır. Bu nedenle
moksifloksasin ile glibenklamid arasında klinik olarak anlamlı bir etkileşim
gözlenmemiştir.
INR (Uluslararası Normalize Oran) değişiklikleri:
Antibakteriyel ajanlar özellikle florokinolonlar, makrolidler, tetrasiklinler,
kotrimoksazol ve bazı sefalosporinler kullanan hastalarda antikoagülan aktivitenin
arttığı raporlanmıştır. Enfeksiyöz ve enflamatuar şartlar, yaş ve hastanın genel durumu
risk faktörleridir. Bu koşullar altında enfeksiyonun mu tedavinin mi INR (Uluslararası
Normalize Oran) bozukluğuna neden olduğunu değerlendirmek güçtür. Önleyici tedbir
INR’nin daha sık izlenmesi olacaktır. Gerekirse oral antikoagülan dozu uygun şekilde
ayarlanmalıdır.
Klinik çalışmalarda moksifloksasinin ranitidin, probenesid, oral kontraseptifler,
kalsiyum takviyeleri, parenteral uygulanan morfin, teofilin, siklosporin veya
itrakonazol ile birlikte kullanılması durumunda herhangi bir etkileşim görülmemiştir.
İnsan sitokrom P450 enzimleri ile gerçekleştirilen in-vitro çalışmalar bu bulguları
desteklemiştir. Bu sonuçlar dikkate alındığında sitokrom P450 enzimleri ile metabolik
etkileşim olası değildir.
9Yiyeceklerle etkileşim:
Moksifloksasinin süt ürünleri dahil yiyecekler ile klinik açıdan bir etkileşimi
bulunmamaktadır.
Özel popülasyonlara ilişkin ek bilgiler
Pediyatrik popülasyon
Çocuklarda ve adolesanlarda moksifloksasinin etkililiği ve güvenliliği
kanıtlanmamıştır (ayrıca bkz. Bölüm 4.3).
4.6. Gebelik ve laktasyon
Genel tavsiye:
Gebelik kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Hayvanlar üzerinde gerçekleştirilen çalışmalar doğurganlığın bozulmasını
belirtmemektedir (bkz. Bölüm 5.3).
Gebelik dönemi:
Moksifloksasinin gebe kadınlarda güvenli kullanımı saptanmamıştır. Hayvan
çalışmaları üreme toksisitesi olduğunu göstermiştir. İnsanlar için potansiyel riskleri
bilinmemektedir. İmmatüre hayvanlarda florokinolonların ağırlık taşıyıcı eklemlerin
kıkırdaklarında hasar oluşturmasına ilişkin deneysel risk ve bazı florokinolonları
kullanan çocuklarda geri dönüşümlü eklem hasarları sebebiyle, MOXAİ hamile
kadınlarda kullanılmamalıdır (bkz. Bölüm 4.3).
Laktasyon dönemi:
Emziren ve lohusa kadınlarla ilgili veri bulunmamaktadır. Klinik öncesi bulgular, az
miktarda moksifloksasinin insan sütünde salgılanabileceğini göstermektedir. Diğer
florokinolonlarda olduğu gibi, moksifloksasinin de immatüre hayvanların ağırlık
taşıyıcı eklemlerinin kıkırdağında lezyonlara neden olduğu gösterilmiştir. Bu nedenle,
moksifloksasinin emziren kadınlarda kullanımı kontrendikedir (bkz. Bölüm 4.3).
Üreme yeteneği / Fertilite:
Hayvan çalışmaları fertilite bozukluğuna işaret etmemektedir (bkz. Bölüm 5.3).
4.7. Araç ve makine kullanımı üzerindeki etkiler
Moksifloksasinin araç ve makine kullanımı üzerine etkileri ile ilgili bir çalışma
gerçekleştirilmemiştir. Bununla beraber, moksifloksasinin de aralarında bulunduğu
florokinolon grubu antibiyotikler, MSS reaksiyonlarına (örn. sersemlik, akut, geçici
görme kaybı, Bkz Bölüm 4.8) veya akut ve kısa süreli bilinç kaybına (senkop, Bkz.
Bölüm 4.8) bağlı olarak hastaların araç ya da makine kullanma becerilerinde düşüşe
neden olabilirler. Hastalar araç ve makine kullanmadan önce moksifloksasine nasıl
reaksiyon verdiklerini gözlemlemeleri konusunda bilgilendirilmelidir.
4.8. İstenmeyen etkiler
400 mg moksifloksasin (oral ve ardışık [i.v./oral]/ sadece i.v. uygulama) ile yapılan
tüm klinik araştırmalardan ve pazarlama sonrası raporlardan elde edilen advers
reaksiyonlar aşağıda sıralanmıştır.
10Listelenen advers ilaç reaksiyonlarının, bulantı ve diyare hariç görülme sıklıkları
%3’ün altındadır.
Her bir sıklık grubundaki advers reaksiyonlar ciddiyetlerine göre azalacak şekilde
sıralanmıştır. Sıklıklar aşağıdaki şekilde tanımlanmıştır:
Çok yaygın (≥1/10)
Yaygın (≥1/100 ila < 1/10),
Yaygın olmayan (≥ 1/1.000 ila < 1/100),
Seyrek (≥ 1/10.000 ila < 1/1.000),
Çok seyrek (< 1/10.000)
Bilinmiyor (eldeki verilerden hareketle tahmin edilemiyor)
Enfeksiyonlar ve enfestasyonlar
Yaygın: Dirençli bakteri veya mantar örneğin; oral ve vajinal kandiyazis kaynaklı
süperenfeksiyonlar
Kan ve lenf sistemi hastalıkları
Yaygın olmayan: Anemi, lökopeni(ler), nötropeni, trombositopeni, trombositemi, kan
eozinofilisi, protrombin zamanında uzama/ INR artışı
Seyrek: Anormal tromboplastin seviyesi
Çok seyrek: Protrombin seviyesinde artış/ INR azalması, agranülositoz
Bağışıklık sistemi hastalıkları
Yaygın olmayan: Alerjik reaksiyonlar (bkz. Bölüm 4.4)
Seyrek: Çok seyrek olarak hayatı tehdit edici şok durumunu içeren anafilaksi (bkz.
Bölüm 4.4), alerjik ödem/ anjiödem (potansiyel olarak hayatı tehdit edici larenjiyal
ödem dahil)
Metabolizma ve beslenme hastalıkları
Yaygın olmayan: Hiperlipidemi
Seyrek: Hiperglisemi, hiperürisemi
Çok seyrek: Hipoglisemi
Psikiyatrik hastalıklar
Yaygın olmayan: Anksiyete reaksiyonları, psikomotor hiperaktivite/ ajitasyon
Seyrek: Duygusal kararsızlık, depresyon (çok ender durumlarda intihar
fikri/düşüncesi ya da intihar girişimi gibi potansiyel olarak kendine zarar verme ile
sonuçlanabilecek, bkz. Bölüm 4.4), halüsinasyonlar
Çok seyrek: Kişinin gerçeklerden uzaklaşması, psikotik reaksiyonlar (intihar
fikri/düşüncesi ya da intihar girişimi gibi potansiyel olarak kendine zarar verme ile
sonuçlanabilecek, bkz. Bölüm 4.4)
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Parestezi/Disestezi, tat bozuklukları (çok nadir vakalarda tat alma
hissinin kaybı da dahil), konfüzyon ve oryantasyon bozukluğu, uyku bozuklukları
(genellikle insomnia), titreme, vertigo, uyku hali
Seyrek: Hipoestezi, koku bozuklukları (koku alma hissinin kaybı da dahil), anormal
rüyalar, koordinasyon bozukluğu (özellikle baş dönmesi veya vertigodan
kaynaklanan yürüyüş bozuklukları dahil), çeşitli klinik görünümlerde nöbetler (grand
11mal konvülsiyonlar da dahil), dikkat bozukluğu, konuşma bozuklukları, amnezi,
periferik nöropati ve polinöropati
Çok seyrek: Hiperestezi
Göz hastalıkları
Yaygın olmayan: Görsel bozukluklar diplopi, bulanık görme (özellikle MSS
reaksiyonları esnasında, bkz. Bölüm 4.4)
Çok seyrek: Geçici görme kaybı (özellikle MSS reaksiyonları esnasında, bkz. Bölüm
4.4 ve 4.7)
Kulak ve iç kulak hastalıkları
Seyrek: Kulak çınlaması, sağırlık da dahil olmak üzere duyma bozuklukları
(genellikle geri dönüşlüdür)
Kardiyak hastalıklar
Yaygın: Hipokalemili hastalarda QT uzaması (bkz. Bölüm 4.3 ve 4.4)
Yaygın olmayan: QT uzaması, palpitasyon, taşikardi, atriyal fibrilasyon, anjina
pektoris (bkz. Bölüm 4.4)
Seyrek: Ventriküler taşiaritmiler, senkop (örneğin; akut ve kısa süreli bilinç kaybı)
Çok seyrek: Spesifik olmayan aritmiler, Torsade de Pointes (bkz. Bölüm 4.4),
Kardiyak arrest (bkz. Bölüm 4.4)
Vasküler hastalıklar
Yaygın olmayan: Vazodilatasyon
Seyrek: Hipertansiyon, hipotansiyon
Çok seyrek: Vaskülit
Solunum, göğüs ve mediastinal hastalıklar
Yaygın olmayan: Dispne (astımla ilgili durumlar dahil)
Gastrointestinal hastalıklar
Yaygın: Bulantı, kusma, gastrointestinal ve abdominal ağrılar, diyare
Yaygın olmayan: İştah ve yemek yemenin azalması konstipasyon, dispepsi, gaz
,
şişkinliği, gastrit, amilaz artışı
Seyrek: Disfaji, stomatit, antibiyotik ilişkili kolit (psödomembranöz kolit dahil çok
nadir vakalarda hayatı tehdit eden komplikasyonlar eşliğinde, bkz. Bölüm 4.4)
Hepatobiliyer hastalıklar
Yaygın: Transaminazlarda artış
Yaygın olmayan: Hepatik fonksiyon bozukluğu (LDH artışı dahil), bilirubin artışı,
gamma- glutamil-transferaz artışı, kanda alkali fosfataz artışı
Seyrek: Sarılık, hepatit (ağırlıklı olarak kolestatik)
Çok seyrek: Hayati tehlike arz eden karaciğer yetmezliğine sebep olabilecek fulminan
hepatit (ölümcül vakalar dahil, bkz. Bölüm 4.4)
Deri ve derialtı doku hastalıkları
Yaygın olmayan: Prurit, kaşıntı, ürtiker, kuru cilt.
Çok seyrek: Stevens-Johnson-Sendromu veya toksik epidermal nekroliz gibi büllöz
deri reaksiyonları (hayati tehlikeye sebep olabilecek, bkz. Bölüm 4.4)
12Kas-iskelet bozuklukları, bağ dokusu ve kemik hastalıkları
Yaygın olmayan: Artralji, miyalji
Seyrek: Tendinit (bkz. Bölüm 4.4), kaslarda seğirme ve kramp, kas güçsüzlüğü
Çok seyrek: Tendon rüptürü (bkz. Bölüm 4.4), artrit, kas sertliği, Myasthenia gravis
semptomlarının şiddetlenmesi (bkz. Bölüm 4.4)
Böbrek ve idrar yolu hastalıkları
Yaygın olmayan: Dehidrasyon
Seyrek: Böbrek bozukluğu (BUN ve kreatinin seviyelerinde artış dahil), böbrek
yetmezliği (bkz. Bölüm 4.4).
Genel bozukluklar ve uygulama bölgesine ilişkin hastalıklar
Yaygın: Enjeksiyon ve infüzyon yeri reaksiyonları
Yaygın olmayan: Hasta hissetme (ağırlıklı olarak asteni veya yorgunluk), ağrılı
durumlar (sırtta, göğüste, pelvik ve eller ve ayaklarda), terleme, infüzyon yerinde
(trombo-) flebit
Seyrek: Ödem
Aşağıdaki istenmeyen etkiler ardışık veya ardışık olmayan oral tedaviyi takiben IV
tedavi gören hastaların alt grubunda daha yüksek sıklık kategorisinde yer almaktadır.
Yaygın: Gama-glutamil transferaz artışı
Yaygın olmayan: Ventriküler taşiaritmiler, hipotansiyon, ödem, antibiyotik ilişkili
kolit (psedomembranöz kolit dahil, çok nadir vakalarda hayatı tehdit eden
komplikasyonlar eşliğinde), nöbetler (grand mal konvülsiyonlar da dahil),
halüsinasyonlar, böbrek bozukluğu (BUN ve kreatinin seviyelerinde artış) ve böbrek
yetmezliği (bkz. Bölüm 4.4)
Diğer florokinolonlar ile tedaviyi takiben çok seyrek olarak görülebilen,
moksifloksasin ile tedavi sırasında da meydana gelme olasılığı olan aşağıdaki yan
etkiler rapor edilmiştir; hipernatremi, hiperkalsemi, hemolitik anemi, rabdomiyoliz,
ışığa duyarlılık reaksiyonları.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir (www.titck.gov.tr; e-posta:tufam@titck.gov.tr; tel:0 800 314 00 08;
faks: 0 312 218 35 99)
4.9. Doz aşımı ve tedavisi
Kazara doz aşımı sonrasında özel bir önlem önerilmemektedir. Aşırı doz durumunda
semptomatik tedavi uygulanmalıdır. QT aralığı uzaması olasılığı nedeniyle EKG takibi
yapılmalıdır. 400 mg oral veya intravenöz moksifloksasin ile eş zamanlı aktif kömür
alındığında ilacın sistemik yararlanımını sırasıyla %80 veya %20’den daha fazla
azaltır. Absorpsiyon esnasında aktif kömürün erken kullanımı oral aşırı doz
moksifloksasinin sistemik maruziyetinin artışını engeller. Doz aşımına ilişkin yalnızca
sınırlı veri mevcuttur. Sağlıklı gönüllülere, herhangi bir anlamlı istenmeyen etki
görülmeksizin, 10 gün süreyle 1200 mg’a varan tek dozlar ve 600 mg’lık tekrarlı
moksifloksasin dozları uygulanmıştır. Doz aşımı durumunda, EKG ölçümleriyle
13birlikte, hastanın klinik durumunun gerektirdiği uygun destekleyici tedavinin
uygulanması önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller, florokinolonlar
ATC kodu: J01MA14
Etki mekanizması
Moksifloksasin bakteriyel tip II topoizomeraz (DNA giraz ve topoizomeraz IV)
aktivitesini inhibe eder.
Topoizomerazlar, DNA replikasyonu, onarımı ve transkripsiyonunu sağlarlar.
FK/FD
Florokinolonlar, konsantrasyona bağlı bakterilerin öldürülmesini sağlar. Hayvan
enfeksiyonu modellerinde florokinolonların farmakodinamik çalışmaları ve insan
denemelerinde, etkinliğin primer determinantının EAA /MIK oranı olduğu
24
gösterilmiştir.
Direnç mekanizması
Florokinolonlara direnç DNA giraz ve topoizomeraz IV’teki mutasyonlarla ortaya
çıkabilir. Diğer mekanizmalar drenaj pompalarının aşırı ekspresyonunu,
geçirmezliğini ve DNA girazın protein aracılı korumasını içerebilir. Moksifloksasin ve
diğer florokinolonlar arasında çapraz direnç beklenmelidir.
Moksifloksasinin aktivitesi, başka sınıf antibakteriyel ajanlara spesifik direnç
mekanizmasından etkilenmez.
Sınır noktaları
Moksifloksasin için disk difüzyon sınır noktaları ve EUCAST klinik MİK
(01.01.2011):
Organizma Duyarlı Dirençli
Staphylococcus spp. ≤0,5 mg/l >1 mg/l
≥24 mm <21 mm
S. pneumoniae ≤0,5 mg/l >0,5 mg/l
≥22 mm <22 mm
Sterptococcus grupları A, B, ≤0,5 mg/l >1 mg/l
C, G ≥18 mm <15 mm
H. influenza ≤0,5 mg/l >0,5 mg/l
≥25 mm <25 mm
M. catarrhalis ≤0,5 mg/l >0,5 mg/l
≥23 mm <23 mm
Enterobacteriaceae ≤0,5 mg/l >1 mg/l
≥20 mm <17 mm
Türle ilgili olmayan sınır noktaları* ≤0,5 mg/l >1 mg/l
*Türlere bağlı olmayan sınır noktaları esas olarak farmakokinetik/farmakodinamik
temelinde belirlenmiştir. Veriler ve belirli türlerin MİK dağılımlarından bağımsızdır.
Onlar sadece türlerin kullanımı içindir, türe özgü sınır noktası için verilmemiştir ve
yorumlayıcı kriterlerin belirlediği türler için kullanılmazlar.
14Mikrobiyolojik Duyarlılık
Edinilmiş direncin sıklığı belirli bazı türler için coğrafi olarak ve zamanla
değişebilmektedir. Özellikle ağır enfeksiyonları tedavi ederken, organizmaların
dirençleri hakkında yerel bilgi gereklidir. Yukarıdaki bilgiler, bir organizmanın
moksifloksasine duyarlı olma olasılığına ilişkin bir kılavuz olarak verilmektedir.
Genellikle Duyarlı Türler
Aerobik Gram Pozitif Mikro-organizmalar
Staphylococcus aureus*+
Streptococcus agalactiae (Grup B)
Streptococcus milleri grup* (S. anginosus, S. constellatus ve S. intermedius)
Streptococcus pneumoniae*
Streptococcus pyogenes*(Grup A)
Streptococcus viridans grup (S. viridans, S. mutans, S. mitis, S. sanguinis, S.
salivarius, S. thermophilus)
Aerobik Gram Negatif Mikro-organizmalar
Acinetobacter baumanii
Haemophilus influenzae*
Legionella pheumophila
Moraxella (Branhamella) catarrhalis*
Anaerobik Mikro-organizmalar
Prevotella spp.
‘Diğer’ Mikro-organizmalar
Chlamydophila (Chlamydia) pneumoniae*
Coxiella burnetii
Mycoplasma pneumoniae*
Direnç edinilen türler problem olabilir.
Aerobik Gram-pozitif Mikro-organizmalar
Enterococcus faecalis*
Enterococcus faecium*
Aerobik Gram-negatif Mikro-organizmalar
Enterobacter cloacae*
Escherichia coli*#
Klebsiella pneumoniae*#
Proteus mirabilis*
Anaerobik Mikro-organizmalar
Bacterioides fragilis*
Doğal olarak dirençli organizmalar
Aerobik Gram-negatif Mikro-organizmalar
Pseudomonas aeruginosa
*Klinik çalışmalarda etkinlik tatmin edici şekilde belirlenmiştir.
+Metisiline dirençli S.aureus, florokinonlara karşı yüksek bir direnç olasılığına
sahiptir.
Moksifloksasin direnç oranı Metisiline dirençli S. aureus için >%50’si bildirilmiştir.
# ESBL üreten suşlar ayrıca florokinonlara da dirençlidir.
5.2. Farmakokinetik özellikler
Genel özellikler
15Emilim ve biyoyararlanım:
400 mg tek dozun intravenöz olarak bir saatlik infüzyonundan sonra, plazmada oral
uygulamaya göre (3,1 mg/l) yaklaşık %26 ortalama artışa tekabül eden, 4,1 mg/l'lik
pik konsantrasyonlarına ulaşılır. Yaklaşık 39 mg*saat/l olan EAA (Eğri altındaki alan
"AUC") değerine göre, ilaca maruz kalma, yaklaşık %91 oranındaki mutlak
biyoyararlanıma uygun olarak, oral uygulamadan (35 mg*saat/l) sonraki ilaca maruz
kalma ile karşılaştırıldığında çok az yüksektir.
Hastalarda intravenöz moksifloksasin için yaş ve cinsiyete bağlı doz ayarlaması
gerekmez.
Farmakokinetik, 50-1200 mg oral tek doz aralığında ve 600 mg intravenöz tek dozda
ve 10 gün boyunca günlük 600 mg’a kadar lineerdir.
Dağılım:
Moksifloksasin ekstravasküler alanlara son derece hızlı bir dağılım göstermektedir.
Sabit durumda dağılım hacmi (Vss) yaklaşık 2 l/kg'a varır. İn vitro ve ex vitro
deneylerde proteine bağlanma oranı ilacın konsantrasyonundan bağımsız olarak
yaklaşık %40-42’dir. Moksifloksasin esas olarak serum albüminine bağlanmaktadır.
Oral dozun alınmasından 2,2 saat sonra bronşiyal mukoza ve epitelyal sıvıda
maksimum konsantrasyonlar sırasıyla 5,4 mg/kg ve 20,7 mg/l (geometrik ortalama)
olarak elde edilmiştir. Alveoler makrofajlarda pik konsantrasyonu 56,7 mg/kg dır.
İntravenöz uygulamadan 10 saat sonra deri blister sıvısında konsantrasyon 1,75 mg/l
olarak elde edilmiştir. İntravenöz dozun verilmesinden yaklaşık 1,8 saat sonra
interstisyel sıvı bağlanmamış konsantrasyon zaman profili ile plazmada bağlanmamış
pik konsantrasyonu 1,0 mg/l (geometrik ortalama) olarak birbirine yaklaşır.
Biyotransformasyon:
Moksifloksasin Faz II biyotransformasyona uğrar ve değişmemiş ilaç ve bir sulfo-
bileşiği (M1) ve bir glukuronid (M2) formunda böbrek (yaklaşık %40) ve safra/feçes
yollarıyla (yaklaşık %60) atılır. M1 ve M2 insanlarda ilgili tek metabolitler olup, her
ikisi de mikrobiyolojik olarak inaktiftir.
Ne in-vitro, ne de faz I klinik çalışmalarında, sitokrom P-450 enzimlerini kapsayan faz
I biyotransformasyona uğrayan diğer ilaçlarla herhangi bir metabolik farmakokinetik
etkileşim gözlenmemiştir. Oksidatif metabolizmanın belirtisi yoktur.
Eliminasyon:
Moksifloksasinin eliminasyonu, yaklaşık 12 saatlik bir ortalama terminal yarılanma
ömrü ile plazmadan gerçekleşmektedir. 400 mg'lık tek dozu takiben ortalama görünür
toplam vücut klerensi 179 - 246 ml/dakika arasında değişmektedir. 400 mg intravenöz
infüzyondan sonra değişmemiş ilacın idrardan geri kazanımı yaklaşık %22 ve feçesten
kazanımı yaklaşık %26’dır. İlacın intravenöz uygulanmasından sonra dozun
(değişmemiş ilaç ve metabolitler) geri kazanımı yaklaşık olarak %98 olmuştur. Renal
klerens yaklaşık 24-53 ml/dakika olup, ilacın böbreklerden kısmi tübüler
reabsorpsiyonunu düşündürmektedir. Moksifloksasinin ranitidin ve probenesid ile
birlikte uygulamanması ilacın renal klerensini değiştirmemiştir.
Hastalardaki karakteristik özellikler
Böbrek yetmezliği olan hastalar:
16Moksifloksasinin farmakokinetik özellikleri böbrek yetmezliği olan hastalarda
(kreatinin klerensi 20 ml>/dakika / 1,73m2 dahil) önemli ölçüde farklı değildir.
Böbrek fonksiyonu azaldıkça M2 metaboliti (glukuronid) konsantrasyonları 2,5 kat
artar (kreatinin klerensi <30 ml/dakika/1,73m2)
Karaciğer yetmezliği olan hastalar:
Şimdiye kadar gerçekleştirilmiş olan farmakokinetik çalışmaların temelinde, karaciğer
bozukluğu (Child Pugh A, B) olan hastalarda, sağlıklı hastalar ile karşılaştırıldığında
herhangi bir farklılık olup olmadığını saptamak mümkün değildir. Karaciğer
fonksiyon bozukluğu, plazmada maruz kalınan daha yüksek sulfo-bileşiği (M1) ile
ilişkilendirilirken, maruz kalınan ana ilaç sağlıklı gönüllüler ile karşılaştırılabilirdir.
Karaciğer fonksiyon bozukluğu olan hastalarda moksifloksasinin klinik kullanım
deneyimi yetersizdir.
5.3. Klinik öncesi güvenlilik verileri
Geleneksel tekrarlanan doz çalışmaları moksifloksasin kemirgenlerde ve kemirgen
olmayanlarda hematolojik ve hepatik toksisiteyi ortaya çıkardı. Maymunlarda MSS
üzerine toksik etkileri tespit edildi. Bu etkiler, yüksek dozda moksifloksasin
uygulanmasından sonra veya uzun süreli tedaviden sonra ortaya çıkmıştır.
Köpeklerde, ≥ 20 mg/L’lik plazma konsantrasyonlarına yol açan yüksek oral dozlar (≥
60 mg/kg) elektroretinogramda değişikliklere ve izole vakalarda retina atrofisine
neden olmuştur.
İntravenöz uygulamadan sonra, moksifloksasin bolus enjeksiyon ile (45 mg/kg)
verildiğinde bulgular sistemik toksisite açısından belirgin bulunmuştur ancak bu
durum 50 dakikanın üzerinde moksifloksasin yavaş infüzyon ile verildiğinde
gözlenmemiştir.
İntra-arteriyel enjeksiyon sonrasında peri-arteriyel yumuşak doku enflamatuar
değişiklikleri gözlendiğinden, moksifloksasinin intra-arteriyel uygulamasından
kaçınılmalıdır.
Moksifloksasin bakteri veya memeli hücrelerinin kullanıldığı in-vitro testlerde
genotoksikti. İn-vivo testlerde çok yüksek dozda moksifloksasin kullanılmasına
rağmen genotoksisite tespit edilmemiştir. Moksifloksasin sıçanlardaki başlangıç-
tanıtım çalışmasında karsinojenik değildir.
İn-vitro, moksifloksasin kardiyak elektrofizyolojik özellikleri ortaya çıkarmıştır ve bu
durum yüksek konsantrasyonlarda bile QT aralığının uzamasına neden olabilir.
Moksifloksasinin köpeklere intravenöz olarak uygulanmasının ardından (15, 30 veya
60 dakika süresince infüze edilen 30 mg/kg), QT uzamasının derecesi infüzyon hızına
açıkça bağlıdır örneğin; infüzyon zamanı kısaldıkça QT aralığı uzaması daha belirgin
hale gelir. 30 mg/kg doz 60 dakikadan fazla süre boyunca infüze edildiğinde QT
aralığında uzama görülmemiştir.
Sıçanlarda, tavşanlarda ve maymunlarda yapılan üreme çalışmalarında
moksifloksasinin plasental transferinin gerçekleştiğini göstermektedir. Sıçanlarda (p.o.
ve i.v.) ve maymunlarda (p.o.) yapılan çalışmalarda, moksifloksasinin uygulanmasının
17ardından teratojenik veya fertilite bozukluğuna dair hiçbir kanıt gösterilmemiştir.
Tavşan fetüslerinde vertebral ve kaburga malformasyonlarının insidansı biraz artmış
ancak maternal toksisite ile ilişkili olan sadece tek bir doz (20 mg/kg i.v.)
bulunmuştur. Maymun ve tavşanlarda insan terapötik plazma konsantrasyonlarında
abortus insidansında bir artış vardır.
Moksifloksasin dahil olmak üzere kinolonlar yetişkin olmayan hayvanlarda majör
diarthrodiyal eklemlerin kıkırdağında lezyonlara neden olduğu bilinmektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
Aşağıdaki infüzyon çözeltilerinin moksifloksasin ile geçimsiz olduğu gösterilmiştir:
% 10'luk Sodyum klorür
% 20'lik Sodyum klorür
% 4,2'lik Sodyum hidrojen karbonat
% 8,4'lük Sodyum hidrojen karbonat
6.3. Raf ömrü
36 ay.
6.4. Saklamaya yönelik özel tedbirler
25ºC altındaki oda sıcaklığında saklayınız.
15°C altındaki sıcaklıklarda, oda sıcaklığında (15°C -25°C) tekrar çözünen çökelme
görülebilir. Bu nedenle, MOXAİ’nin buzdolabında saklanması tavsiye edilmez.
Orijinal ambalajında saklayınız.
6.5. Ambalajın niteliği ve içeriği
Teflon kaplı kauçuk tıpalı, 250 ml’lik Tip II cam flakon içerisinde 400 mg
moksifloksasine eşdeğer 436,8 mg moksifloksasin hidroklorür içeren solüsyon
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, "Tıbbi Atıkların Kontrolü
Yönetmeliği" ve "Ambalaj ve Ambalaj Atıklarının Kontrolü Yönetmeliği"ne uygun
olarak imha edilmelidir. Eğer gözle görülebilen herhangi bir partikül içeriyorsa veya
bulanıksa, ürün kullanılmamalıdır.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
8. RUHSAT NUMARASI
224/68
189. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 14.05.2010
Ruhsat yenileme tarihi:
10. KÜB’ÜN YENİLEME TARİHİ
19