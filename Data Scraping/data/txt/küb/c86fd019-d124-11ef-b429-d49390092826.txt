KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ZORETANİN 20 mg yumuşak jelatin kapsül
2. KALİTATİF VE KANTİTATİF BİLEŞİM
Etkin madde:
Her bir yumuşak jelatin kapsül 20 mg izotretinoin içerir.
Yardımcı maddeler:
Soya yağı ……………………………………..265,6 mg
Kısmen hidrojenize soya yağı………………...15,4 mg
Sorbitol çözeltisi %70 (kristalize olmayan) …16,985 mg
Ponceau 4R (cochineal red A) ………………..0,336 mg
Yardımcı maddeler için 6.1’e bakınız.
3. FARMASÖTİK FORM
Yumuşak jelatin kapsül
Sarı / portakal renkli opak viskoz sıvı içeren, koyu kızıl kahve renkli, oblong yumuşak jelatin
kapsüllerdir.
4. KLİNİK ÖZELLİKLER
4.1. Terapötik endikasyonlar
ZORETANİN, şiddetli akne formlarının (nodüler veya konglobat akne veya kalıcı yara izi bırakma
riski olan akne) ve sistemik antibakteriyel ve topikal tedavi ile birlikte standart tedavilere yanıt
vermeyen aknenin tedavisinde endikedir.
4.2. Pozoloji ve uygulama şekli
Kullanıma İlişkin Uyarılar:
1. Tedaviye, bir sonraki normal adet döneminin ikinci veya üçüncü gününden önce
başlanmamalıdır.
2. Tedaviye başlanmadan önceki iki hafta içinde negatif gebelik testi sonucu alınmalıdır.
(Tedavi sırasında her ay gebelik testlerinin yapılması tavsiye edilir.)
3. ZORETANİN tedavisine başlamadan önce, hekim, gebe kalma potansiyeli bulunan hastalara,
alınacak önlemler, çok ağır fetal malformasyon riski ve ZORETANİN tedavisi sırasında veya
tedavi kesildikten sonraki bir ay içinde gebe kalmanın muhtemel sonuçları hakkında sözlü ve
yazılı bilgi vermelidir.
4. Aynı etkili ve kesintisiz gebelik önleyici tedbirler, araya giren süre ne kadar uzun olursa olsun,
tedavinin tekrarlandığı her sefer alınmalı ve tedaviden sonra bir ay devam etmelidir.
5. Hasta, bu önlemlere rağmen, ZORETANİN tedavisi sırasında veya tedavi bırakıldıktan sonraki
1bir ay içinde gebe kaldığı takdirde, fetusta ağır bir malformasyonun görülme riski çok yüksektir
(örneğin, eksensefali).
Pozoloji/uygulama sıklığı ve süresi:
Standart doz
ZORETANİN, sistemik retinoid kullanımı konusunda deneyimli ve izotretionin tedavisi ile ilişkili
teratojenite riskini bilen hekimlerce reçete edilmelidir. Hem kadın hem de erkek hastalara kullanma
talimatının bir kopyası verilmelidir. (Bkz. 4.4. Özel kullanım uyarıları ve önlemleri).
ZORETANİN’e verilen terapötik yanıt ve advers etkiler doza bağlıdır ve hastalarda değişkenlik
gösterir. Bu durum tedavi sırasında her hasta için ayrı doz ayarlamasını gerektirir. ZORETANİN
tedavisine günde 0,5 mg/kg’lık dozla başlanmalıdır. Çoğu hasta için doz günde 0,5-1,0 mg/kg
arasında değişir. Çok şiddetli hastalığı olan veya vücudunda akne olan hastalarda 2,0 mg/kg’a varan
yüksek dozlar gerekebilir.
Tedavide 120-150 mg/kg’lık kümülatif tedavi dozunun remisyon oranlarını artırdığı ve relapsı
önlediği gösterilmiştir. Dolayısıyla her hastada tedavi süresi günlük doza göre değişir. 16-24
haftalık tedaviyle akne tamamen remisyona sokulabilir. Önerilen doza şiddetli intolerans gösteren
hastalarda, tedaviye daha düşük dozla uzun süre devam edilebilir.
Hastaların çoğunda tek bir tedavi dönemi sonunda akne tamamen temizlenebilir. Kesin relaps
durumunda, ZORETANİN tedavisinde önceki günlük dozun ve kümülatif tedavi dozunun aynısı
uygulanmalıdır. Akne, tedavi kesildikten sonraki 8 hafta boyunca gelişebileceği için, tedaviye bu
süre bitmeden yeniden başlanmamalıdır.
İntoleransı olan hastalar
Önerilen doza ciddi derecede intoleransı olan hastalarda, daha uzun tedavi süresi gerekeceği ve
daha yüksek relaps riski olacağı göz önünde bulundurularak, tedaviye daha düşük dozlarla devam
edilebilir. Bu hastalarda mümkün olan en yüksek etkililiğe ulaşmak için tolere edilebilen en yüksek
dozda tedaviye devam edilmelidir.
Uygulama şekli:
Kapsüller yemeklerle birlikte günde bir veya iki kez alınmalıdır.
Özel popülasyonlara ilişkin ek bilgiler
Böbrek yetmezliği:
Şiddetli böbrek yetmezliği olan hastalarda, tedaviye düşük dozla (10 mg/gün) başlanmalıdır.
Sonrasında doz, 1mg/kg/gün’e veya hastanın tolere edebileceği en yüksek doza kadar arttırılmalıdır
(Bkz. 4.4 Özel kullanım uyarıları ve önlemleri).
Karaciğer yetmezliği:
Karaciğer yetmezliğinde kullanımı kontrendikedir.
2Pediyatrik popülasyon:
12 yaşından küçük çocuklarda kontrendikedir. 12 yaşından büyük çocuklarda doz ayarlaması
gerekli değildir.
Geriyatrik popülasyon:
Doz ayarlaması gerekli değildir.
4.3. Kontrendikasyonlar
ZORETANİN aşağıdaki durumlarda kontrendikedir:
- ZORETANİN hamile veya emziren kadın hastalarda kontrendikedir (Bkz. 4.6 Gebelik ve
laktasyon).
- Gebelik Önleme Programının tüm koşulları yerine getirildiği durumlar haricinde çocuk doğurma
potansiyeli olan kadınlarda izotretinoin kullanımı kontrendikedir (Bkz. 4.4 Özel kullanım uyarıları
ve önlemleri)
- Tetrasiklinlerle birlikte tedavi gören hastalarda (Bkz. 4.4 Özel kullanım uyarıları ve önlemleri).
- Karaciğer yetmezliği olan hastalarda (Bkz. 4.4 Özel kullanım uyarıları ve önlemleri).
- Daha önceden hipervitaminöz A’sı olan hastalar (Bkz. 4.8 İstenmeyen etkiler).
- Aşırı düzeyde yükselmiş kan lipid değerleri olan hastalar (Bkz. 4.4 Özel kullanım uyarıları ve
önlemleri).
- ZORETANİN, izotretinoine veya ilacın içeriğindeki diğer maddelerden herhangi birine karşı aşırı
duyarlılığı olan hastalarda kontrendikedir. ZORETANİN, soya yağı, kısmen hidrojene olmuş soya
yağı ve hidrojene soya yağı içerir. Bu nedenle, ZORETANİN soyaya alerjisi olanlarda
kontrendikedir.
4.4.Özel kullanım uyarıları ve önlemleri
Teratojenik etkiler
ZORETANİN, ağır ve yaşamı tehdit eden doğum kusurlarını yüksek sıklıkta tetikleyen güçlü
bir insan teratojenidir.
ZORETANİN, aşağıdaki durumlarda kesinlikle kontrendikedir:
- Gebe kadınlarda
- Gebelik Önleme Programının tüm koşulları yerine getirilmediği sürece gebe kalma
potansiyeli bulunan kadınlarda
Gebelik Önleme Programı
Bu ilaç TERATOJENİKTİR.
İzotretinoin Gebelik Önleme Programının tüm koşulları yerine getirilmediği sürece gebe kalma
potansiyeli bulunan kadınlarda kontrendikedir.
3 Şiddetli akne formlarının (nodüler veya konglobat akne veya kalıcı yara izi bırakma riski
olan akne) ve sistemik antibakteriyel ve topikal tedavi ile birlikte standart tedavilere yanıt
vermeyen aknenin tedavisinde (Bkz. Bölüm “4.1. Terapötik endikasyonlar”).
 Tüm kadın hastalar için gebelik potansiyeli değerlendirilmelidir.
 Hasta teratojenik riski anlamalıdır.
 Hasta ayda bir yapılan ciddi takibin gerekliliğini anlamalıdır.
 Hasta tedaviye başlamadan bir ay önce, tüm tedavi süresi boyunca ve tedavi kesildikten
sonraki bir ay boyunca etkili kontrasepsiyon uyguluyor olmasının gerekliliğini anlamış ve
kabul etmiş olmalıdır. En az bir yüksek etkili kontrasepsion yöntemi (örn; kullanıcı
bağımsız bir yöntem) ya da kullanıcı bağımlı iki tamamlayıcı kontrasepsiyon yöntemi
kullanılmalıdır.
 Her bir vaka için kontrasepsiyon yöntemi seçilirken, hasta da tartışmaya dahil edilerek,
hastanın tercih edilen önlemlere olan katılımı ve uyuncu garanti altına alınarak bireysel
şartlar değerlendirilmelidir.
 Hasta, amenore olduğunda bile, etkili kontrasepsiyon hakkındaki tüm tavsiyelere uymalıdır.
 Hasta, gebeliğin potansiyel sonuçlarını ve gebelik riski olduğunda veya gebe kalması
durumunda hekime derhal danışmasının gerektiğini anlamış olmalı ve konu hakkında
bilgilendirilmiş olmalıdır.
 Hasta, tedavi öncesi, tedavi boyunca tercihen ayda bir kez ve tedavi durdurulduktan sonraki
1 ay sonra düzenli gebelik testi yaptırması gerektiğini anlamış olmalı ve kabul etmelidir.
 Hasta izotretinoin kullanımıyla ilişkili tehlikeleri ve gerekli önlemleri anladığını kabul etmiş
olmalıdır.
Reçete eden hekim, herhangi bir gebelik riski olmadığını gösteren ikna edici sebepleri göz önünde
bulundurmadığı takdirde, belirtilen bu koşullar halen cinsel olarak aktif olmayan kadın hastalar için
de geçerlidir.
Reçete eden hekim aşağıdakilerden emin olmalıdır:
 Hastanın, yeterli derecede anladığını teyit etmesi de dahil olmak üzere, yukarıda listelenen
gebeliği önleme koşullarına uygun olduğundan
 Hastanın, yukarıda sözü edilen koşulları kabul ettiğinden
 Hastanın, bir yüksek etkili kontrasepsiyon yöntemi (örneğin kullanıcı bağımsız bir yöntem)
ya da kullanıcı bağımlı iki tamamlayıcı kontrasepsiyon yöntemini, tedaviye başlamadan en
az bir ay önce kullanmış olduğundan ve tedavi sırasında ve tedavinin kesilmesinden sonraki
en az bir ay süresince sürekli ve doğru olarak etkili kontrasepsiyon kullanmaya devam
ediyor olduğundan.
 Tedavi öncesinde, süresince ve tedavinin kesilmesini takiben bir ay boyunca negatif gebelik
testi sonucu alındığından (Gebelik testinin gün ve sonuçları belgelenmelidir)
İzotretinoin ile tedavi edilen bir kadında gebelik meydana gelirse, tedavi durdurulmalı ve hasta
değerlendirme ve tavsiye için teratolojide uzman veya deneyimli bir hekime yönlendirilmelidir.
Tedavi kesildikten sonra gebelik meydana gelirse fetusun ağır ve ciddi malformasyon riski devam
eder. Bu risk, tedavinin bitiminden sonraki bir ay içinde yani ilaç vücuttan tamamen atılıncaya
kadar devam eder.
4Kontrasepsiyon
Kadın hastalara, gebeliğin önlenmesi hakkında kapsamlı bilgi verilmelidir ve eğer etkili
kontrasepsiyon kullanmıyorlarsa onlara kontraseptif yöntem tavsiye edilmelidir. Eğer ilacı reçete
eden hekim bu bilgileri sağlayacak bir konumda değilse, hasta ilgili bir sağlık mesleği mensubuna
yönlendirilmelidir.
Minimum gereklilik olarak, çocuk doğurma potansiyeli olan kadın hastalar en az bir yüksek etkili
kontrasepsiyon yöntemi (örneğin kullanıcı bağımsız bir yöntem) ya da kullanıcı bağımlı iki
tamamlayıcı kontrasepsiyon yöntemini kullanmalıdırlar. Amenoreli hastalar dahil, kontrasepsiyona
tedaviye başlamadan en az bir ay önce, tedavi boyunca ve tedavinin kesilmesini takiben en az bir ay
boyunca devam edilmelidir.
Her bir vaka için kontrasepsiyon yöntemi seçilirken, hasta da tartışmaya dahil edilerek, hastanın
tercih edilen önlemlere olan katılımı ve uyuncu garanti altına alınarak bireysel şartlar
değerlendirilmelidir.
Gebelik testi
Lokal deneyimlere göre, medikal olarak denetimi sağlanmış olan minimum 25 mIU/ml
hassaslıktaki gebelik testlerinin, aşağıdaki şekilde uygulanması önerilmektedir.
Tedaviye başlamadan önce
Hasta kontrasepsiyon kullanmaya başladıktan en az bir ay sonra ve ilk reçeteden kısa bir süre önce
(tercihen birkaç gün), medikal olarak denetlenmiş bir gebelik testinden geçmelidir. Bu test, hastanın
izotretinoin ile tedaviye başladığında gebe olmadığından emin olmayı sağlamalıdır.
Tedavinin takibi
Düzenli aralıklarla, tercihen ayda bir takip için hekime başvurulmalıdır. Hastanın cinsel aktivitesi,
son menstrüel öyküsü (anormal menstrüasyon, kaçırılan periyod ve amenore) ve kontsasepsiyon
yöntemi göz önünde bulundurularak, medikal olarak denetlenmiş gebelik testlerine aylık olarak
tekrarlanan şekilde ihtiyaç olup olmadığı lokal deneyimlere göre belirlenmelidir. Hekime takip için
başvurulduğunda gerekli görülürse gebelik testi, hekime başvurulduğu gün veya başvurulmadan üç
gün öncesinde gerçekleştirilmelidir.
Tedavi bitimi
Tedaviyi bıraktıktan 1 ay sonra, kadınlar son bir gebelik testine tabi tutulmalıdır.
Reçeteleme ve dağıtım kısıtlamaları
Çocuk doğurma potansiyeli olan kadınlar için ZORETANİN’in reçete edilme süresi, gebelik testi ve
izleme dahil olmak üzere düzenli takipleri desteklemek için ideal olarak 30 gün ile sınırlanmalıdır.
Tercihen, gebelik testi, reçetenin yazılması ve ZORETANİN’in verilmesi aynı günde yapılmalıdır.
Bu aylık takip, düzenli gebelik testi ve izlemenin yapılmasını ve hastanın bir sonraki ilaç tedavisini
almadan önce gebe kalmadığından emin olunmasını sağlayacaktır.
5Erkek hastalar
Mevcut veriler, ZORETANİN alan hastaların semenindeki maternal maruziyet seviyesinin,
ZORETANİN’in teratojenik etkileri ile ilişkilendirmeye yeterli büyüklükte olmadığını
göstermektedir. Erkek hastalara, ilaçlarını kimseyle, özellikle kadınlarla, paylaşmamaları konusu
hatırlatılmalıdır.
Ek önlemler
Hastalara, ilacı başkalarına vermemeleri ve kullanılmamış kapsülleri tedavi sonunda eczacılarına
geri vermeleri konusunda yol gösterilmelidir.
İzotretinoin tedavisi sırasında ve tedavinin bitimini izleyen 1 ay boyunca, gebe bir kan alıcısının
fetüsü üzerindeki potansiyel riski sebebiyle, hastalar kan bağışında bulunmamalıdır.
ZORETANİN ile tedavi edilmiş kadın ve erkek hastalar, tedavi sırasında ve tedavinin bitiminden
bir ay içerisinde kan bağışı yapamazlar.
Eğitim materyali
Ruhsat sahibi, izotretinoin teratojenisitisine ilişkin uyarıları güçlendirmek, tedaviye başlamadan
önce kontrasepsiyon hakkında tavsiyelerde bulunmak ve gebelik testinin gerekliliği konusunda
rehberlik etmek için reçete eden hekimlere, eczacılara ve izotretinoine fetal maruziyetten kaçınan
hastalara yardımcı olmaya yönelik eğitim materyalleri sağlayacaktır.
Teratojenik riske ve Gebelik Önleme Programında belirtilen sıkı gebelik önleme tedbirleri hakkında
tam hasta bilgisi hekim tarafından hem erkek hem de kadın bütün hastalara verilmelidir.
Psikiyatrik hastalıklar
İzotretinoin ile tedavi edilen hastalarda depresyon, şiddetlenmiş depresyon, anksiyete, agresif
eğilimler, duygudurum değişiklikleri, psikotik belirtiler ve çok nadiren intihar düşüncesi, intihar
girişimleri ve intihar bildirilmiştir (bkz. Bölüm 4.8). Depresyon öyküsü olan hastalarda özel dikkat
gösterilmeli ve tüm hastalar, depresyon belirtileri açısından izlenmeli ve gerekirse uygun tedaviye
yönlendirilmelidirler. Bununla birlikte, semptomları hafifletmek izotretinoinin kesilmesi yetersiz
olabilir ve bu sebeple psikiyatrik ve psikolojik değerlendirme gerekebilir.
Akıl ve ruh sağlığı bozulmalarını tespit etmek için aile ya da arkadaşların farkındalığı yararlı
olabilir.
Deri ve subkütanöz doku hastalıkları
Aknenin akut şiddetlenmesi bazen ilk periyod süresince görülür ancak devam eden tedavi ile
hafifler, bu süre genellikle 7-10 gündür ve doz ayarlaması gerektirmez.
Kuvvetli güneş ışığına veya UV ışınlarına maruziyet önlenmelidir. Gerekli olduğunda, yüksek
koruma faktörlü (en az 15 koruma faktörü) bir güneşten korunma ürünü kullanılmalıdır.
Atipik bölgelerde hipertrofik kalıcı yara izi ve daha nadiren tedavi bölgelerinde hiper veya hipo
pigmentasyon riski taşıdıklarından agresif kimyasal dermabrazyon ve kütanöz lazer tedavisi,
6ZORETANİN tedavisi sırasında ve tedaviden sonra 5-6 ay süresince kullanılmamalıdır. Epidermal
striping riski taşıması nedeniyle ZORETANİN tedavisi sırasında ve tedaviden sonra 6 ay süreyle
ağdalı epilasyon uygulanmamalıdır.
Lokal tahriş artabileceğinden, ZORETANİN’in topikal keratolitik veya eksfolyatif akne karşıtı
ajanlarla birlikte kullanılması engellenmelidir.
ZORETANİN ciltte ve dudaklarda kuruluğa sebep olduğundan, hastalara tedavinin başından
itibaren cildi nemlendirici merhem veya krem ve dudak kremi kullanmaları tavsiye edilmelidir.
Pazarlama sonrasında elde edilmiş ve izotretinoin kullanımı ile ilişkilendirilen ciddi cilt
reaksiyonları (Eritema Multiforme, Stevens-Johnson Sendromu ve Toksik Epidermal Nekroliz)
raporları bulunmaktadır. Bu reaksiyonların meydana gelebilecek diğer cilt reaksiyonlarından ayırt
edebilmesi zor olabileceğinden, hastalar şiddetli cilt reaksiyonlarına ait belirtiler hakkında
bilgilendirilmeli ve yakından takip edilmelidir. Şiddetli bir cilt reaksiyonundan şüphe ediliyorsa
izotretinoin tedavisi kesilmelidir.
Alerjik reaksiyonlar
Anafilaktik reaksiyonlar nadiren raporlanmıştır, bazı durumlarda topikal retinoid maruziyeti
sonrasında görülmüştür. Seyrek olarak alerjik kütanöz reaksiyonlar bildirilmiştir. Çoğu zaman kol
ve bacaklar ve ekstrakütanöz bölümlerin purpurası (çürükler ve kırmızı lekeler) ile şiddetli alerjik
vaskülit vakaları bildirilmiştir. Şiddetli alerjik reaksiyonlar tedavinin kesilmesini ve dikkatli
izlemeyi gerektirebilir.
Göz bozuklukları
Kuru göz, korneada bulanıklık, azalan gece görüşü, keratit genellikle tedavinin kesilmesini takiben
geçmiştir. Kuru gözlere, yağlı göz merhemi uygulaması veya suni gözyaşı tedavisinin uygulanması
ile yardım edilebilir. Tedavi süresince, hastanın gözlük takmasına neden olabilen, kontak lens
intoleransı meydana gelebilir.
ZORETANİN tedavisi sırasında azalan gece görüşü meydana gelmiştir ve bazı hastalarda bu
durumun başlaması ani olmuştur (Bkz. 4.7 Araç ve makine kullanımı üzerindeki etkiler). Görme
zorluğu yaşayan hastalar, oftalmolojik görüş almak üzere bir uzmana yönlendirilmelidir.
Kas-iskelet ve eklem dokusu hastalıkları
İzotretinoin kullanan, özellikle aşırı fiziksel aktivitesi olan hastalarda miyalji, artralji ve artan serum
kreatin fosfokinaz seviyeleri görülmüştür (Bkz. 4.8 İstenmeyen etkiler). Bazı durumlarda bu,
potansiyel olarak hayatı tehdit eden rabdomiyolize neden olabilir.
Keratinizasyon bozukluklarının tedavisi için birkaç yıl boyunca yüksek doz alımının sonrasında
prematüre epifizeal klozür, hiperostoz, tendon ve ligamenlerin kalsifikasyonu dahil kemik
değişiklikleri meydana gelmiştir. Bu hastalarda, doz seviyeleri, tedavi süresi ve toplam kümülatif
doz genellikle akne tedavisi için önerilen dozun çok çok üstünde olmuştur.
Selim intrakraniyal hipertansiyon
Selim intrakraniyal hipertansiyon vakaları bildirilmiş, bunların bazılarında tetrasiklinlerle birlikte
kullanım söz konusudur (Bkz. 4.3 Kontrendikasyonlar ve Bkz. 4.5 Diğer tıbbi ürünler ile etkileşimler
7ve diğer etkileşim şekilleri). Selim intrakraniyal hipertansiyonun işaret ve belirtileri, baş ağrısı,
mide bulantısı ve kusma, görme sıkıntısı ve papila ödemini içermektedir. Selim intrakraniyal
hipertansiyon gelişen hastalar, ZORETANİN tedavisi hemen kesmelidir.
Hepatobiliyer hastalıklar
Daha sıkı bir inceleme klinik olarak belirtilmedikçe, karaciğer fonksiyonu veya enzimleri,
tedaviden önce ve tedavi başladıktan 1 ay sonra ve takiben 3 aylık aralıklarla incelenmelidir.
Karaciğer transaminazlarında geçici ve geri dönüşümlü artışlar bildirilmiştir. Çoğu vakada bu
değişiklikler normal aralık dahilinde kalmıştır ve değerler tedavi sırasında başlangıç seviyelerine
dönmüştür. Ancak, transaminaz seviyeleri normal seviyeleri aştığında, dozun azaltılması veya
tedavinin kesilmesi gerekebilir.
Renal yetmezlik
Renal yetmezlik ve renal bozukluk, izotretinoinin farmakokinetiklerini etkilememektedir. Bu
nedenle, ZORETANİN renal yetmezliği olan hastalara verilebilir. Ancak, hastaların tedaviye düşük
doz ile başlaması ve dozun tolere edilebilen maksimum dozlara titrasyonu tavsiye edilmektedir
(Bkz.4.2. Pozoloji ve uygulama şekli; Özel popülasyonlara ilişkin ek bilgiler).
Lipid metabolizması
Daha sıkı bir inceleme klinik olarak belirtilmedikçe, serum lipid (açlık) değeri, tedaviden önce,
tedavi başladıktan 1 ay sonra ve takiben 3 aylık aralıklarla ayrıca kontrol edilmelidir. Serum lipid
değerleri, dozun azaltılması ve tedavinin kesilmesi ile genellikle normale döner ve ayrıca perhiz
kurallarına uyulmasıyla da çözümlenebilir.
İzotretinoin kullanımı, serum trigliserid düzeylerindeki yükselmelerle ilişkilendirilmiştir.
Hipertrigliserideminin kabul edilebilir bir seviyede kontrolü sağlanamıyorsa veya pankreatit
semptomları görülürse ZORETANİN kullanımı kesilmelidir (Bkz. 4.8 İstenmeyen etkiler). 800
mg/dL veya 9 mmol/L’nin üzerinde artan serum trigliserid düzeyleri bazen, yaşamsal önem taşıyan
bir akut pankreatit ile ilişkili olabilir.
Gastrointestinal hastalıklar
ZORETANİN, daha önceden bağırsak bozukluğu geçmişi olmayan hastalarda enflamatuvar
bağırsak hastalığı (bölgesel ileit dahil) ile ilişkilendirilmektedir. Şiddetli (hemorajik) diyare yaşayan
hastalarda, ZORETANİN tedavisi hemen kesilmelidir.
Yüksek riskli hastalar
ZORETANİN tedavisi gören yüksek riskli hastalarda (diyabet, aşırı şişmanlık, alkolizm veya lipid
metabolizması bozuklukları olanlar) serum lipid ve/veya kan glukoz değerlerinin sık aralıklarla
kontrol edilmesi gerekebilir.
Diyabeti olduğu bilinen veya diyabetten şüphelenilen hastalarda kan glukoz düzeylerinin sık
aralıklarla kontrolü önerilir. Nedensel bir ilişki olmasa da, ZORETANİN tedavisi sırasında açlık
kan şekerlerinin yükseldiği bildirilmiştir ve yeni diyabet olguları teşhis edilmiştir.
8Özel popülasyonlara ilişkin ek bilgiler
Pediyatrik popülasyon
ZORETANİN kullanımı sırasında pediatrik hastalarda sırt ağrılarında artış (%29) ve artralji (%22)
görülmüştür. ZORETANİN’in 12 yaşından küçük pediyatrik hastalarda kullanımı çalışılmamıştır.
Fruktoz intoleransı
ZORETANİN, %70 sorbitol solusyonü (kristalize olmayan) içerir. Nadir kalıtımsal früktoz
intolerans problemi olan hastaların bu ilacı kullanmamaları gerekir.
ZORETANİN, soya yağı ve hidrojenize soya yağı içermektedir. Eğer fıstık ya da soya yağına
alerjiniz varsa ZORETANİN kullanmayınız.
ZORETANİN içinde azo renklendirici ponceau 4R kırmızı bulunmaktadır. Alerjik reaksiyonlara
sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Hipervitaminöz A gelişim riski nedeniyle hastalar ZORETANİN ve A vitaminini aynı anda
kullanmamalıdır.
Ender vakalarda, bazıları tetrasiklinlerin birlikte kullanımı dahilinde olan, selim intrakranial
hipertansiyona bağlı “psödotümör serebri” bildirilmiştir. Dolayısıyla tetrasiklinlerle destekleyici
tedaviden kaçınılmalıdır. (Bkz. 4.4 Özel kullanım uyarıları ve önlemleri).
Lokal tahriş artabileceğinden, ZORETANİN’in topikal keratolitik veya eksfolyatif akne karşıtı
ajanlarla birlikte kullanılması engellenmelidir.
Özel popülasyonlara ilişkin ek bilgiler
Pediyatrik popülasyon:
ZORETANİN’in 12 yaşından küçük pediyatrik hastalarda kullanımı çalışılmamıştır.
4.6. Gebelik ve laktasyon
Gebelik, ZORETANİN ile tedavide mutlak kontrendikasyondur. Çocuk doğurma potansiyeli
olan kadınlar tedavi boyunca ve tedavi sonlandırıldıktan sonra en az 1 ay boyunca etkili bir
kontrasepsiyon yöntemi kullanmalıdır. Eğer bu uyarılara rağmen, ZORETANİN ile tedavi
sırasında veya takip eden 1 ay içerisinde gebelik meydana gelirse, fetusun çok şiddetli ve ciddi
malformasyon riski bulunmaktadır.
Oral yolla uygulanan retinoidler konjenital anormalliklerle ilişkilendirilmiştir.
Genel tavsiye
Gebelik kategorisi: X
9Çocuk doğurma potansiyeli bulunan kadınlar / Doğum kontrolü (Kontrasepsiyon)
Kısırlık geçmişi nedeniyle normalde kontraseptif önlem almayan kadın hastalar dahil tüm kadınlara
aşağıdaki önerilere göre ZORETANİN tedavisi sırasında bu tip önlemler alması uyarısında
bulunulmalıdır.
Çocuk doğurma potansiyeli olan kadınlar tedavi boyunca ve tedavi sonlandırıldıktan sonra en az 1
ay boyunca etkili bir kontrasepsiyon yöntemi kullanmalıdır.
Gebelik dönemi
ZORETANİN gebelikte veya gebelik planlayan kadınlarda kontrendikedir (bkz. bölüm 4.3
Kontrendikasyonlar).
Ürün gebelik sırasında kullanılırsa veya hasta bu ilacı kullanırken gebe kalırsa tedavi kesilmelidir.
ZORETANİN tedavisiyle ilişkili olarak önemli fetal malformasyonlar bildirilmiştir: Merkezi sinir
sistemi anormallikleri (Hidrosefali, serebellar malformasyonlar/anormallikler, mikrosefali), yüzde
dismorfi, yarık dudak, dış kulakta anormallikler (dış kulak yokluğu, dış işitme kanallarının küçük
olması veya yokluğu), göz anormallikleri (mikroftalmi), kardiyovasküler anormallikler (fallot
tetralojisi, büyük damarların transpozisyonu, septal defekt gibi konotrunkal malformasyonlar),
timus bezi anormallikleri ve paratiroid bezi anormallikleri. Ayrıca spontan düşük riski de büyüktür.
ZORETANİN ile tedavi edilen bayan hastada gebelik meydana gelirse, tedavi durdurulmalı ve hasta
değerlendirme ve tavsiye için teratolojide uzman veya deneyimli bir hekime yönlendirilmelidir.
Laktasyon dönemi
ZORETANİN yüksek derecede lipofilik olduğundan ilacın anne sütüne geçme olasılığı fazladır.
Advers etki potansiyeli taşıdığından emziren annelerde ZORETANİN kullanımı kontrendikedir.
Üreme yeteneği/ Fertilite
Terapötik dozlarda izotretinoin kullanımı erkeklerde sperm sayısını, hareketliliğini ve morfolojisini
etkilemez ve embriyonunun oluşumunu ve gelişimini tehlikeye atmaz.
4.7. Araç ve makine kullanımı üzerindeki etkiler
ZORETANİN’in, araç veya makine kullanımını üzerine potansiyel etkisi olabilir.
ZORETANİN tedavisi sırasında ve tedavi kesildikten sonra gece görüşünde azalma olmuştur. Bazı
hastalarda bu durumun başlaması ani olduğundan, hastalar bu potansiyel problem hakkında
bilgilendirilmeli ve gece araç sürerken veya herhangi bir aracı kullanırken dikkatli olmaları
konusunda uyarılmalıdırlar (Bkz. 4.4. Özel kullanım uyarıları ve önlemleri).
Çok seyrek olarak sersemlik, baş dönmesi ve görüş bozuklukları bildirilmiştir. Hastalar bu
belirtileri yaşamaları durumunda araç ve makine kullanmamaları veya kendisini ya da başkalarını
tehlikeye atacak aktivitelerde yer almamaları konusunda uyarılmalıdır.
104.8. İstenmeyen etkiler
Güvenlilik profilinin özeti
ZORETANİN kullanımı ile ilişkilendirilen yan etkilerin bazıları doz orantılıdır. Yan etkiler, doz
değiştirildikten veya tedavi kesildikten sonra genellikle geri dönüşlüdür, ancak bazıları tedavi
durdurulduktan sonra da devam edebilir.
Aşağıdaki semptomlar ZORETANİN’ın en sık bildirilen istenmeyen yan etkileridir: Deride kuruma,
mukozalarda kuruma örneğin dudaklar (keilitis), burun mukozası (epistaksis) ve gözler
(konjunktivit).
Advers reaksiyonların tablo halinde listesi
824 hastanın dahil olduğu klinik çalışma verilerinden ve pazarlama sonrası verilerden yararlanılarak
hesaplanan advers reaksiyonların insidansı aşağıdaki tabloda sunulmaktadır. Advers reaksiyonlar,
MedDRA sistem organ sınıflandırılması (SOC) ve görülme sıklığına göre listelenmiştir. Çok yaygın
(≥1/10); yaygın (≥1/100 ila < 1/10); yaygın olmayan (≥1/1.000 ila < 1/100); seyrek(≥1/10.000 ila <
1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).
Tablo 1: ZORETANİN ile tedavi edilen hastalarda görülen advers reaksiyonların listesi
Sistem Organ Çok yaygın Yaygın Seyrek Çok seyrek Bilinmiyor
Sınıfı *
Enfeksiyonlar ve Gram pozitif
enfestasyonlar mikroorganizma
lara
(mukokutanöz)
bağlı lokal veya
sistemik
enfeksiyonlar.
Kan ve lenf sistemi Trombositopeni, Nötropeni Lenfadenopati
hastalıkları anemi,
trombositozis,
kırmızı kan
hücrelerinin
sedimentasyon
oranının
yükselmesi
Bağışıklık sistemi Anafilaktik
hastalıkları reaksiyonlar,
aşırı
duyarlılık,
alerjik cilt
reaksiyonları
Metabolizma ve Diyabet,
beslenme hiperürisemi
hastalıkları
Psikiyatrik Depresyon, İntihar, intihar
hastalıkları şiddetlenmiş girişimi, intihar
depresyon, düşüncesi,
agresif psikotik
11eğilimler, bozukluk,
anksiyete, anormal
duyguduru davranış
değişiklikleri
Sinir sistemi Baş ağrısı, Selim
hastalıkları intrakranial
hipertansiyon,
nöbetler,
bitkinlik, baş
dönmesi
Göz hastalıkları Blefarit, Papilla ödemi
konjuktivit, göz (selim
kuruluğu, göz intrakraniyal
iritasyonu hipertansiyon
semptomu
olarak),
katarakt, renk
körlüğü, kontakt
lens intoleransı,
kornea opasitesi,
gece görüşünün
azalması,
keratit, fotofobi,
görme
bozuklukları,
bulanık görme
Kulak ve iç kulak İşitme
hastalıkları bozukluğu
Vasküler Vaskülit (örn;
hastalıkları Wegener
granülomatozu,
alerjik vaskülit)
Solunum, göğüs Nazofa- Bronkospazm
bozuklukları ve renjit, (özellikle astım
mediastinal epistaksis, hastalarında),
hastalıkları nazal ses kısıklığı
kuruluk,
Gastrointestinal İnflamatuar
hastalıkları bağırsak
hastalığı, kolit,
ileit, pankreatit,
gastrointestinal
hemoraji,
hemorajik
diyare, bulantı,
boğaz kuruluğu
(bkz Bölüm 4.4)
Hepato-bilier Transaminaz Hepatit
hastalıkları değerlerinde
artış (bkz.
Bölüm 4.4)
12Deri ve deri altı Pruritus, Alopesi Akne fulminans, Eritema
doku hastalıkları döküntülü akne multiform
eritem, dermatit, alevlenmesi, e, Stevens-
keilitis, ciltte eritem (yüzde), Johnson
kuruluk, ekzantem, saç sendromu
bölgesel bozuklukları, ve toksik
eksfoliasyon, hirşutizm, tırnak epidermal
deri hassasiyeti distrofisi, nekroliz
(friksiyonel paronişi,
travma riski) fotosensitivite,
piyojenik
granülom,
hiperpigmentasy
on, terlemede
artış
Kas- iskelet Artralji (eklem Artrit, (ligament Rabdomi-
bozuklukları, bağ ağrısı), miyalji ve tendonların yoliz
doku ve kemik (kas ağrısı), sırt kalsifikasyonu)
hastalıkları ağrısı (özellikle epifiz, erken
çocuklar ve füzyon,
adolesanlarda) hiperostozis,
azalan kemik
yoğunluğu,
tendinit.
Böbrek ve idrar Glomerülonefrit
yolu hastalıkları:
Üreme sistemi ve Erektil
meme hastalıkları disfonksi-
yon ve
azalmış
libidoyu
içeren
seksüel
bozukluk
Genel bozukluklar Granüllü doku
ve uygulama oluşumunda
bölgesine ilişkin artış, halsizlik
hastalıkları
Araştırmalar Serum trigliserid Kolesterol Serum kreatin
düzeyinde artış, düzeyinde fosfokinaz
HDL’de azalma, artış, kan değerinde artış
glikozunda
artış,
hematüri ve
proteinüri
* eldeki verilerden tahmin edilemiyor
Şüpheli advers reaksiyonların raporlanması
13Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0
800 314 00 08; faks: 0 312 218 35 99)
4.9. Doz aşımı ve tedavisi
İzotretionoin, A vitamini türevidir. İzotretionoinin akut toksisitesi düşük olsa da, aşırı doz
vakalarında A hipervitaminozu belirtileri görülebilir. Akut A vitamini toksisitesinin belirtileri
şiddetli baş ağrısı, mide bulantısı veya kusma, bitkinlik, hırçınlık ve kaşıntıyı içerir. İzotretinoinin
kazara veya kasıtlı doz aşımı belirtileri benzer olacaktır. Bu belirtilerin geri dönüşümlü olması ve
tedavi gerektirmeden hafiflemesi beklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik akne tedavisi için retinoid
ATC kodu: D10BA01
Etki mekanizması
ZORETANİN’in etken maddesi olan izotretinoin, all-trans pozisyonda olan retinoik asidin
(tretinoin) bir stereoizomeridir. ZORETANİN’in kesin etki mekanizmasının ayrıntıları henüz
bilinmemektedir ancak şiddetli aknenin klinik tablosunda gözlenen iyileşme, yağ bezi aktivitesinin
baskılanması ve histolojik olarak yağ bezlerinde görülen küçülmeyle ilişkilidir. Ayrıca
izotretinoinin dermal antienflamatuar etkisi de kanıtlanmıştır.
Klinik etkililik ve güvenlilik
Pilosabase ünitenin epitel örtüsünün hiperkornifikasyonu kornisitlerin kanala dökülmesine, kanalın
keratin ve sebum ile tıkanmasına yol açar. Bunu komedon oluşumu ve sonuç olarak da enflamatuar
lezyon takip eder. ZORETANİN sebositlerin proliferasyonunu baskılar; aknede düzenli farklılaşma
programını yeniden düzenleyici bir etki gösterdiği gözükmektedir. Sebum, propionibacterium
acnes’in büyümesi için majör substrattır, dolayısıyla azalmış sebum üretimi kanalın bakteriyel
kolonizasyonunu baskılar.
5.2. Farmakokinetik özellikler
Emilim:
İzotretinoinin gastrointestinal sistemden emilimi değişken ve terapötik aralık boyunca dozla
orantılıdır. Mutlak biyoyararlanımı henüz bilinmemektedir çünkü bu madde insanlarda intravenöz
olarak kullanıma uygun değildir. Bununla beraber köpeklerde yapılan çalışmaların ekstrapolasyonu
sistemik biyoyararlanımın oldukça düşük ve değişken düzeyde olduğunu göstermektedir.
İzotretinoin besinlerle alındığında biyoyararlanımı açlığa kıyasla iki kat daha fazladır.
14Dağılım:
İzotretinoin plazma proteinlerine ve özellikle de albümine bağlanır ( %99,9 İzotretinoinin
insanlardaki dağılım hacmi saptanamamıştır çünkü bu madde insanlarda intravenöz olarak
kullanıma uygun değildir. İnsanlarda izotretinoinin dokulara dağılımıyla ilgili çok az bilgi vardır.
Epidermisteki izotretinoin konsantrasyonu serumdakinin yarısı kadardır. İzotretinoinin plazmadaki
konsantrasyonu, kırmızı kan hücrelerine zayıf penetrasyonu nedeniyle tüm kandaki
konsantrasyonunun 1,7 katıdır.
Biyotransformasyon:
İzotretinoinin oral yolla alınmasından sonra plazmada 3 ana metabolit tanımlanmıştır: 4-okso-
izotretinoin, tretinoin (all-trans konumdaki retinoik asit) ve 4-okso-tretinoin. Bu metabolitler birkaç
in vitro testte biyolojik aktivite göstermiştir. 4-okso-izotretinoinin, izotretinoin aktivitesine anlamlı
katkı (izotretinoin ve tretinoine plazma seviyelerine etkisi olmamasına rağmen sebum
salgılanmasında azalma) sağladığı klinik olarak gösterilmiştir. Diğer minör metabolitlere
glukuronid konjugatları dahildir. Ana metabolit, kararlı durumda esas bileşiğinkinden 2,5 kat daha
yüksek plazma konsantrasyonlarındaki 4-okso-izotretinoindir.
İzotretinoin ve tretinoin (all-trans konumdaki retinoik asit) geri dönüşümlü olarak metabolize
olduğundan (birbirine dönüşebilir), tretinoin metabolizması izotretinoininki ile yakından ilişkilidir.
İzotretinoin dozunun %20-30’unun izomerizasyon ile metabolize olduğu tahmin edilmektedir.
Enterohepatik dolaşım insanlarda izotretinoinin farmakokinetik özelliklerinde anlamlı rol
oynayabilir. In vitro metabolizma çalışmaları, izotretinoinin 4-okso-izotretinoin ve tretinoine
metabolizasyonunda birkaç CYP enzimlerinin yer aldığı göstermiştir. Tek bir izoformun
predominant bir rolünün olduğu varsayılmamaktadır. ZORETANİN ve metabolitleri CYP
aktivitesini anlamlı olarak etkilemez.
Eliminasyon:
Radyoaktif işaretli izotretinoin oral yolla uygulandıktan sonra, idrar ve feçeste hemen hemen eşit
miktarda ilaç saptanmıştır. İzotretinoinin oral yolla uygulandıktan sonra, akneli hastalarda
değişikliğe uğramamış ilacın terminal eliminasyon yarı-ömrü ortalama olarak 19 saattir. 4-okso-
izotretinoinin terminal eliminasyon yarı-ömrü daha uzundur ve ortalama olarak 29 saattir.
İzotretinoin fizyolojik bir retinoid olduğundan ZORETANİN tedavisi bittikten sonra yaklaşık iki
hafta içinde endojen retinoid konsantrasyonlarına ulaşılır.
Doğrusallık/ doğrusal olmayan durum:
Veri bulunmamaktadır.
Özel popülasyonlara ilişkin ek bilgiler
Karaciğer yetmezliği
ZORETANİN karaciğer yetmezliği olanlarda kontrendike olduğundan bu hasta popülasyonlarında
izotretinoinin kinetiğiyle ilgili bilgiler sınırlıdır.
15Böbrek yetmezliği
Böbrek bozukluğu, izotretinoin veya 4-okso-izotretinoin plazma klerensini anlamlı derecede
azaltmamaktadır
5.3. Klinik öncesi güvenlilik verileri
Akut toksisite
İzotretinoinin akut toksisitesi, çeşitli hayvan türlerinde belirlenmiştir. LD yaklaşık olarak,
50
tavşanlarda 2000 mg/kg, farelerde 3000 mg/kg ve sıçanlarda 4000 mg/kg’ın üzerinde olmuştur.
Kronik toksisite
Sıçanlardaki 2 yılı aşkın uzun süreli çalışma (izotretinoin dozu 2,8 ve 32 mg/kg/gün), yüksek doz
gruplarında kısmi saç kaybı kanıtları ve plazma trigliserid artışları göstermiştir. İzotretinoinin
kemirgenlerdeki bu yan etki spektrumu, vitaminin A’nınkine benzemektedir, ancak sıçanlardaki
vitamin A ile gözlenen yoğun doku ve organ kalsifikasyonlarını içermemektedir. Vitamin A ile
gözlenen karaciğer hücre değişiklikleri, izotretinoin ile meydana gelmemiştir.
Hipervitaminöz A sendromunun tüm gözlenen yan etkileri, izotretinoinin kesilmesinin ardından
spontane olarak geri dönüşümlü olmuştur. Genel olarak zayıf deney hayvanlarının bile büyük
bölümü 1-2 hafta içerisinde kurtarılmıştır.
Teratojenisite
Diğer A vitamini türevleri gibi, izotretinoinin hayvan deneylerinde teratojenik ve embriyotoksik
olduğu gösterilmiştir.
İzotretinoinin teratojenik potansiyeline bağlı olarak, çocuk doğurma potansiyeli bulunan kadın
hastalara uygulanmasının terapötik sonuçları bulunmaktadır (Bkz. 4.3. Kontrendikasyonlar, 4.4.
Özel kullanım uyarıları ve önlemleri, 4.6. Gebelik ve laktasyon).
Mutajenisite
İzotretinoinin, sırasıyla in vitro veya in vivo hayvan testlerinde mutajenik ya da karsinojenik olduğu
gösterilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Soya yağı
DL-alfa-tokoferol
Disodyum edetat
Bütil hidroksianizol
Lipodan HP-100 (Grindsted PS 101 trigliserid)
Kısmen hidrojenize soya yağı, bırakılma noktası 42-44 °C
Balmumu, sarı
Granüle jelatin (sığır jelatini)
Gliserol (%98-%101)
%70 sorbitol solüsyonu (kristalize olmayan)
16Saf su
Ponceau 4R (cochineal kırmızı A)
İndigo karmin
Titanyum dioksit
6.2. Geçimsizlikler
Geçerli değil
6.3. Raf ömrü
36 ay
6.4. Saklamaya yönelik özel tedbirler
25ºC altındaki oda sıcaklığında, kuru bir yerde ve ışıktan koruyarak saklayınız.
6.5. Ambalajın niteliği ve içeriği
30 kapsüllük şeffaf PVC/PVDC Al. folyo blister ambalajlardadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. Sokak No:7/3
06520 Balgat - Ankara
8. RUHSAT NUMARASI
2019/720
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.12.2019
Ruhsat yenileme tarihi:
10. KÜB’ÜN YENİLENME TARİHİ
27.12.2019
17