KISA ÜRÜN BİLGİSİ
1. BEŞERİ TIBBİ ÜRÜNÜN ADI
MODET® 500 mg kapsül
2. KALİTATİF VE KANTİTATİF BİLEŞİM
Etkin madde
Her kapsül 479.38 mg kalsiyum dobesilata eşdeğer 500 mg kalsiyum dobesilat monohidrat
içerir.
Yardımcı maddeler
Yardımcı maddeler için, bakınız 6.1.
3. FARMASÖTİK FORM
Sert jelatin kapsül
4. KLİNİK ÖZELLİKLER
4.1. Terapötik endikasyonlar
• Mikroanjiopatide (özellikle diabetik retinopatide)
• Ağrı, kramp ve tembellikle seyreden kronik venöz yetmezliğin tedavisinde ve yüzeyel
tromboflebitlerde adjuvan tedavi olarak endikedir.
Ayrıca tedaviye yardımcı olarak arterio-venöz kaynaklı sirkülasyon bozukluklarında,
hemoroidal rahatsızlıklarda kullanılır.
4.2. Pozoloji ve uygulama şekli
Pozoloji:
Doz ve tedavi süresi tedavi edilecek hastalığa göre hekim tavsiyesi ile belirlenir.
Uygulama sıklığı ve süresi:
Sadece erişkinlerde kullanılır.
Günlük doz 500 ila 2000 mg arasındadır. Genel olarak, günde bir veya iki kez, 1-2 kapsül
mide rahatsızlığını en aza indirmek için yemekle birlikte veya yemekten hemen sonra bir miktar
su ile alınmalıdır.
Doz her hastalık için vakanın ciddiyetine göre ayarlanmalıdır.
Tedavi süresi genellikle hastalık ve hastalığın seyrine göre birkaç haftadan birkaç aya
kadardır.
Uygulama şekli:
Sadece ağızdan kullanım içindir.
Kapsüller açılmadan, yemekle birlikte alınmalıdır.
1Özel popülasyonlara ilişkin ek bilgiler:
Böbrek yetmezliği:
Kalsiyum dobesilatın böbrek hastalıklarındaki güvenlilik ve etkililiği çalışılmamıştır. İlacın idrar
ile atılımı nedeniyle böbrek yetmezliklerinde dikkat edilmelidir. Sonuç olarak bu tür hastalarda
ve özellikle diyalize giren ciddi böbrek yetmezliği hastalarında doz azaltılmalıdır.
Karaciğer yetmezliği:
Kalsiyum dobesilatın karaciğer hastalıklarındaki güvenlilik ve etkililiği çalışılmamıştır. Belirgin
karaciğer enzim değeri yükselmelerinde tedavinin faydası gözden geçirilerek tedavinin devamı
konusunda dikkat edilmelidir.
Pediyatrik popülasyon:
Çocuklarda kalsiyum dobesilat kullanımına ilişkin bir klinik çalışma bulunmamaktadır.
Geriyatrik popülasyon:
Yaşlılardaki uygulama erişkinlerde uygulandığı şekildedir.
4.3. Kontrendikasyonlar
Kalsiyum dobesilata veya içeriğindeki yardımcı maddelerden herhangi birine karşı aşırı
duyarlılığı olan kişilerde kontrendikedir.
4.4. Özel kullanım uyarıları ve önlemleri
Diyalize giren ciddi böbrek yetmezliği hastalarında doz azaltılmalıdır.
Çok seyrek durumlarda, kalsiyum dobesilat uygulaması agranülositoza neden olabilir (bkz.
Bölüm 4.8). Bu durumda semptomlar şunları içerebilir: yüksek ateş, ağız boşluğu enfeksiyonları
(tonsillit), boğaz ağrısı, anal ve genital bölge enflamasyonları ve genel enfeksiyon semptomları.
Hastalar, en ufak bir enfeksiyon belirtisi varsa bu durumu en kısa sürede doktorlarına
bildirmeleri konusunda uyarılmalıdır. Bu durumda en kısa sürede kan değerlerine ve lökosit
değişikliklerine bakılmalıdır ve tedavi kesilmelidir.
MODET® ciddi hipersensitivite reaksiyonlarını tetikleyebilir (anaflaktik şok veya reaksiyon).
Hipersensitivite reaksiyonu durumunda tedavi kesilmelidir.
4.5. Diğer tıbbi ürünler ile etkileşimler ve diğer etkileşim şekilleri
MODET®’in diğer ilaçlarla etkileşmesi olduğuna dair bugüne kadar bir veri elde
edilmemiştir. Tedavi edici dozda, kalsiyum dobesilat öngörülenden daha düşük değerlerde
olacak şekilde kreatinin enzimi düzeylerini etkileyebilir.
MODET®’le tedavi süresince, laboratuar testleri ve MODET® arasında oluşabilecek herhangi
bir etkileşimi en az düzeye indirmek için laboratuvar testleri için numune alımının (örneğin
kan örneği gibi) tedavi başlangıcı öncesinde yapılması gereklidir.
24.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İlacın uygulanması sırasında uygun bir kontrasepsiyon yöntemi ile korunma gerekliliği
konusunda bilgi bulunmamaktadır.
Gebelik dönemi
Kalsiyum dobesilatın gebe kadınlarda kullanımı hakkındaki veriler sınırlıdır.
Önlem olarak, MODET® gerekli olmadıkça gebelik döneminde kullanılmamalıdır.
Hayvanlar üzerinde yapılan çalışmalar, gebelik / ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkileri bakımından yetersizdir. İnsanlara
yönelik potansiyel risk bilinmemektedir.
Laktasyon dönemi
Kalsiyum dobesilat anne sütüne çok düşük miktarlarda geçer (3 x 500 mg alındıktan sonra 0,4
mcg/mL). Emzirme boyunca MODET® tedavisi uygun değildir. Bu nedenle tedavi veya
emzirme kesilmelidir.
Üreme yeteneği / Fertilite
Hayvanlar üzerinde yapılan çalışmalar üreme yeteneği ile ilgili doğrudan ya da dolaylı zararlı
bir etkisi olduğunu göstermemiştir.
4.7. Araç ve makine kullanımı üzerindeki etkiler
İlgili hiçbir çalışma yapılmamıştır. MODET® mide bulantısı, baş ağrısı ve yorgunluk gibi
istenmeyen etkilere neden olabilir. Bu nedenle araç ve makine kullanırken dikkatli olunmalıdır
(bkz. Bölüm 4.8).
4.8. İstenmeyen etkiler
MODET®, uzun süren tedavilerde dahi çok iyi tolere edilir.
Sıklıklar şu şekilde tanımlanır: Çok yaygın (≥ 1/10); yaygın (≥ 1/100 ila < 1/10); yaygın olmayan
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Kan ve lenf sistemi hastalıkları
Çok seyrek: Agranülositoz
Bilinmiyor: Nötropeni, lökositopeni
Bağışıklık sistemi hastalıkları
Yaygın olmayan: Hipersensitivite (döküntü, alerjik dermatit, kaşıntı, ürtiker, yüze ait ödem)
Çok seyrek: Anaflaktik reaksiyon
Sinir sistemi hastalıkları
Yaygın: Baş ağrısı
3Gastrointestinal hastalıklar
Yaygın: Karın ağrısı, bulantı, ishal, kusma
Hepato-bilier hastalıklar
Yaygın: Alanin aminotransferaz düzeyinde artış
Kas-iskelet ve bağ dokusu hastalıkları
Yaygın: Eklem ağrısı, kas ağrısı
Genel ve uygulama bölgesine ilişkin hastalıklar
Yaygın olmayan: Yüksek ateş, titreme, asteni, yorgunluk
Bu yan etkiler genellikle tedavinin kesilmesi ile ortadan kalkmıştır.
Gastrointestinal rahatsızlıklarda doz azaltılmalı veya tedavi geçici olarak kesilmelidir.
Deri döküntüleri, ateş, eklem ağrısı veya kan sayımında değişiklikler olduğunda, aşırı
duyarlılık reaksiyonları oluşma ihtimaline karşı, tedavi hemen sonlandırılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; Tel:0800 314 00 08; Faks:0 312 21835 99).
4.9. Doz aşımı ve tedavisi
Bugüne kadar doz aşımına ait herhangi bir olgu bildirilmemiştir ve doz aşımına ait klinik
belirtiler bilinmemektedir. Doz aşımı standart tıbbi yaklaşım ile tedavi edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Kardiyovasküler sistem, vazoprotektifler, antivarikoz tedavi, diğer
sklerozan ilaçlar, kalsiyum dobesilat
ATC Kodu: C05BX01
Etki mekanizması:
MODET® bir kapiler fonksiyon düzenleyicisidir.
Kalsiyum dobesilat, kılcal damar duvarları seviyesinde etki eder. Geçirgenlik ve azaltılmış
direnç gibi bozulan fizyolojik fonksiyonları düzenler. Eritrosit esnekliğini artırır, trombosit
hiperagregasyonunu inhibe eder ve diyabetik retinopatide kan ve plazma hiperviskozitesini
azaltır, böylece kanın akışkanlığı ile birlikte dokunun kanlanma özelliklerini iyileştirir. Bu
etkiler hem fonksiyonel hem de yapısal ya da edinilmiş metabolik bozukluklara bağlı kapiller
disfonksiyonların düzeltilmesine yardımcı olur. Ayrıca, kalsiyum dobesilat şişkinliği
azaltmaya yardımcı olur.
45.2. Farmakokinetik özellikler
Genel özellikler
Emilim:
500 mg kalsiyum dobesilat ağız yoluyla uygulandıktan sonra 3. ve 10. saatler arasında kan
seviyeleri 6 mcg/ml’nin üzerine çıkar. Ortalama 6 saat (t ) sonra, maksimum kan seviyesi
maks
(C ) 8 mcg/ml’dir. 24 saat sonraki kan konsantrasyonu 3 mcg/ml civarındadır.
maks
Dağılım:
Plazma proteinlerine bağlanma oranı % 20-25’tir. Kalsiyum dobesilat hayvanlarda kan-beyin
bariyerini geçemez. Kalsiyum dobesilatın insanlarda kan-beyin bariyerini geçip geçmediği
bilinmemektedir. Kalsiyum dobesilat anne sütüne çok az miktarda geçer (bir çalışmada 1500
mg alımından sonra anne sütünde 0,4 mcg/ml bulunmuştur).
Biyotransformasyon:
Kalsiyum dobesilat enterohepatik döngüye girmez. Sınırlı biyotransformasyonu hakkında yeterli
bilgi yoktur.
Eliminasyon:
Esas olarak değişmemiş olarak atılır. Alınan dozun sadece % 10’u metabolitleri şeklinde
atılır. İlk 24 saat içinde, oral olarak uygulanan dozun yaklaşık % 50’si idrar ile ve yaklaşık %
10’u feçes ile atılır. Plazma yarılanma ömrü yaklaşık 5 saattir.
Hastalardaki karakteristik özellikler:
Renal fonksiyon bozukluklarının kalsiyum dobesilatın farmakokinetik özellikleri üzerine
etkisi bilinmemektedir.
5.3. Klinik öncesi güvenlilik verileri
Klinik öncesi çalışmalarda kalsiyum dobesilatın herhangi bir mutajenik etkisi gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Magnezyum stearat
Kırmızı demir oksit
Titanyum dioksit
Sarı demir oksit
Jelatin (sığır kaynaklı)
İndigo karmin-FD&C mavi 2
Siyah demir oksit
6.2. Geçimsizlikler
MODET®’in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
56.3. Raf ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
30 ve 60 kapsüllük PVC-PVDC/Al Folyo blisterde, kullanma talimatı ile birlikte karton kutuda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sok. No: 16
34382 Şişli- İSTANBUL
0212 220 64 00
0212 222 57 59
8. RUHSAT NUMARASI
222 / 96
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.12.2009
Ruhsat yenileme tarihi: ---
10. KÜB’ÜN YENİLENME TARİHİ
---
6