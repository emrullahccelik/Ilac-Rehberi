1 / 17 
  
KULLANMA TALİMATI  
 
İMATRA  400 mg film kaplı tablet  
Ağızdan alı nır. 
 
• Etkin madde:  Her bir f ilm kaplı tablet  etkin madde olarak  400 mg İmatinib’e eşdeğer 478  
mg İmatinib mesilat  içerir . 
• Yardımcı madde (ler): Mikrokristalin selüloz Tip 101, mikrokristalin selüloz Tip 102, 
krospovidon, hidroksipropil metil selüloz, kolloidal silikon dioksit, magnezyum stearat, 
Opadry II Turuncu 85F230022 (polivinil alkol, polietilen glikol/makrogol, sarı demir oksit 
(E172), talk, titanyum dioksit (E171), kırmızı demir oksit (E172)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı  
doktorunuza  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. İMATRA  nedir ve ne için kullanılır?  
2. İMATRA ’yı kullanmadan önce dikkat edilmesi gerekenler  
3. İMATRA  nasıl kullanılır?  
4. Olası yan etkiler nelerdir?  
5. İMATRA ’nın saklanması  2 / 17 
 Başlıkları yer almaktadır.  
 
1. İMATRA  nedir ve ne için kullanılır?  
İMATRA , 30 adet film kaplı tablet içeren  ambalajlarda takdim edilmektedir. Her film kaplı 
tablet 400 mg İmatinib içerir.   
 
İMATRA , erişkinlerde ve 3 yaşın üzerindeki çocuklarda aşağıdaki hastalıkların tedavisinde 
kullanılır:  
• Kronik miyeloid lösemi (KML): Kronik miyeloid lösemi, vücudun çok fazla beyaz kan 
hücresi (bunlara “miyeloid” hücreler adı verilir) üretmesine neden olan bir kan kanseridir.  
• Philadelphia Kromozomu pozitif akut lenfoblastik lösemi (Ph + ALL): ALL, vücudun çok 
fazla anormal beyaz kan hücresi (“lenfoblast” hücreler olarak adlandırılmaktadır ) 
üretmesine neden olan bir kan kanseridir.  
 
İMATRA  ayrıca erişkinlerde aşağıdaki hastalıkların tedavisinde kullanılır:  
• Gastrointestinal stromal tümörler (GIST): GIST, mide ve bağırsaklarda görülen bir kanser 
türüdür. Bu kanser, organları destekleyen dokulardaki kontrolsüz hücre çoğalmasından 
kaynaklanır.  
• Sistemik mastositoz (SM): SM, vücudun çok fazla kan hücresi (bunlara “mast” hücreler adı 
verilir) üretmesine neden olan kanserlerdir.  
• Hipereozinofılik sendrom (HES): Bu, vücudun çok fazla kan hücresi (bunlara “eozinofiller” 
adı verilir) üretmesine neden olan kan hastalığıdır.  
 
İMATRA  yukarıda bahsedilen hastalıklarda anormal hücrelerin üretilmesini durdurarak etkisini 
gösterir. İMATRA ’nın etkisini nasıl gösterdiği ya da bu ilacın size neden verildiği konusunda 
sorularınız varsa doktorunuza danışınız.  
 
İMATRA  tedavisi sırasında izleme  
Doktorunuz İMATRA ’nın istenen etkiyi yapıp yapmadığını kontrol etmek için durumunuzu 
düzenli olarak izleyecektir.  İMATRA ’nın tolere edilip edilmediğinin anlaşılması için düzenli 
kan testleri ve kilo takibi yapılacaktır (örn. kan hücreleri, karaciğer fonksiyonu, tiroid 
fonksiyonu). İMATRA  alırken düzenli olarak tartılacaksınız.  
 3 / 17 
 2. İMATRA ’yı kullanmadan önce dikkat edilmesi gerekenler  
İMATRA , size yalnızca tedavinizde kullanılan ilaçlar konusunda deneyimli bir doktor 
tarafından reçete edilmelidir.  
Bu kullanma talimatında yer alan genel bilgilerden farklı olsalar bile, doktorunuzun tüm 
talimatlarına dikkatlice uyunuz.  
İMATRA ’yı aşağıdaki durumlarda KULLANMAYINIZ  
Eğer:  
• İmatinib ’e ya da bu kullanma talimatının başında listelenmiş olan yardımcı maddelerden 
herhangi birine karşı alerjiniz (aşırı duyarlılığınız) varsa.  
 
İMATRA ’yı aşağıdaki durumlarda DİKKATLİ KULLANINIZ  
Eğer;  
• Karaciğer, böbrek ya da kalple ilgili bir sorununuz varsa ya da daha önce oldu ise.  
• Hamileyseniz ya da hamile olabileceğinizi düşünüyorsanız (bkz. Hamilelik başlıklı bölüm).  
• Emzirme dönemindeyseniz (bkz. Emzirme başlıklı bölüm).  
• Tiroidinizin alınmış olması nedeniyle levotiroksin tedavisi görüyorsanız.  
• Eğer hepatit B enfeksiyonu geçirdiyseniz ya da şimdi hepatit B olasılığınız varsa. Bunun 
sebebi, İMATRA ’nın bazı vakalarda ölümcül olabilen yeniden aktive olan hepatit B 
enfeksiyonuna neden olabilmesidir. Tedavi başlamadan önce, hastalar bu enfeksiyonun 
işaretleri açısından itina ile kontrol edileceklerdir.  
• İMATRA  alırken morarma, kanama, ateş, yorgunluk ve konfüzyon (sersemlik, bilinç 
bulanıklığı) yaşarsanız, doktorunuza haber verin. Bunlar, trombotik mikroanjiyopati (TMA) 
olarak bilinen, kan damarlarındaki hasara işaret ediyor olabilir.  
 
İMATRA  alırken güneşe daha duyarlı hale gelebilirsiniz. Derinizin güneşe maruz kalan 
alanlarını kapatmanız ve yüksek güneş koruma faktörüne (SPF) sahip güneş kremleri 
kullanmanız önemlidir. Bu önlemler çocuklar için de geçerlidir.  
 
Doktorunuz, böbreklerinizin ne kadar iyi çalıştığını kontrol etmek için kan ve/veya idrar testleri 
yapabilir. Bu, İMATRA  tedavisine başlanmadan önce ve tedaviniz sırasında yapılacaktır.  
 
İMATRA  kullanırken doktorunuz düzenli aralıklarla ilacın işe yarayıp yaramadığını kontrol 
edecektir. Ayrıca düzenli kan testi yaptırmanız ve tartılmanız gerekecektir.  4 / 17 
  
İMATRA  kullanmadan önce doktorunuz, eczacınız veya hemşireniz ile konuşun.  
İMATRA  ile yapılan tedavi sırasında aşağıdakilerden herhangi birisini yaşarsanız a cilen 
doktorunuza haber veriniz. Doktorunuz tedavinizi değiştirmeye ya da durdurmaya karar 
verebilir:  
• Vücut ağırlığında hızlı artış, uzuvlarda şişkinlik (baldırlar, topuklar), yüzde şişme gibi genel 
şişkinlik (su tutulumu işaretleri).  
• Güçsüzlük, spontan kanama ya da morarma, ateş, titreme, boğaz ağrısı ya da ağız ülserleri 
gibi işaretlerle birlikte sık enfeksiyon (düşük kan hücresi düzeyi işaretleri).  
• Şiddetli karın ağrısı, kan kusma, dışkıda kan bulma ya da siyah dışkı (mide bağırsak 
hastalıklarının işaretleri)  
• Mide bulantısı, nefes darlığı, düzensiz nabız, idrarda bulanıklaşma, anormal laboratu var 
değerleri ile bağlantılı yorgunluk ve /veya eklem rahatsızlığı (örn., kanda yüksek potasyum, 
ürik asit ve kalsiyum düzeyleri ve düşük fosfor düzeyleri).  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
İMATRA ’nın yiyecek ve içecek ile kullanılması  
İMATRA  tabletleri yemekle birlikte, büyük bir bardak suyla bütün olarak yutunuz.  
Tabletleri yutamıyorsanız, bunları bir bardak suyla ya da elma suyuyla karıştırarak içebilirsiniz.  
 
Hamilelik  
İlacı kullanmadan önce doktorunuza veya eczacınıza danışınız . 
 
Hamileyseniz ya da hamile olabileceğinizi düşünüyorsanız bunu doktorunuza söyleyiniz. 
İMATRA  bebeğinize zarar verebileceğinden kesinlikle gerekli olmadığı takdirde hamilelik 
döneminde kullanılmamalıdır.  
 
Doktorunuz hamilelik döneminde İMATRA  kullanmanın potansiyel riskini size anlatacaktır.  
 
Hamile kalabilecek olan kadınlara tedavi sırasında ve tedavi sonlandıktan 15 gün boyunca 
oldukça etkili bir doğum kontrol yöntemi kullanmaları tavsiye edilir.  5 / 17 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
 
Eğer bebeğinizi emziriyorsanız, bunu doktorunuza söyleyiniz. İMATRA  ile tedavi görürken ve 
tedavi sonlandıktan 15 gün boyunca bebeğinize zarar verebileceğinden bebeğinizi 
emzirmeyiniz.  
Araç ve makine kullanımı  
İMATRA  kullanırken sersemlik, baş dönmesi hissediyorsanız ya da bulanık görme söz 
konusuysa, kendinizi yeniden iyi hissedinceye kadar araç ya da makine kullanmaktan 
kaçınmalısınız.  
 
İMATRA ’nın içeriğinde bulunan bazı yardımcı maddeler hakkında önemli bilgile r 
Uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı  
İMATRA  diğer ilaçlarla etkileşime girebilir.  
Bu ilaçlara özellikle aşağıdakiler dahildir:  
• Mantar enfeksiyonlarının tedavisinde kullanılan ketokonazol, itrakonazol, eritromisin ya da 
klaritromisin gibi bazı ilaçlar  
• Epilepsi tedavisinde kullanılan karbamazepin, okskarbazepin, fenobarbital, fenitoin, 
fosfenitoin ya da primidon gibi bazı ilaçlar  
• Yüksek  kolesterol tedavisinde kullanılan simvastatin gibi bazı ilaçlar  
• Ruhsal  bozuklukların tedavisinde kullanılan benzodiazepinler ya da pimozid gibi bazı 
ilaçlar  
• Yüksek  kan basıncının ya da kalple ilgili bozuklukların tedavisinde kullanılan kalsiyum 
kanal blokörleri ya da metoprolol gibi bazı ilaçlar  
• Rifampisin, tüberküloz tedavisinde kullanılan bir ilaç  
• Sarı kantaron (Binbir delik otu) - depresyonun ve başka durumların tedavisinde kullanılan 
bitkisel bir ürün ( Hypericum Perforatum  olarak da bilinir)  
• Levotiroksin (tiroid bezinin alınma ameliyatı geçirmiş hastalarda kullanılan bir ilaç)  6 / 17 
 • Deksameta zon, iltihabı önleyici bir ilaç  
• Siklosporin, sirolimus, takrolimus gibi bağışıklık sistemini baskılayıcı ilaçlar  
• Parasetamol, ağrı kesici ya da ateş düşürücü olarak kullanılan bir ilaç (yüksek dozda 
İMATRA  ve parasetamol eşzamanlı uygulanırken dikkatli olunmalıdır)  
• Warfarin, kan pıhtılaşma bozukluklarının (kan pıhtıları ya da trombozlar) tedavisinde 
kullanılan bir ilaç  
• Ergotamin, diergotamin (migren tedavisinde kullanılan ilaçlar), fentanil, alfentanil (ağrı 
tedavisinde kullanılan ilaçlar),  terfenadin (ürtiker tedavisinde kullanılan bir ilaç), kinidin 
(kalp ritmi düzenleyici bir ilaç), dosetaksel (meme kanseri tedavisinde kullanılan bir ilaç), 
indinavir (HIV teadvisinde kullanılan bir ilaç), pimozid (şizofreni tedavisinde kullanılan bir 
ilaç), bortezomib (multiple miyelom tedavisinde kullanılan bir ilaç) gibi CYP3A4 
(sitokromP3A4) enzimi substratları olan ilaçlar  
 
İMATRA  ile tedaviniz sırasında bu ilaçları kullanmaktan kaçınılmalıdır. Bunlardan herhangi 
birini kullanıyorsanız, doktorunuz size başka alternatif ilaçlar yazabilir.  
 
Bazı ilaçlar İMATRA  ile birlikte alındığında İMATRA ’nın etkisiyle etkileşebilir. 
İMATRA ’nın etkisini arttırabilir ya da artmış yan etkilere neden olarak veya İMATRA ’yı daha 
az etkili yaparak İMATRA ’nın etkisini azaltabilir. Aynı şekilde İMATRA ’nın da başka ilaçlar 
üzerinde bu tür etkileri olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İMATRA  nasıl kullanılır?  
Uygun kullanım ve doz / uygulama sıklığı için talimatlar:  
İMATRA ’yı daima doktorunuzun size önerdiği şekilde kullanınız. Emin değilseniz 
doktorunuzla konuşunuz.  
Yetişkinlerde:  
• KML için tedavi görüyorsanız:  durumunuza bağlı olmakla birlikte normal başlangıç dozu:  
• 400 mg, günde bir kez bir adet 400 mg tablet olarak alınır,  
• ya da 600 mg, günde bir kez bir adet 400 mg ve 2 adet 100 mg tablet olarak alınır.  7 / 17 
 Doktorunuz hastalığınızın evresine bağlı olarak dozu 800 mg’a kadar çıkarmaya karar 
verebilir.  
KML için doktorunuz tedaviye yanıtınıza göre daha yüksek ya da daha düşük bir doz 
verebilir. Günlük dozunuz 800 mg ise, sabahları bir adet 400 mg tablet, akşamları da ikinci 
bir 400 mg tablet almalısınız.  
• GIST için tedavi görüyorsanız : Başlangıç dozu 400 mg’dır. Günde bir kez bir adet 400 mg 
tablet olarak alınır.  
GIST için doktorunuz tedaviye yanıtınıza göre daha yüksek ya da daha düşük bir doz 
verebilir. Günlük dozunuz 800 mg ise, sabahları bir adet 400 mg tablet, akşamları da ikinci 
bir 400 mg tablet almalısınız.  
• Ph-pozitif ALL için tedavi görüyorsanız:  Başlangıç dozu günde hastalığın hafiflemesini 
uyarıcı kemoterapi şemaları çerçevesinde belirlenir.  
• SM için tedavi görüyorsanız:  Başlangıç dozu 100 mg’dır. Günde bir kez bir adet 100 mg 
tablet olarak alınır. Doktorunuz tedaviye yanıtınıza bağlı olarak dozu 400 mg’a çıkarmaya 
karar verebilir.  
• HES için tedavi görüyorsanız:  Başlangıç dozu 100 mg’dır. Günde bir kez bir adet  
100 mg tablet olarak alınır. Doktorunuz tedaviye yanıtınıza bağlı olarak dozu 400 mg’a 
çıkarmaya karar verebilir.  
Çocuklarda:  
• KML için tedavi gören 3 yaş ve üzerindeki çocuklarda tedavi dozu doktorunuz tarafından 
belirlen ecektir.  
 
Uygulama yolu ve metodu:  
İMATRA ’yı yemekle birlikte alınız; bu uygulama midenizin korunmasına yardımcı olacaktır.  
Tabletleri büyük bir bardak suyla birlikte bütün olarak yutunuz.  
Tabletleri yutamıyorsanız, bunları bir bardak suyla ya da elma suyuyla karıştırarak içebilirsiniz:  
• Almanız gereken tableti/tabletleri yeterli miktarda (100 mg tablet için yaklaşık 50 ml,  
400 mg tablet için 200 ml) sıvı içine koyunuz.  
• Bir kaşıkla tablet/tabletler tamamen dağılıncaya kadar karıştırınız.  
• Bardaktaki sıvının tamamını hemen içiniz. Dağılmış olan tabletin/tabletlerin çok küçük bir 
kısmı bardakta kalabilir.  
 8 / 17 
 Değişik yaş grupları:  
Çocuklarda kullanımı:  
İMATRA  KML hastası çocukların ve ergenlerin tedavisinde kullanılabilir. İMATRA ’nın KML 
endikasyonunda 2 yaşın altındaki çocuklarda kullanımıyla ilgili herhangi bir deneyim 
bulunmamaktadır.  
İMATRA , ALL’si olan çocuklar ve ergenlere uygulanan bir tedavidir. ALL endikasyonu için 1 
yaş altındaki çocuklarda İMATRA  kullanımına yönelik deneyim bulunmamaktadır.  
İMATRA  kullanan bazı çocuklar ve ergenle rde normalden daha yavaş büyüme gözlenebilir.  
Doktorunuz büyümeyi düzenli olarak kontrol edecektir.  
 
Yaşlılarda kullanımı:  
İMATRA  65 yaş üzeri kişilerde diğer yetişkinlerle aynı dozda kullanılabilir.  
 
Özel kullanım durum ları: 
Böbrek /Karaciğer  yetmezliği:  
İMATRA  böbrekler aracılığı ile önemli miktarda atılmadığı için böbrek yetmezliği olan 
hastalarda böbrek fonksiyonlarında herhangi bir azalma beklenmemektedir. Bununla birlikte, 
ciddi böbrek yetmezliğinde dikkatli olunması önerilir.  
İMATRA , temel olarak karaciğer yoluyla metabolize olur. Hafif, orta şiddette veya şiddetli 
karaciğer fonksiyon bozukluğu olan hastalara, önerilen en düşük doz olan günde 400 mg 
verilmelidir. Bu doz, kabul edilmesi olanaksız toksisite (zehirli olma durumu) gelişti ği takdirde 
azaltılabilir.  
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız.  
Doktorunuz İMATRA  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen sonucu alamayabilirsiniz.  
Eğer İMATRA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla İMATRA  kullandıysanız:  
İMATRA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  Tıbbi tedavi görmeniz gerekebilir.  
 9 / 17 
 İMATRA ’yı kullanmayı unutursanız:  
Bir dozu atlarsanız veya kusarsanız, dozu tekrarlamayınız. Planlandığı şekilde bir sonraki 
dozunuzu alınız.  
Unutulan dozları dengelemek için çift doz almayınız . 
 
İMATRA  ile tedavi sonlandırıldığında  oluşabilecek etkiler  
İMATRA  tedavisini sonlandırmak hastalığınızın daha kötüye gitmesine neden olabilir. 
Doktorunuz tarafından belirtilmedikçe İMATRA  kullanmayı bırakmayınız. İMATRA ’nın 
kullanımı ile ilgili herhangi bir sorunuz varsa doktorunuz veya eczacınıza danışınız.  
 
4. Olası yan etkiler nelerdir?  
Tüm ilaçlar gibi , İMATRA ’nın içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, İMATRA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Vücutta karıncalanma  
- Sıcaklık basması ve beraberinde boğazda dolgunluk hissi  
- Burun ve göz çevresinde şişlik, gözlerde sulanma  
- Deride kızarıklık, kaşıntı ve şişlik  
- Ses kısıklığı, boğazda tıkanma hissi, öksürük, nefes darlığı, hırıltılı solunum, göğüste 
sıkışıklık  
- Vücutta yaygın kızarıklık ile birlikte sıcaklık artışı hissi  
- Ağız, burun kenarında morarma  
- Tansiyon düşüklüğü ile birlikte bilinç kaybı, bayılma, şok durumu  
- Kalpte ritim bozukluğu, kalp durması  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, faka t 1.000 hastanın birinden fazla görülebilir.  10 / 17 
 Seyrek    :1.000 hastanın birinden az fakat  10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Bilinmiyor   : Eldeki veriler ile belirlenemeyecek kadar az hastada görülebilir.   
 
Çok yaygın:  
• Vücut ağırlığında hızlı artış. İMATRA , vücudunuzun su tutmasına sebep olabilir  
(şiddetli sıvı tutulumu).   
• Ateş, şiddetli üşüme, boğaz ağrısı ve ağız ülserleri gibi enfeksiyon belirtileri. İMATRA , 
beyaz kan hücrelerinin sayısını azaltabilir  (nötropeni) , bu nedenle enfeksiyonlara daha 
kolay  yakalanabilirsiniz.  
• Beklenmeyen kanama veya morarma (yaralanmadığınızda)  (trombositopeni belirtileri).  
• Kansızlık . 
• Baş ağrısı veya yorgunluk hissi.  
• Bulantı, kusma, ishal , karın ağrısı  ve hazımsızlık.  
• Deri d öküntü sü. 
• İMATRA  tedavisi sırasında veya İMATRA  almayı bıraktıktan sonra kas spazmları, kas 
krampları ve ya eklem, kas veya kemik ağrısı da dahil olmak üzere kas -iskelet ağrıları,  
• Vücut ağırlığında artış.  
• Göz çevresinde su toplanması (periorbital ödem).  
• Kaşınma, sulanma, kızarıklık gibi belirtilerle kendini belli eden deri hastalıkları 
(dermatit ve egzama gibi).  
 
Yaygın:  
• İştahsızlık (a noreksi ), vücut ağırlığında azalma ve tat alma duyusunda bozukluk.  
• Baş dönmesi , sersemlik  ve güçsüz hissetme.  
• Uykusuzluk  
• Ciltte karıncalanma, uyuşma, yanma hissi (parestezi), dokunma duyusunda azalma 
(hipoestezi)  
• Göz kapağı ödemi, gözyaşı artışı, göz akını örten şeffaf doku ve göz kapaklarının içinde 
(konjonktiva) kanama, bulanık görme.  
• Kanama.  
• Nefes darlığı, öksürük.  11 / 17 
 • Ödem, yüz ödemi.  
• Işığa duyarlılık.  
• Ateş.  
• Titreme nöbetleri.  
• Kaslarda sertlikler.  
• Burun kanaması.  
• Karında gerilme, aşırı miktarda gaz, reflü, mide iltihabı (gastrit) ve kabızlık.  
• Kaşıntı.  
• Saç dökülmesi.  
• Eklemlerde şişme.  
• Ağız kuruluğu, cilt kuruluğu veya göz kuruluğu.  
• Al basması, ciltte kızarma (eritem) ve gece terlemeleri.  
• Tüm kan hücre tiplerinde düşüş (pansitopeni), ateşle seyreden beyaz kan hücre 
tiplerinden birinde düşüş (febril nötropeni).  
• Karaciğer enzimlerinde artış.  
 
Yaygın olmayan:  
• Göğüs ağrısı,  kalp çarpıntısı, hızlı kalp ritmi  (kalp ile ilgili soruların belirtileri).  
• Kalp yetmezliği, akciğer ödemi.  
• Öksürük, nefes darlığı veya ağrılı solunum (pnömoni gibi akciğer ile ilgili sorunların 
belirtileri).  
• Baş dönmesi, sersemlik hissi veya bayılma (senkop gibi düşük tansiyon belirtileri).  
• Uyku hali (somnolans)  
• İştah kaybı ile birlikte bulantı, koyu renkli idrar, sarı deri veya gözler  (hiperbilirübinemi, 
hepatit, sarılık gibi karaciğer ile ilgili sorunların belirtileri).  
• Döküntü, dudaklarda, gözlerde, deride veya ağızda kabarcıkların eşlik ettiği kızarık 
deri, deri soyulması, ateş, deride kabarık kırmızı veya mor lekeler, kaşıntı, yanma hissi, 
kabarcıkların eşlik ettiği deri döküntüsü (püstüler erupsiyon adı verilen bir ta kımderi ile 
ilgili sorunların belirtileri).  
• Şiddetli karın ağrısı, kusmuğunuzda, dışkınızda veya idrarınıza kan, siyah dışkı (mide 
bağırsak ile ilgili sorunların belirtileri).  
• İdrar çıkışında şiddetli azalma, idrarda kan, akut böbrek yetmezliği, idrar sıklığında 
artış, kanda kreatinin yükselmesi (böbrekler ile ilgili sorunların belirtileri)  12 / 17 
 • İshal ve kusmanın eşlik ettiği bulantı, karın ağrısı ve ateş (gastroenterit gibi bağırsaklar 
ile ilgili sorunların belirtileri).  
• Şiddetli baş ağrısı, güçsüzlük, kollar ve bacaklarda ve yüzde felç, konuşma güçlüğü, ani 
bilinç kaybı (kafatasında/beyinde kanama veya şişme gibi sinir sistemi ile ilgili 
sorunların belirtileri).  
• Soluk renkli deri, yorgun hissetme ve nefessiz darlığı ve idrarın koyu renkli olması 
(düşük kırmızı kan hücresi düzeylerinin belirtileri).  
• Göz tahrişi, göz ağrısı, göz çukuru (orbita) ödemi, gözün beyazında veya ağ tabakasında 
kanama, göz kapağı iltihabı (blefarit) veya görüşte bozulma (maküla ödemi gibi 
sorunların belirtisi).  
• Kalçalarınızda ağrı veya yürüme güçlüğü (siyatik bulguları).  
• Ayak ve el parmaklarında uyuşma ve soğukluk (Raynaud sendromu belirtileri).  
• Deride ani şişlik ve kızarıklık (selülit adlı bir deri enfeksiyonu belirtileri).  
• Duyma güçlüğü , baş dönmesi (vertigo), kulak çınlaması, işitme kaybı . 
• Kas zayıflığı ve spazmlar, beraberinde anormal kalp ritmi (kanınızdaki potasyum 
miktarında değişiklikler olduğunun belirtileri).  
• Morarma.  
• Bulantının eşlik ettiği karın ağrısı.  
• Kas spazmları ve beraberinde ateş, kırmızı -kahvereng i idrar, kaslarınızda ağrı veya 
güçsüzlük (kas ile ilgili sorunların belirtileri).  
• Bazen bulantı ve kusmanın eşlik ettiği, beklenmeyen va jinal kanamayla birlikte pelvis 
ağrısı, düşük tansiyon nedeniyle sersemlik hissi veya bayılma (yumurtalıklarınız veya 
rahminiz ile ilgili sorunların belirtileri).  
• Bulantı, nefes darlığı, düzensiz nabız, bulanık  idrar, yorgunluk ve/veya eklem 
rahatsızlığı ve beraberinde anormal test sonuçları (ö rn. Kanda yüksek ürik asit ve 
kalsiyum düzeyleri ve düşük fosfor ve potasyum düzeyleri).  
• Herpes adlı virüse bağlı bazı viral hastalıklar (herpes zoster ve herpes simpleks gibi).  
• Burun ve yutak iltihabı (nazofarenjit), yutak iltihabı (farenjit), sinüs iltihabı, grip 
(influenza enfeksiyonu), üst solunum yolu enfeksiyonu.  
• İdrar yolu enfeksiyonu,  
• Kan enfeksiyonu (sepsis), bazı kan hücre tiplerind e yükselme (eozinofili ve 
trombositemi), bazı kan hücre tiplerinde düşme  (lenfopeni), kemik iliği işlev 
baskılanması, lenf bezlerinde büyüme (lenfadenopati).  13 / 17 
 • İştah artışı, iştah azalması.  
• Vücutta sıvı miktarında azalma, gut.  
• Kanda şeker düzeyinde artış (hiperglisemi), kan sodyum düzeyinde düşüş  
(hiponatremi).  
• Depresyon, cinsel istek azalması, kaygı (anksiyete).  
• Migren, uzuv sinirlerinde iltihabi hastalık (periferik nöropati), hafıza  bozukluğu, 
huzursuz ayak sendromu, titreme (tremor), beyin kanaması.  
• Kan basıncında artış (hipertansiyon), kan basıncında düşüş (hipotansiy on), kan birikimi 
(hematom), kafatasında kan birikimi, uzuvlarda soğukluk.  
• Akciğer zarında sıvı birikimi (plevral efüzyon).  
• Yutak -gırtlak ağrısı.  
• Ağızda iltihap  (stomatit) , ağızda ülser, geğirme, yemek borusu iltihabı, karın 
boşluğunda sıvı toplanması (asit), mide ülseri, dudak iltihabı, yutma güçlüğü, pankreas 
iltihabı.  
• Ciltte çürük (kontüzyon), terlemede artış, kurdeşen (ürtiker), kan oturması (ekimoz), 
çürük eğiliminde artış, vücudun bir bölümünde kıl oluşumunda azalma (hipotrikoz), 
deride cilt renginde azalma veya artış, kıl kökü iltihabı (folikülit), sedef, tırnak kır ılması 
ve deride döküntü ile seyreden pul pul ayrılmalar (eksfoliyatif dermatit), deri içinde 
küçük kırmızı ya da mor nokta şeklinde kanamalar (peteşiler), derinin dışında mor, 
kahverengi ve kırmızı berelenme şeklinde görülen kanama (purpura), deride 
kabar cıkların eşlik ettiği döküntülü bir hastalık (büllöz erupsiyonlar) gibi bazı cilt 
hastalıkları.  
• Kas ve eklemlerde sertlik.  
• İktidarsızlık (erektil disfonksiyon), adet düzeninde bozukluk (menoraji ve düzensiz 
menstrüasyon), cinsel fonksiyon bozukluğu, meme başında ağrı, memelerde büyüme, 
erkek yumurtalık bezinde sıvı toplanması (skrotum ödemi), erkeklerde meme büyümesi 
(jinekoma sti). 
• Keyifsizlik.  
• Küçük kan damarlarındaki kan pıhtıları (trombotik mikroanjiyopati).  
• Kanda bazı enzim düzeylerinin yükselmesi (kreatin fosfokinaz, laktat dehidrojenaz, 
alkalin fosfataz).  
 
 14 / 17 
 Seyrek:  
• Mantar enfeksiyonu.  
• Fazla miktarda kanser hücresinin yıkımı sonucu hücre içindeki maddelerin toksik 
miktarda kana geçmesi ile oluşan bir metabolik bozukluk (tümör lizis sendromu).  
• Kandaki kırmızı kan hücrelerinin bazı sebeplerle zamanından önce yaşam sürelerinin 
kısalmasıyla ortaya çıkan kansızlık (hemolitik anemi), küçük kan damarlarındaki kan 
pıhtıları (trombotik mikroanjiyopati).  
• Kanda yüksek potasyum (hiperkalemi), kanda düşük magnezyum (hipomagnezemi).  
• Kafa karışıklığı (konfüzyon).  
• Kafa -içi basıncının artması, havale (konvülziyon), göz siniri iltihabı (optik nörit).  
• Göz içindeki lens isimli yapının saydamlığını kaybederek opak bir görünüm alması 
(katarakt), göz tansiyonu (glokom), görme diskinin iltihabı (papilödem).  
• Kalpte ritim bozukluğu, kalbin kulakçıklarından kaynaklanan kalp ritim bozukluğu 
(atriyal fibrilasyon), kalp durması (kardiyak arest), kalp krizi (miyokart enfarktüsü), 
kalp kasına az kan gitmesi nedeniyle oluşan göğüste ağrı, sıkışma ve baskı hissi (angin a 
pektoris), kalbin etrafında sıvı birikmesi (perikardiyal efüzyon).  
• Akciğer zarı (plevra) ağrısı, akciğer dokusunda sertleşme (pulmoner fibroz), akciğerde 
yüksek tansiyon (pulmoner hipertansiyon), akciğerde kanama (pulmoner kanama).  
• Kalın bağırsak iltihabı (kolit), bağırsak tıkanması (ileus), iltihabi bağırsak hastalığı gibi 
bazı bağırsak rahatsızlıkları.  
• Karaciğer yetmezliği, karaciğer hücrelerinde kayıp (hepatik nekroz) gibi bazı karaciğer 
rahatsızlıkları.  
• Ani başlayan ateş, bazı kan hücrelerinde artış ve deride değişiklikler ile seyreden bir 
hastalık (akut febril nötrofilik dermatoz - Sweet’s hastalığı), tırnakta renk kaybı, sinir 
sistemi ile ilişkili damarsal ödem (anjiyonörotik ödem), deriden kabarık ve 1  cm’den 
küçük içi sıvı ile dolu torbacıklarla seyreden döküntü (veziküler döküntü), genelde 
allerjik olarak oluşan ve hedef tarzında lezyonların görülmesiyle karakterize bir deri 
hastalığı (eritema multiforme), bir çeşit damar iltihabu (lökositoklastik vas külit), cilt ve 
mukoza zarının ilaç veya enfeksiyona karşı ciddi şekilde reaksiyon gösterdiği hastalık 
(Stevens -Johnson sendromu), ani başlayan, ateşle birlikte tüm vücutta yaygın döküntü 
ile seyreden nadir bir deri hastalığı (akut jeneralize ekzantematöz püstülozis -AGEP).  
• Kas zayıflığı, eklem iltihabı, kas yıkımı (rabdomiyoliz) ve kas hastalıkları (miyopati).  
• Kanda amilaz düzeyinin yükselmesi.  15 / 17 
 Çok seyrek:  
• Yumurtalık içinde kanamalı lezyonlar ile seyreden bazı hastalıklar (hemorajik korpus 
luteum, hemorajik over kisti)  
 
Bilinmiyor:  
• Yaygın ve şiddetli döküntü, bulantı, ateş, belirli beyaz kan hücrelerinin yüksek düzeyde 
olması veya sarı deri ya da gözler (sarılık belirtileri) ile birlikte nefes darlığı, göğüs 
ağrısı/rahatsızlığı, aşırı derecede azalmış idrar çıkışı ve susuzluk hissi vb. (Anafilaktik 
şok gibi tedavi ile ilişkili alerjik reaksiyon belirtileri).  
• Kronik böbrek yetmezliği  
• Geçmişte hepatit B (bir karaciğer enfeksiyonu) geçirilmişse, hepatit B enfeksiyonunun 
tekrarlaması (reaktivasyon).  
• Avuç içi ve ayak tabanında uyuşma hissinin ve yanıcı ağrının eşlik edebileceği 
kızarıklık ve/veya şişlik.  
• Çocuklar ve ergenlerde büyümenin yavaşlaması.  
• Tümör kanaması/tümör dokusu ölümü.  
• Beyinde sıvı birikimi.  
• Göz içi kanama.  
• Kalbi çevreleyen tabakada iltihap, kalbin yüksek oranda sıvı ile baskıya ma ruz kalması 
(kalp tamponadı).  
• Kan damarının tıkanması/kan damarında pıhtı oluşması.  
• Bağırsak tıkanması, mide/bağırsak delinmesi, bağırsak duvarındaki çıkıntıların iltihabı 
(divertikülit), mide giriş damarlarında genişleme.  
• Ağrılı ve/veya kabarcıklanmaya neden olan deri lezyonları . 
• Akut solunum yetmezliği, akciğerde yapısal bozulmaya neden olan bir akciğer hastalığı 
(interstisyal akciğer hastalığı).  
• El ve ayaklarda kızarıklık ile ödemin eşlik ettiği genelde ilaçlara bağlı gelişen bir deri 
hastalığı (palmar -plantar eritrodisestezi sendromu (el -ayak sendromu)), genelde yüz ve 
üst gövdede, belirti vermeyen tek pembe -kırmızı -kahverengi renginde plak ile 
karakterize hastalık (likenoid keratoz), genellikle ağız ve genital bölgeyi etkileyen bir 
deri hastalığıdır (liken planus), genellikle ilaç kullanımına bağlı ani oluşan, deri, göz, 
mukozalar ve birden çok organı etkileyebilen bir hastalık (toksik epidermal nekroliz), 
kan hücrelerinden birinin artışının eşlik ettiği vücutta belli belirtilerle birlikte olan ilaca 16 / 17 
 bağlı deri döküntüsü (DRESS sendromu), kan yapımında görevli bir enzimin bozukluğu 
ve eksikliği sebebiyle oluşan ve deride ışığa hassasiyet gibi belirtilerin de eşlik ettiği 
rahatsızlığa benzeyen bir hastalık (psödoporfiri).  
• Kan akışının bozulması sonucu kanlanamayan uyluk bölgesindeki dokunun zamanla 
ölmesi (avasküler nekroz / kalça osteonekrozu).  
 
Bu etkilerden herhangi biri sizi etkilerse, doktorunuza haber veriniz.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını aray arak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. İMATRA ’nın saklanması  
İMATRA ’yı çocukların göremeyeceği, erişemeyeceği yerlerde ve ambalajında sak layınız.  
25ºC’nin altındaki oda sıcaklığında saklayınız . 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra İMATRA ’yı kullanmayınız.  
Eğer üründe ve/veya ambalajında bozukluklar fark ederseniz İMATRA ’yı kullanmayınız.  
Nemden korumak için orijinal ambalajında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
 
 
 17 / 17 
 Ruhsat Sahibi  : TRPHARM  İlaç Sanayi Ticaret  A.Ş. 
   Büyükdere Cad. Kanyon Ofis Bloğu. No:185 K:14  
   34394 Levent -Şişli/ İSTANBUL  
   Tel: 0 212 386 31 52  
   Faks: 0 212 355 13 80 
 
Üretim Yeri : World Medicine İlaç San . ve Tic. A.Ş.  
    Bağcılar / İSTANBUL  
 
Bu kullanma talimatı  31/08/2023 tarihinde onaylanmıştır.  