KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLUBORD % 0,03 Göz Damlası, Çözelti
Steril
2. KALİTATİF VE KANTİTATİF BİLEŞİM
1 ml çözelti içeriği;
Etkin madde:
Sodyum flurbiprofen dihidrat 0,336 mg (0,300 mg Sodyum Flurbiprofen’e eşdeğer)
Yardımcı maddeler:
Trisodyum sitrat dihidrat 5,130 mg
Disodyum edetat 0,127 mg
Tiyomersal 0,050 mg
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti.
Berrak, renksiz, hafif viskoz çözelti, pratik olarak partikülsüz.
4. KLİNİK ÖZELLİKLER
4.1 Terapötik endikasyonlar
FLUBORD,
 Ameliyat esnasında meydana gelen miyozisin önlenmesinde endikedir. İntrinsik
midriyatik özelliklere sahip değildir ve midriyatik ilaçların yerini tutmaz.
 Ameliyat sonrası ve lazer trabeküloplasti sonucu anteriyör segmentte meydana gelen
enflamasyonun idamesinde steroid tedavi önerilmeyen hastalarda endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinlerde ameliyat esnasındaki miyozisi önlemek için ameliyattan 2 saat önce başlayarak,
yarım saatte bir 1 damla uygulanır. Son damla ameliyattan en az 30 dakika önce verilmelidir.
Postoperatif ve lazer trabeküloplasti sonrası enflamasyonun kontrolünde de yukarıdaki doz
rejimi izlenmelidir. Ameliyattan 24 saat sonra başlamak üzere, lazer trabeküloplastisi sonrası
1 / 8en az bir hafta boyunca, diğer ameliyatlardan sonra da 2-3 hafta süreyle günde 4 kez 1 damla
uygulanmalıdır.
Uygulama şekli:
Göze uygulanır.
FLUBORD konjonktival keseye damlatarak uygulanır. Diğer göz damlaları ile eş zamanlı
uygulanması önerilmemektedir. Diğer bir göz damlası çözeltisi ile eş zamanlı olarak
kullanılması halinde, iki çözeltinin uygulanması arasında 5 dakika beklenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
FLUBORD’un bu grup hastalarda doz ayarlaması gerekmemektedir.
Pediyatrik popülasyon:
FLUBORD’un etken maddesi sodyum flurbiprofen dihidratın çocuklarda kullanımının
etkililiği ve güvenliliği bilinmemektedir.
Geriyatrik popülasyon:
Geriyatrik popülasyonda doz ayarlaması gerekmemektedir.
4.3 Kontrendikasyonlar
FLUBORD,
 Daha önceden hipersensitivite reaksiyonu gelişmiş olanlarda (astım, rinit, anjiyoödem,
ürtiker, vb)
 etken maddesi sodyum flurbiprofen dihidrata, asetilsalisilik asit veya herhangi bir non-
steroid antienflamatuar ilaca veya yardımcı maddelerden herhangi birine aşırı
duyarlılığı olan kişilerde (astım, ürtiker, alerjik tipte reaksiyon)
 epiteliyal herpes simpleks keratitinde (dendritik keratit),
 ameliyat prosedürleri sırasında intraoküler kullanımı,
 diğer NSAİİ’lerde olduğu gibi gebeliğin üçüncü trimesterinde,
 Non-steroid antiinflamatuar ilaçlarda trombosit aggregasyonu ile etkileşim nedeniyle
kanamada artış eğilimi bulunmaktadır. Hemostatik bozuklukları olduğu bilinen veya
kanama zamanını uzatabilecek ilaç kullananlarda kontrendikedir.
2 / 84.4 Özel kullanım uyarıları ve önlemleri
FLUBORD kullanımı sırasında yaraların iyileşmesi gecikebilir.
Sodyum flurbiprofenin ameliyat ile bağlantılı olarak oküler dokularda kanama eğilimini
arttırabileceği bildirilmiştir. Kanama problemi olanlarda kanamayı arttırabilir.
Herpes simpleks keratiti geçmişi olan hastalar FLUBORD kullanırken yakından izlenmelidir.
FLUBORD organik civa bileşiği içermektedir. Alerjik reaksiyonlara sebebiyet verebilir.
Aspirine duyarlı astım ,diğer astım,diyabet, nazal polipler, romatoid artrit,diğer göz
problemleri(kornea, göz kuruluğu ,geçirilmiş cerrahi)
FLUBORD her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
Bu tıbbi urun her dozunda 1 mmol (39 mg)’dan daha az potasyum ihtiva eder; yani esasında
“potasyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Asetilkolin klorür ile yapılan klinik çalışmalar ve asetilkolin klorür veya karbakol ile yapılan
hayvan çalışmalarında etkileşim görülmemekle ve bu konu ile ilgili deneylerinden herhangi
bir bilinen farmakolojik temel bilgi bilinmemekle beraber, sodyum flurbiprofen kullanan
ameliyatlı hastalarda asetilkolin klorür ve karbakolün etkisiz kaldığı hakkında raporlar
bulunmaktadır.
4.6 Gebelik ve laktasyon
Genel tavsiye
Gebelik kategorisi: C/D (3.trimester).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanımı önerilmemektedir. FLUBORD kullanılacak
ise etkili doğum kontrol yöntemi uygulanmalıdır.
Gebelik dönemi
FLUBORD’un gebe kadınlarda kullanımına ilişkin yeterli veri mevcut değildir.
Prostaglandin sentezinin inhibisyonu gebeliği ve/veya embriyo/fötal gelişimi advers olarak
etkileyebilir. Epidemiyolojik çalışmalara ait veriler gebeliğin erken döneminde bir
prostaglandin sentez inhibitörü kullanımından sonra düşük yapma ve kardiyak malformasyon
ile karın duvarında konjenital açıklık riskinde bir artış ileri sürmektedir. Kardiyovasküler
malformasyon için mutlak risk artışı %1’den az’dan, yaklaşık olarak %1.5’a yükselmiştir. Bu
3 / 8riskin tedavi dozu ve süresi ile arttığı düşünülmektedir. Hayvan deneyleri prostaglandin
sentez inhibitörü uygulanmasının artmış pre- ve postimplantasyon kaybı ve embriyo/fetus
letalitesine yol açtığını göstermiştir. Ek olarak, organogenez evresi sırasında prostaglandin
sentez inhibitörü verilen hayvanlarda kardiyovasküler malformasyonlar dahil çeşitli
malformasyonların sıklığında artma bildirilmiştir. Gebeliğin birinci ve ikinci trimesterinde
sodyum flurbiprofen açık bir şekilde gerekmedikçe verilmemelidir. Eğer çocuk doğurmak
isteyenlerde veya hamileliğin birinci veya ikinci trimesteri esnasında sodyum flurbiprofen
kullanılacak ise, sodyum flurbiprofenin dozu olabildiğince düşük olmalı ve tedavi süresi kısa
tutulmalıdır.
Hamileliğin üçüncü trimesteri esnasında tüm prostaglandin sentez inhibitörleri ile fetusta
olabilecek etkiler:
- kardiyopulmoner toksisite (duktus arteriozusun erken kapanması ve pulmoner
hipertansiyon);
- böbrek fonksiyon bozukluğu (oligohidramnioz ile böbrek yetmezliğine ilerleyebilir)
Anne ve yenidoğanda, gebeliğin sonunda:
- olası kanama zamanında uzama, çok düşük dozlarda bile ortaya çıkabilen antiagregan etki.
- uterus kontraksiyonlarının inhibisyonu, doğum eyleminin uzamasıyla veya gecikmesiyle
sonuçlanır.
Sonuç olarak, sodyum flurbiprofenin hamileliğin üçüncü trimesterinde kontrendikedir.
Laktasyon dönemi
Yapılmış sınırlı çalışmalar sonucu NSAİİ’lerin anne sütü ile çok düşük konsantrasyonlarda
atıldığı belirlenmiştir. Laktasyon döneminde NSAİİ kullanımından mümkün olduğunca
kaçınılmalıdır. Flurbiprofen ve metabolitlerinin insan sütüyle atılıp atılmadığı
bilinmemektedir. Laktasyon döneminde kullanılmasının potansiyel yararı bebeğe olan
potansiyel risk ile karşılaştırılarak emzirmeye devam edilip edilmeyeceğine karar
verilmelidir.
Üreme yeteneği / Fertilite
Veri mevcut değildir.
4.7 Araç ve makine kullanımı üzerindeki etkiler
Damlatma sonrasında geçici olarak görme bulanıklığı meydana gelebilir. Bu durum oluşursa
hasta, araba veya araç kullanmadan önce görme netleşene kadar beklemelidir.
4 / 84.8 İstenmeyen etkiler
Aşağıda belirtilen advers reaksiyonlar şu şekilde sınıflandırılır: çok yaygın (≥ 1/10); yaygın
(≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila
<1/1.000); çok seyrek (≤ 1/10.000), bilinmiyor (eldeki verilerle tahmin edilemiyor).
Göz hastalıkları
Çok yaygın: Gözde iritasyon, göz ağrısı, hipemi, gözde yanma
Bilinmiyor*: Göz hemorajı, midriyazis (uzun süreli midriyazis), oküler hiperemi.
*Pazarlama sonrası bildirilen yan etkiler
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı normalde akut sorunlara neden olmaz. Yanlışlıkla yutulursa, seyreltmek için sıvı
alınız.
5. FARMAKOLOJİK ÖZELLİKLER
Flurbiprofen sodyum hayvanlarda iltihaplı hastalıklarda analjezik, antipiretik ve anti-
inflamatuar aktivite gösteren bir dizi fenilalkanoik asitten biridir. Onun etki mekanizmasının,
prostaglandinlerin biyosentezinde esas olan siklo-oksijenaz enziminin inhibisyonu yoluyla
olduğuna inanılmaktadır. Prostaglandinler birçok hayvan modelinde belirli intraoküler
inflamasyon mediatörleri olarak gösterilmiştir. Hayvan gözlerinde yapılan çalışmalarda
prostaglandinlerin kan-göz bariyeri, vazodilatasyon, artmış vasküler geçirgenlik, lökositoz ve
artmış göz içi basıncı bozucu olduğu gösterilmiştir. Prostaglandinler, aynı zamanda kolinerjik
mekanizmalardan bağımsız olarak iris sfinkterini sıkıştırarak göz cerrahisi sırasında üretilen
miotik yanıtta rol oynamaktadır. Klinik çalışmalarda sodyum flurbiprofen dihidrat oftalmik
solüsyonunun katarakt cerrahisi süresince uyarılan miyozu inhibe ettiği gösterilmiştir. Klinik
çalışmalardan elde edilen sonuçlar, flurbiprofen sodyumun göz içi basıncı üzerinde anlamlı
bir etkisinin olmadığını göstermektedir.
5 / 85.1 Farmakodinamik özellikler
Farmakoterapötik grup: Antiinflamatuvar İlaçlar, Non-Steroidal Antiinflamatuvar İlaçlar
ATC kodu: S01BC04
Etki mekanizması:
Flurbiprofen siklooksigenaz enziminin inhibisyonu yolu ile prostaglandin sentezini inhibe
eden steroid yapıda olmayan anti inflamatuvar bir ajandır.
Oftalmik ameliyatlar sırasında salıverilen prostaglandinler miyozis oluşumuna neden olabilir.
Ameliyat öncesi flurbiprofen ile tedavinin intraoperatif miyozisi inhibe ettiği gösterilmiştir ve
bunun oküler prostaglandin salıverilmesinin inhibisyonu ile meydana geldiği
düşünülmektedir.
Sempatik ve parasempatik sistem bu mekanizma ile etkilenmemektedir ve klinik çalışmalarda
asetilkolin ile ortaya çıkan miyozisin inhibe edildiği görülmemiştir.
Prostaglandinlerin birtakım göziçi enflamasyonu tiplerinde mediatör olduğu gösterilmiştir.
Hayvan gözleri üzerinde yapılan çalışmalarda prostaglandinlerin kan-göz içi sıvısı bariyerinde
bozulma, damar genişlemesi, vasküler geçirgenlikte artma, lökositoz ve göz ve göz içi
basıncında artmaya neden olduğu gösterilmiştir.
5.2 Farmakokinetik özellikler
Absorbsiyon:
Flurbiprofenin ameliyattan 2 saat önce yarım saatlik uygulamalarının ardından aköz
hümördeki konsantrasyonunun 213 ng/ml olduğu bildirilmiştir.
Dağılım:
İlaç sistemik dolaşıma geçmektedir . Konjoktiva ve skleradan absorbe olur.
Metabolizma:
Veri mevcut değildir.
Eliminasyon:
Flurbiprofen proteinlere bağlanır . Aköz hümörde eliminasyon yarılanma ömrü uzundur.
6 / 85.3 Klinik öncesi güvenlilik verileri
Klinik öncesi verilerde fare ve/veya sıçanlarda yapılan uzun dönem çalışmaları insanlar için
karsinojenik risk olmadığını göstermektedirler.
Klinik öncesi verilerde hayvanlarda uzun dönem mutajenik çalışmalar gerçekleştirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Polivinil alkol
Sodyum klorür
Trisodyum sitrat dihidrat
Potasyum klorür
Sitrik asit monohidrat
Disodyum edetat
Tiyomersal
HCl
NaOH
Enjeksiyonluk su
6.2. Geçimsizlikler
Bulunmamaktadır.
6.3. Raf ömrü
24 ay
Ürün, kapağı açıldıktan sonra 15 gün sonra atılmalıdır.
6.4. Saklamaya yönelik özel tedbirler
25ºC’nin altındaki oda sıcaklığında saklayınız. Çocukların göremeyeceği, erişemeyeceği
yerlerde ve ambalajında saklayınız.
6.5. Ambalajın niteliği ve içeriği
Kutuda HDPE koruyucu halka ve vidalı LDPE kapak ile kapatılan 5 ml’lik beyaz LDPE
damlalıklı beyaz opak LDPE şişelere 2,5 ml doldurulur, 1 adet şişe.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7 / 87. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2018/455
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.08.2018
Ruhsat yenileme tarihi:
10. KÜB’ün YENİLENME TARİHİ
8 / 8