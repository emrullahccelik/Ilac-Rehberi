 1 
 KULLANMA TALİMATI  
 
PİVMESİD  400 mg film kaplı  tablet  
Ağızdan  yutarak alınır.  
 
• Etkin madde:  Her bir film kaplı tablet 400 mg pivmesilinam hidroklorür içerir.  
 • Yardımcı maddeler:  Mikrokristalin selüloz , hidroksipropil selüloz , magnezyum stearat , 
hipromelloz , titanyum dioksit , beyaz vaks (arı kaynaklı) , triasetin , kaprilik/kaprik t rigliserit ve 
kolloidal silikon dioksit içerir.  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna baka bilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu K ullanma T alimatında:  
 1. PİVMESİD  nedir ve ne için kullanılır?  
2. PİVMESİD ’i kullanmadan önce dikkat edilmesi gerekenler  
3. PİVMESİD  nasıl kullanılır?  
4. Olası yan et kiler  nelerdir?  
5. PİVMESİD ’in saklanması  
 Başlıkları yer almaktadır.  1. PİVMESİD nedir ve ne için kullanılır?  
 PİVMESİD ; etkin madde olarak penisilinler grubundan bir antibiyotik olan pivmesilinam içerir . 
Enfeksiyonlara neden olan bakterileri öldürerek etkisini gösterir.   PİVMESİD , aşağıdaki durumların  tedavisinde kullanılır:  
• Mesaneden veya b öbrekler den çıkan yolların enfeksiyonlarında (idrar yolu enfeksiyonları)  
 PİVMESİD , 15 tabletlik Poliamid/Al/PVC/Al folyo blister ambalajda, kullanma talimatı ile 
birlikte sunulmaktadır . Beyaz renkli, kapsül görünümlü, bir yüzü düz bir yüzü çentikli film 
kaplı tablet tir. 
    
 2 
 2. PİVMESİD ’i kullanmadan önce dikkat edilmesi gerekenler  
 
Doktorunuz aşağıdaki bilgilerden farklı bir kullanım veya dozaj önermiş olabilir. Daima doktorunuzun talimatlarına uyun.  
 PİVMESİD ’i aşağıdaki durumlarda KULLANMAYINIZ  
Eğer,  
• PİVMESİD ’in herhangi bir bileşenine alerjiniz varsa,  
• Penisilin veya sefalosporin grubu antibiyotiklere karşı alerjiniz varsa,  
• Yemek borunuzda bir daralma varsa,  
• Karnitin adı verilen bir maddenin vücudunuzdaki miktarını azaltabilecek bir hastalığınız 
varsa. Bu tür hastalıklar arasında karnitin taşıyıcı bozukluğu, metilmalonik asidüri ve propiyonik asidemi bulunur.  PİVMESİD ’i aşağıdaki durumlarda DİKKATLİ KULLANINIZ  
PİVMESİD ’i kullanmaya başlamadan önce doktorunuz veya eczacınız ile konuşun. Tabletlerin 
yemek borusunda yapışmasını önlemek için tabletler en az yarım bardak sıvı ile birlikte 
alınmalıdır.  
 Tedaviye başlamadan önce doktorunuza aşağıdakileri söyleyin:  
Eğer,  
• Porfiriniz (cilt ve sinir sistemini etkileyen, nadir bir kalıtsal hastalık)  varsa,  
• Yakın zamanda PİVMESİD veya pivmesilinam iç eren bir ilaç kullandıysanız  (uzun süre 
kullanmak vücudunuzdaki karnitin miktarını azaltabilir),  Tedavi sırasında doktorunuza aşağıdakileri söyleyin:  
Eğer,  
• PİVMESİD kullanırken aniden ishal olursanız. Bunun sebebi kolit (bağırsak yangısı) 
olabilir.  
 Bu uyarılar geçmişteki herhangi bir dönemde dahi olsa s izin için geçerliyse lütfen doktorunuza 
danışınız.  
 PİVMESİD ’in yiyecek ve içecek ile kullanılması  
PİVMESİD ’i yemeklerle beraber veya yemeklerden hemen sonra alabilirsiniz. PİVMESİD ’i en 
az yarım bardak su ile beraber almalısınız. İlacınızı bol sıvı ile birlikte ve yatmadan çok önce 
alıyor olmanız çok önemlidir. Bu önlemler yemek borunuzda bir sorun yaşamamanızı sağlayacaktır.  
 Hamilelik  
İlacı kullanmadan önce doktorunuza veya eczacınıza danışınız.  
 Hamile iseniz, hamilelik planlıyorsanız ve hamile olabileceğinizi düşünüyorsanız PİVMESİD ’i 
kullanma dan önce doktorunuzla temas kurunuz.  
 Doktorunuz tarafından uygun bulunduğunda hamilelik sırasında PİVMESİD  kullanılabilir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
 3 
 Emzirme  
İlacı kullanmadan önce doktorunuza veya eczacınıza danışınız.  
Emziriyorsanız veya emzirmeyi planlıyorsanız PİVMESİD ’i kullanma dan önce doktorunuzla 
temas kurunuz.  
 
Doktorunuz tarafından uygun bulunduğunda emzirme döneminde PİVMESİD kullanılabilir.  
 Araç ve makine kullanımı  
PİVMESİD araç ve makine kullanma becerinizi etkilemez veya çok az etkiler.  
 PİVMESİD ’in içeriğinde bulunan bazı yardımcı maddeler hakkında önemli bilgiler  
PİVMESİD ’in içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
 Diğer ilaçlar ile birlikte kullanımı  
Aşağıdaki ilaçlardan herhangi birini  alıyo rsanız veya yakın zamanda aldıysanız doktorunuza 
bildiriniz.  
• Probenesid (gut - damla - hastalığının tedavisinde kullanılır). Bu ilaç PİVMESİD ’in etkisini 
arttırabilir.  
• Metotreksat (romatizma ve kanser tedavisinde kullanılır). PİVMESİD ile eşzamanlı 
kullanıldığında metotreksatın vücuttan atılımı daha yavaş olabilir.  
• Valproat veya valproik asit (epilepsi -havale-  tedavisinde kullanılır).  PİVMESİD  ile 
eşzamanlı kullanıldığında vücudunuza karnitin alınmasında azalma riskini arttırır. 
• Enfeksiyon tedavisinde kullanılan tetrasiklin, eritromisin  gibi antibiyotikler . Bunlar 
PİVMESİD ’in beklenen etkisini değiştirebilir.  
 
Eğer reçetel i ya da reçetesiz herhangi bir i lacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 3. PİVMESİD  nasıl kullanılır?  
 Uygun kullanım ve doz/uygulama sıklığı için talimatlar:  
Doktorunuz rahatsızlığınızın ciddiyetine göre alınması gereken doz ve sıklığı size söyleyecektir.  
 İlacınızı gün boyunca eşit zaman aralıklarında almalısınız. İlacı günde üç kez almanız önerilmiş ise her dozu sekiz saatte bir almalısınız.  İlacınızı ne kadar süre ile kullanmanız gerektiğini doktorunuz belirleyecektir.  Uygulama yolu ve metodu:  
PİVMESİD en az yarım  bardak s ıvı ile birlikte , yemeklerle birlikte ve yemekten sonra ağızdan 
alınır, doktorunuzun talimatlarına uygun şekilde alınız.   Değişik yaş grupları  
Çocuklarda kullanımı:  
PİVMESİD ’in çocuklarda önerilen dozu vücut ağırlığına göre değişmektedir. Doktorunuz 
alınması gereken doz, sıklık ve süreyi size söyleyecektir.  
 Yaşlılarda kullanımı:  
PİVMESİD ’in yaşlı hastalarda kullanı mında doz ayarlaması gerekmez.  
 4 
  
Özel kullanım durumları:  
Böbrek  / Karaciğer yetmezliği:  
Böbrek veya karaciğer fonksiyon bozukluğunuz varsa doz ayarlamasına gerek yoktur.  
 Eğer PİVMESİD ’in etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız i le konuşunuz. 
 Kullanmanız gerekenden daha fazla PİVMESİD  kullandıysanız  
Belirtiler kusma, mide bulantısı veya mide rahatsızlığını içerebilir.  
 PİVMESİD ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  PİVMESİD ’i kullanmayı unutursanız  
Bir PİVMESİD dozunu almayı i hmal ettiyseniz ve düzenli olarak alıyorsanız, mümkün olan en 
kısa zamanda kaçırdığınız dozu alın. Bir sonraki doz zamanı neredeyse gelmişse, alınmayan dozu atlayın. Sonra düzenli olarak ve en az yarım bardak sıvı ile birlikte almaya devam edin.   
 Unutulan dozları dengelemek i çin çift doz uygulamayınız. 
 PİVMESİD  ile tedavi sonlandırıldığında oluşabilecek etkiler  
Tedavi süresinde kendinizi daha iyi hissetseniz bile ilacı doktorunuzun önerdiği şekilde almaya devam etmelisiniz. Aksi takdirde tekrar hastalanabilirsiniz.   PİVMESİD tedavisi sonlandırıldığında herhangi bir yoksunluk belirtisi bildirilmemiştir.  
 4. Olası yan etkiler nelerdir?  Tüm ilaçlar gibi PİVMESİD ’in içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa, PİVMESİD ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Şiddetli alerjik reaksiyonlar (deri döküntüsü, kurdeşen , kaşınma , nefes almada zorluk , 
göğüste sıkışma hissi , ağız, yüz, dudaklar veya dil de şişme gibi belirtileri olabilir ). 
• Psödomembranöz kolit (antibiyotik kullanımına bağlı kanlı, sulu ishalle seyreden bağırsak 
iltihabı)  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PİVMESİD ’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin hepsi oldukça seyrek görülür.  Yan etkiler aşağıdaki kategorilerde gösterildiği şekilde sıralanmıştır:   Çok yaygın: 10 hastanın en az birinde  görülebilir.   
Yaygın: 10 hastanın birinden az, fakat 100 hastanın birinden fazla görülebilir.   Yaygın olmayan: 100 hastanın birinden az, fakat 1.000 hastanın birinden fazla görülebilir.  Seyrek: 1.000 hastanın birinden az, fakat 10.000 hastanın birinden fazla görülebilir.   Çok seyrek: 10.000 hastanın birinden az görülebilir.   Bilinmiyor: (eldeki verilerden hareketle tahmin edilemiyor)  
 5 
  
Yaygın:  
• Vajinal (kadınlardaki hazne) mantar enfeksiyonu  
• İshal,  
• Bulantı  
 Yaygın olmayan:  
• Kan hücrelerinin sayılarında değişiklik (belirtileri kanamaya veya morarmaya eğilim, daha 
sıklıkla enfeksiyon geçirme olabilir)  
• Baş ağrısı,  
• Baş dönmesi , 
• Kusma,  
• Karın ağrısı,  
• Hazımsızlık (dispepsi),  
• Yemek borusu veya ağızda yaralar (ülser),  
• Yemek borusu iltihabı (özofajit),  
• Karaciğer fonksiyon anormallikleri  (belirtileri deri ve gözlerde sararma, alışılmadık koyu 
renkli idrar olabilir)  
• Deri döküntüsü,  
• Kurdeşen,  
• Kaşıntı,  
• Yorgunluk, enerji eksikliği (sebebi vücuttaki karnitin seviyelerinin azalması olabilir)  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 5. PİVMESİD ’in saklanması  
 PİVMESİD ’i çocukların göremeyeceği , erişemeyeceği yerlerde ve ambalajında saklayınız. 
 25°C’nin altındaki oda sıcaklığında saklayınız.  
 Son kullanma tari hi ile uyumlu olarak kullanınız . 
 Ambalajdaki son kullanma tarihinden sonra PİVMESİD ’i kullanmayınız.  
Eğer üründe ve/veya ambalajında bozukluklar fark ederseniz  PİVMESİD ’i kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
   
 6 
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 
Üretim yeri : 
BİLİM İLAÇ SAN. ve TİC. A.Ş.  
Kapaklı -TEKİRDAĞ  
  Bu kullanma talimatı  26.12.2024 t arihinde onaylanmıştır . 
