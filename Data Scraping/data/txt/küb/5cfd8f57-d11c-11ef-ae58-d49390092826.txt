KISA ÜRÜN BİLGİSİ
1. BEŞERİ TIBBİ ÜRÜNÜN ADI
OCUBELLA 500 mg/5 mL I.V. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
1 mL çözelti 100 mg fluoresein’e eşdeğer 113,2 mg fluoresein sodyum içerir.
5 mL’lik çözelti 500 mg fluoresein’e eşdeğer 566 mg fluoresein sodyum içerir.
Sodyum içeriği her bir doz için (fluoresein sodyum ve sodyum hidroksitten gelen) yaklaşık %5,2
(yaklaşık 11,25 mmol)’dir.
Yardımcı madde(ler):
Sodyum hidroksit……….k.m
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti, intravenöz enjeksiyon için.
Kırmızı-turuncu renkli, berrak partikül içermeyen çözelti.
4. KLİNİK ÖZELLİKLER
4.1. Terapötik endikasyonlar
Fundus ve iris vaskülaritesinin diyagnostik fluoresein anjiyografi ve anjioskopisinde endikedir.
4.2. Pozoloji ve uygulama şekli
Pozoloji / Uygulama sıklığı ve süresi
Yaşlılar dahil erişkinlerde kullanım
Damar duvarından sıvı sızmasından sakınmak için önlemler alındıktan sonra antekubital vene
süratle 5 mL OCUBELLA verilir. Yüksek hassasiyetli imaj sistemleri örn. tarayıcı lazer
oftalmoskop kullanıldığında bu ürünün dozu 2 mL OCUBELLA’ya indirilebilir.
Uygulama şekli ve floresans anjiyografi:
OCUBELLA yaygın olarak floresans anjiyo grafisini uygulamada ve yorumlamada, konusunda
uzman sağlık personeli ve uzman hekimler tarafından uygulanır.
Bu ürün sadece intravenöz olarak uygulanır.
1/8Fiziksel geçimsizlik reaksiyonlarından sakınmak için tıbbi ürünün kullanımından önce ve sonra
intravenöz kanüller sodyum klorür çözeltisi (%0,9) ile yıkanır. Enjeksiyon, 23 gauge kelebek iğnesi
kullanılarak, damar dışına sıvı sızmasından sakınmak için gerekli önlemler alınarak antekubital
vene süratle (normalde saniyede 1 mL tavsiye edilir) uygulanmalıdır. Luminesans genellikle retina
ve koroidal damarlarda 7 ila 14 saniyede görülür.
Ürünün doğru uygulanması/kullanımına yönelik talimatların daha fazlası için bölüm 6.2 ve 6.6’ya
bakınız.
Özel popülasyonlara ilişkin ek bilgiler:
Böbrek yetmezliği (glomerular filtrasyon hızı 20 mL/dak’ın altında olanlar):
Böbrek yetmezliği olan hastalarda (glomerular filtrasyon hızı 20 mL/dakikanın altında olan) sınırlı
deneyim mevcuttur. Böbrek yetmezliği olan hastalarda daha uzun atılım hızı ihtimaline rağmen
genellikle doz ayarlaması tavsiye edilmemektedir. (Bölüm 5.2’ye bkz.). Ancak diyalize giren
hastalarda dozun 2,5 mL’ye (yarım şişe) indirilmesi önerilir.
Karaciğer yetmezliği:
Normal hastalarda fluoresein, hızlıca fluoresein monoglukronite metabolize olur ve daha sonra
fluoresein ve metabolize ürünleri renal sekresyon ile elimine edilir. Karaciğer yetmezliği olan
hastalarda fluoreseinin, fluoresein monoglukronite bağıl oranı farklı olur fakat konjugasyon
nedeniyle konjige olmamış flureseinin renal klerensi (1,75 mL dk-1 kg-1) hepatik klerense (1,50
mL dk-1 kg-1) benzer olduğu için toplam klerens değişmeden kalabilir.
Pediyatrik popülasyon:
OCUBELLA çocuklarda çalışılmamıştır ve doz-adaptasyon verileri mevcut değildir. Bu nedenle
OCUBELLA’nın 18 yaşın altındaki hastalarda etkililik ve güvenlilik incelenmediğinden bu
hastalarda kullanılmamalıdır.
Geriyatrik popülasyon:
Ürünün güvenlik ve etkinliğinde genç ve yaşlı hastalar arasında bir fark gözlenmemiştir.
Anjiyografi işleminin yarar zarar oranı kardiyovasküler hastalık, diabetes mellitus ve çoklu eş
zamanlı ilaç tedavileri gibi önceden var olan koşullara sahip yaşlı hastalarda dikkate alınmalıdır
(özellikle betablokörler, bakınız bölüm 4.5).
4.3. Kontrendikasyonlar
Etkin maddeye veya yardımcı maddelerden herhangi birisine karşı aşırı duyarlılık gösterenlerde
kontrendikedir.
OCUBELLA intratekal veya intraarterial olarak kullanılmaz.
2/84.4. Özel kullanım uyarıları ve önlemleri
İlk anjiyografi esnasında ciddi intolerans vakasında, ilave fluoresein anjiyografisinin yararı ciddi
aşırı duyarlık reaksiyonları (bazı vakalarda ölümle sonlanabilen) riski ile dengelenmelidir.
Fluoresein sodyum, ciddi intolerans reaksiyonlarına sebep olabilir. Bu intolerans reaksiyonları her
zaman tahmin edilemez ama daha önce fluoresein enjeksiyonu sonrası istenmeyen etki deneyimi
(bulantı ve kusma dışındaki semptomlar) olan hastalarda, ürtiker, astım, ekzema, alerjik rinite
sebep olan yiyecek veya ilaç alerjisi hikayesi olan hastalarda veya bronşiyal astım hikayesi olan
hastalarda oluşması daha sıktır. İntradermal deri testleri bu intolerans reaksiyonlarını tahmin etmek
için güvenilir değildir ve bu yüzden kullanımları tehlikeli olabilir. Bu teşhisi yaparken özel alerji
konsültasyonu yapılmalıdır.
Aşırı duyarlılık reaksiyonları riski belirlenen fakat fluorescein anjiyografisinin zorunlu görüldüğü
hastalarda uygulama bir resüsitasyon (canlandırma) uzmanı varlığında gerçekleştirilmelidir.
Anjiyografiden önce her bir hastanın detaylı sorgulamasında herhangi bir kardiyovasküler hastalık
hikayesi veya alerjisi ya da eş zamanlı tedavileri (örn. beta-blokör ilaçlar, göz damlaları dahil)
araştırılmalıdır.
Beta-blokör ilaçlarla (göz damlaları dahil) tedavi gören hastalar için muayene gerçekten gerekli ise
muayene yoğun bakımda (canlandırma) deneyimli bir hekimin gözetimi altında yapılmalıdır.
Betablokör ilaçlar anaflaktik şoka kadar vasküler dengeleme reaksiyonlarını azaltabilir ve
kardiyokollaps halinde adrenalinin etkililiğini azaltabilir. Fluoresein sodyum enjeksiyonundan
önce hekim beta blokör ilaçlarla birlikte tedavi hakkında bilgi edinmelidir.
Ön tedavi uygulanabilir. Buna rağmen bu ciddi ilaç reaksiyonlarının görülmesi riski hala olabilir.
Ön tedavi esas olarak fluoresein enjeksiyonundan önce kortikosteroidleri takiben oral
antihistaminik H1 ilaçlarını içerir. Bu istenmeyen etkilerin insidansı düşük olarak verilmiştir, böyle
bir ön tedavi tüm hastalar için tavsiye edilmez.
Fluoresein ile aşırı duyarlık reaksiyonlarının riski aşağıdakileri gerektirir:
- Muayeneyi yapan oftalmolog tarafından hasta muayene boyunca ve sonrasında en az 30
dakika yakından izlenir.
- İnfüzyon yolu olası ciddi istenmeyen etkinin gecikmeden tedavi edilebilmesi için en az 5
dakika boyunca hazır tutulur.
- Acil canlandırma için uygun tek kullanımlık materyal, plazma hacminin düzeltilmesini
(plazmanın koloidal bileşeni veya poliyonik sulu çözeltisi) sağlamak ve tavsiye edilen
dozajda adrenalinin intravenöz enjeksiyonu için ikinci bir intravenöz yolun açılması için
hazırlanır (bkz. Bölüm 4.5).
Fluoresein solüsyonunun yüksek pH’ı nedeniyle enjeksiyon esnasında ekstravazasyonun (damar
dışına sıvı sızmasının) ciddi lokal doku hasarına (bir kaç saat kolda şiddetli ağrı, deride soyulma,
yüzeysel flebit) yol açabileceği dikkate alınmalıdır. İğne ucunun doğru intravenöz pozisyonda
3/8olduğundan emin olunmalıdır. Damar dışına sızma görülürse, enjeksiyon derhal kesilmelidir.
Hasarlı dokunun tedavisi ve acının azaltılması için gerekli önlemler alınmalıdır.
Enjeksiyondan sonraki 36 saat içerisinde X-ray prosedürü uygulanacaksa (vücuttan fluoresein
eliminasyonunun maksimum süresi) X-ray imajında boşaltım organlarının yüksek görünürlüğü
sonucunda yanlış yorumlama yapılabilir.
Bu tıbbi ürün her bir dozda 11,25 mmol sodyum ihtiva eder. Bu durum kontrollü sodyum diyeti
olan hastalarda dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Organik anyon taşıyıcıları ile potansiyel etkileşimler ve belirli laboratuvar testleri ile etkileşimle
ilgili birkaç vaka rapor edilmiştir. OCUBELLA kan ürünleri ve üriner parametrelerle 3-4 gün
süresince etkileşime girebilir. Digoksin ve guanetidin gibi dar terapötik pencereye sahip ürünler
için terapötik ilaç izleme gerçekleştiriliyorsa dikkate edilmelidir. Organik anyonların aktif
transportunu inhibe eden veya yarışan bileşenler (örn. Probenesit) fluoreseinin sistemik profilini
etkileyebilir. OCUBELLA’nın beta-blokör ilaçlarla birlikte kullanılması (göz damlaları dahil)
nadiren ciddi anaflaktik reaksiyonları uyarabilir (bkz. Bölüm 4.4).
Etkileşim ihtimalinden sakınmak için diğer çözeltilerin eş zamanlı veya OCUBELLA ile diğer
çözeltilerin karıştırılarak kullanılmasından kaçınılmalıdır.
Fluoresein uygulanmasından sonraki 3 ila 4 gün süresince belirli kan ve idrar değerlerini
etkileyebilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Özel bir uyarı bulunmamaktadır.
Gebelik dönemi
OCUBELLA’nın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar gebelik ve/veya embriyo/fetus gelişimi ve veya doğum sonrası gelişim
bakımından yetersizdir. OCUBELLA gerekli olmadıkça gebelik döneminde kullanılmamalıdır.
4/8Laktasyon dönemi
Fluoresein sodyum 4 gün süresince anne sütüne atılır. Fluoresein anjiografiyi takiben 4 gün
süresince emzirme kesilmelidir ve bu süre içinde süt sağılmalı ve atılmalıdır.
Üreme yeteneği / Fertilite
Özel uyarı bulunmamaktadır.
4.7. Araç ve makine kullanımı üzerindeki etkiler
Floresans anjiyografi ile muayenede midriazis gerekli ise görsel netlik etkilenebilir ve bu araç ve
makine kullanım yeteneğini etkileyebilir. Hasta uygulamadan sonra görsel netlik normale dönene
dek araç veya tehlikeli makineleri kullanmasının yasaklandığı konusunda bilgilendirilmelidir.
4.8. İstenmeyen etkiler
Uygulama ile ilgili en sık rapor edilen istenmeyen etkiler bulantı, senkop, kusma, kaşıntıdır. Daha
ciddi istenmeyen etkiler, anjiyoödem, solunum sistemi düzensizlikleri (bronkospazm, laringeal
ödem, solunum kaybı), anaflaktik şok, hipotansiyon, solunum durması, kalp durması fluoresein
enjeksiyonundan kısa süre sonra rapor edilmiştir.
İlaveten ciltte sarımsı renk değişikliği görülebilir ama genellikle 6 ila 12 saat içinde kaybolur. İdrar
parlak, sarı bir renklenme gösterebilir, 24 ila 36 saat içinde normal rengine döner.
Aşağıdaki istenmeyen etkiler uygulama ile ilintili olarak değerlendirilmişler ve aşağıdaki kurala
göre sınıflandırılmışlardır: çok yaygın ( ≥ 1/10); yaygın ≥1/100 ila < 1/10); yaygın olmayan (≥
1/1,000 ila < 1/100); seyrek (≥ 1/10,000 ila < 1/1,000), çok seyrek (< 1/10,000); bilinmiyor (eldeki
verilerden hareketle tahmin edilemiyor). Her bir sıklık grubunda istenmeyen etkiler azalan ciddiyet
sırasına göre bulunmaktadır.
Bağışıklık sistemi hastalıkları:
Yaygın olmayan: Aşırı duyarlılık
Seyrek: Anaflaktik reaksiyon
Çok seyrek: Anaflaktik şok
Sinir sistemi hastalıkları:
Yaygın: Senkop
Yaygın olmayan: Parestezi, baş dönmesi, baş ağrısı
Çok seyrek: Konvülsiyon
Bilinmiyor: Vertebrobaziler yetmezlik, serebrovasküler bozukluk, şuur kaybı, hipoestezi,
sersemlik, tat almada bozukluk
5/8Kardiyak hastalıkları:
Seyrek: Kalp durması
Çok seyrek: Anjina pektoris, bradikardi, taşikardi
Bilinmiyor: Miyokart infarktüsü
Vasküler hastalıkları:
Yaygın olmayan: Tromboflebit
Seyrek: Hipotansiyon, şok
Çok seyrek: Hipertansiyon, vazospazm, vazodilatasyon, solgunluk, sıcak basması
Solunum, göğüs bozuklukları ve mediastinal hastalıkları:
Yaygın olmayan: Öksürük, boğaz kuruluğu
Seyrek: Bronkospazm
Çok seyrek: Solunum durması, pulmoner ödem, astım, laringeal ödem, nefes alma güçlüğü, nasal
ödem, aksırma
Gastrointestinal hastalıkları:
Çok yaygın: Bulantı
Yaygın: Karında rahatsızlık, kusma
Yaygın olmayan: Karın ağrısı
Bilinmiyor: Öğürme
Deri ve deri altı doku hastalıkları:
Yaygın: Kaşıntı
Yaygın olmayan: Ürtiker
Bilinmiyor: Soğuk ter dökme, eritem, kurdeşen, hiperhidroz, deride renk değişikliği, egzama
Genel bozukluklar ve uygulama bölgesine ilişkin hastalıkları:
Yaygın: Damar dışına sızma (ekstravazasyon)
Yaygın olmayan: Disfazi, ağrı, sıcak hissi
Bilinmiyor: Göğüs ağrısı, ödem, ağrı, yorgunluk, bitkinlik, üşüme
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi' ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
6/84.9. Doz aşımı ve tedavisi
Herhangi bir doz aşımı vakası rapor edilmemiştir.
“4.4. Özel kullanım uyarıları ve önlemleri” bölümünde anlatıldığı gibi bir ilk yardım seti hazır
olmalıdır.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Oftalmik diagnostikler, renklendirici maddeler
ATC kodu: S01JA01
Etki mekanizması
Fluoresein sodyum diagnostik boya olarak tıpta kullanılan bir florokromdur. Fluoresein oküler
fundusun (retina ve koroidin anjiyografisi) kan damarlarını görünür yapar.
5.2 . Farmakokinetik özellikler
Genel özellikler
Emilim
İntravenöz yolla uygulandığı için bu bölüm geçerli değildir.
Dağılım
İntravenöz uygulamadan sonra 7 ila 14 saniye içinde antekubital vende fluoresein genellikle gözün
santral arterinde görünür. Fluoreseinin intravenöz uygulanmasından sonraki bir kaç dakika içinde
deride sarımsı bir renklenme oluşur, dozlamadan 6 ila 12 saat sonra solmaya başlar. Farklı dağılım
hacimleri hesaplanmıştır, fluoresein interstilyel boşlukta iyi dağılır (0,5 L/kg).
Biyotransformasyon
Fluoresein hızlı metabolize olarak fluoresein monoglukuronide dönüşür. 7 sağlıklı denekte
fluoresein sodyumun intravenöz uygulanmasından (14 mg/kg) sonra 1 saat içinde plazmada
fluoreseinin yaklaşık %80’i nispeten hızlı konjugasyon göstererek glukuronid konjugata
dönüşmüştür.
Eliminasyon
Fluoresein ve metabolitleri esas olarak renal eliminasyonla atılırlar. İntravenöz uygulamadan sonra
idrarda 24 saat ila 36 saat çok az floresan kalır. Renal klerens 1,75 mL/dak/kg ve hepatik klerens
(konjugasyon nedeniyle) 1,50 mL/dak/kg olarak tahmin edilmektedir. 500 mg fluoresein
uygulanmasını takiben fluoreseinin sistemik klerensi esas olarak 48 ila 72 saatte tamamlanır.
Böbrek yetmezliği olan hastalarda daha uzun bir atılım hızı olması mümkündür, böbrek hasarı olan
7/8(glomerular filtrasyon hızı 20 mL/dak. altında) deneklerdeki sınırlı deneyim genelde doz
ayarlaması gerektirmemektedir.
Doğrusallık/Doğrusal olmayan durum:
Herhangi bir veri bulunmamaktadır.
5.3. Klinik öncesi güvenlilik verileri
Fluoresein sodyumun klinik dışı verileri tek doz toksisite çalışmaları esas alındığında insanlarda
özel bir risk olduğunu göstermez.
Fluoresein sıçan ve tavşanlarda teratojenik etki göstermez. Fluoresein plasenta bariyerini geçer.
500 mg/kg fluoresein uygulanmasını takiben fetus ve amniyotik sıvının her ikisinde de yoğun
floresans teşhis edilmiştir.
Mutajenite çalışmaları, fluoresein sodyuma ait herhangi bir mutajenik etki göstermez.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit
Sodyum hidroksit
Enjeksiyonluk su
6.2. Geçimsizlikler
Geçimlilik çalışmaları olmadığı için bu tıbbi ürün diğer tıbbi ürünlerle karıştırılmamalıdır.
Fiziksel geçimsizlikten sakınmak için bu ürün diğer asit pH değerli (özellikle antihistaminikler)
enjeksiyonluk çözeltilerle aynı zamanda aynı intavenöz yolla (bkz. Bölüm 4.2, kanüller hakkındaki
bilgi) uygulanmaz.
6.3. Raf ömrü
36 ay.
Açıldıktan sonra hemen kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
Dondurmayınız.
Işıktan korumak için flakonu dış karton kutusunun içinde tutunuz.
6.5. Ambalajın niteliği ve içeriği
Kutuda 1 adet, 20 mm bromobutil kauçuk tıpa ve 20 mm şeffaf flip off kapak ile kapatılmış 6R
renksiz Tip I cam flakon.
8/86.6. Beşeri tıbbi üründen arta kalan maddelerin imhası ve diğer özel önlemler
Çözelti uygulanmadan önce, partiküler madde ve renk değişimine karşı görsel olarak kontrol
edilmelidir. Çözelti sadece berrak ve partiküler madde içermediği hallerde kullanılır. Sadece tek
kullanım içindir. OCUBELLA flakon çatlamışsa veya herhangi bir şekilde hasar görmüşse
kullanılmaz.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
AROMA İLAÇ SANAYİ LTD. ŞTİ.
Vakıflar OSB Mahallesi, Sanayi Caddesi, No:22/1 Kat:2
Ergene/TEKİRDAĞ
Tel: 0282 675 10 06
Faks: 0282 675 14 05
8. RUHSAT NUMARASI
2021/149
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.05.2021
Ruhsat yenileme tarihi:
10. KÜB’ÜN YENİLENME TARİHİ
9/8