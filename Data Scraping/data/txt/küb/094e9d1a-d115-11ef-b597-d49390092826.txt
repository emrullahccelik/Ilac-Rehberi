KISA ÜRÜN BİLGİSİ
1. BEŞERİ TIBBİ ÜRÜNÜN ADI
ELLA® 30mg Film Kaplı Tablet
2. KALİTATİF VE KANTİTATİF BİLEŞİMİ
Etkin madde:
Ulipristal asetat 30 mg
Yardımcı maddeler:
Laktoz monohidrat 237 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Altın renkli, kalkan şeklinde ve her iki yüzünde de “ella” ibaresi kazınmış film kaplı tablettir.
4. KLİNİK ÖZELLİKLER
4.1. Terapötik endikasyonlar
Korunmasız cinsel ilişki ya da kontraseptif yöntem hatası sonrasında 120 saat (5 gün) içerisinde acil
kontrasepsiyonda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Tedavi şekli, korunmasız cinsel ilişki ya da kontraseptif yöntem hatası sonrasında mümkün olan en
kısa sürede, ancak 120 saati (5 gün) geçirmemek kaydıyla, oral yolla alınan bir adet tablettir.
Kullanıcı, ELLA® alımından sonra 3 saat içerisinde kusarsa başka bir tablet almalıdır.
Kadının adet dönemi gecikmişse veya gebelik belirtileri mevcutsa, ELLA® kullanılmadan önce
gebelik olasılığı ekarte edilmelidir.
ELLA®, adet döngüsü sırasında herhangi bir zamanda alınabilir.
Uygulama şekli:
ELLA®, bir bardak su ile, aç ya da tok karnına alınabilir.
Özel popülasyonlara ilişkin ek bilgiler:
Böbrek Yetmezliği:
Doz ayarlamasına gerek yoktur.
1/12Karaciğer Yetmezliği:
Spesifik çalışma bulunmamasından dolayı, karaciğer yetmezliği olan hastalarda ELLA® için spesifik
doz ayarlamaları yapılamaz.
Şiddetli Karaciğer Yetmezliği:
Spesifik çalışma bulunmamasından dolayı, şiddetli karaciğer yetmezliğinde kullanımı tavsiye
edilmemektedir.
Pediyatrik popülasyon:
Ergenlik öncesi çocuklarda acil kontraseptif yöntemler gerekmeyeceğinden ELLA® endikasyonu
bulunmamaktadır.
Ergenler: ELLA®, ergenler dahil olmak üzere çocuk doğurma çağındaki her kadın için uygundur. 18
yaş ve üzerindeki yetişkin kadınlara kıyasla güvenlilik ve etkililik açısından herhangi bir fark
saptanmamıştır (bakınız Bölüm 5.1).
Geriyatrik popülasyon:
Doz ayarlamasına dair özel bir bilgi bulunmamaktadır.
4.3. Kontrendikasyonlar
Etkin maddeye veya yardımcı maddelerden herhangi birine karşı aşırı duyarlılıkta ELLA® kullanımı
kontrendikedir.
4.4. Özel kullanım uyarıları ve önlemleri
ELLA®’nın etkisi ovülasyon inhibisyonu veya geciktirmesidir (bakınız Bölüm 5.1). Ovülasyon
gerçekleşmişse, ELLA® etki göstermez. Ovülasyon zamanı tahmin edilemez ve bu nedenle ELLA®
korunmasız cinsel ilişkiyi takiben en kısa sürede alınmalıdır.
Levonorgestrel içeren bir acil kontraseptifle eşzamanlı kullanılması önerilmemektedir (Bölüm 4.5’e
bakınız).
ELLA® ile acil kontrasepsiyon, nadiren uygulanması gereken bir yöntemdir. Hiçbir şekilde normal
bir kontraseptif yöntemin yerini alamaz. Böyle bir durumda kadınlara düzenli bir doğum kontrol
yöntemi önerilmelidir.
Korunmasız cinsel ilişkiden 120 saat (5 gün) sonra alınan ELLA® etkililiği hakkında veri
bulunmamaktadır.
Kapsayıcı olmayan kısıtlı verilere göre, vücut ağırlığı veya vücut kitle indeksi (VKİ) arttıkça ELLA®
etkililiği azalabilir (bakınız Bölüm 5.1). Tüm kadınlarda, kadının VKİ veya vücut ağırlığına
bakılmaksızın korunmasız cinsel ilişkiyi takiben mümkün olan en kısa sürede acil kontrasepsiyon
uygulanmalıdır.
ELLA® her durumda gebeliği önlemez.
Şüphe duyuluyorsa, bir sonraki menstrüel periyot 7 günden fazla bir süre gecikmişse, tahmini adet
tarihinde herhangi bir anormallik gözlenirse veya gebelik semptomları görülürse, bir gebelik testi
yapılmalıdır. ELLA® ile tedaviden sonra gebe kalınırsa, tüm gebelik durumları için de geçerli olduğu
gibi, bir dış gebelik olasılığı değerlendirilmelidir. Dış gebelik, rahim kanamasına rağmen devam
edebilir. ELLA® alırken gebe kalan kadınlar doktorlarına başvurmalıdır (bakınız Bölüm 4.6).
2/12ELLA® alımından sonra, bazen, menstrüel periyotlara beklenenden birkaç gün erken veya geç
girilebilir. Kadınların yaklaşık %7’sinde, menstrüel periyotlara beklenen zamandan 7 gün ve hatta
daha erken girilmiştir. Kadınların yaklaşık %18,5’inde 7 günden daha fazla süren bir gecikme ortaya
çıkmıştır; %4’ünde ise bu gecikme 20 günden daha uzun sürmüştür.
ELLA® gebelik döneminde kullanıma uygun değildir ve gebe olduğu bilinen veya böyle bir durumdan
şüphelenilen kadınlar tarafından kullanılmamalıdır. Bununla beraber, ELLA® mevcut gebeliği
sonlandırmaz (bakınız Bölüm 4.6).
ELLA® sonrası doğum kontrolü
ELLA® acil kontraseptif olup korunmasız cinsel ilişki sonrası gebelik riskini azaltır ancak sonraki
cinsel ilişkiler için doğum kontrolü koruması sağlamaz. Bu nedenle, acil kontrasepsiyon
uygulamasından sonra, bir sonraki menstrüel periyot başlayana kadar gerçekleştirilen cinsel
ilişkilerde emniyetli bir bariyer yöntemiyle korunma sağlanmalıdır.
Düzenli kullanılan normal bir hormonal kontrasepsiyonla eşzamanlı kullanımı kontrendikasyon teşkil
etmese de ELLA® ilgili ajanın kontraseptif etkisini azaltabilir (bakınız Bölüm 4.5). Dolayısıyla, bir
doğum kontrol yöntemine başlanmak veya devam etmek isteniyorsa, bu ELLA® kullanımından sonra
yapılabilir, ancak bir sonraki menstrüel periyot başlayana kadar güvenilir bir bariyer yöntemiyle
korunma sağlanması önerilmelidir.
Özel Popülasyonlar
Etkileşim olasılığından dolayı, ELLA®’nın CYP3A4 indükleyicileriyle eşzamanlı kullanılması
tavsiye edilmemektedir (örneğin barbitüratlar (primidon, fenobarbital) fenitoin, fosfenitoin,
karbamazepin, okskarbazepin, Hypericum perforatum (St. John's wort-sarı kantaron) içeren bitkisel
ürünler, rifampisin, rifabutin, griseofulvin, efavirenz, nevirapin, uzun süreli ritonavir kullanımı).
Oral glukokortikosteroid ile tedavi edilen şiddetli astım rahatsızlığı bulunan kadınlarda kullanılması
tavsiye edilmemektedir.
ELLA® laktoz monohidrat içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünlerle etkileşim ve diğer etkileşim biçimleri
Başka tıbbi ürünlerin ulipristal asetatı etkileme potansiyeli:
Ulipristal asetat, in vitro ortamda CYP3A4 aracılığıyla metabolize olur.
- CYP3A4 inhibitörleri:
İn vivo deneylerden alınan sonuçlar, ulipristal asetatın kuvvetli ve orta kuvvetli birer CYP3A4
inhibitörüyle birlikte uygulanması sonucunda ulipristal asetat C ve EAA değerlerinin sırasıyla
maks
maksimum 2 ve 5,9 kat arttığını göstermektedir. CYP3A4 inhibitörlerinin klinik sonuçlara yol
açabilecek bir etki sergilemelerinin muhtemel olmadığı görülmektedir.
Daha uzun bir süre boyunca uygulandığında CYP3A4 inhibitörü ritonavir de CYP3A4 üzerinde
indükleyici bir etki sergileyebilir. Bu gibi durumlarda, ritonavir, ulipristal asetatın plazma
3/12konsantrasyonlarını düşürebilir. Dolayısıyla eşzamanlı kullanılmaları önerilmemektedir (bkz: bölüm
4.4). Enzim indüksiyonunun etkisi yavaş yavaş kaybolur ve bir kadın enzim indükleyicisi geçen 4
hafta içerisinde bırakmış olsa dahi ulipristal asetatın plazma konsantrasyonları üzerinde etki
görülebilir.
- CYP3A4 indükleyicileri:
İn vivo deneylerden alınan sonuçlar, ulipristal asetatın rifampisin gibi kuvvetli bir CYP3A4
indükleyicisiyle birlikte uygulanması sonucunda ulipristal asetat C ve EAA değerlerinin %90
maks
veya daha yüksek bir oranda, belirgin düzeyde azaldığını ve ulipristal asetat yarı-ömründe ulipristal
asetat maruziyetindeki yaklaşık 10 katlık azalmaya tekabül eden 2,2 katlık bir azalma olduğunu
göstermektedir. Dolayısıyla, ELLA®’nın CYP3A4 indükleyicileriyle (örneğin barbitüratlar (primidon
ve fenobarbital içeren), fenitoin, fosfenitoin, karbamazepin, okskarbazepin, Hypericum perforatum
(St. John's wort-sarı kantaron) içeren bitkisel ürünler, rifampisin, rifabutin, griseofulvin, efavirenz ve
nevirapin) eşzamanlı uygulanması ulipristal asetat plazma konsantrasyonlarını düşürür ve ELLA®
etkililiğinde bir azalmaya yol açabilir. Geçen 4 hafta içinde enzim indükleyici ilaç kullan kadınlar
için ELLA® önerilmemektedir (bkz: bölüm 4.4) ve hormonal olmayan acil kontrasepsiyon (örneğin
bakırlı rahim içi araçlar) düşünülmelidir.
Gastrik pH’ı etkileyen tıbbi ürünler:
Ulipristal asetatın (10 mg film kaplı tablet) proton pompası inhibitörü esomeprazolle (6 gün boyunca
günde 20 mg) birlikte uygulanması sonucunda, yaklaşık %65 oranında daha düşük bir ortalama C ,
maks
gecikmiş bir t (0,75 saat olan medyan 1,0 saat olmuştur) ve %13 daha yüksek bir ortalama EAA
maks
değeri kaydedilmiştir. Acil kontrasepsiyon olarak tatbik edilen tek-doz ulipristal asetat uygulaması
için bu etkileşimin klinik anlamı bilinmemektedir.
Ulipristal asetat’ın başka tıbbi ürünleri etkileme potansiyeli:
İn vitro veriler, ulipristal asetat ve onun aktif metabolitinin klinik olarak anlamlı konsantrasyonlarda
CYP1A2, 2A6, 2C9, 2C19, 2D6, 2E1 ve 3A4’ü istatistiksel açıdan anlamlı düzeyde inhibe etmediğini
göstermektedir. Tek-doz uygulamasından sonra ulipristal asetat veya onun aktif metabolitinin
CYP1A2 ve CYP3A4’ü indüklemesi muhtemel değildir. Dolayısıyla, ulipristal asetat uygulamasının
bu enzimlerce metabolize olan tıbbi ürünlerin klerensini değiştirmesi beklenmemektedir.
P-glikoprotein (P-gp) substratları:
İn vitro veriler, ulipristal asetatın klinik olarak anlamlı konsantrasyonlarda bir P-gp inhibitörü olarak
değerlendirilebileceğini göstermektedir. P-gp substratı feksofenadinle elde edilen in vivo bulgular
kesin ve net bir kanaate varmak için yeterli değildir. P-gp substratlarının klinik herhangi bir sonuca
yol açmaları pek muhtemel değildir.
Hormonal kontraseptifler:
Ulipristal asetat, progesteron reseptörüne yüksek afiniteyle bağlandığı için, progesteron-içeren tıbbi
ürünlerin işlev göstermelerini engelleyebilir:
- Kombine hormonal kontraseptifler ve sadece progesteron içeren kontrasepsiyonun kontraseptif
etkisi azalabilir.
- Ulipristal asetatın levonorgestrel içeren acil kontrasepsiyonla eşzamanlı kullanılması tavsiye
edilmemektedir (bkz: bölüm 4.4)
4/12Özel popülasyonlara ilişkin ek bilgiler:
Pediyatrik popülasyon:
Çocuklarda herhangi bir özel ilaç etkileşimi bildirilmemiştir.
Geriyatrik popülasyon:
Geriyatrik popülasyonda herhangi bir özel ilaç etkileşimi bildirilmemiştir.
4.6. Gebelik ve laktasyon
Genel tavsiye
Gebelik kategorisi X’tir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
ELLA®’nın çocuk doğurma potansiyeli bulunan kadınlarda kullanılması ile ilgili herhangi bir sakınca
yoktur.
Düzenli kullanılan normal bir hormonal kontrasepsiyonla eşzamanlı kullanımı kontrendikasyon teşkil
etmese de, ELLA® ilgili ajanın kontraseptif etkisini azaltabilir (bakınız Bölüm 4.5). Dolayısıyla, bir
doğum kontrol yöntemine başlanmak veya devam etmek isteniyorsa, bu ELLA® kullanımından sonra
yapılabilir, ancak bir sonraki menstrüel periyot başlayana kadar güvenilir bir bariyer yöntemiyle
korunma sağlanması önerilmelidir.
Gebelik dönemi
ELLA® gebelik sırasında kullanım için tasarlanmamıştır, gebelik şüphesi veya mevcut bir gebelik
durumu olan kadınlarda kullanılmamalıdır.
ELLA®, mevcut gebeliği sonlandırmaz.
ELLA® alımından sonra bazen gebelik görülebilir. Hiçbir teratojenik potansiyel gözlemlenmemiş
olmasına rağmen, hayvanlardan elde edilen veriler, üreme toksisitesi açısından yetersizdir (bölüm
5.3’e bakınız). Gebelik döneminde ELLA® maruziyeti ile ilgili kısıtlı insan verileri herhangi bir
güvenlik sorunu ortaya çıkarmamıştır.
Laktasyon dönemi
Ulipristal asetat anne sütünden atılmaktadır (bkz bölüm 5.2) Yenidoğanlar ve infantlardaki etkisi
çalışılmamıştır. Emzirilen çocuklardaki risk göz ardı edilemez. ELLA® alımından sonraki en az 1
hafta boyunca emzirme işleminin gerçekleştirilmemesi önerilmektedir. Bu süre boyunca laktasyonun
stimüle edilmesi açısından sütün sağılıp atılması tavsiye edilir.
Üreme yeteneği / Fertilite
Acil kontrasepsiyon için ulipristal asetat tedavisini takiben doğurganlığın hızlı bir şekilde geri
dönmesi muhtemeldir. Kadınlara bir sonraki adet dönemine kadar sonraki tüm cinsel ilişki eylemleri
için güvenilir bir bariyer yöntemi kullanmaları tavsiye edilmelidir.
4.7. Araç ve makine kullanma yeteneği üzerindeki etkiler
ELLA®, araç ve makine kullanma yeteneği üzerinde az veya orta düzeyde etki gösterebilir.
ELLA® alımından sonra hafif ila orta şiddette baş dönmesi yaygın görülür; somnolans ve bulanık
görme olgularıyla yaygın olmayan bir sıklıkta karşılaşılır; dikkat bozukluğu nadiren rapor edilmiştir.
Hasta bu tür belirtiler yaşadığı takdirde araç ve makine kullanmaması konusunda bilgilendirilmelidir.
(bkz. bölüm 4.8).
5/124.8. İstenmeyen etkiler
En yaygın rapor edilen advers reaksiyonlar baş ağrısı, bulantı, karın ağrısı ve dismenore olmuştur.
Ulipristal asetatın güvenliliği klinik gelişim programında 4718 kadında incelenmiştir.
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan (≥
1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: İnfluenza
Bağışıklık sistemi hastalıkları
Seyrek: Döküntü, ürtiker, anjiyoödem dahil aşırı duyarlılık reaksiyonları**
Metabolizma ve beslenme hastalıkları
Yaygın olmayan: İştah bozuklukları
Psikiyatrik Hastalıkları
Yaygın: Duygu durumu bozuklukları
Yaygın olmayan: Duygusal bozukluklar, anksiyete, insomnia, hiperaktivite bozukluğu, libido
değişimleri
Seyrek: Oryantasyon bozukluğu
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Somnolans, migren
Seyrek: Tremor, dikkat bozukluğu, tat almada bozukluk, senkop
Göz hastalıkları
Yaygın olmayan: Görme bozuklukları
Seyrek: Gözlerde anormal hisler, oküler hiperemi, fotofobi
Kulak ve iç kulak hastalıkları
Seyrek: Vertigo
Solunum, göğüs bozuklukları ve mediastinal hastalıklar
Seyrek: Boğaz kuruluğu
Gastrointestinal hastalıkları
Yaygın: Mide bulantısı*, karın ağrısı*, karında rahatsızlık hissi, kusma*
Yaygın olmayan: İshal, ağız kuruluğu, dispepsi, flatulans
Deri ve deri altı doku hastalıkları
Yaygın olmayan: Akne, cilt lezyonu, kaşıntı
Kas-iskelet bozuklukları, bağ doku ve kemik hastalıkları
Yaygın: Miyalji, sırt ağrısı
Üreme sistemi ve meme hastalıkları
Yaygın: Dismenore, pelvik ağrı, meme hassasiyeti
6/12Yaygın olmayan: Menoraji, vajinal akıntı, menstrüel bozukluk, metroraji, vajinit, ateş basması,
premenstrüel sendrom
Seyrek: Genital kaşıntı, over kist rüptürü, vulvovajinal ağrı, az miktarda ve kısa süreli adet
kanaması*, disparoni
Genel bozukluklar ve uygulama bölgesine ilişkin hastalıkları
Yaygın: Yorgunluk
Yaygın olmayan: Keyifsizlik, ateş, üşüme
Seyrek: Susuzluk hissi
*Teşhis edilmemiş gebelikle (veya ilgili komplikasyonlar) alakalı bir belirti olabilir
**Spontan raporlamadan kaynaklanan advers reaksiyon
Ergenler: Çalışmalarda ve ruhsat sonrası çalışmalarda 18 yaş altındaki kadınlarda gözlenen güvenlilik
profili faz III programındaki yetişkinlerin güvenlik profiline benzerdir (Bölüm 4.2).
Pazarlama sonrası deneyim: Pazarlama sonrası deneyim sırasında spontan olarak bildirilen advers
reaksiyonların sıklığı ve tabiatı faz III programı sırasında anlatılan güvenlilik profiline benzerdir.
Seçilen advers reaksiyonların açıklaması
Faz III çalışmasında yer alan kadınların çoğunluğu (%74,6), bir sonraki menstruel periyotlarına
beklenen zamanda veya ± 7 gün içerisinde girerken; kadınların %6,8’i menstruel periyotlarına
beklenen zamanın 7 gün öncesinden daha erken girmiştir; kadınların %18,5’i ise, beklenen adet
kanaması başlangıcının 7 gün sonrasından daha geç bir zamanda menstruel periyotlarına girmiştir.
Bu gecikme, kadınların %4’ünde 20 günden daha uzun bir süreye tekabül etmiştir.
Kadınların küçük bir kısmı (%8,7), yaklaşık 2,4 gün süren bir intermenstruel kanama rapor etmiştir.
Vakaların çoğunda (%88,2), bu kanama, lekelenme olarak görülmüştür. Faz III çalışmasında ELLA®
verilen kadınların sadece %0,4’ünde ağır intermenstrual kanama rapor edilmiştir.
Faz III çalışmalarında, 82 kadın çalışmaya bir kereden daha fazla katıldı ve dolayısıyla bir adet
ELLA® dozundan daha fazlasını aldı (73 kadın iki kere, 9 kadın ise üç kere katıldı). Advers olayların
insidansı ve şiddeti, regl süresi veya hacminde değişim veya intermenstrual kanama insidansı
açısından bu deneklerde hiçbir güvenlilik farklılığı görülmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta:tufam@titck.gov.tr; tel:0 800
314 00 08; faks: 0 312 218 35 99)
4.9. Doz aşımı ve tedavisi
Ulipristal asetat’ın doz aşımına ilişkin deneyim sınırlıdır. 200 mg’a kadar olan tek dozlar, sınırlı
sayıda deneğe uygulanmış ve herhangi bir güvenlilik endişesine yol açmamıştır. Bu tür yüksek dozlar
iyi tolere edilmiştir, ancak bu kadınlarda adet döngüsü kısalmıştır (uterin kanama beklenenden 2-3
gün önce başlamıştır) ve bazı kadınlarda, kanama süresi uzamakla beraber miktarı fazla değildir (leke
tarzında). Antidotu bulunmamakta, semptomatik tedavi yapılmalıdır.
5. FARMAKOLOJİK ÖZELLİKLER
7/125.1. Farmakodinamik özellikler
Farmakoterapötik Grup: Seks Hormonları ve Genital Sistem Modülatörleri, Acil Kontraseptifler
ATC Kodu: G03AD02
Ulipristal asetat, insan progesteron reseptörüne yüksek-afiniteli bağlanma yoluyla işlev gösteren, oral
olarak aktif, sentetik bir progesteron reseptörü modülatörüdür.
Acil kontrasepsiyon için kullanıldığında etki mekanizması, LH artışını baskılayarak, ovülasyonun
inhibisyonu veya geciktirilmesini sağlamaktır. Farmakodinamik verilere göre, ovülasyonun olması
beklenen tarihten (LH yükselmek üzereyken) biraz önce alınsa dahi, ulipristal asetat vakaların yüzde
78.6 kadarında foliküler ruptürü en az 5 gün kadar geciktirebilir (p<0.005, levonorgestrel ve
plaseboya karşı) (bakınız Tablo).
Ovülasyonun önlenmesi1,§
Plasebo Levonorgestrel Ulipristal asetat
n=50 n=48 n=34
LH artışı öncesi tedavi n=16 n=12 n=8
%25,0 %100
%10,0 p<0,005*
LH artışı sonrasında n=10 n=14 n=14
ama LH pikinden önce %14,3 %78,6
tedavi %10.0 AD† p<0,005*
LH piki sonrası tedavi n=24 n=22 n=12
%4,2 %9,1 %8,3
AD† AD*
1: Brache ve ark, Contraception 2013
§: geç foliküler faz tedavisinden 5 gün sonra ruptüre olmayan baskın folikülün varlığı
*: levonorgestrele kıyasla
AD: istatistiksel anlamı yok
†: plaseboya kıyasla
Ulipristal asetatın glukokortikoid reseptörüne yönelik afinitesi de yüksektir ve in vivo ortamda,
hayvanlarda, antiglukokortikoid etkiler gözlemlenmiştir. Ancak, insanlarda, 10 mg günlük dozda
tekrarlanan uygulamadan sonra dahi bu gibi etkiler gözlemlenmemiştir. Androjen reseptörüne
afinitesi minimum düzeydedir ve insan östrojen veya mineralokortikoid reseptörleri için afinite
göstermez.
Korunmasız cinsel ilişkiyi veya kontraseptif yöntem hatasını takip eden 0 ile 72 saat arasında acil
kontrasepsiyon uygulanan kadınlarda gerçekleştirilen bağımsız, randomize, kontrollü iki adet
çalışmadan alınan sonuçlar (bkz: Tablo), ulipristal asetatın acil kontrasepsiyondaki etkililiğinin,
levonorgestrelin etkililiğinden daha düşük nitelikte olmadığını göstermiştir. İki çalışmadan elde
edilen veriler meta-analiz yoluyla birleştirildiğinde, levonorgestrele kıyasla ulipristal asetat kullanımı
neticesinde oluşan gebelik riskinin istatistiksel açıdan anlamlı düzeyde daha düşük olduğu
saptanmıştır (p = 0,046).
Korunmasız cinsel ilişkiyi veya
kontraseptif yöntem hatasını takip eden Levonorgestrele kıyasla
Randomize
72 saat içerisinde görülen gebelik oranı ulipristal asetat için gebelik
kontrollü deney
(%)1 riski tehlike oranı [%95 GA]
Ulipristal asetat Levonorgestrel
HRA2914-507 0,91 (7/773) 1,68 (13/773) 0,50 [0,18-1,24]
8/12HRA2914-513 1,78 (15/844) 2,59 (22/852) 0,68 [0,35-1,31]
Meta-analiz 1,36 (22/1617) 2,15 (35/1625) 0,58 [0,33-0,99]
1.Glasier et al., Lancet 2010
Yapılan bu iki çalışma, korunmasız cinsel ilişkiyi takip eden 120 saat içerisinde ELLA® ile elde edilen
etkililik verilerini sunmaktadır. Korunmasız cinsel ilişkiyi takip eden 48 ile 120 saat arasında acil
kontrasepsiyon için başvuran ve ulipristal asetat verilen kadınların katıldığı bir açık-etiketli klinik
çalışmada, %2,1 oranında bir gebelik oranı (26/1241) gözlemlenmiştir. Öte yandan, yine yukarıda
anlatılan ikinci karşılaştırma çalışması, korunmasız cinsel ilişkiyi takip eden 72 ile 120 saat arasında
ulipristal asetat verilen ve hiçbirisinde gebelik gözlemlenmeyen 100 kadınla ilgili verileri
göstermektedir.
Klinik çalışmalardan elde edilen kapsayıcı olmayan kısıtlı verilere göre, vücut ağırlığı veya VKİ
arttıkça ulipristal asetatın kontraseptif etkisi azalabilir. (bakınız Bölüm 4.4). Ulipristral asetatla
yapılan aşağıdaki dört klinik çalışmanın meta analizinde daha sonra korunmasız cinsel ilişki yaşayan
kadınlar dahil edilmemiştir.
Az kilolu Normal Fazla kilolu Obez
VKİ(kg/m2)
0 - 18.5 18.5-25 25-30 30-
N total 128 1866 699 467
N gebelik 0 23 9 12
Gebelik oranı %0.00 %1.23 %1.29 %2.57
Güven aralığı 0.00 – 2.84 0.78 – 1.84 0.59 – 2.43 1.34 - 4.45
17 yaş ve altındaki ergenlerde ELLA® etkililik ve güvenliliğini değerlendiren ruhsat sonrası
gözlemsel çalışmada 18 yaş ve üzerindeki yetişkin kadınların etkililik ve güvenlilik profiline kıyasla
herhangi bir farklılık görülmemiştir.
5.2. Farmakokinetik Özellikleri:
Genel Özellikler
Emilim:
30 mg’lık tek dozun oral yolla uygulanmasından sonra, ulipristal asetat hızla emilir ve ilaç alımından
yaklaşık 1 saat (0,5 ilâ 2,0 saat) sonra 176 ± 89 ng/mL’lik bir pik plazma konsantrasyonu ortaya çıkar
ve EAA 0-∞ değeri, 556 ± 260 ng.saat/mL’ye karşılık gelir.
Ulipristal asetat’ın aç halde uygulanmasına kıyasla, çok yağlı bir kahvaltıyla beraber uygulanması,
ortalama C ’ın yaklaşık %45 daha düşük olmasına, geç bir T ’a (0,75 saat ilâ 3 saat’lik bir
maks maks
medyandan) ve ortalama EAA 0-∞ değerinin %25 daha fazla olmasına yol açmıştır. Aktif mono-
demetile metaboliti için de benzer sonuçlar elde edilmiştir.
Dağılım:
Ulipristal asetat, albümin, alfa-l-asit glikoproteini ve yüksek yoğunluklu lipoproteinin de dahil olduğu
plazma proteinlerine yüksek düzeyde bağlanır (> %98).
9/12Ulipristal asetat, lipofilik bileşendir ve günlük ortalama 13,35 mcg (0-24 saat), 2,16 mcg (24-48 saat),
1,06 mcg (48-72 saat), 0,58 mcg (72-96 saat) ve 0,31 mcg (96-120 saat) kadar atılım sergileyerek,
anne sütüne dağılır.
In vitro verilere göre, ulipristal asetat intestinal seviyede BCRP (Meme Kanseri Direnç Proteini)
taşıyıcılarının inhibitörü olabilir. Ulipristal asetatın BCRP üzerindeki etkilerinin herhangi bir klinik
sonuç vermesi beklenmemektedir.
Ulipristal asetat, OATP1B1 veya OATP1B3’ün substratı değildir.
Biyotransformasyon:
Ulipristal asetat, mono-demetile, di-demetile ve hidroksile metabolitlere yaygın metabolize olur.
Mono-demetile metaboliti farmakolojik açıdan aktiftir. İn vitro ortamda elde edilen veriler, bu
metabolizasyona esas olarak CYP3A4’ün, daha düşük oranlarda ise CYP1A2 ve CYP2A6’nın
aracılık ettiğini göstermektedir.
Eliminasyon:
30 mg’lık tek dozdan sonra ulipristal asetat’ın plazmadaki terminal yarı-ömrünün 32,4 ± 6,3 saat
olduğu ve ortalama oral klerensinin (CL/F) 76,8 ± 64,0 L/saat olduğu tahmin edilmektedir.
Doğrusallık/doğrusal olmayan durum:
Veri yoktur.
Hastalardaki karakteristik özellikler
Böbrek/karaciğer yetmezliği:
Böbrek veya karaciğer fonksiyonları bozuk olan kadınlarda ulipristal asetatla hiçbir farmakokinetik
çalışma gerçekleştirilmemiştir.
5.3 Klinik öncesi güvenlilik verileri
Geleneksel farmakoloji, tekrarlanan-doz toksisitesi ve genotoksisite çalışmaları temelinde elde edilen
klinik-dışı veriler, insanlara yönelik hiçbir özel tehlikenin bulunmadığını göstermektedir. Genel
toksisite çalışmalarında görülen bir çok bulgu, progesteronun ve glukokortikoid reseptörlerinin bir
modülatörü olarak sahip olduğu etki mekanizmasıyla ilişkiliydi ve bu bulgulara göre, antiprogesteron
etkinliği, terapötik seviyelere yakın maruziyet düzeylerinde gözlemlendi.
İnsan ve hayvan farmakokinetik verilerindeki yetersizlikten dolayı, üreme toksisitesine ilişkin bilgiler
sınırlıdır. Ulipristal asetat, etki mekanizmasına bağlı olarak ratlarda, tavşanlarda (1 mg/kg’dan fazla
olan tekrarlanan dozlarda) ve maymunlarda bir embriyoletal etki gösterir.
İnsan embriyosuna yönelik emniyeti bilinmemektedir. Hayvan türlerinde gestasyonu sürdürmeye
yetecek düşüklükteki dozlarda, hiçbir teratojenik potansiyel gözlemlenmemiştir.
Ulipristal asetatla (sıçan ve farelerde) yapılan karsinojenisite çalışmalarına göre karsinojenik etkisi
bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütü)
10/12Povidon K30
Kroskarmelloz sodyum
Magnezyum stearat
Opadry yellow fx
- Polivinil alkol
- Titanyum dioksit
- Makrogol 3350 (polietilen glikol)
- Talk
- Polisorbat 80
- Sarı demir oksit
- Mika-bazlı sedef pigment (potasyum aluminyum silikat/titanyum dioksit)
6.2. Geçimsizlikler
Bildirilmemiştir.
6.3. Raf ömrü
36 ay.
6.4. Saklamaya yönelik özel tedbirler
25ºC altındaki oda sıcaklığında ve orijinal ambalajında saklayınız.
6.5. Ambalajın niteliği ve içeriği
Karton kutuda, PVC-PVDC-Alüminyum blister ambalajda, 1 tablet
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4 34467
Maslak /Sarıyer/ İstanbul
Tel: 0212 366 84 00
Faks: 0212 276 20 20
8. RUHSAT NUMARASI
137/35
9. İLK RUHSAT TARİHİ/ RUHSAT YENİLEME TARİHİ
İlk Ruhsat Tarihi: 31/12/2013
Ruhsat Yenileme Tarihi:
11/1210. KÜB’ÜN YENİLEME TARİHİ
12/12