KISA ÜRÜN BİLGİSİ
1. BEŞERİ TIBBİ ÜRÜNÜN ADI
RESPİVENT 50 mcg inhalasyon için toz içeren blister
2. KALİTATİF VE KANTİTATİF BİLEŞİM
Etkin madde:
Salmeterol ksinafoat* 72,50 mcg
*50 mcg Salmeterol’e eşdeğer.
Yardımcı madde:
Laktoz 12,9275 mg
Yardımcı maddeler için 6.1’e bakınız.
3. FARMASÖTİK FORM
İnhalasyon için toz içeren blister.
Blisterlenebilen alu folyo içerisinde beyaz toz şeklindedir.
4. KLİNİK ÖZELLİKLER
4.1. Terapötik endikasyonlar
RESPİVENT,
 Astım semptomlarının düzeltilmesi ve kontrol altına alınması amacıyla bir inhale
kortikosteroid ile birlikte kullanılır. Astım hastalığının basamaklı tedavisinde 3.
basamaktan itibaren (inhaler steroidlerle kontrol altına alınamayan astımlı hastalarda)
kullanılır.
 Orta ve ağır KOAH olgularında uzun etkili beta agonistler, hem semptomları kontrol
2
altına almada hem de yaşam kalitesini düzeltmede ve alevlenme sıklığını azaltmada
etkilidir.
RESPİVENT, aynı dozda devam edilmesi gereken inhale veya oral kortikosteroidlerin yerine
kullanım için değildir. Bu nedenle, RESPİVENT tedavisine başlanacağı zaman kortikosteroid
tedavisi azaltılmamalı veya durdurulmamalıdır.
14.2. Pozoloji ve uygulama şekli
Pozoloji/uygulama sıklığı ve süresi:
RESPİVENT, sadece oral inhalasyon yoluyla kullanım içindir.
RESPİVENT, düzenli bir şekilde kullanılmalıdır. Tedaviden sağlanacak yarar, ilacın birkaç doz
alınmasından sonra belirgin olacaktır.
Astım gibi reversibl solunum yolu obstrüksiyonu:
Yetişkinler (yaşlılar dahil) ve 12 yaş ve üzeri adölesanlar:
Başlangıç dozu günde iki kez bir inhalasyondur. Gerekli olduğu takdirde doz günde iki kez 2
inhalasyona arttırılabilir.
4-12 yaş arası çocuklar:
Günde iki kez bir inhalasyon.
4 yaşın altındaki çocuklarda salmeterol kullanımının etkinlik ve güvenilirliğine yönelik veriler
yetersiz olduğundan, RESPİVENT’in 4 yaşın altındaki çocuklarda kullanımı önerilmemektedir.
Uygulamanın sıklığı ve dozu sadece doktor tavsiyesiyle arttırılmalıdır.
Kronik obstrüktif akciğer hastalığı
Yetişkinler (yaşlılar dahil):
Başlangıç dozu günde iki kez bir inhalasyondur.
Çocuklar ve adölesanlar:
Çocuklarda ve adölesanlarda endike değildir.
Uygulama şekli:
RESPİVENT, sadece oral inhalasyon içindir.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
İlacın akciğerlerdeki hedef bölgelere ulaşabilmesi ve uygun şekilde kullanıldığından emin
olunması için doktor veya bir başka sağlık personeli kullanım talimatına uygun olarak cihazın
nasıl kullanılacağını hastalara öğretmeli ve göstermelidir.
Kullanıma ilişkin detaylı bilgi kullanma talimatında mevcuttur. İnhalasyon cihazı kullanma
talimatı için bakınız ekli talimat.
2İnhalasyon cihazı kullanım talimatları
KAPALI
İnhalasyon cihazı kutusundan çıkardığınızda kapalı durumda olacaktır.
AÇIK
Kullanılmamış bir inhalasyon cihazı içinde ayrı ayrı korunmuş olarak toz halde 60 dozluk ilaç
bulunur. Doz göstergesi, inhalasyon cihazı içinde kaç doz ilaç kaldığını gösterir.
Her doz tam olarak ölçülmüş olup hijyenik şartlara uygun olarak korunmaktadır. Bakıma veya
yeniden doldurmaya gerek yoktur.
İnhalasyon cihazı’nın üst kısmındaki doz göstergesi kaç doz kaldığını gösterir. İnhalasyon
cihazı’nı kullanmak kolaydır. İlacı alacağınız zaman yapacaklarınız aşağıdaki üç basamakta
gösterilmiştir.
1. Açma
2. İçine çekme
3. Kapatma
3RESPİVENT İnhalasyon Cihazı Nasıl Çalışır?
Dış kapak itilince ağızlık içinde küçük bir delik açılır ve bir dozluk ilaç inhale edilmek için
hazırdır. İnhalasyon cihazı kapatılınca dış kapak ilk pozisyonuna döner ve bir sonraki kullanım
için hazır hale gelir. Dış kapak, kullanılmadığı zamanlarda inhalasyon cihazını korur.
1.Açma-İnhalasyon cihazını nasıl kullanmalısınız?
İnhalasyon cihazını açmak ve inhalasyon için hazır hale getirmek için dış kapağı itmeniz yeterli
olacaktır. İnhalasyon cihazının ağızlığı size dönük olacak şekilde tutunuz. İnhalasyon cihazı artık
kullanıma hazırdır. Dış kapağın her açılışında inhalasyon için bir doz hazır hale gelir. Bu doz
göstergesinde görülür. İlacı ziyan etmemek için dış kapak ile oynamayınız.
2.İçine çekme
 İlacı içinize çekmeden önce bu bölümü dikkatli bir şekilde okuyunuz.
 İnhalasyon cihazını ağzınızdan uzak tutunuz. Nefesinizi rahatça yapabileceğiniz
kadar dışarı veriniz.
Unutmayınız-asla inhalasyon cihazının içine nefes vermeyiniz.
 Ağızlığı dudaklarınıza yaslayınız. Uzun ve derin nefes alınız-nefesi burnunuzdan
değil, İnhalasyon cihazının içinden alınız.
 İnhalasyon cihazını ağzınızdan uzaklaştırınız.
 10 saniye veya rahatça tutabildiğiniz kadar uzun bir süre nefesinizi tutunuz.
 Yavaşça nefes veriniz.
3.Kapatma
 İnhalasyon cihazını kapatmak için dış kapağı ilk pozisyonuna kaydırmanız yeterlidir.
 İnhalasyon cihazı yeniden kullanıma hazır hale gelmiştir.
Eğer iki inhalasyon almanız tavsiye edildiyse 1’den 3’e kadar olan basamakları tekrar etmelisiniz.
UNUTMAYINIZ!
İnhalasyon cihazını kuru tutunuz.
Kullanılmadığı zaman kapalı tutunuz.
İnhalasyon cihazının içine asla nefes vermeyiniz.
Dış kapağı ilacı almaya hazır olduğunuzda açınız.
Söylenen dozdan daha fazla almayınız.
4Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda doz ayarlaması gerekli değildir.
Pediyatrik popülasyon:
4 yaşın altındaki çocuklarda salmeterol kullanımının etkinlik ve güvenilirliğine yönelik veriler
yetersiz olduğundan, RESPİVENT’in 4 yaşın altındaki çocuklarda kullanımı önerilmemektedir. 4
yaş ve üzeri çocuklarda kullanım için “Pozoloji/uygulama sıklığı ve süresi” alt başlığına bakınız.
Geriyatrik popülasyon:
Geriyatrik popülasyonda doz ayarlaması gerekli değildir.
4.3. Kontrendikasyonlar
Salmeterol ksinafoat ve/veya ürünün içindeki laktoza karşı aşırı duyarlılığı olan hastalarda
kullanılmamalıdır.
4.4. Özel kullanım uyarıları ve önlemleri
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
RESPİVENT, astım hastalığının başlangıç tedavisi için önerilmez.
Uzun etkili beta agonistler astım semptom kontrolünü sağlayan en kısa süre boyunca kullanılmalı
ve astım kontrolüne ulaşıldığında eğer mümkünse kullanımları durdurulmalıdır. Sonrasında
hastaların kontrol edici bir tedaviyle idamesi sağlanmalıdır.
İnhale kortikosteroide ek olarak uzun etkili beta agonist kullanan pediyatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem de uzun
etkili beta agonist içeren bir kombinasyon preparatı kullanılması önerilir.
Hastalar alevlenme dönemlerinde ise ya da önemli ölçüde veya akut olarak kötüye giden astım
şikayetleri varsa, uzun etkili beta agonistlerle tedaviye başlanmamalıdır.
5Astım kontrolünün ani ve ilerleyen şekilde kötüleşmesi hayatı tehdit eden bir durumdur ve
kortikosteroid tedavisinin başlatılması veya kortikosteroid dozunun arttırılması düşünülmelidir.
Bu durumda, günlük pik akışının izlenmesi tavsiye edilir. İdame astım tedavisi için salmeterol,
inhale veya oral kortikosteroidlerle birlikte verilmelidir.
İnhale kortikosteroidler ile yeterli astım semptom kontrolünün sağlanamadığı durumlarda
RESPİVENT ek tedavi olarak başlatılsa da; hastalar, şiddetli astım alevlenmelerinin olduğu ya da
astımın anlamlı oranda veya akut olarak kötüleştiği durumlarda RESPİVENT ile tedaviye
başlatılmamalıdır.
RESPİVENT ile tedavi sırasında astımla ilişkili ciddi advers olaylar veya alevlenmeler meydana
gelebilir. Tedaviye başladıktan sonra astım semptomlarının yeterli kontrolünün sağlanamadığı
veya kötüleştiği durumlarda, hastalar tedaviye devam etmeleri fakat tıbbi yardım almaları
konusunda uyarılmalıdır.
RESPİVENT, inhale veya oral kortikosteroidlerin yerine kullanılamaz. Hastalar RESPİVENT ile
tedaviye başladıktan sonra, kendilerini iyi hissetseler bile doktora danışmadan steroid tedavisini
kesmemeleri veya steroid dozunu azaltmamaları konusunda uyarılmalıdır.
RESPİVENT, hızlı ve kısa etkili bronkodilatörlerin gerekli olduğu akut astmatik semptomları
gidermek için kullanılmamalıdır. Hastalara bu gibi durumlarda kurtarıcı tedavi olarak
kullanacakları ilaçları hazır bulundurmaları tavsiye edilmelidir.
Uzun etkili bronkodilatörler idame astım tedavisinde tek başına veya asıl tedavi olarak
kullanılmamalıdır. Semptomların rahatlatılması için bronkodilatörlerin, özellikle de kısa etkili
inhale beta -agonistlerin kullanımındaki artış, astım kontrolünün kötüleştiğini göstermektedir.
2
Eğer hasta, kısa etkili rahatlatıcı bronkodilatörlerin sağladığı etkinin azaldığını hissediyor ve her
zaman kullandığından daha fazla inhalasyona gereksinim duyuyorsa, doktora danışması
konusunda bilgilendirilmelidir. Bu durumda hasta yeniden değerlendirilmeli ve antienflamatuvar
tedavinin arttırılması konusundaki gereksinimi (ör. daha yüksek dozlarda inhale kortikosteroid
kullanılması veya oral kortikosteroid tedavisine başlanılması) göz önünde bulundurulmalıdır.
Şiddetli astım alevlenmeleri normal yolla tedavi edilmelidir.
6Astım semptomları kontrol altına alındığında, salmeterol dozunun kademeli olarak azaltılması
göz önünde bulundurulmalıdır. Tedavi kademeli olarak azaltıldığında hastaların düzenli olarak
incelenmesi önemlidir. Etkili en düşük salmeterol dozu kullanılmalıdır.
Salmeterol, tirotoksikozlu hastalarda dikkatli kullanılmalıdır.
Salmeterol kullanımı ile nadiren kan glukoz seviyelerinde artış bildirilmiştir. Bu nedenle,
diabetes mellitus öyküsü olan hastalara RESPİVENT reçete edilirken bu husus göz önünde
bulundurulmalıdır.
Tüm sempatomimetik ilaçlarla, özellikle de terapötik dozlardan daha yüksek dozlarda
uygulandıklarında, nadiren sistolik kan basıncında ve kalp atım hızında artış gibi kardiyovasküler
etkiler görülebilir. Bu nedenle RESPİVENT, daha önceden kardiyovasküler hastalığı olanlarda
dikkatli kullanılmalıdır.
Beta -agonist tedavisi, potansiyel olarak ciddi hipokalemi ile sonuçlanabilir. Akut şiddetli
2
astımda bu etki, hipoksi ile veya eş zamanlı olarak ksantin türevlerinin, steroidlerin ve
diüretiklerin kullanımı ile artabileceğinden dikkatli olunmalıdır. Serum potasyum seviyeleri bu
gibi durumlarda monitörize edilmelidir.
Büyük ölçekli bir klinik çalışmadan (Salmeterol Çok Merkezli Astım Araştırma Çalışması –
SMART) elde edilen veriler Afro-Amerikalı hastalarda, plaseboya kıyasla salmeterol kullanımı
sırasında solunum ile ilişkili ciddi olay veya ölüm riskinin daha yüksek olduğunu ileri sürmüştür.
Bu artışın farmakogenetik veya diğer faktörlere bağlı olup olmadığı bilinmemektedir. Siyah
Afrikalı veya Afro-Karayip soyundan gelen hastalar, RESPİVENT tedavisi sırasında astım
semptomlarının yeterli kontrolünün sağlanamadığı veya kötüleştiği durumlarda tedaviye devam
etmeleri fakat tıbbi yardım istemeleri konusunda uyarılmalıdır.
Sistemik ketokonazol ile eş zamanlı kullanım, salmeterole sistemik maruziyeti anlamlı oranda
arttırmıştır. Bu durum, sistemik etkilerin insidansında artışa neden olabilir (örneğin QTc
aralığında uzama ve çarpıntı). Bu nedenle, salmeterol tedavisinin hastaya sağlayacağı yararlar
potansiyel olarak artan sistemik yan etki riskinden fazla değilse ketokonazol ve diğer güçlü
CYP3A4 inhibitörleri ile birlikte RESPİVENT’in kullanımından kaçınılmalıdır.
7Laktoz uyarısı
RESPİVENT laktoz içermektedir. Nadir kalıtımsal galaktoz intoleransı, Lapp laktoz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Beta-adrenerjik blokörler salmeterolün etkisini zayıflatabilir veya antagonize edebilir. Hem
selektif hem de selektif olmayan beta-blokörlerin kullanımını zorunlu kılacak bir neden yoksa,
kullanımlarından kaçınılmalıdır.
Beta -agonist tedavisi, potansiyel olarak ciddi hipokalemi ile sonuçlanabilir. Akut şiddetli
2
astımda bu etki, hipoksi ile veya eş zamanlı olarak ksantin türevlerinin, steroidlerin ve
diüretiklerin kullanımı ile artabileceğinden dikkatli olunmalıdır
Güçlü CYP3A4 inhibitörleri
7 gün süresince 15 sağlıklı gönüllüde günde bir kez oral olarak uygulanan 400 mg ketokonazolle
günde iki kez inhale edilen 50 mcg salmeterolün eş zamanlı kullanımı, plazma salmeterol
maruziyetinde anlamlı bir artışla sonuçlanmıştır (C 1.4 kat, EAA 15 kat artmıştır). Böyle bir
maks
durum tek başına salmeterol tedavisi veya ketokonazol tedavisi ile karşılaştırıldığında, salmeterol
tedavisinin sistemik etkilerinin insidansında artışa neden olabilir (örneğin QTc aralığında uzama
ve çarpıntı). Kan basıncında, kalp atım hızında, kan şekerinde ve kan potasyum seviyelerinde
klinik olarak anlamlı etkiler gözlenmemiştir. Ketokonazolle eş zamanlı tedavi, salmeterolün
eliminasyon yarı ömrünü ve tekrarlı doz uygulamasından sonra salmeterol birikimini
arttırmamıştır. Bu nedenle, salmeterol tedavisinin hastaya sağlayacağı yararlar potansiyel olarak
artan sistemik yan etki riskinden fazla değilse salmeterol ve ketokonazol’ün birlikte
kullanımından kaçınılmalıdır. Benzer bir etkileşim riskinin diğer güçlü CYP3A4 inhibitörleri ile
de meydana gelmesi olasıdır (örneğin itrakonazol, telitromisin, ritonavir).
Orta düzeyde CYP3A4 inhibitörleri
6 gün süreyle 15 sağlıklı gönüllü bireye eş zamanlı olarak günde üç kez oral yolla uygulanan 500
mg eritromisin ve günde iki kez inhale edilen 50 mcg salmeterol, salmeterol maruziyetinde az
fakat istatistiksel olarak anlamlı olmayan artışla sonuçlanmıştır (C ’ta 1.4 kat, EAA’da 1.2
maks
kat). Eritromisin ile eş zamanlı kullanım, herhangi bir ciddi advers etki ile ilişkili bulunmamıştır.
8Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların tedavi süresince etkin doğum kontrol
(kontrasepsiyon) yöntemleri uygulaması önerilmektedir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Hayvan çalışmaları üreme toksisitesi bakımından direkt veya indirekt zararlı etkiler ortaya
koymamaktadır. Zararlı etkiler terapötik dozlardan önemli ölçüde yüksek dozlara maruz bırakılan
hayvanlarda görülmüştür.
RESPİVENT gerekli olmadıkça gebelik döneminde kullanılmamalıdır.
Hastaya yönelik potansiyel yarar, fetüse yönelik potansiyel riskten fazla olmadıkça, gebe
kadınlarda RESPİVENT kullanılmamalıdır.
Laktasyon dönemi
Salmeterol’ün insan sütüyle atılıp atılmadığı bilinmemektedir Hayvanlar üzerinde yapılan
çalışmalar, salmeterolün sütle atıldığını göstermektedir. Emzirmenin durdurulup
durdurulmayacağına ya da RESPİVENT tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
RESPİVENT tedavisinin emziren anne açısından faydası dikkate alınmalıdır.
9Üreme yeteneği/Fertilite
RESPİVENT’in üreme yeteneği/fertilite üzerindeki etkileri ile ilgili veri mevcut değildir.
4.7. Araç ve makine kullanımı üzerindeki etkiler
Salmeterolün araç ve makine kullanma yeteneği üzerine etkilerini inceleyen çalışma
gerçekleştirilmemiştir.
4.8. İstenmeyen etkiler
Advers olayların görülme sıklığı, sistem-organ sınıfına göre aşağıda belirtilmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Yaygın ve yaygın olmayan sıklıkta gözlenen advers olaylar genel olarak klinik çalışmalardan,
çok seyrek sıklıkta gözlenen advers olaylar ise genel olarak pazarlama sonrası spontan olarak
bildirilen verilerinden elde edilmiştir.
Aşağıda verilen istenmeyen etki sıklıklarının günde iki kez uygulanan 50 mcg standart doz ile
gözlendiği tahmin edilmektedir. Günde iki kez uygulanan 100 mcg’den daha yüksek dozlardaki
sıklıklar da göz önünde bulundurulmalıdır.
Bağışıklık sistemi hastalıkları
Aşağıda verilen belirtilerle birlikte aşırı duyarlılık reaksiyonları:
Yaygın olmayan: Döküntü (kaşıntı ve kızarıklık)
Çok seyrek: Bronkospazm ve anafilaktik şok, ödem ve anjiyoödemi içeren anafilaktik
reaksiyonlar
Metabolizma ve beslenme hastalıkları
Seyrek: Hipokalemi
Çok seyrek: Hiperglisemi
Psikiyatrik hastalıklar
Yaygın olmayan: Sinirlilik
Seyrek: İnsomnia
10Sinir sistemi hastalıkları
Yaygın: Baş ağrısı, titreme
Seyrek: Baş dönmesi
Kardiyak hastalıklar
Yaygın: Çarpıntı
Yaygın olmayan: Taşikardi
Çok seyrek: Kardiyak aritmiler (atriyal fibrilasyon, supraventriküler taşikardi ve ekstrasistoller)
Solunum, göğüs bozuklukları ve mediastinal hastalıklar
Çok seyrek: Orofaringeal iritasyon, paradoksikal bronkospazm
Gastrointestinal hastalıklar
Çok seyrek: Mide bulantısı
Kas-iskelet bozuklukları, bağ doku ve kemik hastalıkları
Yaygın: Kas krampları
Çok seyrek: Artralji
Genel bozukluklar ve uygulama bölgesine ilişkin hastalıklar
Çok seyrek: Spesifik olmayan göğüs ağrısı
Beta -agonist tedavisinin farmakolojik yan etkileri olarak titreme, kişiye özgü çarpıntılar ve baş
2
ağrısı bildirilmiştir; fakat bu etkiler geçici olma ve düzenli tedavi ile azalma eğilimindedir.
Titreme ve çarpıntı günde iki kez 50 mcg’den daha yüksek dozlar uygulandığında daha sık
meydana gelebilir.
Diğer inhalasyon tedavilerinde olduğu gibi doz uygulamasından sonra hırıltıda ani bir artış ve pik
ekspiratuvar akış hızında ani bir düşüş ile birlikte paradoksikal bronkospazm meydana gelebilir.
Bu, hızlı etkili inhale bronkodilatöre bir yanıttır. Böyle bir durumda RESPİVENT ile tedavi
hemen sonlandırılmalı, hasta değerlendirilmeli ve gerekli ise alternatif bir prezentasyon veya
tedavi başlatılmalıdır.
114.9. Doz aşımı ve tedavisi
Salmeterolün aşırı dozu ile beklenen belirtiler ve bulgular baş dönmesi, tremor, sistolik kan
basıncında artışlar, baş ağrısı ve taşikardidir. Hipokalemi de meydana gelebilir. Serum potasyum
seviyelerinin izlenmesi gereklidir. Potasyum replasman tedavisi göz önünde bulundurulmalıdır.
Salmeterolün aşırı dozu için tercih edilen antidot kardiyoselektif beta-bloke edici ajandır.
Kardiyoselektif beta-bloke edici ajanlar bronkospazm geçmişi olan hastalarda son derece dikkatli
kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Selektif beta -adrenoseptör agonistleri
2
ATC kodu: R03AC12
Salmeterol, reseptörün dış bölgesine bağlanan bir uzun yan zinciri olan, selektif uzun etkili
(genellikle 12 saat) bir beta -adrenoseptor agonistidir. Salmeterolün bu farmakolojik özellikleri
2
histaminin neden olduğu bronkokonstriksiyonu daha etkili bir şekilde önler ve konvansiyonel
kısa etkili beta -agonistlerin önerilen dozlarına göre, en az 12 saat süren, daha uzun süreli
2
bronkodilatasyon sağlar.
İn vitro testler salmeterolün, insan akciğerlerinden histamin, lökotrienler ve prostaglandin D gibi
2
mast hücresi mediyatörlerinin salımının güçlü ve uzun süreli bir inhibitörü olduğunu göstermiştir.
Salmeterol insanlarda, inhale edilen alerjenlere karşı erken ve geç faz yanıtlarını inhibe eder; geç
faz yanıtı önleyici etkisi tek bir dozu takiben 30 saat boyunca, bronkodilatör etki artık belirgin
olmadığında bile devam eder. Tek bir salmeterol dozu, bronşiyal aşırı duyarlılığı azaltır. Bu
özellikler salmeterolün ilave olarak non-bronkodilatör aktivitesi olduğunu göstermektedir ancak
bu etkinin klinik açıdan anlamı tam olarak açıklığa kavuşmamıştır. Bu mekanizma,
kortikosteroidlerin anti-enflamatuvar etki mekanizmasından farklıdır. RESPİVENT reçetelendiği
zaman, mevcut kortikosteroid tedavisi durdurulmamalı veya azaltılmamalıdır.
Salmeterol KOAH ile ilişkili olan durumların tedavisinde kullanılmış ve semptomları, akciğer
fonksiyonlarını ve yaşam kalitesini iyileştirdiği gösterilmiştir. Salmeterol, hastalığın reversibl
komponentinde beta agonist olarak etki eder. İn vitro ortamda salmeterol ayrıca insan bronşiyal
2
12epitelyum hücrelerinde silia hareketlerini artırır ve kistik fibrozisli hastalarda bronşiyal
epitelyumda psödomonas toksininin siliyotoksik etkisini azaltır.
Astımla ilgili klinik çalışmalar:
Salmeterol Çok Merkezli Astım Araştırma Çalışması (The Salmeterol Multi-center Asthma
Research Trial) (SMART)
SMART, hastaların standart astım tedavilerine eklenen salmeterol (günde iki kez 50 mcg) veya
plasebonun güvenilirliğinin karşılaştırıldığı 13,176 hastanın salmeterol ve 13,179 hastanın
plasebo almak üzere randomize edildiği, ABD’de yapılan 28 haftalık çok merkezli, randomize,
çift-kör, plasebo kontrollü büyük çaplı bir paralel grup çalışmasıdır. Çalışmaya 12 yaş ve üstünde
olan ve astım tedavisi gören (LABA dışında bir tedavi) hastalar katılmıştır. Çalışma
başlangıcında, başlangıç inhale kortikosteroid kullanımı kayıt edilmiştir. Primer sonlanma noktası
solunum ile ilişkili ölüm ve solunum ile ilişkili hayatı tehdit eden deneyimlerin birleşik sayısı
olarak belirlenmiştir.
SMART çalışmasından anahtar bulgular: primer sonlanım noktası
Hasta grubu Primer sonlanım noktası vakalarının Rölatif risk
sayısı/hasta sayısı (%95 güven aralığı)
Salmeterol Plasebo
Tüm hastalar 50/13,176 36/13,179 1.40 (0.91, 2.14)
İnhale steroid 23/6,127 19/6,138 1.21 (0.66, 2.23)
kullanan hastalar
İnhale steroid 27/7,049 17/7,041 1.60 (0.87, 2.93)
kullanmayan hastalar
Afro-Amerikan 20/2,366 5/2,319 4.10 (1.54, 10.90)
hastalar
(Koyu karakterle yazılan yerlerde risk, istatistiksel olarak %95 seviyesindedir).
13Başlangıçta inhale steroid kullanımı ile SMART çalışmasından elde edilen anahtar bulgular:
ikincil sonlanım noktaları
İkincil sonlanım noktası vakalarının Rölatif risk
sayısı/hasta sayısı (%95 güven aralığı)
Salmeterol Plasebo
Solunum ile ilişkili ölüm
İnhale steroid 10/6,127 5/6,138 2.01 (0.69, 5.86)
kullanan hastalar
İnhale steroid 14/7,049 6/7,041 2.28 (0.88, 5.94)
kullanmayan hastalar
Kombine astım ile ilişkili ölüm veya hayatı tehdit edici deneyim
İnhale steroid 16/6,127 13/6,138 1.24 (0.60, 2.58)
kullanan hastalar
İnhale steroid 21/7,049 9/7,041 2.39 (1.10, 5.22)
kullanmayan hastalar
Astım ile ilişkili ölüm
İnhale steroid 4/6,127 3/6,138 1.35 (0.30, 6.04)
kullanan hastalar
İnhale steroid 9/7,049 0/7,041 *
kullanmayan hastalar
(*=plasebo grubunda herhangi bir vakanın olmamasından dolayı hesaplanamamıştır. Koyu
karakterle yazılan yerlerde risk, istatistiksel olarak %95 seviyesindedir. Yukarıdaki tablodaki
ikincil sonlanım noktaları tüm popülasyonda istatistiksel anlamlılığa ulaşmıştır). Kombine tüm
nedenlere bağlı ölümler veya hayat tehdit edici deneyim, tüm nedenlere bağlı ölümler veya tüm
nedenlere bağlı hastaneye kaldırılmaya ait ikincil sonlanım noktaları, tüm popülasyonda
istatistiksel anlamlılığa ulaşmamıştır
KOAH klinik çalışmaları
TORCH çalışması (TOwards a Revolution in COPD Health; KOAH’ta devrime doğru):
TORCH, KOAH hastalarında, günde 2 kez 50/500 mikrogram salmeterol/flutikazon propiyonat,
günde 2 kez 50 mikrogram salmeterol, günde 2 kez 500 mikrogram FP (flutikazon propiyonat)
14veya plasebo ile yapılan tedavinin tüm nedenlere bağlı ölümler üzerindeki etkisini
değerlendirmek için yapılan 3 yıllık bir çalışmadır. Başlangıç (bronkodilatörden önce) FEV1’i
beklenen normal değerin % 60’ından az olan KOAH hastaları, çift-kör tedavi almak üzere
randomize edilmiştir. Çalışma boyunca hastaların, diğer inhale kortikosteroidler, uzun etkili
bronkodilatörler ve uzun süreli sistemik kortikosteroidler dışında, her zamanki KOAH
tedavilerini almalarına izin verilmiştir. Üç yıllık sağkalım durumu, çalışmadan ayrılıp
ayrılmadıklarına bakılmaksızın hastaların tümü için tespit edilmiştir. Başlıca sonlanma noktası,
plaseboya kıyasla salmeterol/flutikazon propiyonat için 3 yılda tüm nedenlere bağlı ölümlerin
azaltılması olmuştur.
Plasebo Salmeterol 50 FP 500 Salmeterol/flutikazon
N=1,524 N=1,521 N=1,534 propiyonat
50/500 N=1,533
3 yılda tüm nedenlere bağlı ölüm
Ölüm sayısı (%) 231 (%15.2) 205 (%13.5) 246 (%16.0) 193 (%12.6)
Plaseboya karşı risk Geçerli değil 0.879 1.060 0.825
oranı
(GA) (0.73, 1.06) (0.89, 1.27) (0.68, 1.00)
p değeri 0.180 0.525 0.0521
Komponentlerine Geçerli değil 0.932 0.774 Geçerli değil
karşı
salmeterol/flutikazon
propiyonat 50/500’ün
Risk oranı
(GA) (0.77, 1.13) (0.64, 0.93)
p değeri 0.481 0.007
1 Birincil etkinlik karşılaştırması üzerinde yapılmış 2 ara analizin sigara içme durumu açısından
gruplandırılmış bir log-rank analizi için ayarlanmış P değeri
Salmeterol/flutikazon propiyonat ile tedavi edilen hastalarda plasebo ile karşılaştırıldığında 3 yıl
boyunca iyileşmiş sağ kalıma doğru bir eğilim olmakla birlikte, istatistiksel olarak anlamlı
p≤0.05 değerine ulaşılamamıştır. Üç yıl içinde KOAH’a bağlı nedenlerden dolayı ölen hastaların
15yüzdesi plasebo için % 6.0, salmeterol için % 6.1, flutikazon propiyonat için % 6.9 ve
salmeterol/flutikazon propiyonat için % 4.7 olarak bulunmuştur.
Salmeterol, flutikazon propiyonat ve plasebo ile karşılaştırıldığında, salmeterol/flutikazon
propiyonat kombinasyonu ile bir yılda gözlenen orta şiddetli ve şiddetli alevlenmelerin ortalama
sayısı anlamlı ölçüde azalmıştır (plasebodaki 1.13, flutikazon propiyonat grubundaki 0.93,
salmeterol grubundaki 0.97 oranı ile karşılaştırıldığında salmeterol/flutikazon propiyonat
grubundaki ortalama oran 0.85 olmuştur). Plaseboya kıyasla salmeterol/flutikazon propiyonat,
orta şiddetli ve şiddetli alevlenmeleri % 25 (% 95 GA: % 19 ile % 31 arasında; p < 0.001)
oranında azaltmıştır. Salmeterol/flutikazon propiyonat alevlenme oranını, salmeterol ile
karşılaştırıldığında % 12 (% 95 GA: % 5 ile % 19 arasında; p = 0.002), FP ile karşılaştırıldığında
da % 9 (% 95 GA: % 1 ile % 16 arasında; p = 0.024) oranında azaltmıştır. Salmeterol ve FP
plasebo ile kıyaslandığında alevlenme oranını anlamlı derecede sırasıyla % 15 (% 95 GA: % 7 ile
% 22 arasında; p < 0.001) ve % 18 (% 95 GA: % 11 ile % 24 arasında; p < 0.001) oranında
azaltmıştır.
St George Solunum Anketi (SGSA) ile ölçülen Sağlıkla İlişkili Yaşam Kalitesi, plaseboya kıyasla
tüm aktif tedavi yöntemleri ile düzelmiştir. Üç yıl boyunca salmeterol/flutikazon propiyonat ile
sağlanan ortalama düzelme plaseboya kıyasla - 3.1 birim (% 95 GA: - 4.1 ile - 2.1 arasında;
p < 0.001), salmeterole kıyasla - 2.2 birim (p < 0.001) ve FP’ye kıyasla - 1.2 birim (p = 0.017)
olarak bulunmuştur. 4 birim azalmanın klinik ile ilişkili olduğu düşünülmektedir.
Advers olay olarak bildirilen pnömoninin 3 yıllık tahmini olasılığı plasebo için % 12.3,
salmeterol için % 13.3, FP için % 18.3 ve salmeterol/flutikazon propiyonat için % 19.6’dır
(salmeterol/flutikazon propiyonatın plaseboya karşı risk oranı: 1.64, % 95 GA: 1.33 ile 2.01
arasında, p < 0.001). Pnömoni ile ilişkili ölümlerde artış olmamıştır; tedavi sırasında birincil
olarak pnömoniye bağlı olduğu düşünülen ölüm sayısı plasebo için 7, salmeterol için 9, FP için
13 ve salmeterol/flutikazon propiyonat için 8 olarak tespit edilmiştir. Kemik kırılma olasılığında
anlamlı farklılık gözlenmemiştir (plasebo % 5.1, salmeterol % 5.1, FP % 5.4 ve
salmeterol/flutikazon propiyonat %6.3; plaseboya karşı salmeterol/flutikazon propiyonat için risk
oranı: 1.22, % 95 GA: 0.87 ile 1.72 arasında, p = 0.248).
165.2. Farmakokinetik özellikler
Genel özellikler
Emilim:
Salmeterol akciğerlerde lokal olarak etki eder, bu nedenle plazma seviyeleri terapötik etkinin
belirleyicisi değildir. Buna ek olarak, terapötik dozlarda inhalasyondan sonra çok düşük plazma
konsantrasyonları gösterdiği için (yaklaşık 200 pg/ml veya daha az) plazmadaki ilaç miktarının
tayini teknik olarak zor olduğundan, salmeterolün farmakokinetiği ile ilgili sadece sınırlı veriler
bulunmaktadır. Salmeterol ksinafoatın düzenli kullanımını takiben, ksinafoik asit sistemik
dolaşımda tayin edilebilir ve kararlı durum konsantrasyonları yaklaşık 100 ng/ml'ye ulaşır. Bu
konsantrasyonlar, toksisite çalışmalarında gözlenen kararlı durum konsantrasyonlarından 1000
kat daha düşüktür. Havayolu tıkanıklığı olan hastalarda bu konsantrasyonlarda uzun süreli
düzenli kullanımında (12 aydan fazla) herhangi bir zararlı etki görülmemiştir.
Dağılım:
Salmeterolün plazma proteinlerine bağlanma oranı %96’dır.
Biyotransformasyon:
İn vitro bir çalışma salmeterolün sitokrom P450 3A4 (CYP3A4) tarafından büyük oranda α-
hidroksisalmeterole (alifatik oksidasyon) metabolize edildiğini göstermiştir.
Eliminasyon:
Eliminasyon yarılanma ömrü 5.5 saattir. Salmeterolün %60’ı dışkı ile %25’i idrar ile itrah edilir.
Doğrusallık/doğrusal olmayan durum:
Veri mevcut değildir.
5.3. Klinik öncesi güvenilirlik verileri
Hayvanlarla gerçekleştirilen üreme çalışmaları, beta -agonistlerin çok yüksek dozlarda fetüs
2
üzerinde bazı etkileri olduğunu göstermiştir.
Sıçanda, in vitro veya in vivo ortamda ya prokaryotik ya da ökaryotik hücre kullanılarak
gerçekleştirilen bir dizi çalışmada salmeterol ksinafoat genetik toksisiteye neden olmamıştır.
Salmeterol ksinafoat ile gerçekleştirilen uzun süreli çalışmalarda sıçanların mezoovaryumunda ve
farelerin uterusunda sınıf ilişkili iyi huylu düz kas tümörlerinin indüklendiği gözlenmiştir.
17Bilimsel literatürler ve farmakolojik çalışmalar bu etkilerin türe özgü olduğuna ve klinik
kullanımla ilişkili olmadığına ilişkin kanıtlar sunmaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
RESPİVENT 50 mcg 60 dozluk inhalasyon için toz içeren Alü/Alü blister, inhalasyon cihazında,
karton kutuda, kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Salutis İlaç San Tic. Ltd. Şti.
General Ali Rıza Gürcan Cad. Merter İş Merkezi
Bağımsız Bölüm 2/2 Zeytinburnu/İSTANBUL
Telefon: 0 212 481 83 05
Faks: 0 212 481 83 05
e-mail: info@salutisilac.com.tr
188. RUHSAT NUMARASI (LARI)
249/17
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.03.2013
Ruhsat yenileme tarihi:
10. KÜB’ÜN YENİLENME TARİHİ
19