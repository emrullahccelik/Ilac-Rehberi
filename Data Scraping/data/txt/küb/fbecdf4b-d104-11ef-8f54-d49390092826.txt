KISA ÜRÜN BİLGİSİ
1. BEŞERİ TIBBİ ÜRÜNÜN ADI
UROCARE 3 g Granül İçeren Saşe
2. KALİTATİF VE KANTİTATİF BİLEŞİMİ
Etkin madde:
Her bir saşe;
Fosfomisin trometamol 5.631 g (3 g fosfomisine eşdeğer)
Yardımcı maddeler:
Sukroz 2.107 g
Yardımcı maddeler için 6.1’e bakınız.
3. FARMASÖTİK FORM
Oral çözelti için granül
Beyaz, granüler, karakteristik mandalina kokulu toz
4. KLİNİK ÖZELLİKLER
4.1. Terapötik endikasyonlar
UROCARE aşağıdaki durumlarda endikedir;
• Yetişkin kadın ve adölesan kızlardaki akut, komplike olmamış sistit tedavisi
• Yetişkin erkeklerde transrektal prostat biyopsisi sırasında perioperatif antibiyotik
profilaksisi
Antibakteriyel ilaçların doğru kullanımıyla ilgili resmi kılavuzlar göz önünde tutulmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
UROCARE;
1 / 11• Yetişkin kadın ve adölesan kızlardaki (12 yaş üzerindeki) akut, komplike olmamış sistit
tedavisinde tek doz (3 g fosfomisin) olarak kullanılır.
• Transrektal prostat biyopsisi perioperatif antibiyotik profilaksisi için girişimden 3 saat önce
1 doz (3 g fosfomisin) ve girişimden 24 saat sonra 1 doz (3 g fosfomisin) olarak kullanılır.
Uygulama şekli:
UROCARE içeriği oda ısısındaki bir bardak suda karıştırılarak çözündürülür, hazırlandıktan
hemen sonra tamamı içilir. UROCARE sulu çözeltisi homojen ve donuk renklidir (opelesan).
Yetişkin kadın ve adölesan kızlardaki akut, komplike olmamış sistiti tedavisinde UROCARE
aç karnına alınmalıdır (yemeklerden 2-3 saat önce veya 2-3 saat sonra). Tercihen geceleri
yatmadan önce ve mesane boşaltıldıktan sonra kullanılması önerilir.
Özel popülasyonlara ilişkin ek bilgiler:
Böbrek yetmezliği:
Ciddi böbrek yetmezliği (kreatinin klerensi <10 mL/dak) olan hastalarda kullanılmamalıdır
(bkz. bölüm 4.3 ve 5.2).
Karaciğer yetmezliği:
Karaciğer yetmezliği olan hastalar için özel bir doz ayarlaması bulunmamaktadır.
Pediyatrik popülasyon:
12 yaş ve altındaki çocuklarda fosfomisinin etkililik ve güvenliliği ile ilgili yeterli klinik
çalışma bulunmadığından, kullanımı önerilmemektedir.
Geriyatrik popülasyon:
Geriyatrik popülasyonda tedavi erişkinlerde önerilen ile aynıdır.
4.3. Kontrendikasyonlar
UROCARE’in kullanımı aşağıdaki durumlarda kontrendikedir.
• Fosfomisine veya üründeki herhangi bir maddeye karşı aşırı duyarlılığı olanlarda (bkz.
Bölüm 6.1)
• Kreatinin klerensi 10 mL/dak altında olan, ciddi böbrek yetmezliği bulunan ve hemodiyalize
giren hastalarda
2 / 11• Kalıtımsal fruktoz intoleransı, glukoz-galaktoz malabsorpsiyonu ya da sükroz-izomaltoz
yetmezliği olan hastaların bu ilacı kullanmamaları gerekir.
4.4. Özel kullanım uyarıları ve önlemleri
Aşırı duyarlılık reaksiyonları
Fosfomisin tedavisi esnasında anafilaksi ve anafilaktik şoku da içeren hipersensitivite
reaksiyonları ortaya çıkabilir ve hayati tehlikeye yol açabilir (bkz. bölüm 4.8. İstenmeyen
etkiler). Eğer bu reaksiyonlar ortaya çıkarsa fosfomisin tekrar uygulanmamalıdır ve uygun bir
medikal tedavi gerekir.
Clostridium difficile-kaynaklı diyare
Fosfomisin ile Clostridium difficile ile ilişkili kolit ve psödo-membranöz kolit bildirilmiştir ve
şiddeti hafiften yaşamı tehdit ediciye kadar değişebilir (bkz. Bölüm 4.8). Bu nedenle,
fosfomisin uygulaması sırasında veya sonrasında diyare olan hastalarda bu teşhisi dikkate
almak önemlidir. Fosfomisin ile tedavinin kesilmesi ve Clostridium difficile için spesifik
tedavinin uygulanması düşünülmelidir. Peristaltizmi inhibe eden tıbbi ürünler verilmemelidir.
Pediyatrik popülasyon
12 yaş ve altındaki çocuklarda fosfomisinin etkililik ve güvenliliği ile ilgili yeterli klinik
çalışma bulunmadığından, kullanımı önerilmemektedir (bkz. Bölüm 4.2).
Persistan enfeksiyonu ve erkek hastalar
Persistan enfeksiyon durumunda, komplike idrar yolu enfeksiyonu veya dirençli patojen
prevalansı (örn. Staphylococcus saprophyticus, bkz. bölüm 5.1) nedeniyle kapsamlı bir
inceleme ve tanının yeniden değerlendirilmesi önerilir. Genel olarak, erkek hastalardaki idrar
yolu enfeksiyonları bu tıbbi ürünün endike olmadığı komplike idrar yolu enfeksiyonu olarak
düşünülmelidir (bkz. bölüm 4.1).
Yardımcı maddeler
Nadir kalıtımsal fruktoz intoleransı, glukoz-galaktoz malabsorpsiyon veya sukraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
3 / 11Metoklopramid
Eşzamanlı metoklopramid uygulanması fosfomisinin serum ve idrar konsantrasyonlarını
düşürebileceğinden birlikte kullanılmamalıdır. Gastrointestinal motiliteyi artıran diğer ilaçlar
benzer etkiler oluşturabilir.
Yiyecek ve içecek ile kullanılması
Yiyecekler ile beraber alınması, pik plazma seviyelerinde ve idrar konsantrasyonlarında hafif
düşmeye neden olacak şekilde UROCARE'in etkin maddesinin emilimini geciktirebilir. Bu
nedenle ilacın aç karnına ya da yemeklerden 2-3 saat sonra alınması tercih edilir.
INR’deki değişiklikle ilgili özel durum
Antibiyotik tedavisi alan hastalarda çok sayıda oral antikoagülan aktivitede artma vakası
bildirilmiştir. Ciddi enfeksiyon ya da inflamasyon, yaş ve genel sağlık durumunun bozukluğu
risk faktörleri kapsamındadır. Bu şartlar altında INR'nin değişiminin enfeksiyöz hastalıktan ya
da onun tedavisinden kaynaklı olup olmadığını belirlemek zordur. Ancak, bazı antibiyotik
sınıfları daha sık bu etkiyi gösterirler ve bu gruplar özellikle: florokinolonlar, makrolidler,
siklinler, kotrimoksazol ve bazı sefalosporinlerdir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Fosfomisinin doğum kontrol yöntemlerine bilinen bir etki bulunmamaktadır.
Gebelik dönemi
Gebeliğin ilk trimesterinde fosfomisin tedavisinin güvenliliği ile ilgili sınırlı sayıda veri
bulunmaktadır (n=152). Bu veriler şimdiye kadar teratojenite için herhangi bir güvenlilik sinyali
oluşturmamaktadır.
UROCARE plasentadan geçer.
4 / 11Hayvan çalışmaları, üreme toksisitesi açısından doğrudan veya dolaylı zararlı etkiler
göstermemektedir (bkz. Bölüm 5.3).
UROCARE gerekli görülürse, gebelik döneminde kullanılabilir.
Sınırlı sayıda gebelikte maruz kalma olgularına ilişkin veriler fosfomisinin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik / embriyonal / fetal gelişim / doğum ya da doğum sonrası gelişim
ile ilgili olarak doğrudan ya da dolaylı zararlı etkiler olduğunu göstermemektedir (bkz. bölüm
5.3). Gebe kadınlara verilirken tedbirli olunmalıdır.
Laktasyon dönemi
Fosfomisin düşük seviyelerde anne sütüne geçer. Ancak kullanımı gerekli ise fosfomisin oral
tek doz olarak laktasyon döneminde kullanılabilir.
Üreme yeteneği / Fertilite
Erkek ve dişi sıçanlara oral yoldan 1000 mg/kg/gün dozlara kadar fosfomisin uygulaması fertiliteyi
etkilememiştir. İnsanlarla ilgili veri mevcut değildir.
4.7. Araç ve makine kullanımı üzerindeki etkiler
UROCARE’in araç ve makine kullanımına etkisi üzerine spesifik bir çalışma yapılmamıştır
fakat, hastalar baş dönmesi rapor edildiği konusunda bilgilendirilmelidirler. Bu durum bazı
hastaların araç ve makine kullanımı yeteneğini etkileyebilir (bkz. Bölüm 4.8).
4.8. İstenmeyen etkiler
Tek doz fosfomisin trometamol uygulaması takiben en sık advers etkiler başta diyare olmak
üzere gastrointestinal sistemde görülür. Bunlar genellikle kendini kısıtlayan ve kendiliğinden
düzelen durumlardır.
Klinik çalışmalar ve satış sonrası gözetim çalışmalarından elde edilen verilere göre istenmeyen
etkiler aşağıda sistemlere ve sıklıklarına göre tablo olarak sunulmuştur.
5 / 11Sıklıklar şu şekilde tanımlanmıştır: çok yaygın (≥ 1/10); yaygın (≥ 1/100, < 1/10); yaygın
olmayan (≥ 1/1000, < 1/100); seyrek (≥ 1/10000, < 1/1000); çok seyrek (< 1/10000); bilinmiyor
(eldeki verilerden hareketle tahmin edilemiyor)
Enfeksiyonlar ve enfestasyonlar
Yaygın:
Vulvovajinit
Bağışıklık sistemi hastalıkları
Bilinmiyor:
Anafilatik şokun da dahil olduğu anafilaktik reaksiyonlar, hipersensitivite
Sinir sistemi hastalıkları
Yaygın:
Baş ağrısı, baş dönmesi
Gastrointestinal hastalıklar
Yaygın:
Diyare, bulantı, dispepsi, abdominal ağrı
Yaygın olmayan:
Kusma
Bilinmiyor:
Antibiyotik-kaynaklı kolit(bkz. bölüm 4.4)
Deri ve deri altı doku hastalıkları
Yaygın olmayan:
Döküntü, ürtiker, kaşıntı
Bilinmiyor:
Anjiyoödem
Süpheli advers reaksivonların raporlanması
6 / 11Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakojilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Oral fosfomisinin doz aşımına ilişkin deneyim sınırlıdır.
Fosfomisinin parenteral kullanımı ile hipotoni, somnolans, elektrolit bozuklukları,
trombositopeni ve hipoprotrombinemi vakaları rapor edilmiştir.
Doz aşımı olduğunda, hasta monitorize edilmeli (özellikle plazma ve serum elektrolit seviyeleri) ve
semptomatik ve destekleyici tedavi uygulanmalıdır. İlacın idrar yolu ile elimine edilmesini
desteklemek için rehidratasyon önerilir. Fosfomisin vücuttan hemodiyaliz yoluyla etkili bir şekilde
ve yaklaşık 4 saatlik ortalama yarılanma ömrü ile atılır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller (Diğer antibakteriyeller)
ATC Kodu: J01XX01
Etki mekanizması:
Fosfomisin bakteriyel hücre duvarının enzimatik sentezini önleyerek proliferasyon gösteren
patojenler üzerinden bakterisidal etki gösterir. Fosfomisin, peptidoglikan sentezini bloke ederek
bakteri hücre içindeki hücre duvarı sentezinin ilk aşmasını inhibe eder.
Fosfomisin iki farklı taşıma sistemi (sn-gliserol-3-fosfat ve heksoz-6 transport sistemleri) yoluyla
bakteri hücresine aktif olarak taşınır.
Farmakokinetik/Farmakodinamik ilişki:
Sınırlı sayıdaki veriler fosfomisinin büyük olasılıkla zamana bağlı olarak hareket ettiğini
göstermektedir.
Direnç mekanizması:
7 / 11Başlıca direnç mekanizması bakteriyel fosfomisin transport sistemlerinde değişikliğe neden
olan kromozomal mutasyondur. Plazmid veya transpozon kaynaklı olan diğer direnç
mekanizmaları, sırasıyla molekülü glutatyona bağlayarak veya fosfomisin molekülündeki
karbon-fosfor bağının bölünmesiyle fosfomisinin enzimatik inaktivasyonuna neden olur.
Çapraz direnç:
Fosfomisin ile diğer antibiyotikler arasında çapraz direnç bilinmemektedir.
Duyarlılık testi kırılma noktaları:
Avrupa Antimikrobiyal Duyarlılık Testi Komitesi tarafından belirlenen duyarlılık sınır
değerleri aşağıdaki gibidir (EUCAST kırılma noktası tablosu, sürüm 11)
Tür Duyarlı Dirençli
Enterobakteriler ≤ 8 mg/L ➢ 8 mg/L
Edinilmiş direnç prevalansı:
Bireysel türlerin edinilmiş direncinin yaygınlığı zamanla ve coğrafyaya bağlı olarak değişebilir.
Direnç durumu hakkında bölgesel bilgi, özellikle ciddi enfeksiyonların uygun tedavisini
sağlamak için gereklidir.
Aşağıdaki tablo, sürveyans programları ve çalışmalardan elde edilen verilere dayanmaktadır.
Onaylı endikasyonlarla ilgili organizmaları içermektedir:
Yaygın olarak duyarlı türler
Aerobik Gram-negatif mikroorganizmalar
Escherichia coli
Edinilmiş direncin problem olabileceği türler
Aerobik Gram-pozitif mikroorganizmalar
Enterococcus faecalis
Aerobik Gram-negatif mikroorganizmalar
Klebsiella pneumonia
Proteus mirabilis
Doğal dirençli olanlar
Aerobik Gram-pozitif mikroorganizmalar
Staphylococcus saprophyticus
5.2 Farmakokinetik özellikler
Genel Özellikler
8 / 11Emilim:
Oral tek doz uygulamadan sonra fosfomisin trometamolün mutlak biyoyararlanımı yaklaşık %33-
53’tür. Emilim hızı ve miktarı yiyecekler tarafından azaltılır, ancak zamanla idrarla atılan toplam
aktif madde miktarı aynıdır. Açlık veya tokluk durumunda, 3 gram oral uygulamadan sonra
fosfomisin ortalama üriner konsantrasyonları en az 24 saat boyunca 128 mcg/mL olan eşik MİK
değerinin üzerindedir, ancak idrardaki maksimum konsantrasyonuna ulaşma süresi 4 saat gecikir.
Fosfomisin trometamol enterohepatik resirkülasyona girer.
Dağılım:
Fosfomisin böbrekler ve mesane duvarı dahil olmak üzere dokulara dağılır.
Fosfomisin plazma proteinlerine bağlanmaz ve plasenta bariyerinden geçer.
Biyotransformasyon:
Fosfomisinin metabolize olduğu gözlenmemiştir.
Eliminasyon:
Fosfomisin glomerüler filtrasyonla atılım yarı ömrü yaklaşık 4 saat olmak üzere başlıca böbreklerle
(dozun %40-50’si idrarda bulunmuştur) ve daha az kısmı (dozun %18-28’lik kısmı) feçesle
değişmeden atılır. Yiyecekler ilaç emilimini geciktirse bile zamanla idrarla atılan toplam ilaç
miktarı aynıdır.
Doğrusallık/doğrusal olmayan durum:
2-4 gram doz aralığında fosfomisinin farmakokinetikleri dozdan bağımsızdır.
Özel popülasyonlar:
Böbrek fonksiyon bozukluğu olan hastalarda eliminasyon yarılanma ömrü böbrek
yetmezliğinin derecesi ile orantılı olarak artar. Böbrek fonksiyon bozukluğu olan hastalarda
kreatinin klirensi 10 mL/dak’nın üzerindeyse normal bir dozdan sonra idrardaki fosfomisin
konsantrasyonları 48 saat boyunca etkili kalır.
Yaşlı hastalardaki fosfomisin klirensi, yaşa bağlı olarak azalan böbrek fonksiyonlarına paralel
olarak azalır.
5.3. Klinik öncesi güvenlilik verileri
Klinik dışı veriler, konvansiyonel güvenlilik farmakolojisi çalışmaları, tekrarlanan doz
toksisitesi, genotoksisite veya üreme toksisitesi açısından insanlar için özel bir tehlike ortaya
koymamıştır.
9 / 11Fosfomisin için karsinojenisite verisi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Portakal aroması
Mandalina aroması
Sakkarin
6.2. Geçimsizlikler
Geçerli değildir.
6.3. Raf ömrü
36 ay.
6.4. Saklamaya yönelik özel tedbirler
25 °C altındaki oda sıcaklığında saklayınız.
6.5. Ambalajın niteliği ve içeriği
8 g'lık 1 adet saşe, PET/AL/PE poşette kullanma talimatı ile birlikte karton kutuda sunulur.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. sok. 7/3
Balgat-ANKARA
8. RUHSAT NUMARASI
220/93
9. İLK RUHSAT TARİHİ/RUHSAT YENİLEME TARİHİ
10 / 11İlk ruhsat tarihi: 18.09.2009
Ruhsat yenileme tarihi: 25.08.2015
10. KÜB’ÜN YENİLEME TARİHİ
..
11 / 11