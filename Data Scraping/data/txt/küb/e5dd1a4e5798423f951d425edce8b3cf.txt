1 / 23  KISA  ÜRÜN  BİLGİSİ  
 
1. BEŞERİ  TIBBİ ÜRÜNÜN  ADI 
JUNİFEN 100 mg/5 m L pediyatrik şurup  
 
2. KALİTATİF  VE KANTİTATİF  BİLEŞİM  
Etkin  madde:  
Her 5 mL’lik ölçek,  100 mg ibuprofen  içerir.  
 
Yardımcı  maddeler:  
Her 5 mL’lik ölçek:  
Sodyum hidroksit          11,25 mg  
Sodyum  bikarbonat            50 mg  
Maltitol            400 mg 
Sukroz            3000  mg 
içerir.  
 
Yardımcı  maddeler  için Bölüm  6.1’e  bakınız.  
 
3. FARMASÖTİK  FORM  
Açık  somon  renkli,  berrak çözelti  
 
4. KLİNİK  ÖZELLİKLER  
4.1  Terapötik  endikasyonlar  
Çocuklar  
JUNİFEN : 
• 6 ay ve üzerindeki  çocuklarda  ateşin  düşürülmesi  amacıyla  kısa süreli  olarak,  
• 6 ay ve üzerindeki çocuklarda hafif ve orta derecedeki ağrıların giderilmesi amacıyla 
kısa süreli olarak,  
• Juvenil  romatoid  artrit’in  semptom  ve bulgularının  tedavisinde  kullanılır.  
 
4.2 Pozoloji ve uygulama şekli 
Pozoloji/uygulama sıklığı ve  süresi:  
Çocuklar  
İbuprofenin  günlük dozu bölünmüş dozlar halinde vücut ağırlığı başına 20 –30 mg/kg’dır.  
Bu, şurubun aşağıdaki gibi kullanılmasıyla sağlanabilir:  
 
Yaş Doz Sıklık  
6 ay – 1 yaş (7 kg’dan  ağır 
olmak  koşulu  ile) 2,5 mL (50mg)  Günde  3 defa 
2 / 23  1-2 yaş 2,5 mL (50mg)  Günde  3-4 defa 
3-7 yaş 5 mL (100  mg) Günde  3-4 defa 
8-12 yaş 10 mL (200  mg) Günde  3-4 defa 
  
Dozlar,  günde  4 defaya  kadar  6 saatte  bir verilmelidir.  
 
Jüvenil  romatoid artrit endikasyonunda, bölünmüş dozlar halinde vücut ağırlığı başına  40 
mg/kg/gün dozuna kadar kullanılabilir.  
 
İstenmeyen etkiler, semptomları kontrol altına almak için gereken, etkili en düşük doz,  en 
kısa süreyle kullanılarak, en aza indirilebilir (bkz. Bölüm 4.4).  
 
Uygulama  şekli  
Ağız  yoluyla  alınır.  
 
JUNİFEN  alımı ile ağızda veya boğazda geçici bir yanma hissi olabilir. Kullanmadan önce 
şişenin iyice çalkalandığından emin olunmalıdır.  
 
Özel  popülasyonlara  ilişkin  ek bilgiler:  
Böbrek/Karaciğer/Kalp  yetmezliği:  
Renal, hepatik ya da kalp yetmezliği olan hastalarda dikkatli olunmalıdır, çünkü Non - 
Steroid Anti -enflamatuvar (NSAİİ) ilaçların kullanımı renal fonksiyonlarda bozulmayla 
sonuçlanabilir. Bu hastalarda doz mümkün olan en düşük düzeyde tutulmalı ve böbrek 
fonksiyonları  izlenmelidir.  
 
Pediyatrik  popülasyon:  
7 kg’dan  düşük  kiloda  olan çocuklarda  önerilmemektedir.  
 
Geriyatrik popülasyon:  
Dozajın bireysel olarak ayarlanmasını gerektiren böbrek veya karaciğer fonksiyon 
bozuklukları  olmadıkça  özel doz modifikasyonlarına gerek  yoktur. Bu grupta dozla 
birlikte dikkatli olunmalıdır. Doz bireysel olarak düzenlenmelidir. En düşük etkin doz  
olası en kısa süreyle kullanılmalıdır.  
 
Yaşlılar NSAİİ’lerin istenmeyen etkilerine en sık maruz kalan gruptur. Özellikle 
gastrointestinal kanama ve perforasyon ölümcül olabilir.  
4.3 Kontrendikasyonlar  
İbuprofene  ya da ilacın içindeki yardımcı maddelerin herhangi birine karşı aşırı  
duyarlılılık.  
 
Daha önce aspirin veya diğer NSAİİ’ler ile astım, rinit, ürtiker gibi aşırı duyarlılık 
3 / 23  Kardiyovasküler  (KV)  risk 
- NSAİİ’ler  ölümcül olabilecek ciddi KV trombotik olaylar, miyokard infarktüsü ve inme 
riskinde artışa neden olabilir. Bu risk kullanım süresine bağlı olarak artabilir. KV hastalığı 
olan veya KV hastalık risk faktörlerini taşıyan hastalarda risk daha yüksek olabilir.  
- JUNİFEN  koroner arter bypass greft (CABG) cerrahisi ortamında perioperatif ağrı 
tedavisi için kontrendikedir.  
Gastrointestinal  (GI) riskler  
NSAİİ’ler kanama, ülserasyon, mide veya bağırsak perforasyonu gibi ölümcül olabilecek 
ciddi GI advers etkilere yol açarlar. Bu advers olaylar kullanım sırasında herhangi bir 
zamanda, önceden uyarıcı bir semptom vererek veya vermeksizin ortaya çıkabilirler. Yaşlı 
hastalar ciddi GI etkiler bakımından daha yüksek risk taşımaktadırlar.  reaksiyonu gelişmiş olması. Bu hastalarda NSAİİ'lere karşı şiddetli, nadiren ölümcül, 
anafilaktik benzeri reaksiyonlar bildirilmiştir (bkz. Uyarılar - Anafilaktik Reaksiyonlar ve 
Önlemler -Önceden Var Olan Astım).  
 
Hamileliğin  son 3 ayı (bkz.  Bölüm  4.6). 
Ağır karaciğer  yetmezliği.  
Ağır böbrek yetmezliği (glomerüler filtrasyon <30m L/dk.). 
Kanama eğiliminde artış.  
 
Önceki  bir NSAİİ  tedavisine  bağlı  gastrointestinal  kanama  ya da perforasyon  öyküsü  
bulunmak.  
 
Önceden  geçirilmiş  veya  halen  aktif ülseratif  kolit,  Crohn  hastalığı,  rekürran  peptik 
ülser  veya gastrointestinal  kanama (iki  ya da  daha  fazla  kanıtlanmış, belirgin ülserasyon 
ya da kanama episodu şeklinde tanımlanan).  
 
JUNİFEN  şiddetli kalp yetmezliği (NYHA Sınıf IV), karaciğer yetmezliği ve böbrek 
yetmezliği olan hastalarda kontrendikedir (bkz. Bölüm 4.4).  
 
Koroner  arter bypass  cerrahisi  öncesi  veya  sonrası  dönem.  
 
4.4 Özel  kullanım  uyarıları  ve önlemleri  
 
Genel  önlemler  
İstenmeyen etkiler, semptomları kontrol altına almak için gereken, etkili en düşük doz,  en 
kısa süreyle kullanılarak, en aza indirilebilir (Bölüm 4.2 ve aşağıdaki gastrointestinal ve 
kardiyovasküler risklere bakınız). Diğer NSAİİ'lerde olduğu gibi ibuprofen de enfeksiyon 
belirtilerini maskeleyebilir.  
 
Ülserasyon veya kanama riskinin artması nedeniyle ibuprofen, siklooksijenaz -2 seçici 
inhibitörleri de dahil olmak üzere NSAİİ'lerle  birlikte kullanımından kaçınılmalıdır (bkz. 
4 / 23  Bölüm 4.5).  
 
Herhangi  bir ağrı kesicinin  uzun  süreli  kullanımına  bağlı  olarak,  meydana  gelen  baş ağrısı,  
analjezik  dozu arttırılarak tedavi edilmemelidir. Kortikosteroidlerin yerini alması veya 
kortikosteroid  yetmezliğini  tedavi  etmesi  beklenemez.  Kortikosteroidlerin  aniden  kesilmesi 
hastalığın alevlenmesine neden olabilir. Uzun süreli kortikosteroid tedavisi gören 
hastalarda, kortikosteroidlerin kesilmesine karar verilirse, tedavileri yavaş yavaş 
azaltılmalıdır.  
 
Geriyatrik  popülasyon:  
Yaşlılarda, NSAİİ'lere karşı, özellikle ölümcül olabilen gastrointestinal kanama ve 
perforasyon gibi advers reaksiyonların sıklığı artmaktadır (bkz. Bölüm 4.2).  
 
Pediyatrik  popülasyon:  
Sıvı kaybı  yaşamış  (dehidrasyon)  çocuklarda  ve ergenlerde  böbrek  yetmezliği  riski vardır.  
 
JUNİFEN ’in ateş ve enflamasyonu azaltmadaki farmakolojik aktivitesi, enfeksiyöz 
olmadığı düşünülen ağrılı durumların komplikasyonlarının saptanmasında kullanılan  
tanısal belirtilerin yararlanabilirliğini azaltabilir.  
 
NSAİİ kullanımı ile birlikte aktif madde ile ilişkili ve özellikle gastrointestinal sistem veya 
merkezi sinir sitemine etki eden istenmeyen etkiler eş zamanlı alkol tüketimi ile artabilir.  
 
Siklooksijenaz/prostaglandin sentezini baskılayan ilaçların ovülasyonu  etkileyerek 
kadınlarda fertiliteyi bozabildiğine ilişkin bazı kanıtlar mevcuttur. Bu etki tedavi 
bırakıldıktan sonra geri dönüşlüdür.  
 
Kalp,  böbrek  ve karaciğer yetmezliği:  
Bir NSAİİ'nin  uygulanması, prostaglandin oluşumunda doza bağlı bir azalmaya neden 
olabilir ve böbrek yetmezliğini hızlandırabilir. Çeşitli benzer ağrı kesicilerin eş zamanlı 
olarak alınması bu riski daha da artırır. Bu reaksiyon açısından en büyük risk altında olan 
hastalar, böbrek fonksiyon bozukluğu, kalp yetmezliği, karaciğer fonksiyon bozukluğu 
olanlar, diüretik kullananlar ve yaşlılardır. Bu hastalar için, mümkün olan en kısa süre için 
etkili en düşük dozun kullanılması ve özellikle uzun süreli tedavi gören hastalarda böbrek 
fonksiyonunun izlenmesi gerekir (ayrıca bkz. Bölüm 4.3).  
 
İbuprofen uygulamasıyla ilişkili olarak ödem rapor edildiği  için, kalp yetmezliği veya 
hipertansiyon öyküsü olan hastalara JUNİFEN  dikkatle verilmelidir.  
 
Hepatik  etkiler  
JUNİFEN  dahil NSAİİ kullanan hastaların %15 kadarında bir veya daha fazla karaciğer 
testinde sınırda yükselmeler meydana gelebilir. Bu laboratuvar anormallikleri ilerleyebilir, 
5 / 23  değişmeden kalabilir veya tedaviye devam edildiğinde geçici olabilir. NSAİİ'lerle yapılan 
klinik çalışmalarda hastaların yaklaşık %1'inde ALT veya AST'de kayda değer  
yükselmeler  (normalin  üst sınırının  yaklaşık  üç veya  daha  fazla  katı) bildirilmiştir.  Ayrıca,  
sarılık ve ölümcül fulminan  hepatit, karaciğer nekrozu ve karaciğer yetmezliği de dahil 
olmak üzere, bazılarının ölümcül sonuçları olan nadir ciddi karaciğer reaksiyonları 
bildirilmiştir.  
 
Karaciğer fonksiyon bozukluğunu düşündüren semptom ve/veya bulguları olan veya 
anormal karaciğer testi meydana gelen bir hasta, JUNİFEN  ile tedavi sırasında daha 
şiddetli bir hepatik reaksiyon gelişimine dair kanıtlar açısından değerlendirilmelidir. 
Karaciğer hastalığı ile  uyumlu  klinik  belirti  ve semptomlar  gelişirse  veya sistemik  belirtiler 
(örn., eozinofili, döküntü, vb.) ortaya çıkarsa, JUNİFEN  kesilmelidir.  
 
Hematolojik  etkiler  
JUNİFEN  dahil NSAİİ alan hastalarda  bazen anemi görülür. Bunun nedeni sıvı tutulması, 
gizli veya aşikar GİS kan kaybı veya eritropoez üzerinde tam olarak tanımlanmamış bir  
etki olabilir. JUNİFEN  dahil olmak üzere NSAİİ'lerle uzun süreli tedavi gören hastalar, 
herhangi bir anemi belirti veya semptomu gösterirlerse hemoglobin veya hematokritlerini 
kontrol ettirmelidir.  
 
NSAİİ'ler  trombosit agregasyonunu inhibe eder ve bazı hastalarda kanama süresini uzattığı 
gösterilmiştir. Aspirinin aksine, trombosit fonksiyonu üzerindeki etkileri nicel olarak daha 
az, daha kısa süreli ve geri dönüşümlüdür. Pıhtılaşma bozukluğu olanlar veya antikoagülan 
alan hastalar  gibi trombosit fonksiyonundaki değişikliklerden olumsuz  etkilenebilecek olan 
ve JUNİFEN  alan hastalar dikkatle izlenmelidir.  
 
Önceden  mevcut  olan astımı  olanlarda   
Önceden astımı olan hastalarda aspirine duyarlı astım olabilir. Aspirine duyarlı astımı olan 
hastalarda aspirin kullanımı, ölümcül olabilen şiddetli bronkospazm ile ilişkilendirilmiştir. 
Aspirin duyarlılığı olan bu hastalarda aspirin ile diğer nonsteroidal anti -enflamatuar ilaçlar 
arasında bronkospazm dahil çapraz reaktivite bildirildiğinden, JUNİFEN , aspirin 
duyarlılığının bu formunun bulunduğu hastalara uygulanmamalı ve önceden astımı olan 
hastalarda dikkatle kullanılmalıdır.  
 
Kardiyovasküler  ve serebrovasküler  etkiler  
Hipertansiyon ve/veya hafif ile orta derecede konjestif kalp yetmezliği hikayesi olan 
hastaların uygun şekilde izlenmesi ve kendilerine durumlarına ilişkin önerilerde 
bulunulması gereklidir, çünkü NSAİİ tedavisiyle ilişkili olarak sıvı retansiyonu ve ödem 
bildirilmiştir.  
 
Klinik çalışmalar, ibuprofen kullanımının, özellikle yüksek dozda (2400 mg/gün) tedavide 
arteriyal trombotik olay (miyokard infarktüsü veya inme) riskinde küçük bir artışı ile  
6 / 23  ilişkili olabileceğini göstermektedir. Genel olarak epidemiyolojik veriler, düşük doz 
ibuprofenin (örn. ≤ 1200 mg/gün), miyokard enfarktüsü riskinde artış ile ilişkili 
olabileceğini düşündürmemektedir.  
Kontrol altında olmayan hipertansiyon, konjestif kalp yetmezliği, var olan iskemik kalp 
hastalığı,  periferik  arter hastalığı  ve/veya  serebrovasküler  hastalığı  olan hastalar  
mutlaka  dikkatli  bir değerlendirmeden sonra  ve yüksek dozlardan (2400 mg/gün) 
kaçınarak ibuprofen ile tedavi edilmelidir. Özellikle yüksek dozda ibuprofen (2400  
mg/gün) gerekiyorsa, kardiyovasküler olaylara ilişkin risk faktörleri (örn. hipertansiyon, 
hiperlipidemi,  diyabet,  sigara  içimi)  olan hastaların uzun  süreli tedavisine başlamadan  önce 
dikkatli bir değerlendirme yapılmalıdır.  
 
İbuprofen ile tedavi edilen hastalarda Kounis sendromu vakaları rapor edilmiştir. Kounis 
sendromu, koroner arterlerin daralmasıyla ilişkili ve potansiyel olarak miyokard 
enfarktüsüne yol açan alerjik veya aşırı duyarlılık reaksiyonuna sekonder kardiyovasküler 
semptomlar olarak tanımlanmıştır.  
 
Birçok  Cox-2 selektif ve selektif olmayan NSAİİ’lerle süresi 3 yılı bulan klinik çalışmalar, 
fatal olabilecek ciddi kardiyovasküler trombotik olaylar, miyokard infarktüsü ve inme 
riskinde artış olabileceğini göstermiştir. Cox -2 selektif veya selektif olmayan tüm 
NSAİİ’lerin benzer riski olabilir. Kardiyovasküler hastalığı olan ya da kardiyovasküler 
hastalık risk faktörü olan hastalar daha yüksek risk altında olabilirler. NSAİİ’lerle tedavi 
gören hastalarda kardiyovasküler advers olay riskini azaltmak için, mümkün olabilecek en 
düşük etkin doz ve en kısa tedavi süresi tercih edilmelidir. Önceden herhangi bir 
kardiyovasküler semptom görülmemiş olsa bile, doktor ve hastalar bu tarz advers olayların 
ortaya çıkmasına karşın alarmda olmalıdır. Hastalar ciddi kardiyovasküler olayların 
işaretleri ve/veya semptomları ve bu tarz advers olaylar gerçekleştiğinde izlenecek adımlar 
hakkında bilgilendirilmelidir. Koroner arter bypass cerrahisi ardından ilk 10 -14 gün 
boyunca ağrı tedavisinde Cox -2 selektif NSAİİ’nin kullanıldığı iki geniş, kontrollü klinik 
çalışmada miyokard infarktüsü ve inme görülme sıklığında artış olduğu tespit edilmiştir.  
 
Hipertansiyon:   
JUNİFEN  dahil NSAİİ’ler  hipertansiyon hastalığının başlamasına ya da önceden bulunan 
hipertansiyon hastalığının kötüleşmesine yol açabilir. Her iki şekilde de kardiyovasküler 
olayların görülme sıklığının artmasına yol açabilirler. Tiazid ya da loop diüretikleri alan 
hastalar NSAİİ kullanırken bu tedavilere cevap verme oranları düşebilir. JUNİFEN  de 
dahil NSAİİ’ler hipertansiyon hastalarında dikkatli kullanılmalıdır. NSAİİ tedavisinin 
başlangıcında ve tedavi süresince kan basıncı yakından takip edilmelidir.  
 
Konjestif  kalp yetmezliği  ve ödem:   
NSAİİ  kullanan bazı hastalarda sıvı retansiyonu ve ödem bildirilmiştir. Sıvı retansiyonu ya 
da kalp yetmezliği olan hastalarda JUNİFEN  dikkatli kullanılmalıdır.  
7 / 23   
Gastrointestinal  (Gİ) kanama,  gastrik  ülser  ve perforasyon   
Doz ve şiddetli gastrointestinal kanama arasında güçlü bir ilişki mevcuttur. İbuprofen ve 
selektif siklooksigenaz -2 (COX -2) inhibitörleri dahil diğer NSAİ ilaçların eşzamanlı 
kullanımından kaçınılmalıdır.  
 
Yaşlılarda NSAİİ'lere karşı artan sıklıkta advers reaksiyon özellikle ölümcül olabilen 
gastrointestinal kanama ve perforasyon gibi advers reaksiyonlar mevcuttur.  
 
Tüm NSAİİ  tedavilerinin ölümcül potansiyele sahip gastrointestinal kanama, ülserasyon ve 
mide, ince veya kalın bağırsak perforasyon ile ilişkisi bildirilmiştir ve bu olaylar tedavi 
sırasında herhangi bir zamanda, önceden uyarıcı bir semptom vererek veya şiddetli 
gastrointestinal atağı öyküsü ile ya da herhangi bir semptom vermeksizin veya şiddetli 
gastrointestinal atağı öyküsü olmaksızın ortaya çıkmıştır. NSAİİ tedavisinde ciddi üst 
gastrointestinal advers etki görülen beş hastadan sadece birinde semptomlar kendini 
gösterir. 3 -6 ay NSAİİ tedavisi gören hastaların yaklaşık %1’inde, bir yıl tedavi gören 
hastaların ise %2-4’ünde üst gastrointestinal ülser, kanama ya da perforasyon görülür. Bu 
oranlar daha uzun kullanım süresi ile devam ederken, tedavi süresince herhangi bir 
zamanda ciddi bir gastrointestinal advers etki görülme olasılığı artar. Ancak kısa süreli 
tedavi de risksiz değildir.  
 
NSAİ ilaçlarla tedavi edilen hastalarda herhangi bir zamanda, gastrointestinal kanama, 
ülserasyon ya da perforasyon gibi ciddi gastrointestinal toksisite oluşabilir. Bu advers 
olaylar fatal olabilir ve önceden uyarıcı bir semptom vererek ya da vermeksizin  veya 
önceden  ciddi  gastrointestinal  olay öyküsü  bulunarak  ya da bulunmaksızın ortaya 
çıkabilir.  
 
Gastrointestinal  kanama, ülserasyon ya da perforasyon, ülser öyküsüne sahip hastalarda 
(özellikle  kanama  ya da perforasyon  ile komplike  olmuş  ise) ve yaşlılarda, artan 
ibuprofen  dozlarıyla birlikte daha yüksektir. Bu hastalarda tedaviye mümkün olan  en 
düşük doz ile başlanmalıdır. Bu hastalarda ve düşük doz aspirinin, veya gastrointestinal 
riski arttırması olası diğer ilaçların eş zamanlı kullanılması gereken hastalarda koruyucu 
ajanlar (misoprostol veya proton pompası inhibitörleri gibi) ile kombine tedavi üzerinde 
düşünülmelidir.  
 
Artan ülserasyon veya kanama riski sebebiyle, ibuprofenin siklooksijenaz -2 (COX -2) 
selektif inhibitörlerini de içeren diğer NSAİİ’ler ile birlikte uygulanmasından 
kaçınılmalıdır.  
Gastrointestinal hastalık öyküsü olan hastalar, özellikle de yaşlı hastalar, tedavinin 
başlangıç dönemlerinde, olağandışı herhangi bir abdominal semptomu (özellikle 
gastrointestinal  kanama)  bildirmelidir.  
 
8 / 23  Oral kortikosteroidler, antikoagülanlar (varfarin, selektif serotonin geri -alım inhibitörleri 
veya aspirin gibi antitrombositer ilaçlar) gibi ülserasyon veya  kanama riskini arttırabilecek 
ilaçlarla birlikte uygulanan tedavilerde dikkatli olunmalıdır.  
İbuprofen alan hastalarda gastrointestinal kanama veya ülserasyon gelişirse tedavi 
kesilmelidir.  
 
Böbrekler  üzerindeki  etkiler  
Önemli ölçüde dehidratasyonu olan hastalarda ibuprofen tedavisi başlatılırken dikkatli 
olunmalıdır. Özellikle sıvı kaybı yaşamış (dehidrasyon) çocuklarda, ergenlerde ve yaşlılarda 
böbrek yetmezliği riski vardır.  
 
Diğer  NSAİİ’ler  ile olduğu  gibi, uzun  dönemli  ibuprofen  uygulaması renal  papiller 
nekroz ve başka patolojik renal değişiklikler ile sonuçlanmıştır.  
 
Renal toksisite ayrıca renal prostaglandinlerin, renal perfüzyonun sürdürülmesinde 
kompensatuvar rol oynadığı hastalarda görülmüştür. Bu hastalarda NSAİİ uygulaması 
prostaglandin sentezinde doza bağlı bir azalmaya  ve ikincil olarak böbrek yetmezliğini 
hızlandırabilen  böbrek  kan akımında  azalmaya  neden  olabilir.  Böyle  bir reaksiyon  riski 
en yüksek olanlar, böbrek fonksiyonları bozuk olanlar, kalp yetmezliği ve karaciğer 
bozukluğu olanlar, diüretik ilaç ve ADE (Anjiotensin Dönüştürücü Enzim) inhibitörleri 
alanlar ve yaşlılardır. NSAİİ tedavisinin kesilmesi, genellikle tedavi öncesi duruma geri 
dönülmesini sağlar.  
 
Akut doz aşımını takiben ve önerilen günlük dozu aşan dozlar da dahil olmak üzere uzun 
süre boyunca yüksek dozlarda (tipik olarak 4 haftadan fazla) ibuprofen alan hastalarda  
renal tübüler asidoz ve hipokalemi meydana gelebilir.  
 
Hematolojik  etkiler  
İbuprofen, diğer NSAİİ’ler gibi, trombosit agregasyonunu inhibe edebilir ve kanama 
zamanını uzatabilir.  
 
Kadınlarda  bozulmuş  üreme  yeteneği  / fertilite  
JUNİFEN  kullanımı kadınların doğurganlığını bozabilir ve hamile kalmayı planlayan 
kadınlarda önerilmez. Hamile kalmakta güçlük çeken veya kısırlık araştırması yapılan 
kadınlarda JUNİFEN ’in kesilmesi düşünülmelidir.  
 
Altta  yatan  enfeksiyonların  semptomlarının  maskelenmesi  
JUNİFEN  enfeksiyon semptomlarını maskeleyerek, uygun tedavinin gecikmeli 
başlatılmasına ve dolayısıyla enfeksiyonun sonucunun kötüleşmesine yol açabilir. Bu 
durum, bakteriyel toplumsal kökenli pnömoni ve su çiçeği bakteri komplikasyonlarında 
gözlenmiştir.  Enfeksiyon halinde  ateş veya ağrının giderilmesi için JUNİFEN  kullanıldığı 
9 / 23  takdirde enfeksiyonun izlenmesi tavsiye edilir. Hasta hastaneye yatırılmamışsa, 
semptomların devam etmesi veya kötüleşmesi halinde bir doktora danışmalıdır.  
Respiratuvar  etkiler  
İbuprofen,  geçmişinde  veya  halen  bronşiyal astım öyküsü bulunan  hastalarda  bronkospazm 
gelişmesini tetikleyebilir.  
 
Aseptik  menenjit  
İbuprofen tedavisindeki hastalarda nadiren aseptik menenjit gözlenmiştir. Bu durum 
sistemik lupus eritematosus ve ilişkin bağ dokusu hastalıkları bulunan hastalarda daha 
büyük bir olasılıkla oluşmasına rağmen altta yatan kronik hastalığı olmayanlarda da  
aseptik menenjit bildirilmiştir.  
 
SLE ve  karışık bağ dokusu hastalığı  
Sistemik  lupus  eritematozus  (SLE)  ve karışık  bağ dokusu  bozuklukları  olan hastalarda 
aseptik menenjit riskinde artış olabilir (bkz. Bölüm 4.8).  
 
Deri reaksiyonları  
Çok ender durumlarda NSAİİ’lerin kullanımıyla ilişkili olarak, eksfoliyatif dermatit, 
Stevens -Johnson  sendromu, eritema multiforme, eozinofili ve sistemik semptomların eşlik 
ettiği ilaç reaksiyonu (DRESS sendromu) ve akut jeneralize ekzantematöz püstüloz  
(AGEP) ve toksik epidermal nekroliz dahil olmak üzere,  bazıları  ölümcül olan ağır deri 
reaksiyonları bildirilmiştir (bkz. Bölüm 4.8). Hastalarda bu tür reaksiyon riskinin,  
tedavinin erken dönemlerinde en yüksek olduğu görünmektedir. Olguların büyük bir 
çoğunluğunda reaksiyonun ortaya çıkışı, tedavinin ilk ayı içinde olmuştur. Deri  
döküntüleri, mukozal lezyonlar ya da diğer aşırı duyarlılık bulguları belirir belirmez 
ibuprofen  kesilmelidir ve alternatif tedavi dikkate alınmalıdır (uygun olduğu şekilde).  
 
İstisnai durumlarda su çiçeği ciddi cilt ve yumuşak doku enfeksiyon komplikasyonlarının 
kaynağı olabilir. Bugün, NSAİİ'lerin bu enfeksiyonların kötüleşmesine katkıda bulunan 
rolü göz ardı edilemez. Bu nedenle su çiçeği enfeksiyonlarında İbuprofen kullanımından 
kaçınılması tavsiye edilir.  
 
Maltitol içerdiği için nadir kalıtımsal fruktoz intolerans problemi olan hastaların bu ilacı  
kullanmamaları gerekir.  
 
JUNİFEN  her ölçekte (5 mL’de) 3 g sukroz  içerir.  
 
Nadir kalıtımsal fruktoz intoleransı, glukoz -galaktoz malabsorpsiyon veya sukraz -
izomaltaz yetmezliği problemi olan hastaların bu ilacı kullanmamaları gerekir.  
 
 JUNİFEN  her ölçekte (5 mL’de) 1 mmol (23 mg)’den daha az sodyum ihtiva eder; yani 
aslında “sodyum içermez”.   
10 / 23  4.5 Diğer tıbbi ürünler ile etkileşimler ve diğer etkileşim şekilleri  
JUNİFEN  ile aşağıdaki ilaçların birlikte kullanımından kaçınılmalıdır:  
 
Dikumarol grubu : NSAİİ’ler varfarin gibi antikoagülanların etkisini artırabilir. Deneysel 
çalışmalar ibuprofenin varfarinin kanama zamanı üzerindeki etkisini artırdığını 
göstermektedir. NSAİİ’ler ve dikumarol grubu ilaçlar aynı enzim (CYP 2C9) ile  
metabolize olmaktadır.  
 
Antikoagülanlar ve antitrombosit ajanlar : NSAİİ’ler, trombosit fonksiyonunu inhibe 
ettikleri için tiklopidin gibi antitrombosit ajanlarla birlikte kullanılmamalıdır (aşağıya 
bakınız).  
 
Metotreksat : NSAİİ’ler, metotreksatın tübüler sekresyonunu inhibe eder ve bunun 
sonucunda metotreksatın klirensi azalabilir. Bu sebeple, yüksek dozdaki metotreksat 
tedavisinde NSAİİ kullanımından kaçınılmalıdır. Özellikle böbrek yetmezliği olan 
hastalarda, düşük doz metotreksat tedavisinde NSAİİ ve metotreksat arasında oluşabilecek 
olası etkileşim riski dikkate alınmalıdır. Kombinasyon tedavisi verildiğinde böbrek 
fonksiyonları izlenmelidir. 24 saat içerisinde NSAİİ ve metotreksatın birlikte uygulandığı 
durumlarda, metotreksat plazma düzeylerinin artışı ile meydana gelebilecek toksisite 
artışına dikkat edilmelidir.  
 
Asetilsalisilik asit (Aspirin):  [JUNİFEN  aspirin ile birlikte verildiğinde, serbest JUNİFEN  
klerensi değişmemesine rağmen, JUNİFEN ’in proteine bağlanması azalır. Bu etkileşimin 
klinik önemi bilinmemektedir; ancak,] diğer NSAİİ’ler gibi, ibuprofen ile asetilsalisilik 
asitin (aspirinin) eşzamanlı kullanımı, yan etkilerde artışa yol açma potansiyeli nedeniyle, 
genellikle önerilmemektedir.  
Deneysel veriler eş zamanlı kullanıldıklarında ibuprofenin düşük doz aspirinin trombosit 
agregasyonu üzerindeki etkisini kompetitif olarak engelleyebildiğini göstermektedir. Bu 
verilerin klinik olarak ekstrapolasyonu ile ilgili belirsizlikler olmasına rağmen, ibuprofenin 
uzun ve sürekli kullanımının, düşük doz asetilsalisilik asitin kardiyoprotektif etkisini 
azaltabileceği olasılığı göz ardı edilemez. Ara sıra kullanılan ibuprofen ile klinik olarak 
anlamlı  bir etki gözlenmesi muhtemelen beklenmemektedir (bkz. Bölüm 5.1).  
 
Kardiyak glikozidler : NSAİİ’ler  kalp yetmezliğini alevlendirebilir, glomerüler filtrasyon 
hızını azaltabilir ve  plazmada kardiyak glikozid  (örn. digoksin) düzeylerini arttırabilirler.  
 
Mifepriston:  Asetilsalisilik asit dahil olmak üzere, NSAİİ’lerin antiprostaglandin 
özellikleri sebebiyle, teorik olarak ilacın etkililiğinde azalma olabilir. Sınırlı kanıt, 
prostaglandin ile NSAİİ’lerin aynı gün birlikte uygulanmasının, mifepriston veya 
prostaglandinin servikal olgunlaşma veya uterus kontraktilitesi üzerindeki etkilerini 
olumsuz etkilemediğini ve hamileliğin tıbbi olarak sonlanmasının klinik etkililiğini 
azaltmadığını göstermektedir.  
11 / 23  Sülfonilüre:  NSAİİ’ler,  sülfonilüre ilaçlarının etkilerini güçlendirebilir. Sülfonilüre  
tedavisi görmekte olan hastalarda ibuprofen kullanımı ile seyrek hipoglisemi rapor 
edilmiştir.  
 
Zidovudin:  NSAİİ’ler zidovudin ile birlikte verildiğinde hematolojik toksisite riski artar.  
Eş zamanlı zidovudin ve ibuprofen tedavisi alan HIV (+) hemofili  hastalarında hematoma 
ve hemartroz riskinde artışa ilişkin belirti bulunmaktadır.  
 
Diğer analjezikler ve siklooksijenaz -2 seçici inhibitörleri:  COX -2 inhibitörleri de dahil 
olmak üzere iki  veya  daha  fazla  NSAİİ’nin  eşzamanlı kullanımından kaçının, çünkü bu 
yan etki riskini artırabilir (bkz. Bölüm 4.4).  
 
Aminoglikozitler:  NSAİİ’ler  aminoglikozitlerin  atılımını  azaltabilir.  
 
JUNİFEN ’in aşağıdaki  ajanlar  ile kullanılması  durumunda  doz ayarlaması  gerekebilir:  
 
NSAİİ’ler antihipertansif ajanların etkisini azaltabilir. Ayrıca diüretikler NSAİİ’lerin 
nefrotoksisite riskini arttırabilir.  
 
Çocuklarda  ibuprofen  ve aminoglikozitlerin  eşzamanlı  kullanımında  dikkatli  olunmalıdır.  
 
Lityum: NSAİİ'ler plazma lityum düzeylerinde artışa ve renal lityum klerensinde  azalmaya 
neden olmaktadır. Ortalama minimum lityum konsantrasyonu %15 artarken, renal klirensi 
yaklaşık %20 azaltmaktadır. Bu etkiler renal prostaglandin sentezinin NSAİİ tarafından 
inhibisyonuna  bağlanmıştır.  Bu nedenle,  NSAİİ  ve lityum  eşzamanlı  olarak  uygulandığında, 
hastalar  lityum  toksisitesi  belirtileri  açısından  dikkatle  gözlemlenmelidir.  
 
ADE inhibitörleri, anjiyotensin -II antagonistleri ve diüretikler: Selektif siklojenaz -2 
inhibitörleri de dahil NSAİİ’ler ile birlikte ADE inhibitör veya anjiyotensin -II 
antagonistleri kullanıldığında renal bozukluğu olan hastalarda (örn. dehidrate ve/veya yaşlı 
hastalar) genellikle geri dönüşlü olmak üzere artmış akut böbrek yetmezliği riski bulunur. 
Özellikle yaşlı hastalarda olmak üzere renal bozukluğu olan hastalarda kombinasyon 
tedavisi dikkatli bir şekilde uygulanmalıdır. Hastalar yeterli düzeyde hidrate edilmeli, 
kombinasyon tedavisi başlandıktan sonra ve tedavi sırasında düzenli aralıklarla renal 
fonksiyonlar kontrol edilmelidir (bkz. Bölüm 4.4).  
 
Beta-blokörler: NSAİİ’ler, beta -adrenoseptör bloke edici ilaçların antihipertansif etkilerini 
azaltır.  
 
Selektif serotonin geri -alım inhibitörleri (SSRI ’ler): SSRI ve NSAİİ’lerin her biri 
gastrointestinal  sistem  kanama  riskini  arttırır.  Bu risk kombinasyon  tedavisi  ile artar.  Bu 
mekanizma, serotoninin trombositlerde alımının azalması ile bağlantılı olabilir (bkz.  
12 / 23  Bölüm 4.4).  
 
Siklosporin:  Siklosporinin NSAİİ’ler ile eşzamanlı kullanımında böbrekteki prostasiklin 
sentezinde azalmaya bağlı olarak nefrotoksisite riskinde artış görülebilir. Bu nedenle, 
kombinasyon tedavilerinde böbrek fonksiyonları yakından izlenmelidir.  
 
Kaptopril:  Araştırmalar, ibuprofenin kaptoprilin sodyum atılımı üzerindeki etkisini yok 
ettiğini belirtmektedir.  
 
Kolestiramin:  İbuprofenin, kolestiraminin  ile eşzamanlı uygulanması, ibuprofenin 
gastrointestinal sistemde absorpsiyonunu azaltabilir (%25 oranında). Bu ilaçlar en az 2 
saat ara ile verilmelidir.  
 
Tiazid ve loop -diüretikleri (Furosemid):  NSAİİler, muhtemelen prostaglandin sentezi 
inhibisyonu aracılığıyla, furosemid ve bumetanidin diüretik etkisini yok eder. Ayrıca 
tiyazidlerin antihipertansif etkisini de yok edebilirler.  
 
Takrolimus:  
NSAİİ’ler takrolimus ile beraber verildiğinde böbrekte prostasiklin sentezinin azalmasına 
bağlı olarak nefrotoksisite riskinde artış olabilir. Bu nedenle, kombinasyon tedavilerinde 
böbrek fonksiyonları yakından izlenmelidir.  
 
Kortikosteroidler:  Eşzamanlı tedavi sonucunda gastrointestinal ülserasyon veya kanama 
riskinde artış meydana gelir (bkz. Bölüm 4.4).  
 
CYP2C9 İnhibitörleri:  İbuprofenin, CYP2C9 inhibitörleri ile birlikte uygulanması, 
ibuprofen  (CYP2C9  substratı)  maruziyetinde  artışa yol açabilir.  Vorikonazol  ve 
flukonazol (CYP2C9  inhibitörleri)  ile yapılan  bir çalışmada,  S(+)-ibuprofen 
maruziyetinde yaklaşık %80 -100 oranında artış gözlenmiştir. Özellikle yüksek dozdaki 
ibuprofenin vorikonazol veya flukonazol gibi potent CYP2C9 inhibitörleri ile birlikte 
uygulanması durumunda, ibuprofen dozunun  düşürülmesi  düşünülmelidir.  
 
Kinolon antibiyotikleri:  Hayvan verileri, NSAİİ'lerin kinolon antibiyotiklerle ilişkili 
konvülsiyon riskini artırabileceğini göstermektedir. NSAİİ ve kinolon kullanan hastalarda 
konvülsiyon gelişme riski artabilir.  
 
Bitkisel  ekstreler:  Ginkgo  biloba,  NSAİİ  kullanımına  bağlı  kanama  riskini  
potansiyalize  edebilir.  
Özel  popülasyonlara  ilişkin  ek bilgiler  
Etkileşim  çalışmaları  yalnızca  erişkinlerde  yapılmıştır.  
 
13 / 23  Pediyatrik  popülasyon:  
Pediatrik  popülasyon  üzerinde  yapılmış  etkileşim  çalışması  mevcut  değildir.  
 
4.6 Gebelik ve laktasyon  
 Genel tavsiye  
Gebelik  kategorisi : C/D (3. trimester)’dir.  
 
Çocuk  doğurma  potansiyeli  bulunan  kadınlar/doğum  kontrolü  
(kontrasepsiyon)  
Gebe kalmayı düşünen kadınlarda veya gebeliğinin birinci  veya  ikinci  trimesterinde olan 
kadınlarda ibuprofen kullanılması durumunda, uygulanacak dozun mümkün olduğunca 
düşük ve tedavi süresinin mümkün  olduğunca kısa  tutulması gerekmektedir.  
 
Gebelik  dönemi  
Prostaglandin sentezinin inhibisyonu gebeliği ve/veya embriyo/fetal gelişimi olumsuz 
yönde etkileyebilir. Epidemiyolojik çalışmalardan elde edilen veriler, erken gebelikte 
prostoglandin sentezi inhibitörünün kullanımı sonrasında düşük yapma, kardiyak 
malformasyon ve gastroşizis riskinin arttığını göstermektedir. Kardiyovasküler 
malformasyonun mutlak riski %1'den düşük durumdan %1,5 'e yükselmiştir. Riskin doz ve 
tedavi süresi ile artması beklenmektedir.  
Deney hayvanlarında, prostaglandin sentezi inhibitörü uygulanmasının, implantasyon 
öncesi ve sonrası düşüklerin ve embriyo/fetal letalitenin artmasıyla sonuçlandığı 
gösterilmiştir. Buna ek olarak, organogenetik dönemde prostaglandin sentezi inhibitörü 
uygulanan hayvanlarda kardiyovasküler malformasyonlar da dahil olmak üzere çeşitli 
malformasyonların insidanslarında artış olduğu bildirilmiştir.  
 
Gebeliğin birinci ve ikinci trimestrinde, çok gerekli olmadığı sürece ibuprofen  
verilmemelidir. Gebe kalmayı düşünen kadınlarda veya gebeliğinin birinci veya ikinci 
trimestrinde olan kadınlarda ibuprofen kullanılması durumunda, uygulanacak dozun 
mümkün olduğunca düşük ve tedavi süresinin mümkün olduğunca kısa tutulması 
gerekmektedir.  
 
Gebeliğin  üçüncü  trimesterinde,  tüm prostaglandin  sentezi  inhibitörleri  aşağıdaki 
komplikasyonlara neden  olabilir:  
• Kardiyopulmoner toksisite (duktus arteriyozusun erken daralması/erken kapanması 
ve pulmoner hipertansiyon)  
• Oligohidramniyoz  eşlik ettiğinde  böbrek  yetmezliğine  yol açabilecek  renal 
disfonksiyon  
14 / 23  Gebeliğin  son evresinde,  prostaglandin  sentezi  inhibitörleri  annede  ve yenidoğanda 
aşağıdaki komplikasyonlara neden olabilir:  
• Kanama  süresinde  uzama  
• Doğumun  gecikmesi  veya  uzaması  ile sonuçlanabilecek  uterus  kontraksiyonlarının 
inhibisyonu  
 
Doğum  ve doğum  eyleminin  başlaması  gecikebilir.  Anne  ile çocuğun  her ikisinde  de 
daha fazla kanama eğilimi ile birlikte doğum süresi uzayabilir.  
 
Gebeliğin  özellikle  son dönemlerinde  olmak  üzere  NSAİİ’lerin  fetal kardiyovasküler  sistem 
üzerindeki bilinen etkileri nedeniyle (duktus arteriozusun erken kapanmasına neden 
olabileceği  için) diğer  NSAİİ'ler  gibi JUNİFEN  kullanımdan  da kaçınılmalıdır.  
 
Sıçanlarda ve tavşanlarda yürütülen üreme çalışmaları, gelişim anormalliklerine dair kanıt 
göstermemiştir. Bununla birlikte, hayvan üreme çalışmaları her zaman insanlarda oluşacak 
sonucu yansıtmaz. Gebe kadınlarda yeterli ve iyi kontrollü yürütülen çalışmalar 
bulunmamaktadır.  
 
Sonuç  olarak,  ibuprofen  gebeliğin  üçüncü  trimesteri  boyunca  kontrendikedir.  
 
Laktasyon dönemi  
İbuprofen anne sütü ile atılmaktadır (süte geçmektedir). Ancak, JUNİFEN ’in tüm 
dozlarında, emzirilen çocuk üzerinde herhangi bir etki öngörülmemektedir. Ancak yine de 
daha uzun süreli bir tedavi planlanıyorsa; erken sütten kesme göz önünde 
bulundurulmalıdır. Emzirilen bebeklerde JUNİFEN ’in ciddi advers reaksiyon 
potansiyelinin bulunması nedeniyle, ilacın anne için önemi göz önünde bulundurularak, 
emzirmeyi bırakma veya ilacı bırakma konusunda bir karar verilmelidir.  
 
Üreme  yeteneği/Fertilite  
İbuprofen kullanımı fertiliteyi bozabilir ve gebe  kalmak isteyen kadınlarda önerilmez. 
Gebe kalma zorluğu yaşayan veya infertilite araştırması yapılan kadınlarda, ibuprofenin 
kesilmesi düşünülmelidir.  
 
4.7 Araç ve makine kullanımı üzerindeki etkiler  
JUNİFEN , sersemlik,  rehavet,  yorgunluk  ve görme  bozuklukları  gibi istenmeyen 
etkilere neden olabilir. Eğer bu istenmeyen etkiler görülürse, hastalar araç ve makine 
kullanmamaları  konusunda  uyarılmalıdırlar.  
 
4.8 İstenmeyen  etkiler  
İbuprofenin  raporlanan  yan etki modeli  diğer  NSAİİ’ler  ile benzerdir.  
15 / 23   Gastrointestinal  hastalıklar:  
En sık gözlemlenen advers etkiler doğası gereği gastrointestinaldir. İbuprofen  
uygulamasını takiben bulantı, kusma, diyare, flatulans, konstipasyon, dispepsi, abdominal 
ağrı, melena, hematemez, ülseratif stomatit, gastrointestinal hemoraj, Crohn hastalığı ve 
kolitin şiddetlenmesi rapor edilmiştir (bkz. Bölüm 4.3). Daha az sıklıkla gastrit, duodenal 
ülser  ve gastrik  ülser  ve gastrointestinal  perforasyon  görülmüştür. Peptik  ülser,  perforasyon 
ve GI kanama, bazen ölümcül olabilir ve özellikle yaşlılarda görülebilir (bkz. Bölüm 4.4).  
 
JUNİFEN  alımı  ile ağızda  veya  boğazda  geçici  bir yanma  hissi olabilir.  
 
 Bağışıklık sistemi bozuklukları:  
NSAİİ'lerle tedaviyi takiben aşırı duyarlılık reaksiyonları bildirilmiştir. Bunlar (a) spesifik 
olmayan alerjik reaksiyon ve anafilaksi, (b) astım, ağır astım, bronkospazm veya dispneyi 
içeren solunum yolu reaktivitesi veya (c) çeşitli tiplerde döküntüler, pruritus, ürtiker, 
purpura, anjiyoödem ve çok nadiren eritema multiforme, büllöz dermatozlar (Stevens - 
Johnson sendromu ve toksik epidermal nekrolizi de içeren) dahil çeşitli cilt 
bozukluklarından oluşabilir.  
 
   Deri  ve deri altı  doku hastalıkları:  
İstisnai olarak, varisella  enfeksiyonu süresince ciddi deri enfeksiyonları ve yumuşak doku 
komplikasyonları oluşabilir. Enfeksiyon ile ilişkili enflamasyonların (ör. nekrotizan fasiit 
gelişimi gibi) alevlenmesinin, NSAİİ’lerin kullanımı ile örtüştüğü tarif edilmiştir.  
Bazı istisnai durumlarda su çiçeği enfeksiyonu sırasında ciddi cilt enfeksiyonları ve 
yumuşak doku komplikasyonları ortaya çıkabilir (bkz. “Enfeksiyonlar ve enfestasyonlar”)  
 
             Kalp  ve damar  hastalıkları:  
Klinik çalışmalar, özellikle yüksek dozda (2.400 mg/gün) ibuprofen kullanımının arteryal 
trombotik  olayların  (ör. miyokard  infarktüsü  veya  felç gibi, bkz. Bölüm  4.4) riskinde  küçük 
bir artış ile ilişkili olabileceğini göstermektedir.  
 
NSAİİ  tedavisi ile  ilişkili  olarak  ödem,  hipertansiyon  va kalp yetmezliği  raporlanmıştır.  
 
             Kan ve lenf sistemi hastalıkları : 
İbuprofen  trombosit agregasyonunu geri dönüşlü olarak baskılayarak kanama zamanının 
uzamasına neden olabilir.  
 
             Enfeksiyon  ve enfestasyonlar:  
Boyun tutulması, baş ağrısı, bulantı, kusma, ateş veya oryantasyon bozukluğu semptomları 
ile birlikte, rinit ve aseptik menenjit (özellikle sistemik lupus eritematozus ve miks bağ 
dokusu hastalığı gibi mevcut otoimmün bozuklukları olan hastalarda) (bkz. Bölüm 4.4).  
16 / 23  NSAİİ'lerin  kullanımına  denk  gelen  enfeksiyonla  ilişkili  enflamasyonların  alevlenmesi  tarif 
edilmiştir.  
 
İbuprofen kullanımı sırasında enfeksiyon belirtileri ortaya çıkarsa veya kötüleşirse,  
hastanın vakit kaybetmeden doktora gitmesi önerilir.  
 
Aseptik menenjit bildirilen olguların çoğunda altta yatan bir otoimmün hastalık (özellikle 
sistemik lupus eritematozus ve ilişkili bağ dokusu hastalıkları) söz konusudur.  
 
İbuprofen ile en azından ilişkili olması olası bulunan yan etkiler, MedDRA sıklık 
konvensiyonu ve sistem organ sınıfı ile aşağıdaki sıklığa göre gösterilmiştir: Çok yaygın 
(≥1/10), Yaygın (≥1/100 ile <1  /10), Yaygın olmayan (≥1/1,000 ile < 1/100), Seyrek 
(≥1/10,000 ile < 1/1000), Çok Seyrek (<1/10,000) ve bilinmiyor (mevcut veri ile sıklığı 
hesaplanamayan).  
Sistem  Organ  Sınıfı  Sıklık  İstenmeyen  Etki  
 
Enfeksiyonlar  ve 
enfestasyonlar  Yaygın  
Olmayan  Rinit  
Seyrek  Aseptik  menenjit  (bkz.  Bölüm  4.4) 
Bilinmiyor  Su çiçeği  
 
 
 
 
Kan ve lenf sistemi  
hastalıkları   
Seyrek  Lökopeni,  trombositopeni,  nötropeni,  
agranülositoz, aplastik anemi ve hemolitik 
anemi  
 
 
Çok seyrek  Hematopoetik bozukluklar (anemi, lökopeni, 
trombositopeni, pansitopeni, agranülositoz). İlk  
belirtiler;  ateş, boğaz  ağrısı,  yüzeysel  ağız 
ülserleri, grip benzeri semptomlar, şiddetli 
yorgunluk, açıklanamayan kanama ve  
morarmadır.  
 
Bağışıklık  sistemi  
hastalıkları  Yaygın  
olmayan  Aşırı duyarlılık  
Seyrek  Anaflaktik  reaksiyon  
Metabolizma  ve beslenme 
hastalıkları  Bilinmiyor  Hipokalemi*  
 
Psikiyatrik  hastalıklar  Yaygın  
Olmayan  İnsomnia,  anksiyete  
Seyrek  Depresyon,  konfüzyonal  durum  
 
Sinir  sistemi  hastalıkları  Yaygın  Baş ağrısı,  baş dönmesi  
Yaygın  
Olmayan  Parestezi,  uyku  hali 
17 / 23  Seyrek  Optik  nevrit  
Göz hastalıkları  
 Yaygın  
olmayan  Görme  bozukluğu  
Seyrek  Toksik optik nöropati  
Kulak  ve iç kulak  
hastalıkları  Yaygın  
Olmayan  Duyma  bozukluğu,  tinnitus,  vertigo  
Kardiyak  hastalıklar  Çok seyrek  Kalp  yetmezliği,  miyokard  enfarktüsü  (bkz. 
Bölüm 4.4)  
Bilinmiyor  Kounis  Sendromu  
Vasküler  hastalıklar  Çok seyrek  Yüksek  tansiyon  
Solunum, göğüs 
bozuklukları ve 
mediastinal hastalıklar  Yaygın  
Olmayan  Astım,  bronkospazm,  dispne  
Gastrointestinal  
hastalıklar  Yaygın  Dispepsi, diyare, bulantı, kusma, abdominal 
ağrı, flatulans, konstipasyon, melana, 
hematemez,  gastrointestinal  hemoraji  
Yaygın  
Olmayan  Gastrit, duodenal ülser, gastrik ülser, oral 
ülserasyon, gastrointestinal  perforasyon  
Çok Seyrek  Pankreatit  
Bilinmiyor  Kolit  alevlenmesi  ve Crohn  hastalığı  
Hepato -biliyer  hastalıklar  Yaygın  
Olmayan  Hepatit,  sarılık,  hepatik  fonksiyon  bozukluğu  
Çok Seyrek  Hepatik  hasar,  Hepatik  yetmezlik  
Deri ve deri altı doku 
hastalıkları  Yaygın  Döküntü  
Yaygın  
Olmayan  Ürtiker, kaşıntı, purpura, anjiyoödem, foto 
duyarlılık reaksiyonu  
 
Çok seyrek  Ciddi deri reaksiyonları (Erythema multiforme,  
eksfolyatif  dermatit,  Stevens - Johnson sendromu 
ve toksik epidermal nekroliz dahil)  
 
 
Bilinmiyor  Eozinofili ve sistemik semptomların eşlik ettiği 
ilaç reaksiyonu (DRESS sendromu), Akut 
jeneralize ekzantematöz püstüloz (AGEP)  
 
Böbrek  ve idrar  
hastalıkları  Yaygın  
Olmayan  Tubulo interstisyel nefrit,  nefrotik sendrom ve 
renal yetmezlik  
Bilinmiyor  Renal  tübüler  asidozis*  
Genel  bozukluklar  ve 
uygulama  bölgesine  
ilişkin hastalıklar  Yaygın  Yorgunluk  
Seyrek  Ödem  
* Pazarlama  sonrası  dönemde  tipik olarak  ibuprofen in önerilen  dozlardan  daha  yüksek  
dozlarda  uzun  süreli  kullanımını  takiben  renal  tübüler  asidoz  ve hipokalemi  rapor  edilmiştir.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak  sağlar.  Sağlık  mesleği  mensuplarının  herhangi  bir şüpheli  advers  reaksiyonu  Türkiye 
18 / 23  Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e- 
posta : tufam@titck.gov.tr;  tel: 0 800 314 00  08; faks:  0 312 218  35 99).  
 
4.9 Doz aşımı  ve tedavisi Toksisite  
80-100 mg/kg üzerindeki dozlarda toksisite belirti ve semptomlarının ortaya çıkma riski 
bulunmaktadır. 200 mg/kg’ın üzerindeki dozlarda kişiden kişiye oldukça değişken olsa da 
ciddi semptom görülme riski vardır. 15 aylık bir çocukta 560 mg/kg’lık bir doz ciddi 
intoksikasyona yol açmıştır. 6 yaşında bir çocukta 3,2 gram doz hafif - orta derece 
intoksikasyona yol açmıştır. 1,5 yaşında bir çocukta 2,8 -4 gram doz ve 6 yaşında bir 
çocukta 6 gram doz ciddi intoksikasyona, bir erişkinde 8 gram doz orta derece 
intoksikasyona ve bir erişkinde 20 gramdan fazla bir doz çok ciddi intoksikasyona yol 
açmıştır. 16 yaşındaki bir gençte uygulanan 8 gram doz böbreği etkilemiştir ve bir gence 
alkolle birlikte verilen 12 gram , akut tübüler nekroz ile sonuçlanmıştır.  
 
Semptomlar  
Önemli miktarda ibuprofen alan hastaların çoğunda semptomlar 4 ila 6 saat içinde ortaya  
çıkar.  
 
Başlıca görülen semptomlar bulantı, karın ağrısı ve kusma (kanlı olabilir) gibi 
gastrointestinal sistem semptomları ve baş ağrısı, kulak çınlaması, letarji, uyuşukluk, 
konfüzyon ve nistagmustur. Yüksek dozlarda bilinç kaybı, konvülsyonlar (esasen 
çocuklarda). Bradikardi, kan basıncında düşüş. Metabolik asidoz, hipernatremi, böbrek 
etkileri, hematüri, olası karaciğer etkileri. Hipotermi ve erişkin respiratuar distres  
sendromu nadir olarak bildirilmiştir.  
Ciddi  zehirlenmelerde  Metabolik  asidoz oluşabilir.  
 
Doz aşımının en sık bildirilen semptomları bulantı, kusma, karın ağrısı ve uyuşukluktur. 
Merkezi sinir sistemi (MSS) etkileri arasında baş ağrısı, kulak çınlaması, baş dönmesi, 
konvülsiyon ve bilinç kaybı yer alır. Nistagmus, metabolik asidoz, hipotermi, renal etkiler, 
gastrointestinal kanama, koma, apne, diyare ve MSS ve solunum sistemi depresyonu da 
nadiren rapor edilmiştir. Ciddi zehirlenmelerde muhtemelen dolaşımdaki pıhtılaşma 
faktörlerinin etkilerine bağlı olarak metabolik asidoz meydana gelebilir ve protrombin 
zamanı/INR uzayabilir. Oryantasyon bozukluğu, uyarılma, bayılma ve hipotansiyon, 
bradikardi ve taşikardi dahil olmak üzere kardiyovasküler toksisite rapor edilmiştir. Ciddi 
doz aşımı durumlarında böbrek yetmezliği ve karaciğer hasarı  meydana gelmesi olasıdır . 
Başka hiçbir ilaç alınmadığında yüksek doz aşımları genellikle iyi tolere edilir.  
Önerilenden daha yüksek dozlarda uzun süreli kullanım, ciddi hipokalemi ve renal tübüler 
asidoz ile sonuçlanabilir. Semptomlar, bilinç düzeyinde azalma ve genel halsizliği  
içerebilir (bkz. Bölüm 4.4 ve Bölüm 4.8).  
 
 
19 / 23  Tedavi  
Hastalar gerektiği gibi semptomatik olarak tedavi edilmelidir. Potansiyel olarak toksik 
miktardaki maddenin yutulmasından sonraki bir saat içinde aktif kömür düşünülmelidir. 
Alternatif olarak yetişkinlerde, potansiyel olarak hayatı tehdit eden aşırı doz alımını izleyen 
bir saat içinde mide lavajı düşünülmelidir.  
 
İyi idrar  çıkışı  sağlanmalıdır.  
 
Böbrek  ve karaciğer  fonksiyonları  yakından  izlenmelidir.  
 
Hastalar potansiyel olarak toksik miktarların alımından sonra en az dört saat süreyle 
gözlemlenmelidir.  
 
Sık veya uzun süreli konvülsiyonlar intravenöz diazepam ile tedavi edilmelidir. Diğer 
önlemler hastanın klinik durumuna göre alınabilir.  
 
Hastalara semptomatik ve kardiyak ve yaşamsal belirtiler stabil hale gelinceye kadar 
destekleyici  tedavi  uygulanır.  Gerekli  ise mide  yıkanır,  aktif karbon  verilir.  Gastrointestinal 
problemler varsa antiasidler verilir. Hipotansiyon varsa, intravenöz sıvı ve gerekirse 
inotropik destek sağlanır. Yeterli idrar çıkışı sağlanır. Asit -baz ve elektrolit bozuklukları 
düzeltilir.  
 
5 FARMAKOLOJİK  ÖZELLİKLER  
5.1 Farmakodinamik  özellikler  
Farmakoterapötik grup: Anti -enflamatuvar ve anti -romatik ürünler, non -steroidler; 
propionik asit türevleri  
ATC  kodu:  M01AE01  
 
Etki mekanizması  
JUNİFEN , non -steroidal anti -enflamatuar ilaçlar (NSAİİ) grubuna aittir. Bu ilaç, jenerik 
ismi ibuprofen olan propionik asit türevi p -isobutil -hidrotropik asit içerir. İbuprofen  
analjezik, anti -enflamatuvar ve antipiretik aktiviteye sahiptir. Antifilojistik etkisi 
asetilsalisilik  asidin  ve indometazin  ile benzer  düzeydedir.  İbuprofenin farmakolojik 
etkisi muhtemelen prostaglandin sentezini inhibe etme yeteneği ile ilişkidir. İbuprofen 
trombosit agregasyonunu geri dönüşlü olarak baskılayarak kanama zamanını uzatır.  
 
Klinik  etkililiği  ve güvenliliği   
Deneysel  veriler  eş zamanlı  kullanıldıklarında  ibuprofenin  düşük  doz asetilsalisilik  asidin  
trombosit  agregasyonu üzerindeki etkisini kompetitif olarak engelleyebildiğini 
göstermektedir. Bazı farmakodinamik çalışmalarda, hızlı salımlı asetilsalisilik asit dozundan  
(81 mg) önceki  8 saat içinde  veya  dozdan  sonraki  30 dakika  içinde  tek doz 400 mg 
ibuprofen alındığında asetilsalisilik asidin tromboksan veya trombosit agregasyonunun 
20 / 23  oluşumunda etkisinin azaldığı gözlenmiştir. Klinik duruma bu verilerin uyarlanmasına ilişkin 
belirsizlikler olmasına rağmen, ibuprofenin sürekli, uzun süreli kullanımının, düşük doz 
asetilsalisilik asitin kardiyoprotektif etkisini azaltabileceği  olasılığı göz ardı edilemez. Ara 
sıra kullanılan ibuprofen ile klinik olarak anlamlı bir etki gözlenmesi muhtemelen 
beklenmemektedir (bkz. Bölüm 4.5).  
 
İbuprofen renal prostaglandin sentezini inhibe eder. Normal böbrek fonksiyonlarına sahip 
hastalarda bu etkinin anlamlılığı yoktur. Kronik böbrek yetmezliği, dekompanse kalp veya 
karaciğer yetmezliği olan hastalar ile birlikte plazma hacminde değişikliği içeren 
koşullarda, prostaglandin sentezinin inhibe edilmesi akut böbrek yetmezliğine, sıvı 
retansiyonuna ve kalp yetmezliğine yol açar (bkz. Bölüm 4.3).  
 
5.2  Farmakokinetik  özellikler      
Genel özellikler  
Emilim:  
İbuprofen, %80 -90 oranında biyoyararlanım ile gastrointestinal  kanaldan hızlıca emilir. 
Uygulamadan sonra bir ila iki saat içerisinde doruk serum konsantrasyonlarına ulaşılır. 
Gıda ile birlikte alındığında, aç karnına alındığı duruma göre doruk serum 
konsantrasyonları daha düşük olur ve bu düzeye daha yavaş ulaşılır. Gıda, toplam 
biyoyararlanımı önemli ölçüde etkilemez.  
 
Dağılım:  
İbuprofen,  büyük  oranda  proteinlere  bağlanır  (%99)  ve erişkinlerdeki  dağılım  hacmi 
yaklaşık 0,12 -0,2 L/kg olmak üzere düşüktür.  
 
Biyotransformasyon:  
İbuprofen  karaciğerde, tercihen CYP2C9 olmak üzere, sitokrom P450 enzimleri ile 
metabolize olur ve iki ana inaktif metabolite (2 -hidroksiibuprofen ve 3 -karboksiibuprofen) 
dönüşür. Oral uygulamanın ardından oral dozun %90’ından biraz azı idrarda oksidatif 
metabolit ve glukuronik konjugatlar olarak atılır. Çok az miktarda ibuprofen idrarda 
değişmeden atılır.  
 
Eliminasyon:  
İbuprofenin böbrekler yoluyla atılımı hızlı ve tamdır. Eliminasyon yarılanma ömrü  
yaklaşık 2 saattir. İbuprofenin atılımı son dozdan sonra 24 saat içinde hemen hemen 
tamamlanır. Kısıtlı çalışmalarda, ibuprofen anne sütünde çok düşük konsantrasyonlarda 
bulunmuştur.  
 
Özel  popülasyonlar 
Yaşlılar  
Böbrek yetmezliğinin olmadığı durumda, genç ve yaşlı hastalar arasında farmakokinetik 
21 / 23  profil ve üriner atılımda yalnızca minör, klinik olarak anlamlı olmayan farklar 
görülmektedir.  
 
Çocuklar  
Bir yaş ve üzerindeki çocuklarda ağırlığa göre ayarlanmış dozun (5 mg/kg ila 10 mg/kg 
vücut ağırlığı) uygulanmasını takiben sistemik ibuprofen maruziyetinin erişkinlerdekine 
benzer   olduğu   görülmektedir.   Üç aylık  ila 2,5 yaşındaki  çocuklarda,  2,5 ila 12 
yaşındaki çocuklardakinden daha yüksek dağılım hacmi (L/kg) ve klerens (L/kg/sa) 
görülmüştür.  
 
Böbrek  yetmezliği  
Sağlıklı gönüllüler ile karşılaştırıldığında hafif böbrek yetmezliği olan hastalarda 
bağlanmamış  (S)-ibuprofenin arttığı, (S) -ibuprofen  için daha yüksek  Eğri Altı  Alan 
(EAA)  değerlerinin  olduğu  ve enantiyomerik  EAA  (S/R)  oranlarının  arttığı  
bildirilmiştir.  
 
Diyaliz uygulanan son dönem böbrek hastalığı olan hastalarında, ibuprofenin  ortalama 
serbest fraksiyonu yaklaşık %3 iken sağlıklı gönüllülerde yaklaşık %1 olmuştur. Ağır 
böbrek yetmezliği  ibuprofen  metabolitlerinin  birikmesine  neden  olabilir.  Bu etkinin  anlamı 
bilinmemektedir. Metabolitler hemodiyaliz ile uzaklaştırılabilir (bkz. Bölüm 4.2, 4.3 ve 
4.4). 
 
Karaciğer  yetmezliği  
Orta derecede karaciğer yetmezliğinin eşlik ettiği alkolik karaciğer hastalığı, 
farmakokinetik parametrelerde önemli bir değişikliğe neden olmamıştır.  
 
Rasemik ibuprofen ile tedavi edilen orta dereceli karaciğer yetmezliği olan siroz 
hastalarında (Child Pugh skoru 6 -10), yarılanma ömrünün ortalama 2 -kat uzadığı ve 
enantiyomerik AUC oranının (S/R) sağlıklı gönüllülere göre anlamlı oranda daha düşük 
olduğu gözlenmiştir. Bu durum, (R) -ibuprofenin aktif (S) -enantiyomere metabolik 
çevrilmesinin azaldığını göstermektedir (bkz. Bölüm 4.2, 4.3 ve 4.4).  
 
5.3  Klinik  öncesi  güvenlilik  verileri  
Akut  toksisite:  
Tür Seks  Doz aralığı 
mg/kg  Etkisiz 
mak. 
düzey 
mg/kg  Bariz  etkili 
min. doz 
mg/kg  Mak.  non- 
letal doz 
mg/kg  Min.  letal 
doz 
mg/kg  Non-fetal 
mak.  doz 
mg/kg  
Fare (oral)  E 200-1600  200 400 200 400 800 
Fare (ip) E 100-1600  100 200 100 200 800 
22 / 23  Sıçan  (oral)  E 400-1600  400 800 800 1600  1600  
Sıçan  (sc) E 400-1600  800 1600  800 1600  1600  
 
Kronik  toksisite:  
Tek sürekli patolojik  bulgu olarak gastrointestinal sistem ülserasyonu gözlendi. Bu  
bulguya rastlanan en düşük günlük dozlar: Farede 300 mg/kg; sıçanda: 180 mg/kg; 
maymunda: 100 mg/kg; köpekte: 8 mg/kg. Gastrointestinal hasar görülmeme düzeyi 
sıçanda 6 ay süre ile günde 60 mg/kg ve farede 90 gün süre ile günde 75 mg/kg olarak 
bulundu. Bir çalışmada 2 yılın sonunda sıçanda renal papiler değişiklikler bulundu. Bu 
bulgular,  non-steroidal  anti-enflamatuvarlar için  tipiktir ve  insanlarda anlamlılığı 
şüphelidir.  
 
6   FARMASÖTİK  ÖZELLİKLER  
6.1 Yardımcı  maddelerin  listesi  
Sodyum hidroksit 
Sodyum  bikarbonat 
Maltitol  
Sukraloz 
Sukroz  
Polietilen  glikol  (PEG)  4000 
Vanilya aroması  
Karamel  aroması 
Saf su  
 
6.2 Geçimsizlikler  
Geçerli  değildir.  
 
6.3 Raf ömrü  
24 ay. 
 
6.4 Saklamaya  yönelik  özel tedbirler  
25°C’nin  altındaki  oda sıcaklığında  saklanmalıdır.  
 
6.5 Ambalajın  niteliği  ve içeriği  
100 ml veya 150 ml şurup içeren LDPE plastik conta ve pilfer proof HDPE kapak ile 
kapatılmış  non-parenteral  amber  renkli  cam şişelerde  (Tip III) kullanıma  sunulmaktadır.  
 
6.6 Beşeri  tıbbi  üründen  arta kalan  maddelerin  imhası  ve diğer  özel önlemler  
Özel  bir talimat  yoktur.  
 
23 / 23  İlk r Geçerli  olduğu  takdirde  kullanılmamış  olan ürünler  ya da atık materyaller  ‘Tıbbi 
Atıkların Kontrolü Yönetmeliği’ ve ‘Ambalaj Atıklarının Kontrolü Yönetmelik’lerine 
uygun olarak imha edilmelidir.  
 
7 RUHSAT  SAHİBİ  
Berko İlaç  ve Kimya San. A.Ş. 
Yenişehir  Mah.  Özgür  Sok. No: 16-18 Ataşehir/İstanbul 
0 216 456 65 70 (Pbx)  
0 216 456 65 79 (Faks)  
info@berko.com.tr  
 
8 RUHSAT  NUMARASI  
             2024/604  
 
9 İLK  RUHSAT  TARİHİ/RUHSAT  YENİLEME  TARİHİ  
Ruhsat  tarihi:  29.12.2024  
Ruhsat  yenileme  tarihi:  
 
10 KÜB’ÜN  YENİLENME  TARİHİ  
