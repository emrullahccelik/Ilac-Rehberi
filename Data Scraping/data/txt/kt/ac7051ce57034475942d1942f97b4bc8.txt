 
  
 1 KULLANMA TALİMATI  
 MAXALT
® 10 mg ağızda dağılan t ablet  
Dil üstüne  yerleştirme ile uygulanır. 
 
• Etkin madde:  Her bir ağızda dağılan  tablette  10  mg r izatriptan  bulunur . 
• Yardımcı maddeler : Jelatin  (sığır), mannitol (E421), glisin, aspartam (E 951), nane aroması . 
 
 
 
 
Bu Kullanma T alimatında:      
1. MAXALT  nedir ve n e için kullanılır ?  
2. MAXALT  ’ı kullanmadan önce dikkat e dilmesi g erekenler  
3. MAXALT  nasıl kullanılır ?   
4. Olası yan e tkiler  nelerdir ?  
5. MAXALT  ’ın saklanması  
Başlıkları yer almaktadır . 
 
1. MAXALT   nedir ve ne için kullanılır?  
MAXALT erişkinlerde migren krizlerinin tedavisinde kullanılır ve  seçici serotonin 5 -HT 1B/1D 
reseptör agonisti  olarak bilinen bir ilaç grubuna dahildir.  
 
MAXALT ağızda eriyen tablet 10 mg rizatriptan içermektedir.  MAXALT bir tarafında modifiye 
kare çentik bulunan yuvarlak beyaz ila beyazımtrak renkte, nane aromalı tabletlerdir.  
 MAXALT,  saşe içerisinde 6 tabletlik blister ambalajda kullanıma sunulmuş tur.  
 MAXALT  migren krizinin  baş ağrısı safhasını tedavi etmek için doktorunuz tarafından 
reçetelenmiştir. Migren krizindeki baş ağrısının nedeni beyninizi çevreleyen kan damarlarında 
oluşan genişlemedir. MAXALT kan damarlarınızdaki genişleme yi azaltarak tedavi edici etkisini 
gösterir.  
 
Etkin madde üretiminde hayvansal kaynaklı (sığır) matriks taşıyıcı kullanılmaktadır.  
 
   Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin  için  reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde  doktorunuza bu ilacı  
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız.  
  
 2 2. MAXALT ’ı kullanmadan önce d ikkat edilmesi gerekenler  
MAXALT ’ı aşağıdaki durumlarda KULLANMAYINIZ : 
Eğer:  
• Rizatriptan benzoat veya MAXALT'ın içeriğindeki diğer herhangi bir  maddeye karşı 
alerjiniz (aşırı duyarlılığınız) varsa,  
• Orta şiddette veya şiddetli yüksek tansiyon probleminiz veya hafif ancak ilaç tedavisi ile kontrol altına alınmamış yüksek tansiyon probleminiz varsa,  
• Kalp krizi veya göğüs ağrısı  dahil, kalp probleminiz varsa veya daha önceden olduysa veya 
daha önceden kalp hastalığıyla ilişkili belirtileriniz olduysa,  
• Ciddi böbrek veya ciddi karaciğer rahatsızlığınız varsa,  
• İnme (serebrovasküler olay – SVO ) veya hafif bir inme (geçici iskemik atak – GİA) 
geçir mişseniz,  
• İskemik bağırsak hastalığınız varsa,  
• Periferik vasküler hastalığınız varsa  (atardamarlarınızda tıkanma probleminiz varsa),  
• Moklobemid, fenelzin, tranilsipromin veya pargilin (depresyon ilacı), linezolid 
(antibiyotik)  gibi monoamin oksiadaz (MAO) inhibitör ü ilaçları  kullanıyorsanız veya MAO 
inhibitörü ilaçlar ile tedaviyi bırakalı 2 haftadan az bir süre olmuşsa,  
• Migren  atağınızın tedavisi için ergotamin tipi ilaçlar (ergotamin veya dihidroergotamin 
gibi) veya metiserjit gibi ilaçları kullanıyorsanız,  
• Migreninizin tedavisi için bu ilaçla aynı ilaç sınıfına giren başka bir ilaç (örneğin: 
sumatriptan, naratriptan veya zolmitriptan) kullanıyorsanız  (bkz. Diğer ilaçlar ile birlikte 
kullanımı) . 
• Bazı tür migren ( hemiplejik, baziller ve oftalmoplejik ) tanısı almış iseniz.  
 
Yukarıdakilerden herhangi birinin sizin için geçerli olup olmadığından emin değilseniz, 
MAXALT kullanmadan önce doktorunuzla veya eczacınızla konuşunuz.  
 
MAXALT ’ı aşağıdaki durumlarda DİKKATL İ KULLANINIZ : 
Eğer:  
• Kalp hastalığı için şu risk faktörlerine sahipseniz:  yüksek tansiyon veya  diyabet iniz varsa,  
sigara veya nikotin destek ürünleri kullanıyorsanız, ailenizde kalp hastalığı geçmişi varsa, erkek ve 40 yaşın üstündeyseniz veya kadın olup menopoz  sonrası dönemdeyseniz,  
• Böbrek veya karaciğer probleminiz varsa,  
• Kalp atışlarınız ile ilgili dal bloku denilen belirli bir probleminiz varsa,  
• Herhangi bir alerjiniz varsa veya daha önceden olduysa, 
• Baş ağrınız ın yanında baş dönmesi , yürüme zorluğu, koordinasyon yetersizliği veya kol ve 
bacaklarınızda zayıflık hissiniz varsa,  
• Sarı kantaron bitkisi (St. John's wort) içeren bitkisel ürünlerden kullanıyorsanız,  
• Soluk alıp vermenizde ve/veya yutkunmanızda güçlük oluşmasına yol açan (anjiyoödem), yüzünüzde, dudaklarınızda , dilinizde  ve/veya boğazınızda şişme gibi alerjik belirtileriniz 
varsa,  
• Seçici serotonin geri alım inhibitörleri (SSRI) denilen ilaçlar (sertralin, es sitalopram oks alat 
ve fluoksetin gibi) veya serotonin norepinefrin geri alım inhibitörleri (SNRI) denilen ilaçlar 
(venlafaksin, duloksetin)  gibi depresyon ilaçları kullanıyorsanız,  
• Kısa süreli olarak göğsünüzde ağrı ve sıkışma belirtileri hissettiyseniz.   
  
 3 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
Eğer MAXALT'ı çok sık kullanırsanız bunun sonucu olarak kronik baş  ağrısı oluşabilir. Böyle bir 
durumda hemen MAXALT kullanmayı bırakma nız gerekeb ileceğinden dolayı  doktorunuza 
başvurmalısınız.  
 Doktorunuza belirtileriniz hakkında bilgi veriniz. Doktorunuz migreniniz olup olmadığına karar verecektir. MAXALT'ı sadece migren krizlerinde  kullanmalısınız. MAXALT'ı diğer baş ağrısı 
türlerinin tedavisinde kullanmamalısınız, bu baş ağrısı türleri daha ciddi diğer problemlerle ilişkili olabilir.  
 Reçetesiz satılan ilaçlar dahil başka herhangi bir ilacı alıyorsanız, yakın zamanda almışsanız veya 
almayı planlıyorsanız lütfen doktorunuza söyleyiniz. Buna, bitkisel ilaçlar ve normalde migren için aldığınız ilaçlar dahildir. Bu uyarının nedeni MAXALT’ın bazı ilaçların etki göstermesini etkileyebilmesidir. Aynı zamanda, başka ilaçl ar da MAXALT’ı etkileyebilir.  
 MAXALT ’ın yiyecek ve içecek ile kullanılması  
Eğer yemeklerden sonra MAXALT kullanırsanız etkisini daha geç gösterebilir. Aç karnına almanız daha iyi olsa  da, ilacı tok karnına  da alabilirsiniz.  
 Hamilelik  
İlacı kullanmadan önce doktorunuza veya eczacınıza danışınız . 
 Eğer hamileyseniz veya hamile kalmayı planlıyorsanız bu ilacı kullanmadan önce doktorunuza 
danışınız.   Gebeliğin ilk 3 ayında rizatriptan kullanılmasının güvenli liğine ilişkin mevcut veriler, doğum sal 
kusur riskini artırdığını göstermemektedir. MAXALT hamile kadınlar tarafından  hamileliğin ilk 3 
ayından sonra  alındığında doğmamış bebeğe zararı olup olmadığı bilinmemektedir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Eğer emziriyorsanız veya emzirmeyi planlıyorsanız ilacı kullanmadan önce doktorunuza veya eczacınıza danışınız.  
 Eğer emziriyorsanız, bebeğinizin ilaca maruz kalmasını önlemek için tedaviden sonra 12 saat emzirmeyi erteleyebilirsiniz.  
 Araç ve makine kullanımı  
MAXALT aldığınız zaman uyku hali veya baş dönmesi olabilir. Bu etkilerden herhangi birini 
yaşıyorsanız araç ve makine kullanmayınız . 
  
  
 4 MAXALT  ’ın içeriğinde bulunan bazı yardımcı maddeler hakkında önemli bilgiler  
Aspartam  
Bu tıbbi ürün her 10 mg ağızda dağılan  tablette 2,1 mg fenilalanine eşdeğer 3,75 mg aspartam 
içerir.  
 
Aspartam, bir fenilalanin  kayna ğıdır . Fenilketonüri si (fenilalaninin vücuttan gerektiği gibi 
atılamaması nedeniyle vücutta biriktiği nadir bir genetik bozukluk) olan kişiler  için zararlı olabilir.   
 
Diğer ilaçlar ile  birlikte kullanımı  
Aşağıdaki durumlarda MAXALT'ı kullanmayınız:   
• Şu anda migreninizi tedavi etmek için sumatriptan, naratriptan  veya zolmitriptan gibi 
triptanlar  da denilen 5 -HT
1B/1D agonisti türü ilaçlar kullanıyorsanız,  
• Monoamin oksidaz (MAO) inhibitörleri denilen moklobemid, fenelzin, tranilsipromin  veya pargilin  (depresyon ilaçları) veya linezo lid (bir antibiyotik)  gibi ilaçlar kullanıyorsanız 
veya MAO inhibitörü ilaçlar ile tedaviyi bırakalı 2 haftadan az bir süre olmuşsa,  
• Migreninizin t edavisi için ergotamin, dihidro- ergotamin gibi ergotamin tipi ilaçlar 
kullanıyorsanız,  
• Migren krizinizi önlemek için metiserjid kullanıyorsanız  
 
Yukarıda adı geçen ilaçlar MAXALT ile birlikte kullanıldığında yan etki oluşma riski artabilir.  Ergotamin tipi ilaçlar, örneğin ergotamin, dihidro- ergotamin veya metiserjid gibi ilaçları almak 
için MAXALT kullandıktan sonra aradan en az 6 saat geçmesini bekleyiniz.  Ergotamin türü bir ilaç kullandıktan sonra MAXALT kullanmak için en az 24 saat bekleyiniz.  
 Doktorunuzdan MAXALT kullanımının riskleri ve talimatları konusunda bilgi isteyiniz.  
• Eğer kan basıncını düşürmek için propranolol kullanıyorsanız ( bkz. bölüm 3) , 
• Selektif serotonin geri alım inhibitörleri ( SSRI ) (sertralin, ess italopram oksalat ve 
fluoksetin gibi) veya serotonin norepinefrin geri alım inhibitörleri (SNRI) (venlafaksin, duloksetin) gibi depresyon ilaçları kullanıyorsanız . 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 3. MAXALT  nasıl kullan ılır? 
Uygun kullanım ve doz/uygulama sıklığı için talimatlar : 
MAXALT migren krizinin  tedavisinde kullanılır. Migren türü baş ağrınız başlar başlamaz 
MAXALT'ı alınız. Yaklaşan bir krizi  önlemek amacıyla kullanmayınız. 
 MAXALT'ı her zaman doktorunuzun size tarif ettiği şekilde alınız. Emin değilseniz doktorunuza veya eczacınıza danışınız.   MAXALT erişkinlerde nasıl kullanılmalıdır?:  
Erişkinlerde önerilen  dozu 10 mg'dır.  
  
  
 5 Eğer 24 saat içerisinde migreniniz tekrarlarsa  
Bazı hastalarda migren belirtileri 24 saat içerisinde tekrar ortaya çıkabilir. Eğer migreniniz tekrarlıyorsa bir doz daha MAXALT alabilirsiniz. Her zaman iki doz arasında en az 2  saat geçmiş 
olmasını bekleyin.  
Eğer 2 saat geçtikten sonra hala migren ağrınız varsa  
Eğer aldığınız ilk MAXALT dozu kriz sırasında bir yanıt oluşturmuyorsa, aynı krizin  tedavisi için 
ikinci bir doz MAXALT almamalısınız. Ancak bir sonraki krizde MAXALT tedavisine yanıt 
almanız hala olasıdır.  
 24 saatlik zaman dilimi içerisi nde 2 dozdan fazla MAXALT kullanmayın, (örneğin 24 saat 
içinde 2 adet 10 mg dozdan fazla almayın). İki doz arasında en az 2 saat beklemelisiniz.  Eğer durumunuz kötüleşirse lütfen doktorunuza  başvurunuz . 
 Eğer halihazırda propranolol ilacı kullanıyorsanız MAXALT kullanmamalısınız.  Uygulama yolu ve metodu :   
• MAXALT'ın ambalajını kuru ellerle açınız.  
• MAXALT'ı dilinizin üstüne  yerleştiriniz, burada eriyerek tükrükle yutulacaktır.  
• Tabletinizi su olmadığı zamanlarda veya sıvı ile birlikte tablet yutmanın yol açtığı  bulantı 
ve kusma hissini engellemek için kullanabilirsiniz.  
• MAXALT'ı bir sıvı ile almanız gerekmez.  
 Değişik yaş grupları:  
Çocuklarda kullanım :  
MAXALT’ın 18 yaşın altındaki çocuklarda kullanılması tavsiye edilmez.  Yaşlılarda kullanım :  
65 yaşın üstündeki hastalarda MAXALT kullanımının güvenliliği ve etkililiği ile ilgili tam bir 
çalışma mevcut değildir.  
 Özel kullanım durumları: Böbrek yetmezliği : 
Böbrek hastalığınız varsa MAXALT kullanmamalısınız.  
 Karaciğer yetmezliği : 
Karaciğer hastalığınız varsa MAXALT kullanmamalısınız.  
 Eğer MAXALT ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.   Kullanmanız gerekenden daha fazla MAXALT  kullandıysanız:  
MAXALT ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.     
  
 6 Eğer ürünü kullanmanız gerekenden daha fazla kullanmışsanız baş dönmesi , rehavet çökmesi,  
kusma, bayılma ve kalp ritminde yavaşlama gibi belirtiler görülebilir.  MAXALT ’ı kullanmayı u nutursanız:  
Unutulan dozları dengelemek için çift doz almayınız.  
 
MAXALT  ile tedavi sonlandırıldığındaki oluşabilecek etkiler  
Doktorunuz reçete ettiği sürece MAXALT kullanmaya devam ediniz. Tedavi nizi doktorunuza 
danışmadan sonlandırmayınız.   4. Olası yan e tkiler  nelerdir ?  
Tüm ilaçlar gibi MAXALT ’ın içeriğinde bulunan maddelere duyarlı olan kişilerde yan etkiler 
olabilir. Bu ilaç alındığında aşağıdaki yan etkiler görülebilir. 
 Erişkinlerde yapılan klinik çalışmalarda en sık raporlanan yan etkiler baş dönmesi, uykulu olma hali ve yorgunluktur.  
 
Aşağıdakilerden biri olursa MAXALT 'ı almayı durdurunuz  ve DERHAL  doktorunuza 
bildiriniz  veya size en yakın hastanenin acil bölümüne başvurunuz:  
MAXALT  tedavisi sırasında  nadir görülen aşırı duyarlılık reaksiyonları (döküntü ve ateş şeklinde 
alerjik reaksiyon, yüzde, dilde veya boğazda şişme, nefes alma ve yutmada güçlük) ve yaşamı 
tehdit eden ani  alerjik reaksiyon (anafilaksi) bildirilmiştir.  
 
Bunların hepsi ciddi yan etkilerdir. Acil tıbbi müdahale gerekebilir. Bu ciddi yan etkiler çok seyrek 
görülür. 
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle sıklığı tahmin edilemiyor. 
 
Yaygın  
• Karıncalanma (parestezi), baş ağrısı, derinin duyarlılığında azalma (hipoestezi), zihinsel 
keskinlikte azalma, uykusuzluk  
• Hızlı veya düzensiz kalp atımı (palpitasyon)  
• Yüzde kısa süreli kızarıklık 
• Boğaz rahatsızlığı  
• Hasta hissetme (bulantı), ağız kuruluğu, kusma, ishal, hazımsızlık (dispepsi)  
• Vücudun bazı kısımlarında ağırlık hissetme, boyun ağrısı, katılık 
• Göğüs veya karın bölgenizde ağrı  
 
Yaygın olmayan  
• Ağızda kötü tat   
  
 7 • Yürürken dengesizlik (ataksi), baş dönmesi (vertigo), görme bulanıklığı , titreme, bayılma 
(senkop)  
• Zihin karışıklığı, sinirlilik  
• Yüksek tansiyon (hipertansiyon), susuzluk hissi, sıcak basmaları , terleme  
• Kaşıntı ve ciltte topaklaşmış döküntü (kurdeşen), yutkunma/nefes almada güçlüğe yol açabilen (anjiyoödem) yüzde, dudaklarda, dilde ve/veya boğazda şişme , solunum  güçlüğü 
(dispne)  
• Vücudun bazı kısımlarında sıkı şma hissi , kas zayıflığı  
• Kalp  atışı ritminde düzensizlik (aritmi),  EKG anormallikleri (kalbinizin elektrik aktivitesini 
kaydeden bir cihazdır), çok hızlı kalp atımı (taşikardi)  
• Yüz ağrısı, kas ağrısı  
 
Seyrek  
• Hırıltı  
• Alerjik reaksiyon (aşırı duyarlılık), ani hayati tehdit içeren reaksiyon (anaflaksi)  
• İnme (Bu genellikle kan damarları ve kalp hastalığı risk faktörleri taşıyan hastalarda 
(yüksek tansiyon, şeker hastalığı, sigara içme, nikotin destek tedavisi, ailesinde kalp krizi ve inme geçmişi olan kişiler, 40 yaşından büyük erkekler ve menopoz sonrası dönemdeki 
kadınlar, kalp atımında belirli bir problemi olan [dal bloğu]  hastalar) gerçekleşir.)  
• Kalp atımlarında yavaşlama (bradikardi).  
 
Bilinmiyor  
• Kalp krizi, kalbin kan damarlarında kasılma (spazm) (Bu genellikle kan damarları ve kalp 
hastalığı risk faktörleri taşıyan hastalarda (yüksek tansiyon, şeker hastalığı, sigara içme, nikotin destek tedavisi, ailesinde kalp krizi ve inme geçmişi olan kişiler, 40 yaşından büyük erkekler ve menopoz sonrası dönemdeki kadınlar, kalp atımında belirli bir problemi olan (dal bloğu) hastalar) gerçekleşir.)  
• Serotonin sendromu denilen koma gibi yan etkilere neden olabilen sendrom, kan basıncınızın sabit olmaması, vücut ısınızın çok yükselmesi, kas iletişiminizde eksiklik, heyecanlılık ve halüsinasyon 
• Ateşin eşlik ettiği veya etmediği şiddetli deri döküntüsü (toksik epidermal nekroliz)  
• Nöbet (konvülziyon)  
• Soğukluk, el ve ayaklarda hissizliği içeren kol ve bacaklardaki kan damarlarında kasılma  
• Karın ağrısına neden olan, kolon (kalın bağırsak) kan damarlarında kasılma da bildirilmiştir.  
 Eğer alerjik reaksiyon, serotonin sendromu, kalp krizi veya inme belirtileriniz olursa derhal doktorunuza bildiriniz.  
 Ek olarak, MAXALT aldıktan sonra alerjik bir reaksiyonu gösteren herhangi bir belirti ile (döküntü veya kaşıntı gibi) karşılaşırsanız doktorunuza bildiriniz.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.    
   
  
 8 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  5. MAXALT ’ın saklanm ası   
MAXALT ’ı çocukların göremeyeceği, erişemeyeceği yerlerde ve ambalajında saklayınız. 
 Son kullanma tarihiyle uyumlu olarak kullanınız.   Karton ambalaj/saşe/blister üzerinde belirtilen son kullanma tarihinden sonra MAXALT ’ı 
kullanmayınız. Son kullanma tarihi o ayın son gününü gösterir.  30°C altındaki oda sıcaklığında saklayınız. Nemden korumak amacıyla a lüminyum saşeleri her zaman kutusunda saklayınız. 
 İlacı almaya hazır olana kadar tablet blisterini dış alüminyum saşeden çıkarmayınız.  Eğer alüminyum saşe zarar görmüşse  MAXALT'ı kullanmayınız. 
 İlaçlar atık su veya evsel çöp yoluyla atılmamalıdır. Artık gerekli olmayan ilaçları nasıl elden 
çıkaracağınızı eczacınıza sorunuz. Bu önlemler çevrenin korunmasına yardımcı olacaktır.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 Ruhsat Sahibi:    
Organon Turkey İlaçları Ltd. Şti.  
 Sarıyer  – İstanbul  
 
Üretim yeri:      
Catalent UK Swindon Zydis Ltd. Swindon - İngiltere   
 Bu kullanma talimatı   .. /../.... tarihinde onaylanmıştır.  