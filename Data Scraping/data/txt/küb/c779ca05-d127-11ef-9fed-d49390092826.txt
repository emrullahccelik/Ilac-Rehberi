KISA ÜRÜN BİLGİSİ
1. BEŞERİ TIBBİ ÜRÜNÜN ADI

SİMECO süspansiyon
2. KALİTATİF VE KANTİTATİF BİLEŞİM
Etkin maddeler:
Her 5 mL (1 ölçek) süspansiyon; 2,695 mL Alumina Jel, A tipi (% 5 Al O ), 0,518 mL
2 3
Magnesia Magma (%10 MgO) ve 83,35 mg Simetikon emülsiyon (süspansiyon kalite, %30)
içerir.
Yardımcı maddeler:
Sorbitol solüsyonu (E420) ……………………………..130 mg
Metilparaben, toz (E218)..…………………………..……. 9,23 mg
Propilparaben (E216)……………………………………....1,02 mg
Yardımcı maddeler için Bölüm 6.1’e bakınız.
3. FARMASÖTİK FORM
Süspansiyon.
Limon-nane koku ve tadında, beyaz süspansiyon.
4. KLİNİK ÖZELLİKLER
4.1. Terapötik endikasyonlar
Dispepsi ve flatulans tedavisinde endikedir.
4.2. Pozoloji ve uygulama şekli
Pozoloji:
Önerilen doz günde 3-4 defa yemekler arasında ve yatmadan önce 1-2 ölçektir (5-10 ml).
Uygulama sıklığı ve süresi:
SİMECO açken ya da yemeklerden 1-3 saat sonra alınabilir. İki haftadan daha uzun bir süre
kullanılması önerilmemektedir.
Sayfa: 1 / 11Uygulama şekli:
Ağızdan alınır. Kullanmadan önce şişe iyice çalkalanmalıdır. Süspansiyon alımından sonra bir
yudum su içilebilir.
Özel Popülasyonlara İlişkin Ek Bilgiler
Böbrek yetmezliği
Böbrek yetmezliği olan hastalarda yüksek dozlarda ve uzun süre kullanılmamalıdır. İleri safha
böbrek yetmezliğinde kullanılmamalıdır.
Karaciğer yetmezliği
Karaciğer yetmezliği olan hastalar için herhangi bir bildirim bulunmamaktadır.
Pediyatrik popülasyon
Çocuklara 70 kg'lık erişkine önerilen dozlar ile orantılı olarak verilir. 6 yaşından küçük
çocuklarda ve bebeklerde kullanılması önerilmez.
Geriyatrik Popülasyon
Alüminyum içeren antiasitler kemik problemi olan veya Alzheimer hastalığı olan yaşlı
hastalarda kullanılmamalıdır.
4.3. Kontrendikasyonlar
• Alüminyum ve magnezyum tuzlarına, simetikona veya bileşiminde bulunan herhangi bir
maddeye karşı aşırı duyarlılıkta,
• Hipermagnezemi riski nedeniyle ileri safhada böbrek fonksiyon yetmezliğinde,
• Apandisit veya barsak enflamasyonu belirtileri (örneğin; mide veya karın ağrısı, mide
krampı, bulantı, kusma) olan hastalarda (çünkü antiasitler laksatif veya kabızlık yapıcı
etkileri ile perforasyona neden olabilirler),
• Hipofosfatemisi olan hastalarda (alüminyum tuzlarının fosfatı bağlayıcı etkileri nedeni ile)
kontrendikedir.
4.4. Özel kullanım uyarıları ve önlemleri
Böbrek yetmezliği
Böbrek yetmezliği olan hastalarda alüminyum içeren antiasitlerin uzun süre kullanımı, diyalize
bağlı osteomalazinin kötüleşmesi ile sonuçlanabilir. Alüminyum doku düzeylerindeki
yükselme, diyalize bağlı ensefalopati ve osteomalazi sendromlarının gelişimine katkıda
Sayfa: 2 / 11bulunabilir. Alüminyum diyaliz membranından geçemeyen albümin ve transferrine
bağlandığından diyaliz ile vücuttan tam olarak atılamaz. Bunun sonucunda alüminyum, böbrek
yetmezliği olan hastalarda oral yoldan yüksek dozlarda ve uzun süre kullanıldığında atılımı
böbrek yolu ile olduğundan kemiklerde birikerek diyalize bağlı osteomalazi gelişimine neden
olabilir.
Hipofosfatemi
Alüminyum mide-barsak kanalında suda erimeyen fosfat kompleksleri oluşturur ve bu nedenle
fosfat emilimini azaltır. Kan fosfat düzeyleri normal olan hastaların alüminyum içeren
antiasitleri uzun süre kullanmaları ve bu sürede yetersiz fosfat almaları hipofosfatemiye neden
olabilir. Bu durumun şiddetli olduğu olgularda hipofosfatemi, iştahsızlık, halsizlik, kas zafiyeti
ve osteomalazi görülebilir.
Birlikte başka ilaç kullanımı
Genel olarak antiasitlerin diğer ilaçların emilimini etkiledikleri bilinir (bkz. bölüm 4.5).
Laboratuvar bulguları
Alüminyum içeren antiasitlerle uzun süreli tedavi gören hemodiyalizdeki hastaların, tedavileri
süresince bir ya da iki aylık aralar ile serum fosfat düzeyleri izlenmelidir.
SİMECO her 5 mL (1 ölçek) süspansiyonda, 130 mg sorbitol solüsyonu içermektedir. Nadir
kalıtımsal fruktoz intolerans problemi olan hastaların bu ilacı kullanmamaları gerekir.
SİMECO süspansiyon metil ve propil paraben içermektedir. Parabenler alerjik reaksiyonlara
(muhtemelen gecikmiş) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Bütün antiasitler birlikte verilen diğer ilaçların emilim miktarını ve/veya emilim hızını mide-
barsak kanalının boşalma hızını değiştirerek veya bu ilaçlara bağlanarak veya şelasyon yaparak
artırabilirler veya azaltabilirler.
Birlikte kullanımları sırasında dikkat edilmesi gerekenler
Tetrasiklinler
SİMECO, birlikte alındığında, tetrasiklinlerin emilimini, onlarla şelat oluşturarak azaltır. Bu
nedenle tetrasiklinler SİMECO uygulanmasından 1-2 saat önce veya sonra uygulanmalıdır.
Sayfa: 3 / 11Nonsteroidal Antiinflamatuar İlaçlar
Antiasitler indometazinin emilimini azaltır. Bu ilaçların uygulanmaları, antiasit
uygulamasından mümkün olduğu kadar uzun bir süre önce veya sonra yapılmalıdır.
Antiasitler ile birlikte verilen tamponlanmış veya enterik kaplı aspirinin emilimi artar.
Antiasitlerin yaptığı idrar pH’ındaki yükselme, salisilatların idrar yolu ile atılımını artırırken,
kan konsantrasyonlarında da düşmeye neden olur.
Antiasitler naproksenin emilim hızını azaltır.
Antitüberküloz ilaçlar
İsoniazid, SİMECO gibi alüminyum hidroksit içeren antiasitlerle birlikte alındığında, emilimi
azalır. Bu nedenle isoniazid, SİMECO uygulanmasından en az bir saat önce uygulanmalıdır.
Levotroksin
Levotroksin içeren ilaçların SİMECO gibi alüminyum, magnezyum ve simetikon içeren
ilaçlarla birlikte alındığında emilimi bozulduğundan, iki ilacın en az 2 saat ara verilerek
alınması gerekmektedir.
Sitrat ve tartarat içeren ilaçlar
Efervesan tablet gibi sitrat ve tartarat içeren ilaçlar SİMECO gibi alüminyum içeren ilaçlarla
birlikte alındığında serumdaki alüminyum konsantrasyonları toksisiteye sebep olacak düzeyde
yükselebilir. Bu nedenle, alüminyum içeren antiasitlerle sitrat ve tartarat içeren ilaçların 2-3
saat ara ile alınması önerilmektedir.
Diğer
Antiasitler digoksin ve demir tuzlarının emilimini azaltır. Bu ilaçların uygulanmaları, antiasit
uygulamasından mümkün olduğu kadar uzun bir süre önce veya sonra yapılmalıdır.
Alüminyum hidroksit ile birlikte verilen psödoefedrin veya diazepamın emilim hızları artar.
SİMECO gibi magnezyum ve alüminyum içeren antiasitler ile birlikte verilen klordiazepoksidin
emilimi azalır.
Antiasitlerin neden olduğu idrar pH’ındaki artış, zayıf baz ilaçların atılımını azaltırken, zayıf
asit ilaçların atılımını artırır. Amfetaminlerin ve kinidinin atılımı, idrarın alkalileşmesi ile
belirgin derecede azalır. Bu ilaçların antiasitlerle birlikte alınması, etkilerinin artışına ve
muhtemelen toksisiteye neden olabilir.
Sayfa: 4 / 11Antiasitlerle etkileşim gösterebilen diğer bazı ilaçlar şunlardır; antimuskarinikler,
fenotiyazinler, diflunisal, prednison, prednisolon, H -reseptör antagonistleri, sülfadiazin,
2
fenobarbital, mekamilamin, levodopa, nitrofurantoin, florür ve fosfat içeren ilaçlar ve yağda
çözünen vitaminler.
Birlikte kullanılması önerilmeyenler
Antikoagülanlar
SİMECO gibi alüminyum ve magnezyum içeren antiasitler ile birlikte verilen dikumarolun
emilimi artar. Antiasit kullanan hastalarda oral antikoagülan olarak dikumarol yerine
muhtemelen varfarin tercih edilmelidir.
Asidik içeceklerle birlikte (meyve suları, sarap vb.) alınan alüminyum içeren antasitler
barsaktaki alüminyum emilimini arttırmaktadır, bu nedenle bunlardan kaçınılmalıdır.
Özel popülasyonlara ilişkin ek bilgiler
Özel popülasyon üzerinde etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda planlanmış bir gebelikten önce uygun bir
alternatif tedaviye geçilmelidir.
Gebelik dönemi
SİMECO’nun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelisim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
SİMECO gerekli olmadıkça gebelik döneminde kullanılmamalıdır.
Sayfa: 5 / 11Laktasyon dönemi
Alüminyum ve magnezyum içeren antiasitlerin ve simetikonun emzirme döneminde
verilmemesini gerektiren bir kanıt yoktur. Bugüne kadar herhangi bir yan etki bildirilmemiş
olmakla birlikte, emzirmekte olan anneler, bebekte görülebilecek istenmeyen bir etki açısından
dikkatli olması konusunda uyarılmalıdır.
Üreme yeteneği / Fertilite
Üreme yeteneği üzerinde etkisi bilinmemektedir.
4.7. Araç ve makina kullanımı üzerindeki etkiler
SİMECO araç ve makine kullanma becerisi üzerinde düşük bir etkiye sahiptir. Bazı hastalarda
sersemlik gibi yan etkiler bildirilmiştir (bkz. bölüm 4.8). Bu tip yan etkiler araç ve makine
kullanma yeteneğini etkileyebilir.
4.8. İstenmeyen etkiler
Uzun süre antiasit kullanımına bağlı olarak en sık görülen yan etki ishal ve kabızlıktır.
Magnezyum içeren antiasitler ishale neden olabilirken, alüminyum içeren antiasitler kabızlığa
neden olabilirler. SİMECO laksatif ve katartik etkilerin dengelenmesi amacıyla hem alüminyum
hidroksit hem de magnezyum hidroksit içerir.
Advers ilaç reaksiyonları aşağıdaki sıklık derecesine göre listelenmiştir.
Çok yaygın (≥1/10); Yaygın (≥1/100, <1/10); Yaygın olmayan (≥1/1000, <1/100); Seyrek
(≥1/10.000, <1/1000), Çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Alerjik reaksiyonlar, ürtiker, anjioödem, deri döküntüsü, hırıltılı solunum
Metabolizma ve beslenme hastalıkları
Bilinmiyor: Kilo kaybı
Sinir sistemi hastalıkları
Çok seyrek: Huzursuzluk hissetmek, ruh hali değişimleri
Kardiyovasküler hastalıkları
Çok seyrek: Aritmi
Sayfa: 6 / 11Gastrointestinal hastalıklar
Yaygın: Yumuşak dışkı
Çok seyrek: Karın ağrısı, ishal, kabızlık, iştahsızlık, bulantı, kusma
Bilinmiyor: Siyah, katranımsı dışkı; kahve granülü görünümünde koyu renkli parçacık kusma
Kas-iskelet bozuklukları, bağ doku ve kemik hastalıkları
Çok seyrek: Kas güçsüzlüğü
Genel bozukluklar
Çok seyrek: Sersemlik, anormal yorgunluk ve halsizlik, el ve ayak bileklerinde ödem
Araştırmalar
Böbrek yetmezliği olan ya da yüksek dozlarda uzun süreli tedavi görmüş hastalarda kandaki
alüminyum ve magnezyum oranlarında artış olabilir. Bu durum büyük oranda sinir ve kemik
dokusunda olmak üzere alüminyum birikimine ve fosfat tükenmesine yol açabilir.
Uzun süreli ve yüksek doz antiasit kullanımına bağlı olarak iştahsızlık, halsizlik,
hipermagnezemi, kas zafiyeti nadiren bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi şüpheli bir advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks 0 312 218 35 99).
4.9. Doz aşımı ve tedavisi
Süspansiyonun aşırı dozda alınması halinde şu belirtiler görülebilir:
Alüminyum hidroksitin doz aşımı kabızlığa neden olabilir veya böbrek fonksiyon yetmezliği
durumunda hiperalüminemi oluşabilir. Alüminyum zehirlenme semptomları; halsizlik, tremor,
zihin karışıklığı, ensefalopati ve fosfor düzeylerinin azalmasıdır.
Magnezyum hidroksitin doz aşımı ishale neden olabilir veya böbrek fonksiyon yetmezliği
durumunda hipermagnezemi oluşabilir. Hipermagnezemi belirtileri; yüzde kızarıklık, susuzluk
hissi, hipotansiyon, uyku hali, halsizlik, tendon reflekslerinin kaybı, solunum güçlüğü, kalp
Sayfa: 7 / 11ritim düzensizliği, koma ve kalp durmasıdır.
Tedavi:
Hiperalüminemi tedavisi alüminyum içeren maddelerin alımının durdurulması, alüminyum ve
fosfor seviyelerinin kontrolü ve deferoksamin kullanımı ile yapılır.
Hipermagnezemi tedavisi magnezyum içeren maddelerin alımının durdurulması, kan
magnezyum düzeylerinin takibi ve toplardamar içi olarak 10-20 ml %10’luk kalsiyum glukonat
enjeksiyonu uygulaması ile yapılır. Sıvı eksikliğinin düzeltilmesi ve diyaliz hipermagnezemi
tedavisi için önemli olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sıradan tuz kombinasyonları ve gaz gidericiler
ATC Kodu: A02AF02
Antiasitler midenin asit üretimini doğrudan etkilemezler. Bir antiasit olan SİMECO, gastrik asit
ile reaksiyona girerek nötralizasyon oluşturur ve tampon vazifesi görür. Bu etki gastrik pH'ı
yükselterek hiperasiditeye karşı semptomatik bir rahatlama sağlar.
SİMECO’nun sağladığı mide pH’ındaki yükselme, pepsinin proteolitik aktivitesini bastırır. Bu
etki özellikle peptik ülseri olan hastalarda önemlidir. Bu etkinin alüminyum ya da kalsiyum
içeren antiasitlerin, aynı zamanda pepsini emmeleri nedeniyle oluşan bir antipepsin etki olduğu
da bildirilmiştir.
Peptik ülseri olan hastalarda antiasitler, serum gastrin konsantrasyonlarını yükseltirler. Bu
etkileri muhtemelen midesel pH’ı yükselterek olmaktadır. SİMECO gibi alüminyum içeren
antiasitler, midenin boşalmasını geciktirirler.
İn vitro olarak simetikon gaz kabarcıklarının yüzey gerilimini düşürerek köpük oluşumunu
önler ve sıkışmış olan gazı giderir. Simetikonun in vivo etki mekanizması henüz
saptanmamıştır. Simetikon fizyolojik olarak inert kabul edilir. Midesel salgılarla reaksiyona
girmez ve besinlerin emilimini etkilemez.
Sayfa: 8 / 115.2. Farmakokinetik özellikler
Genel özellikler
Alüminyum hidroksit midede yavaşça çözünerek hidroklorik asit ile reaksiyona girer ve
alüminyum klorür ve su oluşturur.
Magnezyum hidroksit midede hidroklorik asit ile hızla reaksiyona girerek magnezyum klorür ve
su oluşturur.
Emilim:
Oluşan alüminyum klorürün %17-30’u emilir. Magnezyum klorürün ise yaklaşık %15-30’u
emilir. İnce barsaklarda alüminyum klorür, çözünmeyen ve çok az emilebilen bazik yapıdaki
alüminyum tuzlarını oluşturur. Alüminyum içeren antiasitler (alüminyum fosfat hariç) ince
barsaklarda besinle alınan fosfatı bağlayarak çözünmeyen ve emilemeyen alüminyum fosfatı
oluşturur.
Midede magnezyum klorüre dönüşmeden kalan magnezyum hidroksit, ince barsaklarda
çözünebilen fakat çok az emilebilen magnezyum tuzları oluşturur.
Simetikon mide-barsak kanalından emilmez.
Biyotransformasyon:
Alüminyum hidroksit midede yavaşça çözünerek hidroklorik asit ile reaksiyona girer ve
alüminyum klorür ve su oluşturur. Alüminyum klorüre ilaveten dihidroksialüminyum sodyum
karbonat ve alüminyum karbonat karbondioksiti ve alüminyum fosfat fosforik asiti oluşturur.
İnce barsaklarda, alüminyum klorür hızla çözünmeyen, zayıf bir şekilde absorbe olan
muhtemelen alüminyum oksit (hidrat), oksialüminyum hidroksit kombinasyonu olan
alüminyum tuzlarına, çeşitli bazik alüminyum karbonatlar ve alüminyum sabunlara dönüşür.
Dağılım:
İn vitro çalışmalar alüminyum hidroksitin kolestiramine benzer şekilde bir afinite ve kapasite
ile safra tuzlarına bağlandığını göstermiştir. Magnezyum hidroksitte in vitro olarak safra
tuzlarına bağlanır ancak alüminyum hidroksite göre daha düşük düzeydedir.
Sayfa: 9 / 11Eliminasyon:
Alüminyum klorür ve magnezyum klorür böbrek fonksiyonları normal olan kişilerde böbrekler
yoluyla hızla atılır. İnce barsaklarda oluşan alüminyum fosfat ise dışkıyla atılır. Simetikon
değişime uğramadan dışkı ile atılır.
Hastalardaki karakteristik özellikler
Yükselmiş serum alüminyum düzeyleri ve ensefalopatilerin gelişimi arasındaki olası bir
bağlantı nedeniyle diyalizin gerekli olduğu hastalarda özellikle dikkatli olunmalıdır. Uzun
süreli tedavi sırasında kandaki alüminyum konsantrasyonları düzenli olarak kontrol edilmeli ve
bu değer 40 ng/ml’yi aşmamalıdır.
Böbrek fonksiyonu bozulmuş hastalarda yüksek plazma ve doku düzeyleri (baskın olarak sinir
ve kemik dokusunda alüminyum birikimleri) ve doz aşımı olayları meydana gelebilir.
5.3. Klinik öncesi güvenlilik verileri
SİMECO’nun karsinojenik ve mutajenik etkilerini değerlendirmek üzere uzun dönem hayvan
çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sorbitol solüsyonu (E420)
Sakkarin sodyum
Doğal ve suni limon-nane aroması
Metilselüloz
Metilparaben, toz (E218)
Propilparaben (E216)
Monokloramin solüsyonu
(sodyum hipoklorit solüsyonu)
(kuvvetli amonyak solüsyonu)
Deiyonize su
6.2. Geçimsizlikler
Bilinen bir geçimsizliği yoktur.
Sayfa: 10 / 116.3. Raf ömrü
36 ay
6.4. Saklamaya yönelik özel tedbirler
Orijinal ambalajında saklayınız.
Kapağı sıkıca kapatınız. Dondurmayınız.
25°C altındaki oda sıcaklığında saklayınız.
6.5. Ambalajın niteliği ve içeriği
Amber renkli cam şişe 200 ml, 5 mL’lik ölçeği ile birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Turgut İlaçları A.Ş.
Feriköy Fırın Sokak No:61
34381 Bomonti-Şişli/İstanbul
Tel : (212) 232 24 50
Faks : (212) 232 42 91
8. RUHSAT NUMARASI
209/32
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 02.11.2006
Ruhsat yenileme tarihi: -
10. KÜB’ÜN YENİLENME TARİHİ:
-
Sayfa: 11 / 11