1 / 8 
 KULLANMA TALİMATI  
 
XOLATİM %2+%0,5  göz damlası , çözelti   
Göze uygulanır . 
Steril  
 
Etkin madde ler: Her 1 ml göz damlası , 20 mg dorzolamide eşdeğer 22 ,26 mg dorzolamid 
hidroklorür, 5 mg timolola eşdeğer 6 ,83 mg timolol maleat içerir.  
Yardımcı maddeler : Benzalkonyum klorür, sodyum sitrat dihidrat, hidroksietil selüloz, 
mannitol, sodyum hidroksit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında : 
1. XOLATİM  nedir ve ne için kullanılır?  
2. XOLATİM  kullanmadan önce dikkat edilmesi gerekenler  
3. XOLATİM  nasıl kullanılır?  
4. Olası yan etkiler nelerdir?  
5. XOLATİM ’in saklanması  
Başlıkları yer almaktadır.  
 
1. XOLATİM  nedir ve ne için kullanılır?  
XOLATİM dorzolamid hidroklorür  ve timolol maleat etkin maddelerini içermektedir.  
 Dorzolamid karbonik anhidraz inhibitörleri adlı bir ilaç grubunun üyesidir.  
 Timolol beta -blokör ilaç grubunun bir üyesidir.  
 
XOLATİM, tek başına beta blokör  göz damlası yeterli olmadığında, glokom tedavisinde 
yükselmiş göz tansiyonunu düşürmek için reçetelenmiştir.  
 
XOLATİM berrak ve renksiz bir çözeltidir. 5 m l’lik göz damlası ; damlalıklı, opak, beyaz 
renkli, düşük yoğunluklu polietilen şişede ; vidalı , sarı renkli kapaktan oluşan ambalaj 
içerisinde sunulm aktadır . 
 
 
 2 / 8 
 2. XOLATİM kullanmadan önce dikkat edilmesi gerekenler  
XOLATİM ’i aşağıdaki durumlarda KULLANMAYINIZ  
 İlacın içerdiği maddelerden dorzolamid hidroklorür, timolol maleat veya herhangi birine 
alerji niz varsa  (aşırı duyarlılık) , 
 Geçmişte veya mevcut olarak yaşanan astım veya kronik obstrüktif akciğer hastalığı (nefes 
darlığı, soluk almada güçlük ve/veya şiddetli öksürüğe yol açan ağır akciğer hastalığı) gibi 
solunum rahatsızlığı nız varsa,  
 Kalp hızında  anormal yavaşlamaya neden olan belirli kalp ritim bozuklukları veya ciddi 
kalp yetmezliği gibi belirli kalp hastalıkları nız varsa,  
 Geçmişte böbrek taşı hikayeniz veya şiddetli böbrek hastalığı veya probleminiz varsa , 
 Kanda klorür birikimine bağlı kanda aşırı asitlik varsa (hiperkloremik asidoz) . 
 
XOLATİM ’i aşağıdaki durumlarda DİKKATLİ KULLANINIZ  
 Şu anda veya geçmişte yaşadığınız tıbbi problemleri, özellikle de astım ve diğer akciğer 
problemleri, koroner arter hastalığı (göğüs ağrısı, göğüs sıkışması, nefessizlik veya nefes 
alamama), dolaşım problemleri  (Reynaud hastalığı ya da Reynaud sendromu gibi) , düşük 
kan basıncı, diyabet (şeker hastalığı), düşük kan şekeri (hipoglisemi), tiroid problemleri v e 
herhangi bir alerji veya alerjik reaksiyonlar (kurdeşen, solunumu veya yutkunmayı 
güçleştirecek yüzde, dudaklarda, dilde ve/veya boğazda şişkinlik)  
 Kasları nızda zayıflık olduğunda veya m yastenia gravis (bir çeşit kas hastalığı) teşhisi 
konduğunda  
 Göz iri tasyonu veya gözde kızarıklık veya göz kapaklarında şişlik gibi yeni göz 
problemleri  
 Alerjik reaksiyonlar veya aşırı duyarlılık reaksiyonları (örn., deri döküntüsü veya gözde 
kaşıntı veya kızarıklık)  
 Göz enfeksiyonu gelişirse, göz cerrahisi veya göz travma sı geçirirseniz ya da yeni veya 
kötüleşen belirtiler dahil olmak üzere bütün reaksiyonları doktorunuza bildiriniz.  
 
Bu uyarılar geçmişteki herhangi bir dönemde dahi olsa sizin için geçerli ise lütfen 
doktorunuza danışın.  
 
XOLATİM ’in yiyecek ve içecek ile k ullanılması  
Kullanım yolu (oküler) nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik süresince XOLATİM kullanmamalısınız. Hamile iseniz veya hamile kalmayı 
planlıyorsanız doktorunuza söyleyiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
 3 / 8 
 Emzirme  
İlacı kullanmadan önce doktorunuza veya eczacınıza danışınız.  
 
Eğer XOLATİM ile tedavi olmanız gerekiyorsa e mzirmeniz önerilmemektedir. 
Emziriyorsanız veya emzirmeyi planlıyorsanız doktorunuza söyleyiniz.  
 
Araç ve makine kullanımı  
Araç veya makine kullanma becerisine etkileri inceleyen bir çalışma yapılmamıştır. 
XOLATİM ’in bulanık görme gibi, araç veya makine kullanma becerinizi etkileyebilecek yan 
etkileri vardır. Kendinizi iyi hissedinceye veya net görmeye başlayıncaya kadar araç veya 
makine kullanmayınız.  
 
XOLATİM ’in içeriğinde bulunan bazı yardımcı maddeler hakkkında ön emli bilgiler  
Benzalkonyum klorür:  Gözde irritasyona sebebiyet verebilir. Yumuşak kontakt lenslerle 
temasından kaçınınız.  Uygulamadan önce kontakt lensi çıkartınız ve lensi takmak için en 
azından 15 dakika bekleyiniz. Yumuşak kontakt lenslerin renklerinin  bozulmasına neden 
olduğu bilinmektedir.  
 
Diğer ilaçlar ile birlikte kullanımı  
Eğer, aşağıdaki ilaçları kullanıyorsanız bu özellikle önemlidir:  
 Kan basıncını düşüren veya kalp hastalığını tedavi eden ilaçların alımı (kalsiyum kanal 
blokörleri, beta -blokörl er veya digoksin)  
 Düzensiz veya bozulmuş kalp atışını tedavi eden ilaçların alımı (kalsiyum kanal blokörleri, 
beta-blokörler veya digoksin)  
 Beta-blokör içeren başka bir göz damlasının kullanımı  
 Asetazolamid gibi başka bir karbonik anhidraz inhibitörünün al ımı 
 Monoamin oksidaz inhibitörlerinin (MAOİ ’ler) alımı  (depresyon tedavisinde kullanılırlar)  
 İdrara çıkmanızı kolaylaştırmak için size reçetelenen bir parasempatomimetik ilacın 
kullanımı. Parasempatomimetikler bazen barsağın normal hareketlerini korumaya y ardımcı 
olmak için de kullanılan belirli bir ilaç tipidir.  
 Orta-şiddetli ağrının tedavisi için morfin gibi narkotik maddelerin alımı veya  
 Diyabet (şeker hastalığı) tedavisinde kullanılan ilaçların alımı  
 Fluoksetin ve paroksetin gibi depresyon tedavisinde k ullanılan ilaçların alımı  
 Yüksek doz aspirin veya sülfa grubu ilaçların alımı  
 Kinidin kullanımı (kalple ilgili durumlar ve malaryanın bazı türlerinin tedavisinde 
kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son  zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. XOLATİM nasıl kullanılır ? 
Her zaman doktorunuzun söylediği şekilde kullanınız. Emin değilseniz doktorunuz veya 
eczacınız ile kontrol ediniz. Uygun dozaj ve tedavi süresi doktorunuz tarafından 4 / 8 
 belirlenecektir.  
 
Uygun kullanım ve doz / uygulama sıklığı için talimatlar : 
Hastalıktan etkilenen göz(ler)e sabah ve akşamları bir damladır.  
XOLATİM ’i başka bir göz damlası ile birlikte kullanıyorsanız, damlalar en az 10  dakika 
arayla damlatılmalıdır.  
 
Doktorunuza danışmadan ilacın dozunu değiştirmeyiniz.  
 
Şişenin uç kısmının gözünüz veya gözün etrafındaki bölgelerle temasını önleyiniz. Gözde 
çeşitli hasarlara hatta görme kaybına neden olabilecek bakterilerle kontamine ol abilir. Şişenin 
kontaminasyonunu önlemek için, ucunun herhangi bir yüzey ile temasından kaçınınız. Eğer 
ilacınızın kontamine olduğunu (mikrop bulaştığını) düşünüyorsanız veya göz enfeksiyonu 
geliştiyse şişenin devamını kullanıp kullanamayacağınızı doktorun uza sorunuz.  
 
Uygulama yolu ve metodu : 
Göze damlatılarak aşağıdaki şekilde uygulanır.  
 
 Şişe kapağını açınız  (bkz. resim 2) . 
 Kapağın altında bulunan halkayı çıkarınız (bkz. Resim 3 ve Resim 4).  
 Parmağınızı kullanarak, hasta gözün alt kapağını aşağıya doğru yavaşça çekiniz.  
 Damlatıcının ucunu göze yaklaştırınız, ama göze değdirmeyiniz.  
 Damlatıcıyı yavaşça sıkınız ve göze SADECE bir damla damlatınız. Daha sonra alt göz 
kapağını serbest bırakınız.  
 Gözün burun tarafındaki köşesine parmağınızla bastırınız. Göz kapalı bir şekilde bir dakika 
kadar bu şekilde tutulmalıdır. Bu, XOLATİM’in gözyaşı kanalından akmasına engel olur.  
 Eğer doktorunuz her iki göz için de ilaç kullanılmasını söylemişse, aynı işlemleri diğer göz 
için tekrarlayınız.  
 Şişeyi kapatınız.  
 
Daml alığın ucu sadece bir damla damlatması için ayarlanmıştır. Damlalığın ucunu 
genişletmeye çalışmayınız.  
 
 
 
Değişik yaş grupları : 
Çocuklarda kullanımı : 
Bebeklerde ve çocuklarda XOLATİM kullanımı ile ilgili deneyim sınırlıdır.  
5 / 8 
  
Yaşlılarda kullanımı : 
XOLATİM ile yapılan çalışmalarda, XOLATİM ’in etkileri yaşlılarda ve genç hastalarda 
benzer görülmüştür.  
 
Özel kullanım durumları : 
Özel kullanım durumu yoktur.  
 
Böbrek/Karaciğer yetmezliği : 
Geçmişte veya mevcut durumda böbrek ve karaciğer problemleriniz varsa doktorunuza 
bildiriniz.  
 
Kontakt lens kullananlarda:  
Damlanın göze damlatılmasından önce lensler çıkartılmalı ve damla kullanıldıktan sonra en az 
15 dakika yeniden takılmamalıdır.  
 
Eğer XOLATİM ’in etkisinin çok güçlü veya çok zayıf olduğuna dair izleniminiz var ise 
doktorunuz ve ya eczacınız ile konuşunuz.  
 
Kull anmanız gerekenden daha fazla XOLATİM kullandıysanız : 
XOLATİM ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Gözünüze çok fazla ilaç damlatırsanız veya ilacı yutarsanız, başka etkilerin yanı sıra 
sersemlik hissi ve solunum güçlüğü yaşayabilir ya da kalp hızınızın yavaşladığını  fark 
edebilirsiniz.  
 
XOLATİM ’i kullanmayı unutursanız  
XOLATİM ’i doktorunuzun size reçetelediği şekilde kullanmanız önemlidir.  
Bir dozu atlarsanız mümkün olan en kısa sürede damlatınız. Ancak bir sonraki doz zamanına 
çok yaklaşmışsanız, atlanan dozu geçin ve düzenli dozaj takviminize geri dönün.  
 
Unutulan dozları dengelemek için çift doz damlatmayınız.  
 
XOLATİM  ile tedavi sonlandırıldığında  oluşabilecek etkiler  
İlacı bırakmaya karar vermeden önce doktorunuzla konuşun.  
Eğer ilaç ile ilgili ilave sorularınız olursa doktorunuza veya eczacınıza danışınız.  
 
4. Olası yan etkiler nelerdir ? 
Tüm ilaçlar gibi XOLATİM ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, XOLATİM ’i kullanmayı durdurun uz ve DERHAL 
dokto runuza bildirin iz veya size en yakın hastanenin acil bölümüne başvurunuz : 
Deri altında şişme gibi genel alerjik reaksiyonlar yüz ve kol/bacaklarda görülebilir ve yutma 6 / 8 
 ya da nefes almada güçlüğe neden olabilecek şekilde havayolu tıkanabilir ya da deride 
döküntü, lokal ya da genel kızarıklık, kaşıntı gibi şiddetli ani hayatı tehdit edici alerjik 
reaksiyonlar oluşabilir.  
 
İstenmeyen olaylar aşağıda belirtilen sıklıklara göre sınıflandırılmıştır:  
Çok yaygın:  10 hastanın en az birinde görülebilir . 
Yaygın:  10 hastanın birinden az, fakat 100 hastanın birinden fazla görülebilir . 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az görülebilir fakat 10.000 hastanın birinden 
fazla görülebil ir. 
Bilinmiyor:  Eldeki verilerden hareketle sıklık derecesi tahmin edilemiyor.  
 
Aşağıdaki istenmeyen olaylar dorzolamid+timolol kombinasyonu veya bileşenleriyle klinik 
çalışmalar sırasında ya da pazarlama sonrası deneyimlerde ortaya çıkmıştır:  
 
Çok yaygın:  Gözde yanma ve batma, tat almada bozukluk.  
 
Yaygın:  Göz(ler)de ve çevresinde kızarıklık, göz(ler)de yaşarma veya kaşıntı, gözde ve 
çevresinde şişme ve/veya iltihaplanma, gözde bir şey varmış gibi hissetme (korneal erozyon), 
kornea duyarlılığının azalması (göze bir  şey battığını fark etmeme ve ağrı hissetmeme), gözde 
ağrı, göz kuruluğu, bulanık görme, baş ağrısı, sin üzit (yüz kemiklerinin içindeki hava 
boşluklarının iltihabı), bulantı, yorgunluk.  
 
Yaygın olmayan:  Baş dönmesi, depresyon, irist e (gözün renkli  kısmı) iltihaplanma, refraktif 
değişiklikler (bazı durumlarda göz kapağında aşırı kasılma sebebiyle tedavinin 
sonlandırılması), kalp hızında yavaşlama, bayılma, hazımsızlık, böbrek taşı (karında, sırtın 
arka ya da yanlarında ani, acı veren, kramp tarzında  ağrılarla belirti veren).  
 
Seyrek:  Sistemik lupus eritematozus ( iç organlarda ilhitaplanmaya neden olan bağışıklık 
sistemi hastalığı ), ellerde veya ayaklarda hissizlik veya karıncalanma, uykusuzluk, k abus 
görme, hafıza kaybı, myast enia gravis  (kaslarda güçsüzlük) belirtilerinde artış, cinsel arzuda 
azalma, inme, geçici uzağı görememe (tedavi bırakılınca düzeliyor), filtrasyon cerrahisinin 
ardından retinanın alt tabakasınd a (gözde bulunan damarca zengin  ağ tabakasında) ayrılma, 
göz kapağında dü şme (gözün yarı kapalı hale gelmesi), çift görme, göz kapağında kabuk 
oluşması, korneada şişme (görme bozukluğu belirtileri ile beraber), düşük göz içi basıncı, 
kulakta çınlama, düşük kan basıncı, kalbin ritminde ya da kalp atış hızında değişiklikler, 
konjestif kalp yetmezliği  (nefes darlığı ve ayak ve bacaklarda sıvı hacminin artışının eşlik 
ettiği kalp hastalığı), ödem (sıvı hacminde artış), serebral iskemi (beyne kan akımının 
yavaşlaması), göğüs ağrısı, çarpıntı (hızlı ve/veya düzensiz kalp atışı), kalp atağı, Reynaud 
fenomeni (kan dolaşımında bozukluk), ellerde ve ayaklarda şişme veya soğukluk ve kollarda 
ve ayaklarda dolaşımın yavaşlaması, yürürken bacaklarda kramp ve/veya ağrı (topallama), 
nefes darlığı, nefessiz kalma, burun akıntısı veya tıkanması, b urun kanaması, nefes almada 
zorluğa neden olan akciğerdeki hava yollarında tıkanma, öksürük, boğazda tahriş, ağız 
kuruluğu, ishal , kontakt dermatit (deri iltihabı), saç dökülmesi, beyaz ya da gümüş renkte deri 7 / 8 
 döküntüsü (psöriyazis formunda döküntü), Peyro nie hastalığı (peniste eğriliğe neden olur), 
döküntülü alerjik reaksiyonlar, ürtiker, kaşıntı, dil, dudak, göz ve ağızda şişme, hışıltılı 
solunum, şiddetli deri reaksiyonları (Stevens -Johnson sendromu -ciltte ve göz çevresinde kan 
oturması, şişlik ve kızarı klıkla seyreden iltihap, toksik epidermal nekroliz -ciddi deri 
rahatsızlığı).  
 
Göze uygulanan diğer ilaçlar gibi, timolol kan yoluyla emilir. Bu da oral beta -blokör ilaçlarla 
benzer istenmeyen etkilere yol açar. Göze direkt uygulamayla görülen istenmeyen et kilerin 
sıklığı, ilacın ağız yoluyla alınması ya da injeksiyon yoluyla uygulanmasına göre daha 
düşüktür. Göz tedavisinde kullanılan beta -blokörlere ilişkin ek istenmeye n etki ve 
reaksiyonlar aşağıdadır.  
 
Bilinmiyor: Düşük kan glukoz düzeyi, kalp yetmezliği , kalpte ritim bozukluğu, karın ağrısı, 
kusma, egzersize bağlı olmayan kas ağrısı, cinsel fonksiyon bozukluğu.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck .gov.tr sitesinde yer alan "İlaç Yan Etki Bildirimi" ikonuna tıklayarak ya da 
0800 3140008 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. XOLATİM ’in saklanması  
XOLATİM ’i çocukların göremeyeceği, erişemeyeceği yerlerde ve ambalajında saklayınız.  
 
25°C altındaki  oda sıcaklığında saklayınız. Işıktan koruyunuz.  
XOLATİM açıldıktan sonra 25°C  altında saklamak koşuluyla 28 gün içerisinde 
kullanılmalıdır.  
 
Son kullanma tarihiyle uyumlu olarak kullanınız.  
Ambalajın üzerinde belirtilen son kullanma tarihinden sonra XOLATİM ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 
 
 
 8 / 8 
 Ruhsat sahibi:  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Faks: 0212 697 23 10  
E-mail:  deva@devaholding.com.tr  
 
Üretim  yeri: 
Deva Holding A.Ş . 
Kartepe / KOCAELİ  
 
Bu kullanma talimatı  ../../….  tarihinde onaylanmıştır.  