KISA ÜRÜN BİLGİSİ
1. BEŞERİ TIBBİ ÜRÜNÜN ADI
CİNPEROX %1 +%5 jel
2. KALİTATİF VE KANTİTATİF BİLEŞİM
Etkin maddeler:
1 gram jel:
%1 a/a (10 mg/g) klindamisin'e eşdeğer %1.28 a/a klindamisin fosfat, %5 a/a (50 mg/g)
susuz benzoil peroksit'e eşdeğer %6.67 a/a sulu formda benzoil peroksit içerir.
Yardımcı maddeler:
Yardımcı maddeler için 6.l 'e bakınız.
3. FARMASÖTİK FORM
Jel
Beyaz renkli opak jel
4. KLİNİK ÖZELLİKLER
4.1.Terapötik endikasyonlar
Akne vulgarisin topikal tedavisinde kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Erişkinlerde ve Ergenlik Döneminde Kullanımı
Hekim tarafından başka şekilde önerilmediği takdirde, CİNPEROX günde 1 kez akşamları
uygulanmalıdır.
Terapötik etki görülme süresi 2-5 haftayı bulabilir.
CİNPEROX ile tedavi 12 haftadan fazla sürmemelidir.
Uygulama şekli:
Yalnız haricen kullanılır. CİNPEROX günde 1 kez akşamları, cilt ılık su ile yıkanıp
kurulandıktan sonra, lezyonlu bölgelere yaygın olarak ince bir tabaka şeklinde
uygulanmalıdır.
Eğer cilt üzerine kolayca sürülmüyorsa, çok fazla miktar uygulanıyor demektir. Uygulama
sonrasında eller yıkanmalıdır. Gerektiğinde nemlendirici kullanılabilir.
Eğer aşırı kuruluk ya da soyulma görülürse kullanım sıklığı azaltılması ya da uygulamaya
ara verilmelidir. Günde bir defadan az uygulamalarda etkililik görülmemektedir.
Aşırı uygulamalar etkililiği arttırmadığı için irritasyona sebep olabilir.
1Özel popülasyonlara ilişkin ek bilgiler:
Böbrek / Karaciğer yetmezliği:
Özel kullanımı yoktur.
Pediyatrik popülasyon:
Ergenlik çağından önceki dönemde (12 yaşın altında), akne vulgarisin nadir görülmesinden
dolayı, CİNPEROX’un etkinliği ve güvenilirliği bu yaş grubunda belirlenmemiştir.
Geriyatrik popülasyon:
Yaşlılarda özel kullanım önerisi yoktur.
4.3. Kontrendikasyonlar
CİNPEROX, klindamisin, linkomisin, benzoil peroksit ve formülasyonunda bulunan
yardımcı maddelere karşı aşırı duyarlılığı olan kişilerde kullanılmamalıdır.
CİNPEROX, daha önceden bölgesel enterit (Chron's hastalığı), ülseratif kolit veya
antibiyotiklerin neden olduğu kolit geçirmiş hastalarda kullanılmamalıdır.
4.4. Özel kullanım uyarıları ve önlemleri
Ağız, göz, dudak, mukoz membranlar, egzemalı ve hasarlı cilt ile temas ettirilmemelidir.
Hassas cilt bölgelerine dikkatle uygulanmalıdır. Kazara göz ile temas olursa bol su ile
yıkanmalıdır.
Tedavinin ilk haftalarında hastaların çoğunda soyulma ve kızarıklıkta artış ortaya
çıkmaktadır. Bu yan etkilerin şiddetine göre hastalar bir nemlendirici kullanabilir,
klindamisin/benzoil peroksit uygulama sıklığını geçici olarak azaltabilir ya da
kesebilir;bununla birlikte günde bir kereden daha az kullanım için etkinlik saptanmamıştır.
Eşzamanlı topikal akne tedavisi dikkatli kullanılmalıdır; özellikle soyulmaya yol açan,
abrazif ilaçlarla bazen şiddetli olabilen kümülatif iritasyon ortaya çıkabilir.
Aşırı lokal iritasyon (örn. şiddetli eritem, şiddetli kuruluk ve kaşıntı, şiddetli yanma/batma)
görüldüğü takdirde klindamisin/benzoil peroksit uygulaması kesilmelidir.
Benzoil peroksit güneş ışığına duyarlılığı artırabilir; ultraviyole lambası kullanılmamalı,
planlı ya da uzun süreli güneş ışığından kaçınılmalı ya da en aza indirilmelidir. Güçlü güneş
ışığına maruziyet önlenemediğinde hastalara güneş koruyucu ürünler ve koruyucu giysiler
kullanmaları önerilmelidir.
Güneş yanığı olan bir hastada yanık düzelmeden klindamisin/benzoil peroksit
kullanılmamalıdır.
2Saçları veya renkli giysileri beyazlatabilir. Saça, giysilere, mobilya ya da halıya temastan
kaçınılmalıdır.
Psödomembranöz kolit klindamisin dahil olmak üzere neredeyse bütün antibakteriyel
ilaçlarla bildirilmiştir; tedavi kesilmesinden sonra birkaç haftada başlamak üzere hafif
dereceden yaşamı tehdit eden şiddete kadar olabilir. Uzun süreli veya şiddetli diyare
veya karın bölgesinde kramp görülürse, bu semptomlar antibiyotiğe bağlı kolitin göstergesi
olabileceğinden, CİNPEROX ile tedavi hemen durdurulmalıdır. Clostridium difficile ve
toksin teşhisi ve gerekirse kolonoskopi gibi uygun tanı yöntemleri uygulanmalı ve kolit için
tedavi seçenekleri değerlendirilmelidir.
Benzoil peroksit klindamisine dirençli organizma ortaya çıkma potansiyelini azaltır.
Bununla birlikte yakın zamanda sistemik ya da topikal klindamisin ya da eritromisin
kullanma öyküsü olan hastalarda önceden antimikrobiyal direnci olan Propionibacterium
acnes ve flora bulunması daha olasıdır.
Klindamisine direnç sıklıkla eritromisin direnci ile ilişkilidir. Klindamisin ile linkomisin
arasında çapraz direnç gösterilmiştir.
4.5. Diğer tıbbi ürünler ile etkileşimler ve diğer etkileşim şekilleri
CİNPEROX ile diğer ilaçlarla etkileşim üzerine resmi çalışma yapılmamıştır. CİNPEROX
klindamisin bileşeninin olası antagonizması nedeniyle eritromisin içeren ilaçlarla birlikte
kullanılmamalıdır.
Klindamisinin nöromusküler blokaj özelliği gösterilmiştir; diğer nöromusküler blokaj yapan
ilaçların etkisini artırabilir. Bu nedenle CİNPEROX bu ilaçları kullanan hastalarda dikkatli
kullanılmalıdır.
CİNPEROX’un tretionin, izotretionin ve tazaroten içeren topikal akne preparatları ile
eşzamanlı kullanımından kaçınılmalıdır; benzoil peroksit etkililiklerini düşürebilir ve
iritasyonu artırabilir. Kombinasyon tedavisi gerektiğinde ilaçlar günün farklı saatlerinde
(örn. biri sabah diğeri akşam) uygulanmalıdır.
Topikal benzoil peroksit içeren ilaçların topikal sülfonamid içeren ilaçlarla birlikte
kullanılması deri ve yüzde kıllanma ve geçici renk değişikliğine (sarı/turuncu) neden
olabilir.
Daha fazla iritan etki görülebileceğinden topikal antibiyotikler, tedavi edici veya "peeling"
özellikli sabun ve temizleyiciler, güçlü kurutucu etkisi olan sabun ve kozmetikler, yüksek
konsantrasyonda alkol ve/veya astrenjan içeren ürünler ile birlikte dikkatli kullanılmalıdır.
Klindamisin ve gentamisin arasında potansiyel sinerji mevcuttur.
34.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Uygun korunma yöntemi uygulayan çocuk doğurma potansiyeli bulunan kadınlar için
herhangi bir kontrendikasyon yoktur. Gebe kadınlarda klinik çalışma olmadığından
CİNPEROX korunma yöntemi uygulamayan kadınlarda dikkatle kullanılmalıdır.
Gebelik dönemi
CİNPEROX’un gebelerde kullanımı ile ilgili yeterli bilgi bulunmamaktadır. CİNPEROX
veya benzoil peroksit ile hayvanlarda üreme ve gelişmenin değerlendirildiği çalışmalar
gerçekleştirilmemiştir. Gebeliğin ilk üç ayında klindamisin ile tedavi edilmiş sınırlı sayıda
kadından alınan bilgiler, gebelik veya fötus/yeni doğan bebeğin sağlığı üzerine olumsuz
etkisinin olmadığını göstermiştir. Klindamisinin, subkutan ve oral dozların kullanıldığı,
sıçan ve farelerde yapılan üreme çalışmalarında, klindamisin ile ilişkili fertilite bozukluğu
veya fötus üzerindeki zararına dair kanıt bulunmamıştır.
CİNPEROX Jel'in gebe kadınlardaki güvenilirliği kanıtlanmamıştır. Bu nedenle, gebelikte
doktor tarafından risk/yarar değerlendirilmesi yapıldıktan sonra kullanılmalıdır.
Laktasyon dönemi
Benzoil peroksit’in laktasyonda kullanımı ile ilgili sınırlama bulunmamaktadır.
CİNPEROX kullanımı ardından klindamisinin anne sütüne geçip geçmediği
bilinmemektedir. Oral veya parenteral uygulanması sonucu anne sütüne geçtiği
bildirilmiştir. Bu nedenle CİNPEROX'un emziren annelerde kullanılması önerilmez.
Üreme yeteneği / Fertilite
Üreme yeteneği üzerinde etkisi ile ilgili bilgi bulunmamaktadır.
4.7. Araç ve makine kullanımı üzerindeki etkiler
Klindamisin ve benzoil peroksit kombinasyonunun araç ve makine kullanımı üzerindeki
etkilerine ilişkin herhangi bir çalışma yürütülmemiştir. Ancak klindamisin ve benzoil peroksit
kombinasyonunun yan etki profilinden bu aktiviteler üzerinde herhangi bir zararlı etki
beklenmemektedir.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
4Yüzünde akne vulgaris bulunan 1319 hasta (397'si klindamisin %5 ve benzoil peroksit %1
jel kullanılmıştır) üzerinde yapılan 5 adet randomize çift kör klinik çalışmalarda klindamisin
%5 ve benzoil peroksit %1 jel güvenlilik ve etkililik açısından araştırılmıştır.
12 yaş ve üzeri hastalar 11 hafta boyunca günde bir kez akşamları tedavi görmüştür. Bu
çalışmalardan elde edilen tüm istenmeyen etkiler aşağıda belirtilmektedir.
Klinik Çalışmalar
Deri ve deri altı dokusu bozuklukları
Çok yaygın: Eritem, soyulma, kuruluk
Yaygın: Yanma hissi
Yaygın olmayan: Dermatit, kaşıntı, eritematöz döküntü, akne durumunun kötüleşmesi
Sinir sistemi hastalıkları
Yaygın olmayan: Parestezi
Pazarlama sonrası deneyim
Bağışıklık sistemi bozuklukları
Bilinmiyor: Hipersensitivite ve anafilaksi dahil olmak üzere alerjik reaksiyonlar
Gastrointestinal sistem bozuklukları
Bilinmiyor: Kolit (psödomembranöz kolit dahil), hemorajik diyare, diyare, karın ağrısı
Deri ve deri altı dokusu bozuklukları
Bilinmiyor: Ürtiker
Genel bozukluklar ve uygulama yeri durumları
Bilinmiyor: Renk değişikliği dahil uygulama yeri reaksiyonları
Pazarlama sonrası raporlamaların kesin olmayan adetler ve net olmayan faktörler içermesi
her ne kadar sıklık tayini için güvenilir olmasa da seyrek olarak sistemik reaksiyonlar
görülebilir.
Yukarıda belirtilen yan etkilere ilave olarak topikal %1 klindamisin / %3 benzoil peroksit
jel ile yapılan bir merkezi klinik araştırmada uygulama bölgesinde yaygın olarak
fotosensitivite reaksiyonları rapor edilmiştir. Sadece topikal klindamisinin uygulandığı
çalışmalarda ise baş ağrısı ve uygulama bölgesinde ağrı yaygın olarak rapor edilmiştir.
5Lokal tolerabilite:
Klindamisin %5 ve benzoil peroksit %1 jel ile yürütülen 5 klinik çalışma boyunca tüm
hastalar eritem, soyulma, yanma hissi ve kuruluk açısından derecelendirmeye tabi
tutulmuştur. (0=mevcut değil, 1=hafif, 2=orta, 3=şiddetli). Hastalarda tedavi öncesi ve
sonrası semptomların görülme yüzdesi aşağıdaki tabloda belirtilmiştir:
Tedaviden önce(başlangıç) Tedavi süresince
Hafif Orta Şiddetli Hafif Orta Şiddetli
Eritem % 28 %3 0 % 26 %5 0
Soyulma %6 <%1 0 %17 %2 0
Yanma hissi %3 <%1 0 %5 <%1 0
Kuruluk %6 <%1 0 %15 %1 0
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08, faks: 0312 218 35 99)
4.9. Doz aşımı ve tedavisi
CİNPEROX’un aşırı uygulanması şiddetli iritasyona yol açabilir. Bu durumda derinin
durumu düzelene kadar uygulama kesilmelidir. Topikal benzoil peroksit genellikle sistemik
etki oluşturacak düzeyde emilmez. Topikal klindamisin aşırı uygulanması sistemik etki
oluşturacak düzeyde emilmesine yol açabilir.
CİNPEROX’un kaza ile yutulması sonucu klindamisinin sistemik uygulamasında gözlenen
gastrointestinal advers reaksiyonlar ortaya çıkabilir.
Lokal ve sistematik doz aşımında uygun semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Klindamisin kombinasyonları
ATC Kodu: D10AE51
Klindamisin:
Klindamisin, Gram pozitif aerob bakterilere ve anaerob bakterilerin çoğuna karşı
bakteriostatik etkili, linkozamid grubu bir antibiyotiktir. Klindamisin gibi linkozamidler,
bakteri ribozomunun 50S alt ünitesine bağlanır ve protein sentezinin erken evresini
inhibe eder. Klindamisin, esas olarak bakteriyostatik etkili olmasına rağmen, yüksek
konsantrasyonlarda duyarlı türlere karşı yavaş bakterisidal etki de gösterebilir.
6In vitro şartlarda klindamisin fosfat, inaktif olmasına rağmen, in vivo ortamda hızla
hidroliz edilerek antibakteriyel etkili aktif klindamisine dönüştürülür.
Klindamisinin komedonlu hastalarda Propionibacterium acnes türlerine karşı olan klinik
aktivitesinin yeterli düzeyde olduğu gösterilmiştir. Klindamisin, in vitro ortamda bütün
Propionibacterium acnes kültürlerini inhibe eder (MIC 0.4 mcg/ml). Klindamisin
uygulaması sonrasında cilt yüzeyindeki serbest yağ asitlerinin düzeyi, yaklaşık olarak
%14'ten %2'ye inmiştir. Klindamisin lökosit kemotaksisini baskılayarak inflamasyonu
azaltır.
Benzoil peroksit:
Benzoil peroksit, komedon gelişiminin tüm evrelerinde hafif keratolitik etkilidir. Akne
vulgaris'e neden olan Propionibacterium acnes'e karşı bakterisidal etkili, okside edici bir
ajandır. Ayrıca, akneyle ilgili aşırı sebum üretimini azaltarak sebostatik etki gösterir.
CİNPEROX, hafif keratolitik ve antibakteriyel özelliklerin kombinasyonu ile hafif ve orta
şiddetli akne vulgaris'in özellikle inflamasyonlu lezyonlarına karşı etki sağlar.
Akne tedavisinde monoterapi olarak kullanılan topikal ve oral antibiyotikler (örn.
klindamisin ve eritromisin) P. acnes’a ve floraya (örn. Staphylococcus aureus,
Streptococcus pyogenes) antimikrobiyal direnç gelişimi ile ilişkilendirilmiştir.
Klindamisinin kullanımı bu organizmalara karşı indüklenebilir direnç gelişimi ile
sonuçlanabilir.
Benzoil peroksitin bakterisidal etkisi vardır ve P. acnes direncinin ortaya çıkmasını
indüklediği gösterilmemiştir. Benzoil peroksitin, klindamisin % 1 ve benzoil peroksit %5
kombinasyonu içerisine ilave edilmesi klindamisine dirençli P. acnes sayısının azalmasını
sağlamaktadır. Ancak bu çalışma klindamisin % 0,5 ve benzoil peroksit % 2,5,
klindamisin %1 ve benzoil peroksit % 2,5 veya klindamisin %1 ve benzoil peroksit %3
kombinasyonları ile yapılmamıştır.
Kazanılmış direncin prevalansı belirli türler için coğrafi olarak ve zaman ile
değişebilmektedir. Özellikle şiddetli enfeksiyon tedavilerinde direnç gelişimi ile ilgili
bölgesel özelliklerin bilinmesi gereklidir.
Her iki etkin maddenin bir üründe bulunması daha uygun olup, hastanın tedaviye uyumunu
sağlamaktadır.
Yüz bölgesinde inflamasyonlu ve inflamasyonsuz lezyonların bulunduğu akne vulgaris'li
1319 hastanın katıldığı randomize, çift-kör beş klinik çalışmada, 396 hasta CİNPEROX,
396 hasta benzoil peroksit, 349 hasta klindamisin ve 177 hasta sadece sıvağ kullanmıştır.
Tedavi 11 hafta boyunca günde bir kez uygulama ile yapılmış ve 2., 5., 8. ve 11. haftalarda
lezyonlar sayılıp, hastalar değerlendirilmiştir.
711 hafta sonra lezyonların sayısındaki ortalama değişiklikler, yüzdesel olarak aşağıdaki
tabloda gösterilmiştir.
Çalışma 150 Çalışma 151 Çalışma152 Çalışma156 Çalışma158*
(n = 120) (n=273) (n = 280) (n = 287) (n=358)
Inflamasyonlu lezyonlar
CİNPEROX 65 56 42 57 52
Benzoil peroksit (%) 36 37 32 57 41
Klindamisin (%) 34 30 38 49 33
Sıvağ(%) 19 -0.4 29 - 29
Inflamasyonsuz lezyonlar
CİNPEROX 27 37 24 39 25
Benzoil peroksit (%) 12 30 16 29 23
Klindamisin (%) -4 13 11 18 17
Sıvağ (%) -9 -5 17 - -7
Total lezyonlar (inflamasyonlu ve inflamasyonsuz lezyonlar)
CİNPEROX 41 45 31 50 41
Benzoil peroksit (%) 20 35 23 43 34
Klindamisin (%) 11 22 22 33 26
Sıvağ (%) 1 -1 22 - 16
* merkezi çalışma
CİNPEROX ile iyileşme tabloda koyu renkle gösterilen diğer tedavilerden istatiksel
olarak daha anlamlı bulunmuştur.
Çalışmaların hepsinde, CİNPEROX tedavisi ile total lezyon sayısındaki azalma, tek
başına kullanılan klindamisin veya sıvağdan daha anlamlı bulunmuştur. CİNPEROX ile
iyileşme tek başına benzoil peroksit kullanımına kıyasla daha fazla olmuş fakat bireysel
çalışmalarda bu farklılık, istatistiksel olarak anlamlı düzeylere ulaşmamıştır.
İnflamasyonlu lezyonlara karşı, CİNPEROX beş çalışmanın dördünde klindamisinden,
üçünde ise benzoil peroksitten anlamlı olarak üstün bulunmuştur. İnflamasyonsuz lezyonlara
karşı, CİNPEROX beş çalışmanın dördünde klindamisinden daha anlamlı fark ve benzoil
peroksitten daha iyi olma eğilimini sergilemiştir.
Aknedeki total iyileşme hekim tarafından değerlendirilmiş, CİNPEROX, beş çalışmanın
üçünde tek başına kullanılan benzoil peroksit veya klindamisinden daha anlamlı
bulunmuştur.
85.2. Farmakokinetik özellikler
Genel özellikler
Emilim:
Maksimum perkütanöz absorpsiyonun değerlendirildiği bir çalışmada, CİNPEROX’un 4
hafta uygulanması sırasında klindamisin'in ortalama plazma seviyeleri ihmal edilebilir
düzeyde bulunmuştur (uygulanan dozun %0.043'ü).
Benzoil peroksit’in formülasyonda bulunması, klindamisin’in perkütanöz absorpsiyonunu
etkilememektedir.
Dağılım, biyotransformasyon:
Radyoaktif işaretli madde ile yapılan çalışmalar, benzoil peroksitin sadece benzoik aside
dönüştükten sonra deriden emilebildiğini göstermiştir.
Eliminasyon:
Benzoik asit büyük oranda hippurik asit formuna konjuge edilerek böbreklerden atılır.
5.3. Klinik öncesi güvenlilik verileri
CİNPEROX ile yinelenen doz ve dermal toksisite çalışması yapılmış, 90 günden uzun
süren bu uygulamada lokal iritasyon haricinde toksik etki görülmemiştir.
Oküler iritasyon çalışmasında CİNPEROX'un sadece çok hafif iritan olduğu bulunmuştur.
CİNPEROX ile başka preklinik çalışma yapılmamıştır, sadece benzoil peroksit ve
klindamisinin ayrı ayrı kullanıldığı çalışmalar mevcuttur.
Benzoil peroksit
Hayvan toksisite çalışmalarında, benzoil peroksit topikal olarak uygulandığında çok iyi
tolere edilmiştir.
Benzoil peroksitin yüksek dozlarda DNA zincirinde kırılmalara neden olduğu gösterilmiş
olsa da, diğer mutajenite, karsinojenite çalışmaları ve bir foto ko-karsinojenite
çalışmasından elde edilen veriler, benzoil peroksitin karsinojen veya fotokarsinojen etkisinin
olmadığını göstermektedir.
Üreme üzerine toksisitesi ile ilgili bilgi mevcut değildir.
Klindamisin
İn vitro ve in vivo çalışmalarda klindamisin'e ait herhangi bir mutajenik potansiyel
görülmemiştir. Klindamisin'in tümörojenik potansiyelini belirleyen uzun süreli hayvan
çalışmaları yapılmamıştır.
Diğer taraftan, konvansiyonel tek doz ve yinelenen doz toksisite çalışmaları ve üreme
toksisitesi temelindeki preklinik çalışmalar, insanlar için özel bir risk oluşturmadığını
göstermektedir.
96. FARMASÖTİK ÖZELLİKLER
6.1. Yardımcı maddelerin listesi
İzopropil miristat
Karbomer
Dimetikon
Disodyum EDTA
Oleilmakragolgliserin
Sodyum Hidroksit
Deiyonize su
6.2. Geçimsizlikler
Bilinen herhangi bir geçimsizlik yoktur.
6.3. Raf ömrü
CİNPEROX’un raf ömrü, üretim tarihinden itibaren: 24 ay
CİNPEROX’un raf ömrü, hastanın ilacı satın almasından itibaren: 2 ay
6.4. Saklamaya yönelik özel tedbirler
Eczanede: Buzdolabında (2°C -8°C) saklanmalıdır. Dondurmayınız.
Hasta ilacı satın aldıktan sonra: 25 °C' nin altındaki oda sıcaklığında saklanmalı, 2 ay
sonra atılmalıdır.
6.5. Ambalajın niteliği ve içeriği
Karton kutu içerisinde bulunan, beyaz, HDPE burgulu kapaklı, bükülebilir laklı aluminyum
tüp.
Ambalaj büyüklüğü: 25 gram ve 50 gram.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Ürünlerin Kontrolü Yönetmeliği"
ve "Ambalaj ve Ambalaj Atıklarının Kontrolü Yönetmelikleri"ne uygun olarak imha
edilmelidir.
7. RUHSAT SAHİBİ
GENVEON İlaç San. ve Tic. A.Ş.
Maslak-Sarıyer/İSTANBUL
Tel: 0 212 376 65 00
Faks: 0 212 213 53 24
108. RUHSAT NUMARASI
2023/297
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.07.2023
Ruhsat yenileme tarihi:
10. KÜB'ÜN YENİLENME TARİHİ
11