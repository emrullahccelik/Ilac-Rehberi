KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLIXOTIDE Diskus 250 mcg inhalasyon için toz
2. KALİTATİF VE KANTİTATİF BİLEŞİM
Etkin madde:
Her uygulamada:
Flutikazon propiyonat (INN) ....... 250 mikrogram
Yardımcı maddeler:
Laktoz (inek sütünden elde edilir.)...........12,5 mg
3. FARMASÖTİK FORM
İnhalasyon için toz
4. KLİNİK ÖZELLİKLER
4.1. Terapötik endikasyonlar
Astımın tüm basamaklarında antienflamatuar, bronkodilatör, semptom kontrolü ve oral steroid
ihtiyacını azaltmak amaçlı kullanılır. FLIXOTIDE, uzun etkili bronkodilatörlerle (örn. uzun
etkili beta agonistleri (LABAs)) birlikte kullanıldığında KOAH tedavisinde endikedir.
KOAH’ta monoterapi olarak kullanılması önerilmez.
4.2. Pozoloji ve uygulama şekli
Pozoloji/uygulama sıklığı ve süresi:
Hastalar inhale FLIXOTIDE tedavisinin profilaktik özelliğinden haberdar olmalı ve belirtileri
olmadığında dahi düzenli kullanmaları gerektiği konusunda uyarılmalıdır.
• Astım
Terapötik etki 4-7 günde başlar, ancak daha önceden inhale steroid almamış olan hastalarda
24 saat içinde belirli bir düzelme görülebilir.
Eğer hasta, kısa etki süreli bronkodilatörlerin daha az etkili olmaya başladığını fark ederse
veya normalden daha fazla inhalasyona ihtiyaç duyuyorsa bir doktora danışılmalıdır.
Yetişkinler ve 16 yaş üzeri çocuklar: Günde 2 kez 100-1000 mikrogram.
Hastalara hastalığın şiddetine uygun inhale FLIXOTIDE başlangıç dozu verilmelidir:
Hafif astım: Günde 2 kez 100-250 mikrogram
Orta şiddetli astım: Günde 2 kez 250-500 mikrogram
1Şiddetli astım: Günde 2 kez 500-1000 mikrogram (yüksek doz inhale kortikosteroid
tedavisi, astım tedavisinde deneyimli hekimler tarafından reçete
edilmelidir.)
Doz daha sonra, bireysel yanıtlara göre kontrol sağlanana kadar ayarlanabilir veya etkili en
düşük doza indirilebilir.
Alternatif olarak, flutikazon propiyonatın başlangıç dozu toplam günlük beklometazon
dipropiyonat dozunun yarısı olacak şekilde veya ölçülü dozlu inhalerle verilen doza eşdeğer
olacak şekilde hesaplanabilir.
• Kronik Obstrüktif Akciğer Hastalığı (KOAH):
Günde 2 kez 500 mikrogram (uzun etkili bronkodilatörlere (LABA’lara) ilaveten
kullanıldığında).
KOAH’ta monoterapi olarak kullanılması önerilmez.
Hastalar, optimum fayda için FLIXOTIDE Diskus’u her gün kullanmaları gerektiği
konusunda uyarılmalıdır. Fayda genellikle 3-6 ay içinde görülür. Ancak, 3-6 ay sonra
herhangi iyileşme görülmezse hasta doktora başvurmalıdır.
Uygulama şekli:
FLIXOTIDE sadece oral yolla inhalasyon içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer veya böbrek bozukluğu olanlarda doz ayarlaması gerekli değildir.
Pediyatrik popülasyon:
• Astım
4 yaş ve üzerindeki çocuklar:
Günde 2 kez 50-200 mikrogram.
Birçok çocukta astım günde 2 kez 50-100 mikrogramlık doz rejimi ile iyi şekilde kontrol
edilecektir. Astımı yeterli seviyede kontrol edilemeyen hastalar için doz günde 2 kez 200
mikrograma kadar çıkarılarak ilave fayda sağlanabilir.
Çocuklara hastalıklarının şiddetine göre, uygun inhale FLIXOTIDE başlangıç dozu
verilmelidir.
Doz daha sonra, bireysel yanıtlara göre kontrol sağlanana kadar ayarlanabilir veya etkili en
düşük doza indirilebilir.
4 yaş ve üzerindeki çocuklarda FLIXOTIDE Diskus 50 mcg ve FLIXOTIDE Diskus 100 mcg
kullanılır.
1- 4 yaş arasındaki çocuklar
Bu cihaz 1-4 yaş arası çocuklarda kullanım için tavsiye edilmemektedir.
2Geriyatrik popülasyon:
Yaşlı hastalarda doz ayarlaması gerekli değildir.
4.3. Kontrendikasyonlar
İlacın bileşenlerinden herhangi birine karşı aşırı duyarlılığı olanlarda veya şiddetli süt proteini
alerjisi olanlarda kontrendikedir (bkz. Bölüm 6.1).
4.4. Özel kullanım uyarıları ve önlemleri
Astım tedavisinde kademeli bir program uygulanmalı ve hastanın yanıtı klinik olarak ve
akciğer fonksiyon testleriyle izlenmelidir.
Akut astım belirtilerini kontrol etmek için kullanılmaz. Akut astım belirtilerini kontrol etmek
için kısa etkili inhale beta -agonistlerin kullanımının artması, astım kontrolünün bozulduğunu
2
gösterir. Böyle bir durumda hastanın tedavi planı yeniden gözden geçirilmelidir.
Astım kontrolünde ani olarak meydana gelen ve ilerleyen kötüleşmeler potansiyel olarak
yaşamı tehdit edicidir ve böyle bir durumda kortikosteroid dozunun artırılması göz önünde
bulundurulmalıdır. Risk altında olduğu düşünülen hastaların günlük doruk akım ("peak flow")
değeri izlenebilir.
FLIXOTIDE akut astım atakları için değil, rutin uzun süreli tedavide kullanılmak içindir.
Akut astım belirtilerini gidermek için hastaların hızlı ve kısa etkili inhale bronkodilatöre
ihtiyaçları olacaktır. Hastalara bu kurtarma ilaçlarını bulundurmaları tavsiye edilmelidir.
Şiddetli astım, solunum fonksiyon testleri dahil, düzenli medikal takip gerektirir, çünkü
hastalarda şiddetli atak ve ölüm riski bulunmaktadır. Akut astım belirtilerini kontrol etmek için
kısa etkili inhale beta2-agonistlerin kullanımının artması, astım kontrolünün bozulduğunu
gösterir. Hastalara, kısa etkili kurtarıcı bronkodilatör tedavisinin etkisinin azaldığını
hissetiklerinde veya normalden daha fazla inhalasyona ihtiyaç duyduklarında, doktorlarına
danışmaları gerektiği belirtilmelidir. Bu gibi durumlarda hastalar yeniden değerlendirilmeli ve
anti-inflamatuvar tedavinin artırılması (örn. inhale kortikosteroid dozunun artırılması veya oral
kortikosteroid kürü) düşünülmelidir. Şiddetli astım alevlenmeleri normal şekilde tedavi
edilmelidir.
Diğer inhalasyon tedavilerinde olduğu gibi uygulamadan sonra ani ortaya çıkan hırıltılı
solunumla birlikte paradoksal bronkospazm oluşabilir. Bu durum hızlı etkili inhale
bronkodilatörlerle hemen tedavi edilmelidir. FLIXOTIDE kullanımı hemen kesilmeli, hasta
kontrol edilmeli ve gerekirse alternatif tedavi uygulanmalıdır.
Yanıt eksikliği veya şiddetli astım alevlenmeleri inhale FLIXOTIDE dozu artırılarak ve
gerekli olduğunda sistemik steroid ve/veya enfeksiyon varsa antibiyotik kullanılarak tedavi
edilmelidir.
Herhangi bir inhale kortikosteroid ile, özellikle uzun süre yüksek dozda uygulandığında,
sistemik etkiler oluşabilir; bu etkilerin oluşma olasılığı oral kortikosteroidlere göre daha azdır
(bkz. Bölüm 4.9). Olası sistemik etkilere Cushing sendromu, Cushingoid özellikler, adrenal
supresyon, çocuklarda ve adolesanlarda büyümede gecikme, kemik mineral dansitesinde
3azalma, katarakt, glokom ve santral seröz korioretinopati ile daha seyrek olarak psikomotor
hiperaktivite, uyku bozuklukları, anksiyete, depresyon ya da agresyonu (özellikle çocuklarda)
içeren psikolojik ya da davranışsal etkiler dahildir. Bu nedenle, inhale kortikosteroid dozunun
etkili kontrolün sağlandığı en düşük doza titre edilmesi önemlidir (bkz. Bölüm 4.8).
Uzun süreli ve yüksek doz inhale kortikosteroid uygulaması adrenal supresyon ve akut
adrenal krize yol açabilir. Onaylı dozdan yüksek doz flutikazon propiyonat kullanan (tipik
olarak ≥1000 mikrogram/gün) 16 yaşın altındaki çocuklar özellikle risk altındadır. Akut
adrenal krizi tetikleme potansiyeli olan durumlar travma, cerrahi, infeksiyon ya da dozun ani
azaltılmasını içerir. Semptomlar tipik olarak belirgin olmayıp anoreksi, abdominal ağrı, kilo
kaybı, yorgunluk, baş ağrısı, bulantı, kusma, bilinç bulanıklığı, hipoglisemi ve nöbetleri içerir.
Stres ya da elektif cerrahi periyotlarında ek sistemik kortikosteroid desteği düşünülmelidir.
Uzun süreli inhale kortikosteroid tedavisi gören çocukların boylarının düzenli olarak
izlenmesi önerilmektedir. Büyüme yavaşladığında, inhale kortikosteroid dozunun azaltılması
amacıyla tedavi gözden geçirilmeli ve astım kontrolünü etkili biçimde sağlayan en düşük doza
düşürülmelidir. Ek olarak, hastanın pediyatrik solunum hastalıkları uzmanına sevk edilmesi
düşünülmelidir.
Kuru toz inhalerden ölçülü doz inhalere geçerken, ağız ve boğazdaki yan etkileri azaltmak
için, yüksek dozların (günde 1000 mcg’nin üzeri) bir ara inhalasyonu cihazı ile uygulanması
önerilmektedir. Bununla birlikte, bu durum akciğerlere iletilen ilacın miktarını artırabilir.
Sistemik absopsiyonun büyük oranda akciğerler ile olması nedeniyle, sistemik yan etkilerin
riskinde bir artış olabilir. Daha düşük bir doz gerekebilir.
İnhale flutikazon propiyonatın yararları oral steroid ihtiyacını en aza indirmelidir. Buna
karşın, oral steroidlerden geçiş yapan hastalar inhale flutikazon propiyonata geçiş yaptıktan
sonra önemli bir süre boyunca bozulmuş adrenal rezerv açısından risk altında olmaya devam
eder. Advers etkilerin olasılığı bir süre daha devam edebilir. Bu hastalar, elektif
prosedürlerden önce adrenal bozukluğun boyutunu belirlemek için özel danışmaya ihtiyaç
duyabilir. Rezidüel bozulmuş adrenal yanıtın olasılığı acil durumlarda (tıbbi veya cerrahi) ve
strese yol açabilecek elektif durumlarda mutlaka göz önünde bulundurulmalıdır ve uygun
kortikosteroid tedavisi düşünülmelidir.
Bazı bireyler birçok hastaya göre inhale kortikosteroid etkilerine karşı daha fazla duyarlılık
gösterebilir.
FLIXOTIDE ile tedavi aniden kesilmemelidir.
Diabetes mellitus öyküsü olan ya da olmayan hastalarda çok nadir kan glukoz düzeylerinde
artış bildirilmiştir (bkz. Bölüm 4.8) ve diabetes mellitus hikayesi olan hastalara reçete
edilirken bu durum göz önünde bulundurulmalıdır.
Tüm inhale kortikosteroidlerde olduğu gibi, aktif veya pasif pulmoner tüberkülozu olan
hastalara özel dikkat gösterilmelidir.
Pazarlama sonrası kullanım sırasında flutikazon propiyonat ve ritonavir alan hastalarda
Cushing sendromu ve adrenal supresyon dahil sistemik kortikosteroid etkilere neden olan
klinik olarak önemli ilaç etkileşimleri bildirilmiştir. Bu nedenle hastaya sağlayacağı
4potansiyel yararı sistemik kortikosteroid yan etkileri riskinden fazla değilse flutikazon
propiyonat ve ritonavirin birlikte kullanımından kaçınılmalıdır (bkz. Bölüm 4.5).
Adrenal yanıt bozukluğu ihtimali ameliyat dahil acil durumlarda ve stres yaratabilecek elektif
durumlarda, özellikle uzun süre boyunca yüksek dozlar kullanan hastalarda, daima akılda
tutulmalı ve mevcut klinik duruma uygun ek kortikosteroid tedavisi düşünülmelidir (bkz.
Bölüm 4.9).
FLIXOTIDE tedavisinin önerilen dozlarında adrenal fonksiyon ve adrenal rezerv genellikle
normal sınırlarda kalır. İnhale FLIXOTIDE tedavisinin faydası oral steroid ihtiyacını en aza
indirmektir. Bununla birlikte bazı hastalarda oral steroidlerle aralıklı ve önceden yapılmış
tedaviler sonucu advers etkilerin oluşma olasılığı bir süre için devam edebilir. Adrenal
bozukluğun boyutu, elektif prosedürlerden önce uzman tavsiyesi gerektirebilir. Adrenal yanıt
bozukluğu ihtimali stres yaratma ihtimali olan ameliyat dahil acil durumlarda daima akılda
tutulmalı ve uygun kortikosteroid tedavisi düşünülmelidir.
KOAH hastalarında pnömoni:
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhale ilaçlarının pnömoni riskinin büyüklüğü konusunda sınıf içi
farklılık için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdırlar.
KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
Oral kortikosteroid ile tedavi edilen hastanın FLIXOTIDE tedavisine geçirilmesi:
Oral kortikosteroide bağımlı hastalarda FLIXOTIDE tedavisine geçişte dikkatli olunmalıdır.
Uzun süreli sistemik steroid tedavisinin neden olduğu adrenokortikal işlev bozukluğunun
düzelmesi zaman alabilir.
Uzun süreli ve yüksek doz sistemik steroid kullanan hastalarda adrenokortikal supresyon
gelişebilir. Bu hastalarda adrenokortikal işlev düzenli izlenmeli ve sistemik steroid dozu
dikkatli biçimde azaltılmalıdır.
Yaklaşık bir hafta sonra sistemik steroid dozu azaltılmaya başlanmalıdır. Doz azaltılması
sistemik steroidin idame dozuna uygun olmalı ve haftalık aralıklarla azaltılmalıdır. Genel
olarak, günlük 10 mg veya daha az prednizolon (ya da eşdeğeri) idame dozu azaltılırken en az
haftalık aralıklarla, en fazla günde 1 mg olarak azaltılmalıdır. Günlük prednizolon idame
dozunun 10 mg’ın üzerinde olduğu durumlarda haftalık aralıklarla daha fazla doz azaltılması
uygun olabilir.
5Adrenal yanıt bozukluğu olasılığından dolayı oral steroid tedavisinden inhale FLIXOTIDE
tedavisine geçen hastalar özel dikkat gösterilerek tedavi edilmeli ve adrenokortikal
fonksiyonları düzenli olarak izlenmelidir.
Bazı hastalar tedavi kesilmesi sırasında solunum işlevlerinin düzelmesine karşın kendini iyi
hissetmeyebilir. Adrenal yetmezliğe ilişkin nesnel belirti bulunmuyor ise, hastalar flutikazon
propiyonat tedavisine devam edip sistemik steroidi kesme konusunda desteklenmelidir.
İnhale FLIXOTIDE tedavisine başlamayı takiben sistemik tedavinin bırakılması kademeli
olmalıdır ve hastalar astım ataklarının kötüleşmesi, göğüs enfeksiyonu, majör hastalık, cerrahi
ve travma gibi stres oluştuğunda ek tedaviye ihtiyaçları olabileceğini belirten uyarıcı steroid
kartı taşımaları konusunda teşvik edilmelidir.
Benzer olarak sistemik steroid tedavisinin inhale tedavi ile yer değiştirmesi, önceden sistemik
ilaç tarafından kontrol edilen, alerjik rinit veya egzama gibi alerjilerin ortaya çıkmasına neden
olabilir. Bu alerjiler antihistaminik ve/veya topikal steroidler dahil topikal preparatlarla
semptomatik olarak tedavi edilmelidir.
FLIXOTIDE Diskus, bazı sporcular tarafından suistimal edilen ve tablet veya enjeksiyon
yoluyla alınan anabolik steroidler gibi steroidlerle karıştırılmamalıdır.
Görme bozukluğu
Sistemik ve topikal kortikosteroid kullanımı ile görme bozukluğu bildirilebilir. Eğer hasta
bulanık görme veya diğer görme bozuklukları gibi semptomlarla başvurursa, sistemik ve
topikal kortikosteroidlerin kullanımından sonra bildirilmiş katarakt, glokom veya santral seröz
koryoretinopati (CSCR) gibi nadir hastalıkları içerebilecek olası nedenlerin değerlendirilmesi
için hastanın bir oftalmoloji uzmanına sevki düşünülmelidir.
Ritonavir, plazmadaki flutikazon propiyonat konsantrasyonunu önemli miktarda artırabilir.
Bu nedenle, hastaya olan olası yarar sistemik kortikosteroidlere bağlı yan etkilerin riskinden
fazla değilse birlikte kullanımından kaçınılmalıdır. Ek olarak, flutikazon propiyonatın diğer
potent CYP3A inhibitörleri ile kombine edilmesi durumunda sistemik yan etkilerin riski artar
(bkz. Bölüm 4.5).
Yardımcı madde:
FLIXOTIDE Diskus’un her bir dozu 12,5 miligrama kadar laktoz içerir. Nadir kalıtımsal
galaktoz intoleransı, Lapp laktaz yetmezliği ya da glukoz-galaktoz malabsorpsiyon problemi
olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Karaciğer ve bağırsakta gerçekleşen sitokrom P450 3A4 aracılı geniş ölçüdeki ilk geçiş
metabolizması ve yüksek sistemik klerens nedeniyle normal şartlarda flutikazon propiyonatın
plazma konsantrasyonları inhale dozu takiben düşük olur. Bu nedenle, flutikazon propiyonatın
aracılık ettiği klinik olarak anlamlı ilaç etkileşimleri beklenmemektedir.
Sağlıklı gönüllülerle yapılan bir ilaç etkileşim çalışmasında, 100 mg b.i.d. ritonavirin (yüksek
derecede güçlü sitokrom P450 3A4 inhibitörü) intranasal uygulanan flutikazon propiyonatın
plazma konsantrasyonlarını büyük ölçüde arttırdığı ve bunun da serum kortizol
konsantrasyonlarında belirgin derecede azalmaya neden olduğu gösterilmiştir. Pazarlama
6sonrası kullanım sırasında intranazal veya inhalasyon yolu ile flutikazon propiyonat ve
ritonavir alan hastalarda Cushing sendromu ve adrenal supresyon dahil sistemik
kortikosteroid etkilere yol açan klinik olarak önemli ilaç etkileşimleri bildirilmiştir. Bu
nedenle, hastaya sağlayacağı potansiyel fayda sistemik kortikosteroid yan etki riskinden fazla
olmadıkça, flutikazon propiyonat ve ritonavirin birlikte kullanımından kaçınılmalıdır.
Sağlıklı gönüllülerle yapılan küçük bir çalışmada, hafifçe daha az potent bir CYP3A
inhibitörü olan ketokonazol, tek inhalasyonun ardından flutikazon propiyonatın maruziyetini
%150 artırmıştır. Tek başına flutikazon propiyonat uygulamasına kıyasla plazma kortizol
düzeyi daha fazla düşmüştür. Itrakonazol gibi diğer güçlü CYP3A inhibitörleri ile eş zamanlı
tedavinin, sistemik flutikazon propiyonat maruziyetini ve sistemik yan etki riskini artırması
beklenir. Bu duruma karşı dikkatli olunmalı ve bu tür ilaçlarla uzun süreli tedaviden mümkün
olduğunca kaçınılmalıdır.
Kobisistat içeren ürünler dahil diğer güçlü CYP3A4 inhibitörleriyle birlikte kullanımının yan
etki riskini artırması beklenmektedir.
Diğer sitokrom CYP3A4 inhibitörleri, serum kortizol konsantrasyonlarında dikkate değer bir
azalma olmadan sistemik flutikazon propiyonat maruziyetinde önemsiz (eritromisin) ve minör
(ketokonazol) artışlara neden olur. Buna karşın, flutikazon propiyonata karşı sistemik
maruziyette artış olasılığı nedeniyle, güçlü sitokrom P450 3A4 inhibitörlerinin (örneğin,
ketokonazol) birlikte kullanım durumunda dikkatli olunmalıdır.
4.6. Gebelik ve laktasyon
Genel tavsiye
Gebelik kategorisi:C
Çocuk doğurma potansiyeli bulunan kadınlar/Doğum kontrolü (Kontrasepsiyon)
FLIXOTIDE’ın çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
FLIXOTIDE gerekli olmadıkça gebelik döneminde kullanılmamalıdır.
Gebe kadınlarda kullanıma ilişkin sınırlı veri mevcuttur. Gebelik döneminde flutikazon
propiyonatın kullanımı yalnızca anneye sağlaması beklenen yararı fetusa olan olası bir riskten
fazla ise düşünülmelidir.
Retrospektif bir epidemiyolojik çalışmadan elde edilen sonuçlarda, diğer inhale
kortikosteroidlerle karşılaştırıldığında, gebeliğin ilk trimesteri süresince flutikazon
propiyonata maruziyeti takiben majör konjenital malformasyon riskinde bir artış
bulunmamıştır (bkz. Bölüm 5.1).
7Hayvanlarda yapılan üreme çalışmaları, önerilen inhale terapötik dozda görülenlerden daha
fazla sistemik maruziyetlerde sadece glukokortikosteroidlerin karakteristik etkilerini
göstermiştir.
Gebe hayvanlara kortikosteroid uygulanması yarık damak ve intra-uterin büyüme geriliği
dahil fetal gelişim anormalliklerine neden olabilir. Çok düşük de olsa bu gibi etkilerin insan
fetusunda görülme riski bulunmaktadır. Ancak, hayvanlarda fetal değişikliklerin yüksek
sistemik maruziyetlerde gerçekleştiği göz önünde bulundurulmalıdır. Flutikazon propiyonat,
FLIXOTIDE aracılığıyla direkt olarak akciğerlere iletildiğinden, kortikosteroidlerin sistemik
yollardan verildiği durumlarda oluşan yüksek seviyedeki maruziyet gerçekleşmemektedir.
Laktasyon dönemi
Flutikazon propiyonatın anne sütü ile atılımı araştırılmamıştır. Laktasyondaki laboratuvar
sıçanlarında subkütan uygulamayı takiben ölçülebilir plazma seviyesi sağlandığında, anne
sütünde flutikazon propiyonat varlığı kanıtlanmıştır. Bununla birlikte, flutikazon propiyonatın
hastalara önerilen dozlarda inhalasyon şeklinde uygulamasını takiben plazma seviyelerinin
düşük olması beklenir.
Emzirme döneminde flutikazon propiyonatın kullanımı yalnızca anneye sağlaması beklenen
yararı bebeğe olan olası bir riskten fazla ise düşünülmelidir.
Üreme yeteneği/Fertilite
İnsan fertilitesine dair veri bulunmamaktadır. Hayvan çalışmaları flutikazon propiyonatın
erkek veya dişi fertilitesi üzerinde etkisi olmadığını göstermiştir.
4.7. Araç ve makine kullanımı üzerindeki etkiler
FLIXOTIDE’ın bir etki oluşturması olası değildir.
4.8. İstenmeyen etkiler
Aşağıdaki advers etkiler sistemik organ sistemi sınıfı ve sıklığa göre verilmiştir. Sıklık
sınıflandırması şu şekildedir:
Çok yaygın (≥1/10), yaygın (≥1/100 ve <1/10), yaygın olmayan (≥1/1000 ve <1/100), seyrek
(≥1/10.000 ve <1/1000) ve izole raporlar dahil çok seyrek (<1/10000), bilinmiyor (eldeki
verilerden hareketle tahmin edilemiyor).
Çok yaygın, yaygın ve yaygın olmayan olaylar genellikle klinik çalışma verilerinden
belirlenmiştir. Seyrek ve çok seyrek olaylar genellikle spontan verilere dayanmaktadır.
Enfeksiyonlar ve enfestasyonlar
Çok yaygın: Ağızda ve boğazda kandidiyazis.
Bazı hastalarda ağızda ve boğazda kandidiyazis (pamukçuk) oluşur. Böyle hastaların
ilaçlarını kullandıktan sonra ağızlarını su ile çalkalamaları yararlı olabilir. Semptomatik
kandidiyazis, FLIXOTIDE kullanımına devam edilirken topikal antifungal ajanlarla tedavi
edilebilir.
Yaygın: Pnömoni (KOAH’lı hastalarda)
Seyrek: Özefajiyal kandidiyazis
8Bağışıklık sistemi hastalıkları
Aşağıdaki belirtilerle aşırı duyarlılık reaksiyonları bildirilmiştir:
Yaygın olmayan: Deride aşırı duyarlılık reaksiyonları
Çok seyrek: Anjiyoödem (başlıca yüzde ve orofarinkste ödem), solunum belirtileri
(dispne ve/veya bronkospazm) ve anafilaktik reaksiyonlar
Endokrin hastalıkları
Olası sistemik etkiler şunları içermektedir:
Çok seyrek: Cushing sendromu, Cushingoid özellikler, adrenal supresyon, büyümede
gecikme (çocuklarda ve adölesanlarda), kemik mineral yoğunluğunda
azalma, katarakt, glokom
Göz hastalıkları
Bilinmiyor: Bulanık görme (bkz. Bölüm 4.4)
Metabolizma ve beslenme hastalıkları
Çok seyrek: Hiperglisemi
Psikiyatrik hastalıkları
Çok seyrek: Anksiyete, uyku bozuklukları ve hiperaktivite ve irritabilite dahil
davranış değişiklikleri (genelde çocuklarda)
Bilinmiyor: Depresyon, agresyon (çoğunlukla çocuklarda)
Solunum, göğüs bozuklukları ve mediastinal hastalıkları
Yaygın: Ses kısıklığı
Çok seyrek: Paradoksal bronkospazm
Bilinmiyor: Epistaksis
Gastrointestinal hastalıkları
Çok seyrek: Dispepsi
Deri ve derialtı dokusu hastalıkları
Yaygın: Kontüzyon
Kas iskelet bozukluklar, bağ doku ve kemik hastalıkları
Çok seyrek: Artralji
Bazı hastalarda ses kısıklığı ve ağız ve boğazda kandidiyaz (pamukçuk) oluşur. Bu gibi
hastalar, inhaleri kullandıktan sonra ağızlarını suyla çalkaladıklarında fayda görebilir.
FLIXOTIDE Diskus tedavisine devam edilirken semptomatik kandidiyaz topikal antifungal
tedavi ile tedavi edilebilir.
Olası sistemik etkiler Cushing sendromu, Cushingoid özellikler, adrenal supresyon,
büyümede gecikme, kemik mineral dansitesinde azalma, katarakt, glokom gibi etkileri içerir
(bkz. Bölüm 4.4).
Diğer inhalasyon tedavisinde olduğu gibi, paradoksal bronkospazm oluşabilir (bkz. Bölüm
4.4). Bu durum hızlı etkili inhale bronkodilatörlerle hemen tedavi edilmelidir. FLIXOTIDE
9Diskus kullanımı hemen kesilmeli, hasta kontrol edilmeli ve gerekirse alternatif tedavi
uygulanmalıdır.
FLIXOTIDE 500 mcg alan KOAH hastalarında yapılan çalışmalarda pnömoni bildiriminde
artış olmuştur. Pnömoni ve alevlenmenin klinik özellikleri sıklıkla örtüştüğünden, hekimler
KOAH’lı hastalarda olası pnömoni gelişimine karşı dikkatli olmalıdır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz Aşımı ve tedavisi
Akut:
FLIXOTIDE’ın tavsiye edilen dozlarının üzerindeki dozlarda akut inhalasyonu adrenal
fonksiyonların geçici supresyonuna neden olabilir. Bu durum acil önlem alınmasını
gerektirmez; bu hastalarda flutikazon propiyonat tedavisi astımı kontrol edecek düzeyde
sürdürülmelidir. Adrenal fonksiyonların birkaç gün içinde eski haline döndüğü plazma
kortizolü ölçülerek saptanabilir.
Uzun süreli olarak önerilenden daha yüksek dozlarda kullanılırsa, ciddi adrenokortikal
supresyon olabilir. Uzun süreli olarak (birkaç ay veya yıl) önerilenden daha yüksek dozlara
(genellikle günde 1000 mikrogram ve daha fazla) maruz kalan çocuklarda çok seyrek olarak
akut adrenal kriz rapor edilmiştir; hipoglisemi ve sekel bırakan azalmış bilinç ve/veya
konvülziyon görülmüştür. Akut adrenal krizi tetikleyebilecek durumlara travma, cerrahi
girişim, enfeksiyon veya dozda herhangi bir hızlı azalma dahildir.
Kronik:
Önerilenin üzerindeki dozların alınmasına uzun süre devam edilirse bir miktar adrenal
supresyon oluşabilir (adrenal supresyon riski için bkz. Bölüm 4.4). Adrenal rezervin izlenmesi
gerekebilir. FLIXOTIDE aşırı doz vakalarında tedaviye semptom kontrolünü sağlayan uygun
dozlarda devam edilebilir.
Önerilenden fazla doz alan hastalar yakından kontrol edilmeli ve doz kademeli olarak
azaltılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: kortikosteroidler
ATC Kodu: R03BA05
Etki mekanizması:
Flutikazon propiyonat inhalasyon yoluyla tavsiye edilen dozlarda verildiğinde akciğerlerde
güçlü bir glukokortikoid anti-enflamatuvar etki göstererek astım belirtilerini ve
alevlenmelerini azaltır.
10Yaşa, cinsiyete, başlangıç akciğer fonksiyonlarına, sigara içme veya alerji durumuna bağlı
olmaksızın akciğer fonksiyonlarında iyileşme sağlar. Bu durum yaşam kalitesinde belirgin bir
artışa yol açar.
Klinik Çalışmalar
KOAH:
Hasta yaşı, cinsiyet, başlangıç akciğer fonksiyonu, sigara içme durumu veya atopi
durumundan bağımsız olarak; yaşam kalitesinde anlamlı iyileşme ile sonuçlanabilecek akciğer
fonksiyonunda iyileşme ve KOAH semptomlarında anlamlı azalma sözkonusudur.
TORCH çalışması:
TORCH çalışması (TOwards a Revolution in COPD Health; KOAH’ta devrime doğru):
TORCH, KOAH hastalarında, günde 2 kez 50/500 mikrogram Seretide Diskus, günde 2 kez
50 mikrogram salmeterol Diskus, günde 2 kez 500 mikrogram FP (flutikazon propiyonat)
Diskus veya plasebo ile yapılan tedavinin tüm nedenlere bağlı ölümler üzerindeki etkisini
değerlendirmek için yapılan 3 yıllık bir çalışmadır. Başlangıç (bronkodilatörden önce) FEV ’i
1
beklenen normal değerin %60’ından az olan orta-şiddetli ve şiddetli KOAH hastaları çift-kör
tedavi almak üzere randomize edilmiştir. Çalışma boyunca, diğer inhale kortikosteroidler,
uzun etkili bronkodilatörler ve uzun süredir kullanılan sistemik kortikosteroidler dışında, her
zamanki KOAH tedavilerini almalarına izin verilmiştir. Üç yıllık hayattta kalma durumu,
çalışmadan çıkıp çıkmadıklarına bakılmaksızın hastaların tümü için tespit edilmiştir. Primer
sonlanım noktası, plaseboya kıyasla Seretide için 3 yılda tüm nedenlere bağlı ölümlerin
azaltılmasıdır.
Plasebo Salmeterol 50 FP 500 Seretide
N = 1524 N = 1521 N = 1534 50/500
N = 1533
3 yılda tüm nedenlere bağlı ölüm
Ölüm sayısı 231 205 246 193
(%) (%15,2) (%13,5) (%16,0) (%12,6)
Plaseboya karşı
risk oranı Geçerli değil 0,879 1,060 0,825
(GA) (0,73, 1,06) (0,89, 1,27) (0,68, 1,00)
p değeri 0,180 0,525 0,0521
Risk oranı, Geçerli değil 0,932 0,774 Geçerli değil
komponentlerine
karşı Seretide
50/500 (GA) (0,77, 1,13) (0,64, 0,93)
p değeri 0,481 0,007
1.Birincil etkinlik karşılaştırılması üzerinde yapılmış 2 ara analizin sigara içme durumu
açısından gruplandırılmış bir log-rank analizi için ayarlanmış P değeri.
Seretide, plaseboya kıyasla 3 yıl içinde herhangi bir zamanda ölüm riskini %17,5 oranında
azaltmıştır (Risk Oranı 0,825 (%95 GA 0,68, 1,00, p=0,052; tümü ara analizler için
ayarlanmıştır). Plaseboya kıyasla, üç yıllık süre içinde herhangi bir zamanda herhangi bir
nedenden dolayı şekillenen ölümlerde, salmeterol ile %12 azalma (p=0,180) ve FP ile %6
artış (p=0,525) olmuştur.
11Cox’un Orantısal Risk modelinin kullanıldığı destekleyici bir analiz, plaseboya kıyasla 3 yıl
içinde herhangi bir zamanda ölüm riskinde %19 azalma gösteren Seretide için 0,811’lik (%95
GA 0,670, 0,982, p=0,031) bir risk oranı olduğunu göstermiştir. Model önemli faktörler
(sigara içme durumu, yaş, cinsiyet, bölge, başlangıç FEV ve Vücut Kitle İndeksi) için
1
ayarlanmıştır. Tedavi etkilerinin bu faktörlere göre değiştiğine dair kanıt yoktur.
Üç yıl içinde KOAH’a bağlı nedenlerden dolayı ölen hastaların yüzdesi plasebo için %6,0,
salmeterol için %6,1, FP için %6,9 ve Seretide için %4,7’dir.
Plaseboya kıyasla Seretide, orta şiddetli ve şiddetli alevlenmeleri %25 (%95 GA: %19 ve 31
arasında; p<0,001) oranında azaltmıştır. Seretide alevlenme oranını, salmeterol ile
karşılaştırıldığında %12 (%95 GA: %5 ve %19 arasında; p=0,002), FP ile karşılaştırıldığında
da % 9 (% 95 GA: % 1 ve % 16 arasında; p = 0.024) oranında azaltmıştır. Plaseboya kıyasla
salmeterol ve FP alevlenme oranını anlamlı derecede sırasıyla %15 (%95 GA: %7 ve %22
arasında; p<0,001) ve %18 (%95 GA: %11 ve %24 arasında; p<0,001) oranında azaltmıştır.
St George Solunum Anketi (SGSA) ile ölçülen Sağlıkla İlişkili Yaşam Kalitesi, plaseboya
kıyasla tüm aktif tedavi yöntemleri ile düzelmiştir. Üç yıl boyunca Seretide ile sağlanan
ortalama düzelme plaseboya kıyasla – 3,1 birim (%95 GA: -4,1 ve –2,1 arasında; p<0,001),
salmeterole kıyasla – 2,2 birim (p<0,001) ve FP’ye kıyasla -1,2 birimdir (p=0,017).
Üç yıllık tedavi süresi boyunca, FEV değerleri Seretide ile tedavi edilenlerde plasebo ile
1
tedavi edilenlerden daha yüksektir (3 yıl boyunca ortalama fark 92 ml, %95 GA: 75-108 ml;
p<0,001). FEV ’i düzeltmede Seretide salmeterolden veya FP’den daha etkilidir (salmeterol
1
için ortalama fark 50 ml, p<0,001 ve FP için 44 mL’dir, p<0,001).
Advers olay olarak bildirilen pnömoninin 3 yıllık tahmini olasılığı plasebo için %12,3,
salmeterol için %13,3, FP için %18,3 ve Seretide için %19,6’dır (Seretide’ın plaseboya karşı
risk oranı: 1,64, %95 GA: 1,33 ve 2,01 arasında, p<0,001). Pnömoni ile ilişkili ölümlerde artış
olmamıştır; tedavi sırasında birincil olarak pnömoniye bağlı oldukları düşünülen ölümler
plasebo için 7, salmeterol için 9, FP için 13 ve Seretide için 8 olarak tespit edilmiştir. Kemik
kırılma olasılığında anlamlı farklılık yoktur (plasebo %5,1, salmeterol %5,1, FP %5,4 ve
Seretide %6,3; plaseboya karşı Seretide için risk oranı: 1,22, %95 GA: 0,87 ve 1,72 arasında,
p=0,248). Göz bozuklukları, kemik bozuklukları ve hipotalamus-hipofiz-adrenal eksen
bozuklukları ile ilgili advers olayların insidansı düşüktür ve tedaviler arasında farklılık
gözlenmemiştir. Salmeterol alan tedavi gruplarında kardiyak advers olaylarında artış
olduğuna dair kanıt yoktur.
Gebelik sırasında astım için flutikazon propiyonat içeren ilaçların kullanımı
Flutikazon propiyonat içermeyen inhale kortikosteroidlerle karşılaştırıldığında tek başına
flutikazon propiyonat ve salmeterol-flutikazon propiyonat kombinasyonunun majör konjenital
malformasyon (MKM) riskini değerlendirmek için Birleşik Krallık’ta bulunan elektronik
sağlık kayıtlarının kullanıldığı gözlemsel retrospektif epidemiyolojik kohort çalışma
yürütülmüştür. Bu çalışmaya plasebo karşılaştırıcı dahil edilmemiştir.
Birinci trimesterde inhale kortikosteroid maruziyeti olan 5362 astım hastası kohortunda, tanı
koyulan 131 MKM tespit edilmiştir; 1612’si (%30) flutikazon propiyonat veya
salmeterol+flutikazon propiyonata maruz kalmış olup bunlardan 42’sinde MKM tespit
edilmiştir. Flutikazon propiyonat maruziyeti olan kadınlar ile flutikazon propiyonat içermeyen
inhale kortikosteroid maruziyeti olan kadınlar karşılaştırıldığında, 1 yıl sonunda tespit edilen
12MKM’lerin ayarlanmış olasılık oranı, orta şiddette astımı olan kadınlar için 1,1 (%95 GA:
0,5-2,3), şiddetli astımı olan kadınlar için 1,2 (%95 GA: 0,7-2,0) olmuştur. Birinci trimesterde
tek başına flutikazon propiyonat ile salmeterol+flutikazon propiyonat maruziyeti
karşılaştırıldığında MKM riskinde fark tespit edilmemiştir. Farklı astım şiddet seviyeleri
arasında mutlak MKM riski her 100 flutikazon propiyonat maruziyetinde 2,0 ile 2,9 arasında
değişmiştir. Bu sonuç, Pratisyen Hekim Araştırma Veribankası’nda (General Practice
Research Database) astım tedavisine maruziyeti olmayan 15.840 gebelikte yürütülen
çalışmadan elde edilen sonuçlarla (100 gebelikte 2,8 MKM vakası) karşılaştırılabilir olmuştur.
5.2. Farmakokinetik özellikler
Genel Özellikler
Emilim:
Her bir inhaler cihazı için flutikazon propiyonatın mutlak biyoyararlanımı inhalasyon ve
intravenöz farmakokinetik verilerin çalışma içerisinde ve çalışmalar arasında karşılaştırılması
ile hesaplanmıştır. Sağlıklı erişkin deneklerde mutlak biyoyararlanım flutikazon propiyonat
Accuhaler/Diskus (%7,8), flutikazon propiyonat Diskhaler (%9,0), flutikazon propiyonat
Evohaler (%10,9), salmeterol-flutikazon propiyonat Evohaler (%5,3) ve salmeterol-flutikazon
propiyonat Accuhaler/Diskus (5,5%) için belirlenmiştir. Astım ya da KOAH hastalarında
flutikazon propiyonata sistemik maruziyetin daha az derecede olduğu görülmüştür. Sistemik
absorpsiyon başlıca akciğerlerden gerçekleşir ve başlangıçta hızlı olup daha sonra
yavaşlamaktadır. Kalan inhale doz yutulabilir, fakat yutulan kısım sudaki düşük çözünürlüğü
ve %1’den daha az oral biyoyararlanımla sonuçlanan sistemik absorpsiyon öncesi
metabolizmasından dolayı sistemik maruziyete çok az katkıda bulunmaktadır. İnhale dozun
artırılmasıyla sistemik maruziyette doğrusal artış olur.
Dağılım:
Flutikazon propiyonat kararlı durumda geniş bir dağılım hacmine (yaklaşık 300 L) sahiptir.
Plazma proteinlerine bağlanma oranı yüksektir (%91).
Biyotransformasyon:
Flutikazon propiyonat başlıca sitokrom P450 enzimi olan CYP3A4 tarafından inaktif
karboksilik asit metabolitine metabolize olarak sistemik dolaşımdan çok hızlı temizlenir.
Flutikazon propiyonatın sistemik maruziyetinde artış potansiyeli olduğundan bilinen CYP3A4
inhibitörleri ile birlikte uygulanırken dikkat edilmelidir.
Eliminasyon:
Flutikazon propiyonatın dispozisyonu yüksek plazma klerensi (1150 ml/dak) ve yaklaşık 8
saat olan terminal yarılanma ömrü ile karakterizedir. Flutikazon propiyonatın renal klerensi
ihmal edilebilir düzeydedir (%0,2’den az) ve metabolit olarak %5’ten azdır.
Doğrusallık/doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Toksikoloji, sadece güçlü kortikosteroidlerin önerilen terapötik dozlardan çok daha yüksek
dozlarda uygulandıklarında gösterdikleri tipteki sınıf etkileri şeklinde görülür. Mükerrer doz
toksisite çalışmalarında, üreme çalışmalarında veya teratoloji çalışmalarında yeni bir etki
tanımlanmamıştır.
13Flutikazon propiyonatın in vitro ve in vivo olarak mutajenik aktivitesi yoktur ve
kemirgenlerde tümorojenik etki göstermemiştir. Hayvan modelleri üzerinde iritan veya
hassasiyet yaratıcı değildir.
Fare ve sıçanlarda sırasıyla 45 ve 100 mcg/kg’da (sırasıyla 486 ve 710 pg/ml fare ve sıçan
plazma seviyelerine dayanarak yetişkinlerde günde iki kez 500 mcg olan maksimum önerilen
günlük inhale dozun yaklaşık 4 ve 6 katına eşdeğer) yapılan subkutan embriyofetal gelişim
çalışmaları, yarık damak ve embriyonik fetal büyüme geriliği dahil olmak üzere, maternal
toksisiteye yol açan dozlarda bir potent kortikosteroidin fetal gelişimsel toksisite
karakteristiğini göstermiştir. Sıçanlardaki bu bulgular için etki olmayan seviye, 310 pg/ml
olan sıçan plazma seviyesine dayanarak en yüksek klinik maruziyetin yaklaşık 3 katı sistemik
maruziyetlerle bağlantılı olmuştur. Tavşanlarda, fetal kilo azalması ve yarık damak oluşumu 4
mcg/kg olan maternal toksik subkutan dozda görülmüştür (149 pg/ml tavşan plazma
seviyesine dayanarak günde iki kez 500 mcg olan maksimum önerilen günlük inhale dozun
1,4 katından daha az). Buna karşın, sıçanlara inhalasyon yoluyla uygulanan flutikazon
propiyonat, 1890 pg/ml sıçan plazma seviyesine dayanarak maksimum önerilen günlük inhale
doz ile insanlarda erişilen maruziyetin 17 katı maruziyetle bağlantılı maternal toksik dozlarda
teratojenisiteyi indüklememiştir.
Erkek ve dişi sıçanlarda 50 mcg/kg/güne kadar subkutan flutikazon propiyonat dozlarında
(günde iki kez önerilen maksimum günlük 500 mcg solunan dozla ilişkili insan maruziyetinin
yaklaşık 6 katı (110 pg/mL), yaklaşık 650 pg/mL’lik sıçan plazma seviyelerine göre) fertilite
çalışmalarında doğurganlığın bozulduğuna dair hiçbir kanıt görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütünden elde edilmiştir.)
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
36 ay
6.4. Saklamaya yönelik özel uyarılar
30oC’nin altındaki oda sıcaklığında, kuru bir yerde saklanmalıdır.
Direkt ısıdan veya güneş ışığından uzak tutulmalıdır. Banyo gibi nemli ortamlarda
saklanmamalıdır.
FLIXOTIDE Diskus folyo poşet ile ambalajlanmıştır ve folyo poşet yalnızca ilk kez
kullanıma başlanacağı zaman açılmalıdır. Açıldıktan sonra folyo poşet atılmalıdır.
6.5. Ambalajın niteliği ve içeriği
14Toz haldeki flutikazon propiyonat ve laktoz karışımı şekil verilmiş folyodan oluşan ve
soyulabilen folyo kapağı olan blister şeritlere doldurulmuştur.
Folyo şerit Diskus içinde bulunmaktadır. Diskus, folyo poşet ile ambalajlanmıştır.
FLIXOTIDE Diskus, her uygulamada 250 mikrogram flutikazon propiyonat salıveren 28 veya
60 dozluk bir cihazdır.
6.6. Beşeri tıbbi üründen arta kalan maddelerin imhası ve diğer özel önlemler
FLIXOTIDE Diskus’un kullanım talimatları:
Diskus’la ilgili:
Diskus, folyo poşet ile ambalajlanmıştır. Folyo poşet neme karşı koruma sağlamaktadır ve
yalnızca ilk kullanıma başlanacağı zaman açılmalıdır. Açıldıktan sonra folyo poşet atılmalıdır.
KAPALI:
Diskus’u kutusundan çıkardığınızda bir folyo ambalaj içinde ve kapalı durumda olacaktır.
AÇIK:
Kullanılmamış bir Diskus içinde 28 veya 60 dozluk ilaç bulunur. Doz göstergesi size Diskus
içinde kaç doz kaldığını gösterir.
Diskus içinde korunmuş olarak 28 veya 60 ayrı doz ilaç toz halde bulunur.
Her bir doz tam olarak ölçülmüş olup hijyenik şartlara uygun olarak korunmaktadır. Bakıma
ve yeniden doldurmaya gerek yoktur.
15Diskus’un üst kısmındaki doz göstergesi size kaç doz kaldığını gösterir. İlaç miktarı
azaldığında sizi uyarmak üzere 5-0 arasındaki rakamlar kırmızı renkte yazılmıştır.
Diskus’u kullanmak kolaydır. İlacı alacağınız zaman yapacaklarınız aşağıdaki beş basamakta
gösterilmiştir:
1. Açma
2. Kaydırma
3. İçine çekme
4. Kapatma
5. Ağzı çalkalama
Flixotide Diskus nasıl çalışır?
Hareket kolu itilince ağızlık içinde küçük bir delik açılır ve bir dozluk ilaç inhale edilmek için
hazırdır. Diskus kapatılınca hareket kolu otomatik olarak ilk pozisyonuna döner ve bir sonraki
kullanım için hazır hale gelir. Dış kapak kullanılmadığı zaman Diskus’u korur.
1. Açma – Diskus’u nasıl kullanmalısınız?
Diskus’u açmak için bir elinizle dış kapağı tutarken diğer elin baş parmağını baş parmak
yerine koyunuz. Baş parmağınızı itebildiğiniz kadar kendinizden uzağa itiniz.
2. Kaydırma
Diskus’u ağızlığı size dönük olacak şekilde tutunuz. Hareket kolunu bir “klik” sesi duyana
kadar kendinizden uzağa doğru itiniz. Diskus artık kullanıma hazırdır. Hareket kolu her geriye
itilişinde inhalasyon için bir doz hazır hale gelir. Bu doz göstergesinde görülür. İlacı ziyan
etmemek için hareket kolu ile oynamayınız.
163. İçine çekme
İlacı içinize çekmeden önce bu bölümü dikkatli bir şekilde okuyunuz.
Diskus’u ağzınızdan uzakta tutunuz. Nefesinizi rahatça yapabildiğiniz kadar dışarı veriniz.
Unutmayınız – asla Diskus’un içine nefes vermeyiniz.
Ağızlığı dudaklarınıza yaslayınız. Devamlı ve derin bir nefes alınız - nefesi burnunuzdan
değil Diskus’un içinden alınız.
Diskus’u ağzınızdan uzaklaştırınız.
10 saniye veya rahatça tutabildiğiniz kadar uzun bir süre nefesinizi tutunuz. Yavaşça nefes
veriniz.
DISKUS’u doğru şekilde kullanmış olsanız da dilinizde tozu hissetmeyebilirsiniz veya tadını
alamayabilirsiniz.
4. Kapatma
Diskus’u kapatmak için baş parmağınızı baş parmak yerine koyup geriye kendinize doğru
sonuna kadar kaydırınız.
17Diskus kapanınca bir “klik” sesi duyulur. Hareket kolu otomatik olarak eski yerine döner ve
yeniden kurulur. Diskus yeniden kullanıma hazır hale gelmiştir.
5. Ağzı çalkalama
Sonrasında, ağzınızı su ile çalkalayınız ve tükürünüz.
Eğer iki doz almanız tavsiye edildiyse Diskus’u kapatmalı ve 1’den 4’e kadar olan
basamakları tekrar etmelisiniz.
UNUTMAYINIZ!
Diskusu kuru tutunuz.
Kullanılmadığı zaman kapalı tutunuz.
Diskus’un içine asla nefes vermeyiniz.
Hareket kolunu sadece ilacı almaya hazır olduğunuzda itiniz.
Söylenen dozdan daha fazla almayınız.
Çocukların görebileceği ve ulaşabileceği yerlerden uzak tutunuz.
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1. Levent Plaza B Blok
34394 1. Levent / İstanbul
Telefon: 0212 339 44 00
Faks: 0212 339 45 00
8. RUHSAT NUMARASI
97/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.04.1995
18Ruhsat yenileme tarihi: 06.08.2020
10. KÜB’ÜN YENİLENME TARİHİ
19