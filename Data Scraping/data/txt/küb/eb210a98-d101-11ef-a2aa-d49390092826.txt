KISA ÜRÜN BİLGİSİ
1. BEŞERİ TIBBİ ÜRÜNÜN ADI
TARDEN 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
10 mg atorvastatine eşdeğer atorvastatin kalsiyum trihidrat
Yardımcı maddeler:
Laktoz granül (sığır sütü) 28,07 mg
Yardımcı maddeler için 6.1'e bakınız.
3. FARMASÖTİK FORM
Film kaplı tablet.
Bir yüzünde ‘10’ yazılı, oval, beyaz film kaplı tablet.
4. KLİNİK ÖZELLİKLER
4.1. Terapötik endikasyonlar
Hiperkolesterolemi
Diyete ve farmakolojik olmayan diğer yöntemlere cevabın yetersiz kaldığı durumlarda, diyete
ilave olarak, primer hiperkolesterolemi, heterozigot hiperkolesterolemi veya kombine (karma)
hiperlipidemili yetişkinlerde, adolesanlarda ve 10 yaş ve üstü çocuklarda yükselmiş total
kolesterol, LDL kolesterol, apolipoprotein B ve trigliseridin düşürülmesinde endikedir. HDL
kolesterolü yükseltir ve LDL/HDL ve total kolesterol/HDL oranlarını düşürür.
Homozigot ailesel hiperkolesterolemili yetişkin hastalarda, diyet ve diğer yöntemlere ilave
olarak, bu yöntemlere cevabın yetersiz kaldığı durumlarda yükselmiş total kolesterol, LDL
kolesterol ve apolipoprotein B'nin düşürülmesinde endikedir.
Kardiyovasküler olaylardan koruma
Diğer risk faktörlerinin düzeltilmesine ilave olarak, kardiyovasküler olay riskinin yüksek
olduğu düşünülen hastalarda majör kardiyovasküler olaylardan korunmada endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Hasta TARDEN tedavisine başlamadan önce standart kolesterol düşürücü bir diyete girmelidir
ve bu diyeti TARDEN tedavisi sırasında da devam ettirmelidir. Doz aralığı günde bir defa 10
ila 80 mg'dır. TARDEN ile tedaviye başlangıç ve idame dozları, başlangıç LDL-K değerleri,
tedavi amacı ve hastanın tedaviye yanıtı gibi özelliklere göre bireyselleştirilmelidir. Tedavinin
1/24başlangıcı ve/veya titrasyonunu takiben lipid seviyeleri 2-4 hafta içinde değerlendirilmeli ve
buna bağlı olarak doz ayarlanmalıdır.
Primer Hiperkolesterolemi ve Kombine Hiperlipidemi
Bu hastaların çoğunda günde bir defa 10 mg atorvastatin tedavisi ile kontrol sağlanabilir.
Tedavi başlangıcını takiben 2 hafta içinde belirgin bir tedavi yanıtı gözlenir ve genellikle 4
hafta içinde maksimum tedavi yanıtı alınır. Kronik tedavide yanıt korunarak devam eder.
Heterozigot ailesel hiperkolesterolemi
Hastalar günlük 10 mg ile tedaviye başlatılmalıdır. Dozlar bireyselleştirilmeli ve her 4 haftada
bir değerlendirilmeli ve gerekli ise doz günde 40 mg’a ayarlanmalıdır. Bundan sonra, ya doz
günde maksimum 80 mg’a yükseltilebilir ya da günde bir kez 40 mg atorvastatine bir safra
asidi bağlayan reçine takviyesi eklenebilir.
Homozigot Ailesel Hiperkolesterolemi
Sadece sınırlı veriler bulunmaktadır (Bkz. Bölüm 5.1).
Homozigot ailesel hiperkolesterolemili hastalarda atorvastatin dozu günde 10 ila 80 mg’dır
(Bkz. Bölüm 5.1). Bu hastalarda atorvastatin, diğer lipid-düşürücü tedavilere (LDL aferezi
gibi) ek olarak veya diğer tedaviler bulunmadığında kullanılmalıdır.
Kardiyovasküler olaylardan koruma
Primer koruma çalışmalarında doz 10 mg/gün’dür. Güncel kılavuzlara uygun (LDL-) kolesterol
seviyelerini sağlamak için daha yüksek dozlar gerekli olabilir.
Uygulama şekli:
Sadece ağızdan kullanım içindir. TARDEN günün herhangi bir saatinde yemekle birlikte veya
ayrı olarak tek doz halinde alınabilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği; böbrek hastalığının, atorvastatinin LDL-K düşürücü etkisi ve plazma kan
konsantrasyonlarına tesiri yoktur. Bu nedenle böbrek fonksiyon bozukluğu olan hastalarda doz
ayarlaması gerekli değildir (Bkz. Bölüm 4.4 ve 5.2).
Karaciğer yetmezliği:
TARDEN karaciğer yetmezliği olan hastalarda dikkatli kullanılmalıdır (Bkz. Bölüm 4.4 ve
5.2). TARDEN aktif karaciğer hastalığı olan hastalarda kontrendikedir (Bkz. Bölüm 4.3).
Pediyatrik Hastalarda (10-17 yaş) Heterozigot Ailesel Hiperkolesterolemi:
TARDEN'in tavsiye edilen başlangıç dozu günde 10 mg'dır (Bkz. Bölüm 5.1). Cevap ve
tolerabiliteye göre günlük doz 80 mg’a kadar arttırılabilir.
Doz, önerilen tedavi hedefine göre bireyselleştirilmelidir. Doz ayarlamaları en az 4 haftalık
aralıklarla yapılmalıdır.
Günlük dozun 80 mg’a kadar titrasyonu erişkinlerde yapılan çalışma verisi ve Heterozigot
Ailesel Hiperkolesterolemili pediyatrik hastalarda yapılan çalışmaların kısıtlı klinik verileri ile
desteklenmektedir (Bkz. Bölüm 4.8 ve 5.1).
2/246-10 yaş arası Heterozigot Ailesel Hiperkolesterolemili pediyatrik hastalarda yapılan açık
etiketli çalışmalardan kısıtlı güvenlilik ve etkililik verileri mevcuttur. 10 yaş altı hastaların
tedavisinde atorvastatin endike değildir. Mevcut veriler Bölüm 4.8, 5.1 ve 5.2’de anlatılmıştır
ancak pozoloji önerisi yapılamamaktadır.
Bu hasta grubu için diğer farmasötik form ve yitilikler daha uygun olabilir.
Geriyatrik popülasyon:
Güvenlilik ve etkililik açısından tavsiye edilen dozlarda, yaşlı hastalar ile genel popülasyon
arasında hiç bir farklılık gözlenmemiştir (Bkz. Bölüm 4.4).
Lipid düşürücü terapi ile eşzamanlı kullanımı
Aditif etki sağlamak için TARDEN, safra asidi bağlayan bir reçine ile birlikte kullanılabilir.
Hidroksimetilglutaril-Koenzim A (HMG-KoA) redüktaz inhibitörleri ile fibratların
(gemfibrozil, fenofibrat gibi) kombinasyonundan genellikle kaçınılmalıdır. (Bkz. Bölüm 4.4,
İskelet Kasına Etkileri ve 4.5).
Siklosporin, klaritromisin, itrakonazol ya da belli proteaz inhibitörlerini kullanan
hastalarda dozaj
Siklosporin ya da HIV proteaz inhibitörleri (tipranavir ile ritonavir) ya da hepatit C proteaz
inhibitörü (telaprevir) kullanan hastalarda, TARDEN ile tedaviden kaçınılmalıdır.
Klaritromisin, itrakonazol kullanan ya da ritonavir ile saquinavir veya darunavir ile ritonavir
kombinasyonu, fosamprenavir veya fosamprenavir ile ritonavir kombinasyonu, TARDEN ile
tedavi 20 mg ile sınırlandırılmalıdır ve gerekli en düşük doz atorvastatinin verildiğinden emin
olmak için klinik değerlendirme yapılması önerilir. HIV proteaz inhibitörü nelfinavir veya
hepatit C proteaz inhibitörü boceprevir alan hastalarda TARDEN ile tedavi 40 mg ile
sınırlandırılmalıdır ve gerekli en düşük doz atorvastatinin verildiğinden emin olmak için klinik
değerlendirme yapılması önerilir (Bkz. Bölüm 4.4, İskelet Kasına Etkileri ve 4.5).
Atorvastatin ile birlikte hepatit C antiviral ajanları elbasvir/grazoprevir ya da sitomegalovirüs
enfeksiyonu profilaksisi için letermovir alan hastalarda atorvastatin dozu 20 mg/gün'ü
geçmemelidir (bkz. Bölüm 4.4 ve 4.5).
Letermovir ile birlikte siklosporin kullanan hastalarda atorvastatin kullanımı tavsiye edilmez
(bkz. Bölüm 4.4 ve 4.5).
4.3. Kontrendikasyonlar
TARDEN, aşağıdaki hastalarda kontrendikedir:
- Atorvastatin ya da Bölüm 6.1’de listelenen yardımcı maddelerden herhangi birine karşı
aşırı duyarlı olduğu bilinenlerde,
- Aktif karaciğer hastalığı olan veya devamlı olarak normal üst limiti (NÜS) 3 kat aşan
açıklanamayan serum transaminaz yükselmesi olanlarda,
- Hamile, emziren ve uygun kontraseptif yöntemleri kullanmayan çocuk doğurma potansiyeli
olan kadınlarda,
- Hepatit C antiviralleri glecaprevir/pibrentasvir ile tedavi edilenlerde.
- 10 yaş altı hastaların tedavisinde atorvastatin endike değildir.
3/244.4. Özel kullanım uyarıları ve önlemleri
Karaciğer yetmezliği
Karaciğer fonksiyon testleri tedavi başlanmadan önce ve başlandıktan sonra düzenli aralıklarla
yapılmalıdır. Karaciğer hasarı düşündüren herhangi bir belirti ve semptomu olan hastalar
karaciğer fonksiyon testleri yaptırmalıdır. Transaminaz seviyeleri yükselen hastalar
anormallik(ler) düzelene kadar takip edilmelidir. Transaminaz seviyelerinde normalin üst
sınırının (NÜS) 3 katından daha yüksek bir artışın devam etmesi durumunda dozun azaltılması
ya da TARDEN’in kesilmesi önerilir (bkz. Bölüm 4.8).
TARDEN önemli miktarlarda alkol tüketen ve/veya karaciğer hastalığı öyküsü olan hastalarda
dikkatli kullanılmalıdır.
Kolesterol Seviyelerinin Agresif Olarak Düşürülmesi Yoluyla İnmenin Önlenmesi (SPARCL)
Yakın zamanda inme ya da geçici iskemik atak (GİA) geçiren ve koroner kalp hastalığı (KKH)
olmayan hastalarda inme alt tiplerinin post hoc analizinde plasebo ile karşılaştırıldığında
atorvastatin 80 mg başlanan hastalarda kanamalı inme sıklığa daha yüksekti. Artmış risk
özellikle çalışmaya giremeden önce kanamalı inme ya da laküner enfarkt geçirmiş hastalarda
dikkat çekmiştir. Daha önce kanamalı inme ya da laküner infarkt geçiren hastalarda
atorvastatin 80 mg için risklerin ve yararların dengesi belirsizdir ve tedavi başlamadan önce
olası kanamalı inme risk dikkate alınmalıdır (bkz. Bölüm 5.1).
İskelet kası üzerindeki etkiler
Diğer HMG-KoA redüktaz inhibitörlerine benzer şekilde atorvastatin nadir durumlarda iskelet
kasını etkileyebilir ve kreatin kinaz (KK) seviyelerinde artış (>NÜS’ün 10 katı),
miyoglobinemi ve miyoglobinüri ile tanımlanan ve böbrek yetersizliğine yol açabilen yaşamı
tehdit etme potansiyeli olan bir durum olan rabdomiyolize ilerleyebilecek kas ağrısına,
miyozite ve miyopatiye neden olabilir.
Bazı statinlerle tedavi sırasında ve sonrasında çok seyrek olarak bağışıklık aracılı nekrotizan
miyopati (IMNM) bildirilmiştir. IMNM klinik olarak statin tedavisinin kesilmesine karşın
devam eden kalıcı proksimal kas güçsüzlüğü, yüksek serum kreatinin seviyeleri, pozitif anti-
HMG CoA redüktaz antikoru ve immünosüpresif ajanlarla iyileşme ile tanımlanır.
Rabdomiyoliz riski taşıyan hastalarda tedaviden önce:
Atorvastatin, rabdomiyoliz için predispozan faktörleri olan hastalarda, dikkatli reçete
edilmelidir. Aşağıdaki durumlarda statin tedavisinden önce bir KK ölçümü yapılmalıdır:
- Böbrek yetmezliği
- Hipotiroidi
- Kalıtsal kas hastalıkları ile ilgili kişisel veya ailesel hikaye
- Daha önce statin veya fibrat ile kas toksisitesi hikayesi
- Daha önceden karaciğer hastalığı ve/veya ciddi miktarda alkol tüketimi
- Yaşlılarda (70 yaş üzeri) özellikle predispozan faktörlerin varlığında böyle bir ölçümün
gerektiği düşünülmelidir.
- İlaç etkileşimleri (Bkz. Bölüm 4.5) ve genetik alt popülasyonları içeren özel
popülasyonlarda (Bkz. Bölüm 5.2), artmış plazma KK düzeyleri görülmüştür.
Bu gibi durumlarda, tedavinin riskleri faydaları ile ilişkilendirilerek düşünülmeli ve klinik
monitörizasyon önerilmelidir.
4/24Eğer KK düzeyleri, alt değere göre (5 kat ve fazla) yüksekse, tedavi başlatılmamalıdır.
Kreatin kinaz ölçümü
Kreatin kinaz ağır egzersizi takiben ya da bu yorumlanmasını güçleştireceğinden KK artışının
akla yakın, alternatif bir nedeni olması durumunda ölçülmemelidir. Eğer KK seviyeleri
başlangıçta anlamlı derecede yüksekse (> NÜS’ün 5 katı) sonuçların doğrulanması için
seviyeler 5-7 gün sonra yeniden ölçülmelidir.
Tedavi sırasında:
- Hastalardan özellikle halsizlik ya da ateş eşlik ediyorsa kas ağrısını, kramplarını ya da
güçsüzlüğünü derhal bildirmeleri istenmelidir.
- Eğer bu semptomlar hasta atorvastatin tedavisi alırken ortaya çıkarsa KK seviyeleri
ölçülmelidir. Eğer bu seviyeler anlamlı olarak yüksek bulunursa (> NÜS’ün 5 katı) tedavi
kesilmelidir.
- Eğer kas semptomları ağırsa ve her gün rahatsızlığa neden oluyorsa KK seviyelerindeki artış
NÜS’ün 5 katından düşük bile olsa tedavinin kesilmesi düşünülmelidir.
- Eğer semptomlar düzelir ve KK seviyeleri normale dönerse o zaman en düşük dozda ve
yakın takiple atorvastatine yeniden başlanması ya da alternatif bir statine başlanması
düşünülebilir.
- KK seviyelerinde klinik olarak anlamlı artış (> NÜS’ün 10 katı) olursa ya da rabdomiyoliz
şüphesi olursa ya da tanısı konulursa atorvastatin kesilmelidir.
Başka ilaçlarla eş zamanlı tedavi:
Atrovastatin, güçlü CYP3A4 inhibitörleri ya da taşıyıcı proteinler gibi atorvastatinin plazma
konsantrasyonunu arttırabilecek bazı ilaçlarla (örneğin siklosporin, telitromisin, klaritromisin,
delavirdin, stiripentol, ketokonazol, vorikonazol, itrakonazol, posakonazol, letermovir ve
ritonavir, lopinavir, atazanavir, indinavir, darunavir, tipranavir/ritonavir dahil HIV proteaz
inhibitörleri vs.) eş zamanlı verildiğinde rabdomiyoliz riski artar. Gemfibrozil ve diğer fibrik
asit türevleri, hepatit C (HCV) tedavisinde kullanılan antiviraller (örneğin boseprevir,
telaprevir, elbasvir/grazoprevir, ledipasvir/sofosbuvir), eritromisin, niyasin, ezetimib ile eş
zamanlı kullanımda miyopati riski de artar. Eğer mümkünse bu ilaçlar yerine alternatif
tedaviler (etkileşime girmeyen) düşünülmelidir.
Bu ilaçların atorvastatin ile eş zamanlı verilmesinin gerekmesi durumunda eş zamanlı
tedavinin yararı ve riski dikkate alınmalıdır. Eğer hastalar atorvastatinin plazma
konsantrasyonunun arttırabilecek ilaçlar alıyorlarsa atorvastatinin maksimum dozunun
düşürülmesi önerilir. Ek olarak güçlü CYP3A4 inhibitörlerinin kullanılması durumunda bu
hastalarda atrovastatinin daha düşük bir dozla başlanması ve uygun klinik takip önerilir (bkz.
Bölüm 4.5).
Atorvastatin fusidik asidin sistemik formülasyonları ile birlikte ya da fusidik asit tedavisinden
sonra 7 gün boyunca kullanılmamalıdır. Sistemik fusidik asit kullanımının gerekli olduğu
hastalarda, fusidik asit tedavisi süresince statin tedavisi durdurulmalıdır. Fusidik asit ve statini
kombinasyon halinde alan hastalarda rabdomiyoliz (bazıları ölümcül) vakaları raporlanmıştır
(Bkz. Bölüm 4.5). Hastalar kas zayıflığı, ağrısı veya hassasiyeti yaşamaları durumunda acil
olarak tıbbi yardım almaları gerektiği konusunda bilgilendirilmelidir. Statin tedavisine son
fusidik asit dozu alındıktan 7 gün sonra tekrar başlanabilir.
5/24Uzatılmış fusidik asit kullanımı gereken ciddi enfeksiyon tedavisi gibi istisnai durumlarda,
TARDEN ve fusidik asit eş zamanlı kullanım gereksinimi vaka bazında değerlendirme
yapılarak ve yakın tıbbi gözetim altında değerlendirilmelidir.
Pediyatrik kullanım:
Genel olgunlaşma ve gelişme değerlendirmesine, Tanner Evresi değerlendirmesine ve boy ve
kilo ölçümü değerlendirmesine dayanan 3 yıllık bir çalışmada büyüme ve cinsel olgunlaşma
üzerinde klinik olarak anlamlı etki gözlenmemiştir (bkz. Bölüm 4.8).
İnterstisyel akciğer hastalığı:
Bazı statinlerle özellikle uzun dönem tedavide interstisyel akciğer hastalığının istisnai vakaları
rapor edilmiştir (Bkz. Bölüm 4.8). Bu hastalığın göstergeleri; dispne, nonprodüktif öksürük ve
genel sağlık durumunda gerilemeyi içerebilir (yorgunluk, kilo kaybı ve ateş). Eğer bir hastanın
interstisyel akciğer hastalığı geliştirdiğinden şüphelenilirse, statin tedavisi kesilmelidir.
Diabetes Mellitus:
Diğer HMG-KoA redüktaz inhibitörlerinde olduğu gibi TARDEN ile tedavi edilen hastalarda
HbA1c ve serum glukoz düzeylerinde artışlar gözlenmiştir. Diyabet açısından risk faktörleri
taşıyan hastalarda, TARDEN ile diyabet sıklığında artış bildirilmiştir.
Bazı kanıtlar statinlerin sınıf olarak kan glukoz seviyesini yükselttiğini ve gelecekte diyabet
gelişmesi riski altında olan bazı hastalarda düzenli diyabet tedavisi vermenin uygun olduğu
hiperglisemi seviyelerine yol açtığını düşündürmektedir. Bununla birlikte statinlerle vasküler
riskteki azalma bu riske ağır basmaktadır bu nedenle statin tedavisini kesmek için bir neden
olarak kabul edilmemelidir. Risk altındaki hastalar (açlık kan glukozu 100,9–124,3 mg/dL,
vücut kitle indeksi (VKİ)>30 kg/m2, trigliserid artışı, hipertansiyon) ulusal rehberlere göre
gerek klinik olarak gerekse biyokimyasal olarak takip edilmelidir.
Bu tıbbi ürün laktoz içerir. Nadir kalıtımsal galaktoz intoleransı, toplam laktaz yetmezliği ya da
glukoz-galaktoz malabsorbsiyon problemi olan hastaların bu ilacı kullanmamaları gerekir.
Myastenia gravis
Az sayıda vakada, statinlerin yeni myastenia gravisi veya oküler myasteniyi indüklediği veya
önceden var olan myastenia gravisi veya oküler myasteniyi şiddetlendirdiği bildirilmiştir (bkz.
bölüm 4.8). Belirtilerin şiddetlenmesi durumunda TARDEN kesilmelidir. Aynı veya farklı bir
statin (yeniden) uygulandığında nüksler bildirilmiştir.
4.5. Diğer tıbbi ürünler ile etkileşimler ve diğer etkileşim şekilleri
Atorvastatin alırken eş zamanlı verilen ilaçların etkisi:
Atorvastatin sitokrom P450 3A4 (CYP3A4) ile metabolize olur ve hepatik taşıyıcıların, organik
anyon taşıyan polipeptit 1B1 (OATP1B1) ve 1B3 (OATP1B3) taşıyıcısının substratıdır.
Atorvastatinin metabolitleri, OATP1B1'in substratlarıdır. Atorvastatin ayrıca, efluks taşıyıcıları
P-glikoprotein’in (P-gp) ve atorvastatinin bağırsak emilimini ve biliyer klirensini sınırlayabilen
meme kanseri direnç proteininin (BCRP) substratı olarak da tanımlanır (bkz. Bölüm 5.2).
CYP3A4 ya da taşıyıcı proteinlerin inhibitörleri olan ilaçlarla eş zamanlı kullanılması
atrovastatinin plazma konsantrasyonlarında ve miyopati riskinde artışa neden olabilir. Ayrıca
atorvastatinin fibrik asit türevleri ve ezetimib gibi miyopatiye yol açma potansiyeli olan diğer
ilaçlarla kullanılması da riski arttırır (bkz. Bölüm 4.3 ve 4.4).
6/24CYP3A4 inhibitörleri
Güçlü CYP3A4 inhibitörlerinin atorvastatinin konsantrasyonlarını belirgin olarak arttırdığı
gösterilmiştir (Tablo 1 ve aşağıdaki ilgili bilgilere bakınız). Güçlü CYP3A4 inhibitörleri
(örneğin. siklosporin, telitromisin, klaritromisin, delavirdin, stiripentol, ketokonazol,
vorikonazol, itrakonazol, posakonazol, HCV tedavisinde kullanılan bazı antiviraller (örn.,
elbasvir/grazoprevir) ve ritonavir, lopinavir, atazanavir, indinavir, darunavir dahil HIV proteaz
inhibitörleri vs.) ile eş zamanlı verilmesinden olabildiğince kaçınılmalıdır. Bu ilaçların
atorvastatin ile eş zamanlı kullanılmasından kaçınılamayacağı durumlarda atorvastatinin
başlangıç ve maksimum dozlarının düşürülmesinin düşünülmesi ve hastanın uygun bir şekilde
klinik takibi önerilir (bkz. Tablo 1).
Orta güçte CYP3A4 inhibitörleri (örneğin eritromisin, diltiazem, verapamil ve flukonazol)
atorvastatinin plazma konsantrasyonunu arttırabilir (bkz. Tablo 1). Eritromisin statinlerle
birlikte kullanıldığında miyopati riskinde artış gözlenmiştir. Amiodaron ya da verapamilin
atorvastatin üzerindeki etkilerinin değerlendirecek etkileşim çalışmaları yapılmamıştır. Bu
nedenle orta güçte CYP3A4 inhibitörleri ile eş zamanlı kullanıldığında atorvastatinin daha
düşük bir maksimum dozunun düşünülmesi ve hastanın gerektiği şekilde klinik takibi önerilir.
İnhibitörün başlanmasından sonra ya da doz ayarlamasından sonra gerektiği şekilde klinik takip
önerilir.
CYP3A4 indükleyiciler
Atorvastatinin CYP3A indükleyicileri (örneğin efavirenz, rifampin, sarı kantaron otu) ile eş
zamanlı olarak verilmesi atorvastatinin plazma konsantrasyonlarında değişen oranlarda
azalmaya yol açabilir. Rifampinin ikili etkileşim mekanizmasına (CYP3A indüksiyonu ve
hepatosite alım taşıyıcısı OATP1B1 inhibisyonu) bağlı olarak ripamfin uygulandıktan sonra
atorvastatinin uygulamasının geciktirilmesinin atorvastatinin plazma konsantrasyonunda
anlamlı azalmaya yol açması nedeniyle atorvastatinin rifampinle aynı zamanda verilmesi
önerilir. Bununla birlikte rifampinin karaciğer hücrelerinde atorvastatin konsantrasyonlarına
etkisi bilinmemektedir ve eğer eş zamanlı verilmeleri kaçınılmazsa etkililik açısından hastalar
dikkatle takip edilmelidir.
Taşıyıcı inhibitörleri
Transport proteinlerinin inhibitörleri atorvastatinin sistemik maruziyetini arttırabilir.
Siklosporin ve letermovirin her ikisi de atorvastatinin dispozisyonunda rol oynayan
taşıyıcıların (örneğin OATP1B1/1B3, P-gp ve BCRP) inhibitörleri olup, sistemik atorvastatin
maruziyetinin artmasına neden olur (bkz. Tablo 1). Karaciğer hücresine alım taşıyıcılarının
inhibisyonunun karaciğer hücrelerinde atorvastatin konsantrasyonlarına maruz kalma
üzerindeki etkisi bilinmemektedir. Eğer eş zamanlı verilmeleri kaçınılmazsa dozun azaltılması
ve etkililik açısında hastaların dikkatle takibi önerilir (bkz. Tablo 1).
Letermovir ile birlikte siklosporin kullanan hastalarda atorvastatin kullanımı tavsiye edilmez
(bkz. Bölüm 4.4 ve 4.5).
Gemfibrozil / fibrik asit türevleri
Zaman zaman fibratların tek başına kullanımına rabdomiyoliz dahil kasla ilgili olaylar eşlik
eder. Fibrik asit türevleri ile atorvastatin eş zamanlı kullanıldığında bu olaylarla ilgili risk
artabilir. Eğer eş zamanlı verilmeleri kaçınılmazsa tedavi hedefine ulaşılabilecek en düşük
atorvastatin dozu kullanılmalıdır ve hastalar gerektiği şekilde izlenmelidir (bkz. Bölüm 4.4).
7/24Ezetimib
Ezetimibin tek başına kullanılması rabdomiyolizi içeren kas ile ilgili olaylarla bağlantılıdır. Bu
nedenle atorvastatinin ezetimib ile birlikte kullanıldığında bu olayların görülme riski artabilir.
Bu hastaların uygun klinik izlenmesi önerilir.
Kolestipol
Kolestipol atorvastatinle ile eş zamanlı verildiğinde atorvastatinin ve aktif metabolitlerinin
plazma konsantrasyonları daha düşük (atorvastatin konsantrasyon oranı 0,74) bulunmuştur.
Bununla birlikte, her iki ilacın tek başına verilmeleri ile karşılaştırıldığında kolestipol ve
atorvastatinle birlikte verildiğinde lipid üzerinde etkileri daha büyük olmuştur.
Fusidik asit
Fusidik asidin statinlerle eş zamanlı kullanımında rabdomiyoliz dahil miyopati riski artabilir.
Etkileşimin mekanizması (farmakodinamik ve/veya farmakokinetik) henüz bilinmemektedir.
Bu kombinasyonu alan hastalarda rabdomiyoliz (bazı ölümcül olaylar dahil) bildirimleri
olmuştur.
Eğer sistemik fusidik asit tedavisi gerekliyse, fusidik asit tedavisi boyunca atorvastatin tedavisi
kesilmelidir (Bkz. Bölüm 4.4).
Kolşisin
Her ne kadar atorvastatin ve kolşisin ile etkileşim çalışmaları yapılmamışsa da kolşisinle eş
zamanlı verilen atorvastatin ile miyopati olguları bildirilmiştir ve atorvastatin kolşisin ile
birlikte reçete edilirken dikkatli olunmalıdır.
Eş zamanlı verilen ilaçlar üzerinde atorvastatinin etkisi:
Digoksin
Birden fazla doz digoksin ve 10 mg atorvastatin eş zamanlı verildiğinde dengeli durum
digoksin konsantrasyonları hafifçe artar. Digoksin alan hastalar gerektiği şekilde takip
edilmelidir.
Oral kontraseptifler
Atorvastatinin bir oral kontraseptif ile eş zamanlı verilmesi noretindron ve etinil östradiolün
plazma konsantrasyonlarında artışlar oluşturmuştur.
Varfarin
Varfarin tedavisi alan hastalarda yapılan bir klinik çalışmada günde 80 mg atorvastatin ile
varfarinin eş zamanlı verilmesi dozların verildiği ilk 4 gün içinde protrombin zamanında
yaklaşık 1,7 saniyelik küçük bir azalmaya neden olmuş ve atorvastatin tedavisinin
başlanmasından sonra 15 gün içinde normale dönmüştür. Her ne kadar yalnızca son derece
nadir olarak antikoagülanlarla klinik olarak anlamlı etkileşimler bildirilmiş olsa da protrombin
zamanında anlamlı bir değişiklik olmadığından emin olmak için kumarin antikoagülanlar
kullanan hastalarda protrombin zamanı atorvastatin başlamadan önce ve tedavinin erken
dönemlerinde yeterli sıklıkta ölçülmelidir. Dengelenmiş protrombin zamanı belgelendiğinde
kumarin antikoagülanlar kullanan hastalarda genel olarak önerildiği şekilde protrombin zamanı
takibi yapılabilir. Eğer atorvastatin dozu değiştirilirse ya da kesilirse aynı işlem
tekrarlanmalıdır. Antikoagülan almayan hastalarda atorvastatin tedavisi kanamaya ya da
protrombin zamanında değişikliklere neden olmaz.
8/24İlaç etkileşimleri
Tablo 1: Eş zamanlı verilen ilaçların atorvastatinin farmakokinetiğine etkisi
Eş zamanlı verilen ilaç ve doz Atorvastatin
rejimi Doz (mg) EAA Klinik Öneri#
oranı&
Glecaprevir günde bir kere 400 10 mg günde bir 8,3 Glecaprevir veya
mg/Pibrentasvir günde bir kere kere 7 gün pibrentasvir içeren
120 mg, 7 gün boyunca ürünlerle birlikte
uygulama kontrendikedir
(bkz. Bölüm 4.3).
Tipranavir günde iki kere 500 mg 1. günde 40 mg 9,4 Atorvastatin ile eş
/ Ritonavir günde iki kere 200 20. günde 10 mg zamanlı verilmesinin
mg, 8 gün (14. günden 21. güne) gerekmesi durumunda
Telaprevir 750 mg 8 saatte bir, 10 20 mg, tek doz 7,9 atorvastatinin günlük
gün dozu 10 mg’ı
aşmamalıdır. Bu
Siklosporin 5,2 mg/kg/gün, sabit 10 mg günde bir 8,7 hastaların klinik takibi
doz kere 4 gün önerilir.
boyunca
Lopinavir 400 mg günde iki kere / 20 mg günde bir 5,9 Atorvastatin ile eş
Ritonavir 100 mg günde iki kere, kere 4 gün zamanlı verilmesinin
14 gün boyunca gerekmesi durumunda,
daha düşük atorvastatin
Klaritromisin 500 mg günde iki 80 mg günde bir 4,5 idame dozları önerilir. 20
kere, 9 gün kere 8 gün mg’ı aşan atorvastatin
boyunca dozlarında bu hastaların
klinik takibi önerilir.
Sakinavir 400 mg günde iki kere / 40 mg günde bir 3,9 Atorvastatin ile eş
Ritonavir 100 mg (5-7 günden kere 4 gün zamanlı verilmesinin
itibaren günde iki kere 300 mg. boyunca gerekmesi durumunda,
8. günde, günde iki kere 400 daha düşük atorvastatin
miligrama çıkartılır), 4.-18. idame dozları önerilir. 40
günler arasında, atorvastatin mg’ı aşan atorvastatin
dozundan 30 dakika sonra dozlarında bu hastaların
Darunavir 300 mg günde iki kere 10 mg günde bir 3,4 klinik takibi önerilir.
/ Ritonavir günde iki kere 100 kere 4 gün
mg, 9 gün boyunca
Itrakonazol günde bir kez 200 40 mg tek doz 3,3
mg, 4 gün
Fosamprenavir 700 mg günde iki 10 mg günde bir 2,5
kere / Ritonavir günde iki kere kere 4 gün
100 mg, 14 gün boyunca
Fosamprenavir günde iki kere 10 mg günde bir 2,3
1.400 mg, 14 gün kere 4 gün için
10 mg tek doz 1,95 Atorvastatin dozu,
Elbasvir günde bir kez 50 mg/ elbasvir veya grazoprevir
Grazoprevir günde bir kez 200 içeren ürünlerle birlikte
mg, 13 gün uygulama sırasında
9/24günlük 20 mg'lık dozu
geçmemelidir.
Letermovir 480 mg günde bir kez, 20 mg tek doz 3,29 Atorvastatin dozu,
10 gün letermovir içeren
ürünlerle birlikte
uygulama sırasında
günlük 20 mg'lık dozu
geçmemelidir.
Nelfinavir günde iki kere 1.250 10 mg günde bir 1,74 Özel öneri yoktur.
mg, 14 gün kere 28 gün
boyunca
Greyfurt suyu, günde bir kez 240 40 mg, tek doz 1,37 Eş zamanlı olarak büyük
mL* miktarlarda greyfurt suyu
ve atorvastatin alınması
önerilmez.
Diltiazem günde bir kez 240 mg, 40 mg, tek doz 1,51 Diltiazem
28 gün başlanmasından ya da
doz ayarlamasından sonra
bu hastaların gerektiği
şekilde takibi önerilir.
Eritromisin günde dört kere 500 10 mg, tek doz 1,33 Daha düşük maksimum
mg, 7 gün doz ve bu hastaların
klinik takibi önerilir.
Amlodipin 10 mg, tek doz 80 mg, tek doz 1,18 Özel öneri yoktur.
Simetidin günde 4 kere 300 mg, 2 10 mg günde bir 1,00 Özel öneri yoktur.
hafta kere 2 hafta
boyunca
Kolestipol günde iki kere 10 g, 24 40 mg günde bir 0,74** Özel öneri yoktur.
hafta kere 8 hafta
boyunca
Magnezyum ve aluminyum 10 mg günde bir 0,66 Özel öneri yoktur.
hidroksit antasid süspansiyonu, kere 15 gün
günde 4 kere 30 mL, 17 gün boyunca
Efavirenz günde bir kere 600 mg, 10 mg 3 gün 0,59 Özel öneri yoktur.
14 gün boyunca
Rifampin günde bir kere 600 mg, 40 mg, tek doz 1,12 Eğer eş zamanlı
7 gün (birlikte verilir) uygulama kaçınılmazsa
Rifampin günde bir kere 600 mg, 40 mg, tek doz 0,20 klinik takip ile birlikte
5 gün (dozlar ayrı ayrı verilir) atorvastatin ile rifampinin
aynı zamanda verilmesi
önerilir.
Gemfibrozil günde iki kere 600 40 mg, tek doz 1,35 Daha düşük başlama
mg, 7 gün dozu ve bu hastaların
klinik takibi önerilir.
Fenofibrat günde bir kere 160 mg, 40 mg, tek doz 1,03 Daha düşük başlama
7 gün dozu ve bu hastaların
klinik takibi önerilir.
Boseprevir günde üç kez 800 mg, 40 mg, tek doz 2,3 Daha düşük başlama
7 gün dozu ve bu hastaların
10/24klinik takibi önerilir.
Boseprevir ile eş zamanlı
olarak verildiği sürece
günlük doz 20 mg’ı
geçmemelidir.
& Tedavilerin oranını temsil eder (eş zamanlı verilen ilaç artı atorvastatin ile tek başına
atorvastatin karşılaştırması).
# Klinik anlam için bkz. Bölüm 4.4 ve 4.5.
* CYP3A4’ü baskılayan bir ya da daha fazla bileşen içerir ve CYP3A4 ile metabolize edilen
ilaçların plazma konsantrasyonlarını arttırabilir. CYP3A 240 mL hacminde bir bardak greyfurt
suyu içilmesi de aktif ortohidroksi metabolit için Eğri Altındaki Alan’ın (EAA) %20,4
azalmasına neden olur. Büyük miktarlarda greyfurt suyu (5 gün boyunca günde 1,2 litre)
atorvastatin EAA’da 2,5 kat artışa ve aktif (atorvastatin ve metabolitler) HMG-KoA redüktaz
inhibitörlerinde 1,3 kat artışa neden olur.
** Oran dozdan 8-16 saat sonrası alınan tek bir örneğe dayanır.
Tablo 2: Eş zamanlı verilen ilaçların farmakokinetiğine atorvastatinin etkisi
Atorvastatin ve doz rejimi Eş zamanlı verilen ilaçlar
İlaç/Doz (mg) EAA oranı& Klinik Öneri
80 mg günde bir kere 10 gün Digoksin 0,25 mg günde 1,15 Digoksin alan hastalar
boyunca bir kere, 20 gün gerektiği şekilde takip
edilmelidir.
40 günde bir kere 22 gün Oral kontraseptif, günde 1,28 Özel öneri yok
boyunca bir kere, 2 ay 1,19
- noretindron 1 mg
-etinil estradiol 35 mcg
80 mg günde bir kere 15 gün * Fenazon, 600 mg tek 1,03 Özel öneri yok
boyunca doz
10 mg, tek doz Tipranavir günde iki kere 1,08 Özel öneri yok
500 mg /ritonavir günde
iki kere 200 mg, 7 gün
10 mg, günde bir kere 4 gün Fosamprenavir günde iki 0,73 Özel öneri yok
boyunca kere 1.400 mg, 14 gün
10 mg günde bir kere 4 gün Fosamprenavir 700 mg 0,99 Özel öneri yok
boyunca BID/ritonavir günde iki
kere 100 mg, 14 gün
& Tedavilerin oranını temsil eder (eş zamanlı verilen ilaç artı atorvastatin ile tek başına
atorvastatin karşılaştırması).
* Eş zamanlı olarak birden fazla atorvastatin ve fenazon dozunun verilmesinin fenozonun
klirensi üzerinde etkisi yoktur ya da çok küçüktür.
Miyopati/Rabdomiyoliz riski ile ilgili ilaç etkileşimleri
Etkileşen ajanlar Reçeteleme önerisi
Siklosporin, HIV proteaz inhibitörleri Atorvastatin kullanımından kaçınılmalıdır.
(tipranavir ile ritonavir), hepatit C proteaz
inhibitörü (telaprevir)
HIV proteaz inhibitörü (lopinavir ile Dikkatle ve gereken en düşük dozda
11/24ritonavir) kullanınız.
Klaritromisin, itrakonazol, HIV proteaz Günlük 20 mg atorvastatin aşılmamalıdır.
inhibitörleri (sakinavir ile ritonavir*,
darunavir ile ritonavir, fosamprenavir,
fosamprenavir ile ritonavir)
HIV proteaz inhibitörleri (nelfinavir) Günlük 40 mg atorvastatin aşılmamalıdır.
Hepatit C proteaz inhibitörü (boceprevir)
* Dikkatle ve gereken en düşük dozda kullanınız
Özel popülasyonlara ilişkin ek bilgiler
Özel popülasyonlara ilişkin veri bulunmamaktadır.
Pediyatrik popülasyon:
İlaç etkileşimi çalışmaları yalnızca erişkinlerde yapılmıştır. Pediyatrik popülasyonda
etkileşimlerin boyutu bilinmemektedir. Pediyatrik popülasyon için yukarıda erişkinler için
bahsedilen etkileşimler ve bölüm 4.4’de yer alan uyarılar dikkate alınmalıdır.
4.6. Gebelik ve laktasyon
Genel tavsiye
Gebelik kategorisi: X.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar uygun kontraseptif yöntemler kullanmalıdır (Bkz.
Bölüm 4.3).
Gebelik dönemi
Atorvastatin gebelik döneminde kontrendikedir (Bkz. Bölüm 4.3). TARDEN’in gebe
kadınlarda güvenliliği kanıtlanmamıştır. Gebe kadınlarda atorvastatin ile kontrollü klinik
çalışma yapılmamıştır. HMG-KoA redüktaz inhibitörlerine intrauterin maruziyetin ardından
nadir olarak konjenital anormallikler bildirilmiştir. Hayvan çalışmalarında üreme toksisitesi
gösterilmiştir (Bkz. Bölüm 5.3).
Gebenin atorvastatin ile tedavisi, kolesterol biyosentezinin bir prekürsörü olan fetal mevalonat
düzeylerini düşürebilir. Ateroskleroz kronik bir süreçtir ve lipid düşürücü ilaçların gebelik
süresince kesilmesi, primer hiperkolesteroleminin uzun dönem sonuçları üzerinde ancak küçük
bir etki gösterecektir.
Bu nedenlerden ötürü TARDEN, gebe kadınlarda, gebe kalmaya çalışan veya gebelik şüphesi
bulunan kadınlarda kullanılmamalıdır. TARDEN ile tedavi, gebelik süresince veya kadının
gebe olmadığı tespit edilinceye kadar durdurulmalıdır (Bkz. Bölüm 4.3).
Laktasyon dönemi
Atorvastatin laktasyon döneminde kontrendikedir. Bu ilacın insan sütü ile itrah edilip
edilmediği bilinmemektedir. Emzirilen bebeklerdeki advers reaksiyon potansiyeli nedeniyle,
atorvastatin kullanan kadınlar emzirmemelidirler (Bkz. Bölüm 4.3).
Üreme yeteneği / Fertilite
Atorvastatinin, hayvan çalışmalarında erkek veya dişi üremesi üzerinde herhangi bir etkisi
olmamıştır (Bkz. Bölüm 5.3.).
12/244.7. Araç ve makine kullanımı üzerindeki etkiler
TARDEN’in araç ve makine kullanma yeteneği üzerine etkisi ihmal edilebilir düzeydedir.
4.8. İstenmeyen etkiler
16.066 hastanın ortalama 53 hafta tedavi edildiği plasebo kontrollü (8.755 atorvastatin ve 7.311
plasebo) klinik çalışma veri tabanında advers olay nedeniyle tedaviyi bırakma oranları
atorvastatin grubunda %5,2, plasebo grubunda ise %4 olmuştur.
Klinik çalışmalardan ve pazarlama sonrası deneyimden gelen verilere dayanarak; aşağıdaki
tablo TARDEN için yan etki profilini göstermektedir.
Tahmini yan etki sıklıkları şu sıklıklara göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar:
Yaygın : Nazofarenjit
Kan ve lenf sistemi hastalıkları:
Seyrek : Trombositopeni
Bağışıklık sistemi hastalıkları:
Yaygın : Alerjik reaksiyonlar
Çok seyrek : Anafilaksi
Metabolizma ve beslenme hastalıkları:
Yaygın : Hiperglisemi
Yaygın olmayan : Hipoglisemi, kilo artışı, anoreksi
Psikiyatrik hastalıklar:
Yaygın olmayan : Kabus görme, uykusuzluk
Sinir sistemi hastalıkları:
Yaygın : Baş ağrısı
Yaygın olmayan : Sersemlik, parestezi, hipoestezi, tat alma bozuklukları, amnezi
Seyrek : Periferal nöropati
Bilinmiyor : Myastenia gravis
Göz hastalıkları:
Yaygın olmayan : Bulanık görme
Seyrek : Görme bozukluğu
Bilinmiyor : Oküler myasteni
Kulak ve iç kulak hastalıkları:
Yaygın olmayan : Kulak çınlaması
Çok seyrek : İşitme kaybı
Solunum, göğüs bozuklukları ve mediastinal hastalıklar:
Yaygın : Faringolaringeal ağrı, epistaksis
13/24Gastrointestinal hastalıklar:
Yaygın : Konstipasyon, gaza bağlı şişkinlik, dispepsi, mide bulantısı, diyare
Yaygın olmayan : Kusma, abdominal ağrı (üst ve alt), geğirme, pankreatit
Hepato-bilier hastalıklar:
Yaygın olmayan : Hepatit
Seyrek : Kolestaz
Çok seyrek : Karaciğer yetmezliği
Deri ve deri altı doku hastalıkları:
Yaygın olmayan : Ürtiker, deri döküntüsü, kaşıntı, alopesi
Seyrek : Anjiyonörotik ödem, büllü döküntüler (eritema multiforme, Stevens
Johnson Sendromu ve toksik epidermal nekroliz dahil)
Kas-iskelet bozukluklar, bağ doku ve kemik hastalıkları:
Yaygın : Miyalji, artralji, ekstremitelerde ağrı, kas spazmları, eklem şişmesi, sırt
ağrısı
Yaygın olmayan : Boyun ağrısı, kas güçsüzlüğü
Seyrek : Miyopati, miyozit, rabdomiyoliz, kas rüptürü, rüptürün de bazen eşlik
ettiği tendinopati
Çok seyrek : Lupus benzeri sendrom
Bilinmiyor : İmmün aracılı nekrotizan miyopati (bkz. Bölüm 4.4)
Üreme sistemi ve meme hastalıkları:
Çok seyrek : Jinekomasti
Genel bozukluklar ve uygulama bölgesine ilişkin hastalıklar:
Yaygın olmayan : Halsizlik, asteni, göğüs ağrısı, periferal ödem, yorgunluk, ateş
Araştırmalar:
Yaygın : Anormal karaciğer fonksiyon testleri, artmış kan kreatin kinaz değerleri
Yaygın olmayan : İdrarda beyaz kan hücreleri pozitifliği
Diğer HMG-KoA redüktaz inhibitörleri ile olduğu gibi, TARDEN alan hastalarda artmış serum
transaminaz değerleri rapor edilmiştir. Bu değişiklikler genellikle hafif ve geçici olmuştur ve
tedaviye müdahale edilmesini gerektirmemiştir. TARDEN alan hastaların %0,8’inde serum
transaminazlarında klinik olarak önemli artışlar (NÜS’ün 3 katından fazla) gözlenmiştir. Bu
artışlar doz ile ilişkilidir ve tüm hastalarda geri dönüşümlü olduğu görülmüştür.
NÜS’ün 3 katından fazla artmış serum kreatin kinaz seviyeleri; klinik çalışmalarda diğer
HMG-KoA redüktaz inhibitörleri ile gözlenenlere benzer şekilde TARDEN alan hastaların
%2,5’unda görülmüştür. NÜS’ün 10 katından fazla değerler TARDEN ile tedavi edilen
hastaların %0,4’ünde görülmüştür (bkz. Bölüm 4.4).
Pediyatrik popülasyon
10-17 yaş arası atorvastatin ile tedavi edilen pediyatrik hastaların yan etki profili, plasebo ile
tedavi edilen hastalara genel olarak benzemektedir. İki grup hastada da görülen en yaygın yan
etkiler (nedensellik değerlendirilmesine bakılmaksızın) enfeksiyonlardır. Kapsamlı olgunlaşma
ve gelişmenin, Tanner evrelerinin değerlendirildiği; boy ile kilonun ölçüldüğü 3 yıllık
çalışmanın verilerine göre büyüme ve cinsel olgunlaşma üzerinde anlamlı klinik etkisinin
14/24olmadığı görülmüştür. Atorvastatinin pediyatrik hastalarda güvenlilik ve tolerabilite profili
erişkin hastalardakine benzerdir.
Klinik güvenlilik veritabanı atorvastatin alan 520 pediyatrik hasta için güvenlilik verisi
içermektedir. Bu hastalardan 7’si 6 yaşından küçük, 121’i 6-9 yaş arasında, 392’si 10-17 yaş
arasındaydı. Mevcut verilere göre çocuklarda görülen yan etkilerin sıklığı, tipi ve şiddeti
erişkin hastalarda görülenler ile benzerdir.
Aşağıdaki advers olaylar bazı statinler ile bildirilmiştir:
• Uyku bozukluğu, uykusuzluk ve kabus görme dahil.
• Hafıza kaybı.
• Seksüel disfonksiyon.
• Depresyon
• Nadir interstisyal akciğer hastalığı, özellikle uzun dönem tedavide (bkz. Bölüm 4.4).
• Diyabet: Sıklık, risk faktörlerinin varlığı veya yokluğuna bağlı olacaktır (açlık kan şekeri
≥100,9 mg/dL, VKİ>30 kg/m2, trigliseritlerde artış, hipertansiyon hikayesi)
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
TARDEN'in doz aşımı için spesifik tedavi bulunmamaktadır. Doz aşımının oluşması halinde,
hasta semptomatik olarak tedavi edilmeli ve gereken destekleyici tedbirler alınmalıdır.
Karaciğer fonksiyon testleri ve KK seviyeleri izlenmelidir. Plazma proteinlerine fazlaca ilaç
bağlanmasına bağlı olarak hemodiyalizin atorvastatin klerensini anlamlı olarak arttırması
beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyovasküler İlaçlar, Serum Lipid Düşürücü İlaçlar, HMG-KoA
Redüktaz İnhibitörleri
ATC Kodu: C10AA05
Atorvastatin 3-hidroksi-3-metil-glutaril-koenzim A'nın kolestrol dahil sterollerin bir öncülü
olan mevalonata dönüşmesinden sorumlu hız sınırlayıcı bir enzim olan HMG-KoA redüktazın
seçici, yarışmacı inhibitörüdür. Karaciğerde trigliseridler ve kolesterol çok düşük dansiteli
lipoproteinlerle (VLDL) birleşirler ve periferik dokulara ulaştırmak üzere plazmaya salınırlar.
Düşük dansiteli (LDL) VLDL’den oluşur ve öncelikli olarak LDL’ye yüksek afinitesi olan
reseptör (LDL reseptörü) aracılığıyla katabolize edilir.
Atorvastatin HMG-KoA redüktazı baskılayarak ve sonuç olarak karaciğerde kolesterol
biyosentezini baskılayarak plazma kolesterolünü ve serum lipoprotein konsantrasyonlarını
15/24düşürür ve LDL’nin hücre içine alımını ve katabolizmasını arttırmak için hücre yüzeyinde
karaciğer LDL reseptörlerinin sayısını arttırır.
Atorvastatin LDL üretimini ve LDL parçacığı sayısını azaltır. Atorvastatin LDL reseptör
etkinliğinde derin ve uzun süreli bir artışla birlikte dolaşımdaki LDL parçacıklarının kalitesinde
yararlı bir değişiklik oluşturur. Atorvastatin genellikle lipid düşürücü ilaçlara yanıt vermeyen
homozigot ailevi hiperkolesterolemi hastalarında LDL-K’nın düşürülmesinde etkilidir.
Bir doz-yanıt çalışmasında atorvastatinin total-K (%30-%46), LDL-K (%41 - %61),
apolipoprotein B (%34 - %50), ve trigliserid (%14- %33) konsantrasyonlarını düşürürken
HDL-K ve apolipoprotein A1 konsantrasyonlarında değişen artışlar oluşturulduğu
gösterilmiştir. Bu sonuçlar heterozigot ailevi hiperkolesterolemi hastalarında, ailevi olmayan
hiperkolesterolemi formlarında ve insüline bağımlı olmayan diabetes mellitus hastalarında
tutarlılık göstermiştir.
Total-K, LDL-K ve apolipoprotein B konsantrasyonlarındaki azalmanın kardiyovasküler olay
ve kardiyovasküler mortalite riskini azalttığı gösterilmiştir.
Homozigot Ailevi Hiperkolesterolemi
Değişik sürelerde, isteğe bağlı birçok merkezli 8 haftalık, açık etiketli bir ilaca erken erişim
çalışmasına aralarında 89’unun homozigot ailevi hiperkolesterolemi hastası olduğu belirlenen
335 hasta kaydedilmiştir. Bu 89 hastada LDL-K’da ortalama yüzde azalma yaklaşık %20 idi.
Atorvastatin günde 80 mg’lık dozlara kadar verilmiştir.
Ateroskleroz
Agresif Lipid Düşürücü ile Aterosklerozu Geri Çevirme (REVERSAL) çalışmasında koroner
arter hastalığı olan hastalarda atorvastatin ile yoğun lipid düşürücü tedavinin ve pravastatin 40
mg ile standart lipid düşürücü tedavinin koroner ateroskleroz üzerindeki etkileri anjiografi
sırasında intravenöz ultrason (IVUS) ile değerlendirilmiştir. Bu randomize çift kör, çok
merkezli, kontrollü klinik çalışmada 502 hastaya başlangıçta ve 18. ayda IVUS yapılmıştır.
Atorvastatin grubunda (n=253), aterosklerozda progresyon saptanmamıştır. Atorvastatin
grubunda toplam aterom hacminde başlangıca göre medyan yüzde değişikliği (birincil çalışma
kriteri) -%0,4 (p=0,98) ve pravastatin grubunda (n=249) +2,7% (p=0,001) bulunmuştur.
Pravastatin ile karşılaştırıldığında atorvastatinin etkilerinin istatistiksel olarak anlamlı olduğu
saptanmıştır. (p=0,02). Yoğun lipid düşürücü tedavinin kardiyovasküler sonlanım noktaları
üzerindeki etkileri (örneğin revaskülarizasyon gereksinimi, ölümcül olmayan miyokart
enfarktüsü, koroner nedenli ölüm) bu çalışmada incelenmemiştir.
Atorvastatin grubunda, LDL-K başlangıctaki 3,89 mmol/L ± 0,7 (150 mg/dL ± 28)
seviyesinden ortalama 2,04 mmol/L ± 0,8 (78,9 mg/dL ± 30) seviyesine inerken pravastatin
grubunda LDL-K başlangıctaki 3,89 mmol/L ± 0,7 (150 mg/dL ± 26) seviyesinden ortalama
2,85 mmol/L ± 0,7 (110 mg/dL ± 26) seviyesine inmiştir (p<0,0001). Atorvastatin ayrıca
ortalama total-K konsantrasyonunda %34,1 (pravastatin: -%18,4, p<0,0001), ortalama TG
seviyelerinde %20 (pravastatin: -%6,8, p<0,0009) ve ortalama apolipoprotein B
konsantrasyonunda %39,1 (pravastatin: -%22,0, p<0,0001) azalma sağlamıştır. Atorvastatin
ortalama HDL-K seviyesinde %2,9 artışa yol açtı (pravastatin: +%5,6, p=NS). CRP’de
ortalama azalma atorvastatin grubunda %36,4 iken pravastatin grubunda %5,2’dir (p<0,0001).
Çalışma sonuçları 80 mg doz gücü ile elde edilmiştir. Bu nedenle, bu sonuçlara dayanarak daha
düşük doz güçleri için öngörüde bulunulamamıştır.
16/24Güvenlilik ve tolere edilebilirlik profilleri iki tedavi grubu arasında benzer bulunmuştur.
Yoğun lipid düşürücü tedavinin önemli kardiyovasküler sonlanım noktaları üzerindeki etkileri
bu çalışmada araştırılmamıştır. Bu nedenle kardiyovasküler olayların birincil ve ikincil
önlenmesi açısından bu görüntüleme sonuçlarının klinik önemi bilinmemektedir.
Akut koroner sendrom
MIRACL çalışmasında atorvastatin 80 mg akut koroner sendromu (Q dalgasız MI ve kararsız
angina) olan 3.086 hastada (atorvastatin n=1.538; plasebo n=1.548) araştırılmıştır. Tedavi
hastaneye yattıktan sonra akut fazda başlatılmış ve 16 haftalık bir dönem boyunca devam
ettirilmiştir. Günde 80 mg atorvastatin tedavisi herhangi bir nedenden ölüm, ölümcül olmayan
MI, resüsite edilmiş kalp durması ya da hastaneye yatışı gerektiren miyokart iskemisi bulguları
olan angina pektoris olarak tanımlanan birleşik birincil sonlanım noktasının gerçekleşmesine
kadar geçen zamanı uzatarak riski %16 azaltmıştır (p=0,048). Bu azalma başlıca nedeni
miyokart iskemisi bulguları olan angina pectoris nedeniyle yeniden hastaneye yatışta %26
azalmaya bağlıdır (p=0,018). Diğer ikincil sonlanım noktaları tek başlarına istatistiksel
anlamlılık seviyesine ulaşmamışlardır (genel olarak plasebo: %22,2, atorvastatin: %22,4).
MIRACL çalışmasında atorvastatinin güvenlilik profili bölüm 4.8’de tanımlanan güvenlilik
profili ile uyumludur.
Kardiyovasküler hastalığın önlenmesi
Atorvastatinin ölümcül ve ölümcül olmayan koroner kalp hastalığı üzerindeki etkisi randomize,
çift kör, plasebo kontrollü bir çalışma olan İngiliz-İskandinav Kalple İlgili Sonuçlar Çalışması
Lipid Düşürücü Tedavi Kolu (ASCOT-LLA) çalışmasında araştırılmıştır. Hastalar hipertansif,
40- 79 yaş arasında, daha önce miyokart enfarktüsü ya da angina tedavisi öyküsü olmayan ve
TK seviyeleri ≤6,5 mmol/L (251 mg/dL) olan hastalardır. Tüm hastalarda en az 3 önceden
tanımlanmış kardiyovasküler risk faktörü vardı: erkek cinsiyet, yaş ≥55, sigara, diyabet, birinci
derece akrabada KKH, TK:HDL-K >6, periferik damar hastalığı, sol ventrikül hipertrofisi,
daha önce serebrovasküler olay, özgün EKG anormalliği, proteinüri/albuminüri. Katılan tüm
hastaların ilk kardiyovasküler olay açısından yüksek risk altında olması öngörülmemiştir.
Hastalar antihipertansif tedavi (amlodipin ya da atenolole dayanan ilaç rejimi ile) ve günde 10
mg atorvastatin (n=5.168) ya da plasebo (n=5.137) ile tedavi edilmişlerdir.
Atorvastatinin mutlak ve göreceli risk azaltıcı etkisi aşağıdaki gibidir:
Olay Göreceli Riskte Olay Sayısı Mutlak Riskte P değeri
Azalma (%) (Atorvastatin- Azalma1 (%)
Plasebo
karşılaştırması)
Ölümcül KKH artı
ölümcül olmayan MI %36 100’e karşılık 154 %1,1 0,0005
Total kardiyovasküler
olay ve revaskülarizasyon %20 389’a karşılık 483 %1,9 0,0008
işlemi
Total koroner olay %29 178’e karşılık 247 %1,4 0,0006
17/241 3,3 yıllık bir medyan takip süresince olan ham olay oranlarındaki farka dayanmaktadır.
KKH: koroner kalp hastalığı; MI:miyokart enfarktüsü
Toplam mortalite ve morbidite anlamlı olarak azalmamıştır (185’e karşılık 212 olay, p=0,17 ve
74’e karşılık 82 olay, p=0,51). Cinsiyete göre (%81 erkek, %19 kadın) alt grup analizlerinde,
atorvastatinin yararlı etkisi erkeklerde görülmüş ancak olasılıkla kadın alt grubunda düşük olay
oranına bağlı olarak belirlenememiştir. Genel ve kardiyovasküler mortalite kadın hastalarda
sayısal olarak daha yüksektir (38’e karşılık 30 ve 17’e karşılık 12), ancak bu istatistiksel olarak
anlamlı değildir. Başlangıçtaki antihipertansif tedaviye göre anlamlı tedavi etkileşimi
saptanmıştır. Amlodipinle ile tedavi edilen hastalara atorvastatin verildiğinde birincil sonlanım
noktası (ölümcül KKH artı ölümcül olmayan MI) anlamlı olarak azalmış (HR 0,47 (0,32-0,69),
p=0,00008) ancak aynı etki atenolol ile tedavi edilen hastalarda görülmemiştir (HR 0,83 (0,59-
1,17), p=0,287).
Atorvastatinin ölümcül olan ve olmayan kardiyovasküler hastalık üzerindeki etkisi ayrıca 40-75
yaş arasında, kardiyovasküler hastalık öyküsü olmayan ve LDL-K seviyesi ≤4,14 mmol/L (160
mg/dL) ve TG seviyesi ≤6,78 mmol/L (600 mg/dL) olan tip 2 diyabet hastalarında yapılan bir
randomize, çift kör, çok merkezli, plasebo kontrollü çalışmada, Birleşik Atorvastatin Diyabet
Çalışmasında (CARDS) değerlendirilmiştir. Tüm hastalarda aşağıda belirtilen risk
faktörlerinden en az biri mevcuttur: hipertansiyon, halen sigara kullanmak, retinopati,
mikroalbuminüri ya da makroalbuminüri.
Hastalar 3,9 yıllık bir medyan takip süresince günde 10mg atorvastatin (n=1.428) ya da plasebo
(n=1.410) ile tedavi edilmiştir.
Atorvastatinin mutlak ve göreceli risk azaltma etkisi aşağıdaki gibidir:
Olay Göreceli Riskte Olay Sayısı Mutlak P değeri
Azalma(%) (atorvastatin- Riskte
plasebo Azalma1
karşılaştırması) (%)
Majör kardiyovasküler %37 83’e karşılık 127 %3,2 0,0010
olaylar (ölümcül ve ölümcül
olmayan Akut MI, sessiz
Akut MI, akut KKH ölümü,
kararsız angina, KABG,
PTKA, revaskülarizasyon, inme)
MI (ölümcül ve ölümcül %42 38’e karşılık 64 %1,9 0,0070
olmayan MI, sessiz MI)
İnmeler (ölümcül ve ölümcül %48 21’e karşılık 39 %1,3 0,0163
olmayan)
13,9 yıllık bir medyan takip süresince olan ham olay oranlarındaki farka dayanmaktadır.
KABG = koroner arter bypass grefti; KKH = koroner kalp hastalığı; MI = miyokard
enfarktüsü; PTKA = perkütan transluminal koroner anjiyoplasti.
Tedavi etkisinde hastanın cinsiyetine, yaşına ya da başlangıçtaki LDL-K seviyesine göre bir
fark gözlenmemiştir. Mortalite oranı açısından olumlu bir eğilim izlenmiştir (plasebo grubunda
82 ölüm, buna karşılık atorvastatin grubunda 61 ölüm, p=0,0592).
18/24Tekrarlayan inme
Kolesterol Seviyelerinin Agresif Bir Şekilde Düşürülmesi İle İnme Önleme (SPARCL)
çalışmasında, günde 80 mg atorvastatin ya da plasebonun inme üzerindeki etkisi önceki altı ay
içinde inme ya da geçici iskemik atak (GİA) geçiren ve koroner kalp hastalığı (KKH) öyküsü
bulunmayan 4731 hastada değerlendirilmiştir. Hastaların %60’ı erkektir ve yaşları 21 ile 92
arasında (ortalama yaş 63) değişmekte olup ortalama başlangıç LDL seviyesi 133 mg/dL (3,4
mmol/L) bulunmuştur. Atorvastatin ile tedavi sırasında ortalama LDL-K seviyesi 73 mg/dL
(1,9 mmol/L) ve plasebo ile tedavi sırasında 129 mg/dL (3,3 mmol/L) bulunmuştur. Medyan
takip 4,9 yıl olmuştur.
Birincil sonlanım noktası olan ölümcül ve ölümcül olmayan inme riskini atorvastatin 80 mg
plaseboya göre %15 azaltmıştır (HR 0,85; %95 GA, 0,72-1,00; p=0,05 ya da başlangıç
faktörlerine göre ayarlama yaptıktan sonra 0,84; %95 GA 0,71-0,99; p=0,03). Tüm nedenlerden
mortalite atorvastatin için %9,1 (216/2365) buna karşılık plasebo için %8,9 (211/2366)
bulunmuştur.
Bir post-hoc analizde atorvastatin 80 mg plasebo ile karşılaştırıldığında iskemik inme sıklığını
azaltmış (218/2365, %9,2’e karşılık 274/2366, %11,6, p=0,01) ve kanamalı inme sıklığını
arttırmıştır (55/2365, %2,3’e karşılık 33/2366, %1,4, p=0,02).
• Çalışmaya giren hastalardan daha önce kanamalı inme geçirmiş olanlarda kanamalı
inme riski (atorvastatin için 7/45 buna karşılık plasebo için 2/48; HR 4,06; %95 GA,
0,84-19,57) ve iskemik inme riski gruplar arasında benzer bulunmuştur (atorvastatin
için 3/45 buna karşılık plasebo için 2/48; HR 1,64; %95 GA, 0,27-9,82).
• Çalışmaya giren hastalardan daha önce laküner enfarkt geçirmiş olanlarda kanamalı
inme riski artmış (atorvastatin için 20/708 buna karşılık plasebo için 4/701; HR 4,99;
%95 GA, 1,71-14,61), ancak bu hastalarda iskemik inme riski de azalmıştır
(atorvastatin için 79/708 buna karşılık plasebo için 102/701; HR 0,76; %95 GA, 0,57-
1,02). Daha önce laküner enfarkt geçirmiş ve günde 80 mg atorvastatin kullanan
hastalarda net inme riskinin artmış olması olasıdır.
Daha önce kanamalı inme geçirmiş hasta alt grubunda tüm nedenlerden mortalite atorvastatin
için %15,6 (7/45) iken plasebo için %10,4 (5/48) bulunmuştur. Daha önce laküner enfarkt
geçirmiş hasta alt grubunda tüm nedenlerden mortalite atorvastatin için %10,9 (77/708) iken
plasebo için % 9,1 (64/701) bulunmuştur.
Pediyatrik popülasyon
6-17 Yaş Arası Pediyatrik Hastalarda Heterozigot Ailevi Hiperkolesterolemi
Genetik olarak doğrulanmış heterozigot ailevi hiperkolesterolemisi olan ve başlangıç LDL-K
seviyesi ≥4 mmol/L olan çocuk ve adölesanlarda atorvastatinin farmakokinetiğini,
farmakodinamiğini, güvenliliğini ve tolere edilebilirliğini değerlendirmek için 8 haftalık, açık
etiketli bir çalışma yapılmıştır. 6-17 yaş arasında toplam 39 çocuk ve adolesan kaydedilmiştir.
Kohort A’ya 6-12 yaş arası, Tanner Evre 1 olan 15 çocuk alınırken Kohort B’ye 10-17 yaş
arası ve Tanner Evre ≥2 olan 24 çocuk alınmıştır.
Atorvastatinin başlangıç dozu Kohort A’da günde 5 mg çiğneme tableti ve Kohort B’de günde
10 mg tablet formülasyondur. Eğer hasta 4. haftada hedef LDL-K konsantrasyonu olan <3,35
mmol/L seviyesine ulaşmamışsa ve atorvastatin iyi tolere edilmişse atorvastatin dozunun iki
katına çıkartılmasına izin verilmiştir.
19/24Ortalama LDL-K, TK, VLDL-K ve Apo B değerleri tüm hastalarda 2 haftada düşmüştür.
Dozun iki katına çıkartıldığı hastalarda dozun arttırılmasından sonra ilk değerlendirmede,
ikinci hafta gibi erken bir dönemde ek azalmalar gözlenmiştir. Lipid parametrelerinde ortalama
yüzde değişiklik hastanın başlangıç dozunda kalmış olmalarına ya da başlangıç dozunun iki
katına çıkartılmış olmasına bakmaksızın her iki kohort için de aynı olmuştur. 8. haftada LDL-
K’de ve TK’de başlangıca göre ortalama değişiklik tüm maruz kalınan seviyeler için sırasıyla
yaklaşık %40 ve %30 olarak bulunmuştur.
İkinci bir açık etiketli tek kollu çalışmada Heterozigot Ailevi Hiperkolesterolemi (HeFH) olan
5- 15 yaş arası 271 kız ve erkek çocuk kaydedilmiş ve üç yıla kadar atorvastatin ile tedavi
edilmiştir. Çalışmaya kayıt olmak için doğrulanmış HeFH ve başlangıç LDL-K seviyesinin ≥4
mmol/L (yaklaşık 152 mg/dL) olması gerekmiştir. Çalışmaya Tanner 1 gelişme evresinde 139
çocuk alınmıştır (genellikle 6-10 yaş arasında). Atorvastatin dozu (günde bir kez) 10 yaşından
küçük çocuklarda 5 mg (çiğneme tableti) ile başlanmıştır. 10 yaş ve üstü çocuklar atorvastatine
10 mg dozunda başlamıştır (günde bir kez). Tüm çocuklarda hedef < 3,35 mmol/L LDL-K
seviyesine ulaşmak için daha yüksek dozlara titrasyona izin verilmiştir. 6-9 yaş arasındaki
çocuklar için ortalama ağırlıklı doz 19,6 mg ve 10 yaş ve üzeri çocuklar için ortalama ağırlıklı
doz 23,9 mg olmuştur.
Ortalama (+/- SS) başlangıç LDL-K değeri 6,12 (1,26) mmol/L olup bu da yaklaşık 233 (48)
mg/dL denk düşmektedir. Nihai sonuçlar için aşağıda tablo 3’e bakınız.
3 yıllık çalışma boyunca atorvastatin tedavisi alan pediyatrik ve adölesan HeFH hastalarında
veriler büyüme ve gelişme üzerinde ilaç etkisi olmamasıyla uyumlu olmuştur (yani boy, kilo,
Tanner evresi, Araştırmacının Genel Olgunlaşma ve Gelişme Değerlendirmesi). Yaşa göre,
cinsiyete göre ve vizite göre boyda, ağırlıkta ve VKİ’de dikkati çeken, araştırmacının
değerlendirdiği ilaç etkisi olmamıştır.
Heterozigot Familyal Hiperkolesterolemisi olan Adölesan Erkek ve Kız Çocuklarda
Atorvastatinin Lipit Düşürücü Etkisi (mmol/L)
Zaman N TK (SS) LDL-K (SS) HDL-K (SS) TG (SS) Apo B (SS)#
Başlangıç 271 7,86(1,30) 6,12(1,26) 1,314(0,2663) 0,93(0,47) 1,42(0,28)**
değeri
30. Ay 206 4,95(0,77)* 3,25(0,67) 1,327(0,2796) 0,79(0,38)* 0,90(0,17)*
36. Ay/TS 240 5,12(0,86) 3,45(0,81) 1,308(0,2739) 0,78(0,41) 0,93(0,2)***
TK= total kolesterol; LDL-K = düşük yoğunluklu lipoprotein kolesterol; HDL-K = yüksek
yoğunluklu lipoprotein kolesterol; TG = trigliserit; Apo B = apolipoprotein B; TS= Tedavinin
sonu
“36. Ay/TS” 36 aydan önce katılımı sonlanan hastaların yanı sıra 36 aylık katılımı tamamlayan
hastaların son vizit verilerini içermektedir;
“*”= 30. Ay parametresi için N değeri 207’dir;
“**”= Başlangıç değeri parametresi için N değeri 270’dir;
“***” = 36. Ay/ET parametresi için N değeri 243’tür;
“#”= Apo B için g/L’dir.
20/24Heterozigot Ailevi Hiperkolesterolemisi olan 10-17 Yaş Arası Pediyatrik Hastalar
Bir açık etiketli fazın takip ettiği çift-kör, plasebo kontrollü bir çalışmada heterozigot ailevi
hiperkolesterolemisi olan 10-17 yaş arası (ortalama yaş 14,1) 187 erkek ve menarş sonrası kız
çocuk 26 hafta boyunca atorvastatin (n=140) ya da plasebo (n=47) almaya randomize
edilmiştir, ardından hepsi 26 hafta boyunca atorvastatin almıştır. Atorvastatinin dozajı (günde
bir kez) ilk 4 hafta için 10 mg olup eğer LDL-K seviyesi >3,36 mmol/L ise 20 mg’a yukarı titre
edilmiştir. Atorvastatin 26 haftalık çift kör faz boyunca total-K, LDL-K, trigliserid ve
apolipoprotein B seviyelerini anlamlı derecede düşürmüştür. 26 haftalık çift kör faz boyunca
atorvastatin grubunda ortalama ulaşılan LDL-K değeri 3,38 mmol/L (aralık: 1,81-6,26 mmol/L)
iken buna karşın plasebo grubunda 5,91 mmol/L (aralık: 3,93-9,96 mmol/L) bulunmuştur.
Hiperkolesterolemisi olan 10-18 yaş arası hastalarda atorvastatin ile kolestipolün
karşılaştırıldığı ek bir pediyatrik çalışma atorvastatinin (N=25) kolestipol (N=31) ile
karşılaştırıldığında 26. Haftada LDL-K seviyesinde anlamlı azalma sağladığını göstermiştir
(p<0,05).
Ağır hiperkolesterolemisi olan hastalarda (homozigot hiperkolesterolemi dahil) yapılan bir
ilaca erken ulaşım çalışmasına 46 pediyatrik hasta alınmış ve atorvastatin yanıta göre titre
edilerek tedavi edilmiştir (bazı hastalar günde 80 mg atorvastatin almıştır). Çalışma 3 yıl
sürmüş, LDL-K %36 düşürülmüştür.
Çocukluk çağında atorvastatin tedavisinin morbiditenin ve mortalitenin azaltılmasında uzun
süreli etkililiği belirlenmemiştir.
Avrupa İlaç Ajansı heterozigot hiperkolesteroleminin tedavisinde 0-6 yaş aralığındaki
çocuklarda ve homozigot ailevi hiperkolesteroleminin, kombine (mikst) hiperkolesteroleminin,
primer hiperkolesteroleminin ve kardiyovasküler olayların önlenmesinde 0-18 yaş aralığındaki
çocuklarda atorvastatin ile yapılan çalışma sonuçlarının teslim edilmesi zorunluluğundan
vazgeçmiştir (pediyatrik kullanım hakkında bilgi için bkz. Bölüm 4.2).
5.2. Farmakokinetik özellikler
Genel özellikler
Emilim:
Atorvastatin oral uygulamadan sonra hızla absorbe olur; maksimum plazma konsantrasyonları
1 ila 2 saat arasında görülür. Emilimin derecesi ve plazma atorvastatin konsantrasyonları,
atorvastatin dozuyla orantılı olarak artar. Atorvastatin tabletleri solüsyonlarla kıyaslandığında
%95 - %99 biyoyararlanıma sahiptir. Atorvastatinin mutlak biyoyararlanımı yaklaşık %12’dir
ve HMG-KoA redüktaz inhibitör aktivitesinin sistemik yararlanımı yaklaşık %30'dur. Düşük
sistemik yararlılık gastrointestinal mukozadaki pre- sistemik klerense ve/veya hepatik ilk-geçiş
metabolizmasına bağlanır.
Dağılım:
Atorvastatinin ortalama dağılım hacmi yaklaşık 381 L'dir. Atorvastatin plazma proteinlerine ≥
%98 oranında bağlanır.
Biyotransformasyon:
Atorvastatin büyük oranda sitokrom P450 3A4 enzimi ile orto- ve parahidroksilat türevlerine
ve çeşitli beta oksidasyon ürünlerine metabolize olur. Diğer yolaklar dışında bu ürünler de
21/24glukuronidasyon yoluyla metabolize edilirler. İn vitro olarak HMG- KoA redüktazın orto- ve
parahidroksilat metabolitleri yoluyla inhibisyonu atorvastatininkine denktir. HMG-KoA
redüktaz için sirküle eden inhibitör aktivitenin yaklaşık %70'i aktif metabolitlere bağlıdır.
Eliminasyon:
Atorvastatin primer olarak karaciğerde ve karaciğer dışında metabolize edildikten sonra safra
ile atılır. Bununla birlikte atorvastatinin yeniden enterohepatik sirkülasyona girişi önemsiz
boyutta görünmektedir. Atorvastatinin insanda ortalama plazma eliminasyon yarı ömrü
yaklaşık 14 saattir. Aktif metabolitlerin katkısına bağlı olarak HMG-KoA redüktazın inhibitör
etkinliğinin yarı ömrü yaklaşık 20-30 saattir.
Atorvastatin, hepatik taşıyıcıların, organik anyon taşıyan polipeptit 1B1 (OATP1B1) ve 1B3
(OATP1B3) taşıyıcısının substratıdır. Atorvastatinin metabolitleri, OATP1B1'in substratlarıdır.
Atorvastatin ayrıca, dışa atım taşıyıcı P-glikoprotein’in (P-gp) ve atorvastatinin bağırsak
emilimini ve biliyer klirensini sınırlayabilen meme kanseri direnç proteininin (BCRP) substratı
olarak da tanımlanır (bkz. Bölüm 5.2).
Doğrusallık/Doğrusal olmayan durum:
Doğrusallık/doğrusal olmayan durum verisi saptanmamıştır.
Hastalardaki karakteristik özellikler
Yaşlılar:
Sağlıklı yaşlı gönüllülerde atorvastatinin ve aktif metabolitlerinin plazma konsantrasyonları
genç erişkinlere göre daha yüksekken lipid etkileri daha genç hasta popülasyonunda gözlenenle
benzerdir.
Çocuklar:
Açık etiketli, 8 haftalık bir çalışmada, Heterozigot familyal hiperkolesterolemisi olan 6-17 yaş
arası Tanner Evre 1 (N=15) ile Tanner Evre 2 ve sonrası (N=24); LDL-K başlangıç değeri ≥4
mmol/L olan pediyatrik hastalar sırasıyla atorvastatin 5 ya da 10 mg çiğneme tableti veya 10 ya
da 20 mg film kaplı tablet verilerek tedavi edilmiştir. Atorvastatin popülasyonunun
farmakokinetik modelinde tek önemli eşdeğişken vücut ağırlığıdır. Vücut ağırlığına göre
allometrik olarak hesaplandığında, pediyatrik hastaların belirgin oral klirensinin erişkinlerle
benzer olduğu görülmüştür. Atorvastatin ve o-hidroksiatorvastatine maruz kalma aralığında
LDL-K ve toplam kolesterol miktarlarında sabit düşüş gözlenmiştir.
Cinsiyet:
Atorvastatin plazma konsantrasyonları kadınlarda erkeklerden farklıdır (kadınlarda yaklaşık
olarak C %20 yüksek ve EAA %10 düşüktür). Fakat kadınlar ve erkekler arasında lipid
maks
düşürücü etkileri yönünden klinik olarak anlamlı hiçbir fark olmamıştır.
Böbrek yetmezliği:
Böbrek yetersizliğinin atorvastatinin ve aktif metabolitlerinin plazma konsantrasyonlarının ya
da lipid etkilerini üzerinde etkisi yoktur.
Karaciğer yetmezliği:
Atorvastatin plazma konsantrasyonları kronik alkolik karaciğer hastalığı olan hastalarda
belirgin olarak (yaklaşık C 'ta 16 kat ve EAA'da 11 kat) artmıştır (Childs-Pugh B) (Bkz.
maks
Bölüm 4.3).
22/24SLOC1B1 polimorfizmi:
Atorvastatin dahil tüm HMG-KoA redüktaz inhibitörlerinin hepatik alımı; OATP1B1 taşıyıcısı
ile gerçekleşmektedir. SLOC1B1 polimorfizmi olan hastalarda atorvastatinden etkilenme
riskinde artış vardır. Bu durum artmış rabdomiyoliz riskine yol açabilir (Bkz. Bölüm 4.4).
OATP1B1 (SLOC1B1 c.521CC) gen kodlamasında polimorfizm; bu genotip varyantı
bulunmayan bireylere (c.521TT) göre 2,4-kat daha yüksek bir atorvastatin miktarı (EAA) ile
bağlantılıdır. Bu hastalarda atorvastatinin genetik olarak bozulmuş bir hepatik alımı da olasıdır.
Etkinlik için olası sonuçlar bilinmemektedir.
5.3. Klinik öncesi güvenlik verileri
Bir dizi testte (4 in vitro ve 1 in vivo) atorvastatinin mutajenik ve klastojenik potansiyeli
olmadığı gösterilmiştir. Atorvastatin sıçanlarda karsinojenik bulunmamıştır ancak farede
yüksek dozlarda (insanda önerilen en yüksek dozla erişilen EAA değerinin 6-11 katı ile
0-24
sonlanan) erkeklerde hepatoselüler adenomlar ve dişilerde hepatoselüler karsinomlar
gözlenmiştir.
HMG-KoA redüktaz inhibitörlerinin embriyo ve fetüsün gelişimini etkileyebileceğine dair
deneysel hayvan çalışmalarından gelen kanıtlar bulunmaktadır. Sıçan, tavşan ve köpeklerde
atorvastatinin fertilite üzerine etkisi olmamıştır ve teratojenik değildir. Ancak maternal açıdan
toksik dozlarda sıçan ve tavşanlarda fetal toksisite gözlenmiştir. Annelerin yüksek doz
atorvastatine maruz kalması sırasında; sıçan yavrularının gelişimi gecikmiş ve doğum sonrası
sağkalım düşmüştür. Sıçanlarda; plasental transfere dair kanıt bulunmaktadır. Sıçanlarda,
atorvastatinin plazma konsantrasyonları süttekine benzerdir. Atorvastatin veya metabolitlerinin
insan sütüne atılıp atılmadığı bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Kalsiyum karbonat
Mikrokristalin selüloz
Laktoz granül (sığır sütü)
Kroskarmelloz sodyum
Hidroksipropilselüloz
Polisorbat 80
Magnezyum stearat
Opadry White YS-1R-7002*
Opadry Clear YS-1-7006**
*HPMC 2910 / Hipromelloz, Titanyum dioksit, Makrogol / PEG 8000
**HPMC 2910 / Hipromelloz, Makrogol / PEG 400, Makrogol / PEG 8000
6.2. Geçimsizlikler
İlgili değildir.
6.3. Raf ömrü
24 ay
23/246.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Alüminyum/alüminyum blister
30 film kaplı tabletli ve 90 film kaplı tabletli ambalajlar.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak / Sarıyer / İSTANBUL
0212 366 84 00
0212 276 20 20
8. RUHSAT NUMARASI
199/67
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 19.03.2002
Ruhsat yenileme tarihi:
10. KÜB’ÜN YENİLENME TARİHİ
24/24