 
1/8 KULLANMA TALİMATI  
 
TİGENEX 5 0 mg i nfüzyonluk ç özelti için  toz 
Steril  
Damar içine uygulanır. 
 
• Etkin madde:  Her bir flakon etkin madde olarak 50 mg liyofilize tigesiklin tozu içerir.  
• Yardımcı maddeler: Maltoz (monohidrat) , hidroklorik asit  (pH ayarlamak için kullanılır)  ve 
enjeksiyonluk su. 
 
Bu ilacı kullanmaya başlamadan önce bu kullanma talimatını dikkatlice okuyunuz, çünkü 
sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçetelen dirilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  
 
Bu Kullanma Talimatında:  
1.  TİGENEX  nedir ve ne için kullanılır?  
2.  TİGENEX ’i kullanmadan önce dikkat edilmesi gerekenler  
3.  TİGENEX  nasıl kullanılır?  
4.  Olası yan etkiler nelerdir? 
5.  TİGENEX ’in saklanması  
 Başlıkları yer almaktadır.   1. TİGENEX  nedir ve ne için kullanılır?  
TİGENEX 10 flakonluk ambalajlarda sunulmaktadır. Turuncu renkte, liyofilize  (dondurularak 
kurutulmuş) kek ya da toz şeklindedir. Damar yoluyla kullanılmak üzere sulandırılarak hazırlanmış çözelti sarı-turuncu renktedir. Her bir flakon 50 mg tigesiklin tozu içerir. TİGENEX enfeksiyonlara sebep olan bakterilerin büyümesini durduran glisilsiklin grubuna ait bir 
antibiyotiktir.  
Doktorunuz, sizde veya en az 8 yaşında olan çocuğunuzda aşağıdaki ciddi enfeksiyon türlerinden biri olduğu için TİGENEX reçete etmiştir:  
- Diyabetik ayak enfeksiyonları hariç olmak üzere, cilt ve yumuşak dokulard a (cildin 
altındaki dokıu) komplike  enfeksiyon 
- Karında komplike enfeksiyon 
 TİGENEX yalnızca doktorunuz başka antibiyotiklerin uygun olmadığını düşünüyorsa kullanılır .  
2/8  
2. TİGENEX ’i kullanmadan önce dikkat edilmesi gerekenler  
TİGENEX’i  aşağıdaki durumlarda KULLANMAYINIZ  
Eğer  
• Tigesikline veya bu ilacın içerisinde bulunan diğer bileşenlerinden herhangi birine karşı 
alerjiniz varsa. Tetrasiklin sınıfı antibiyotiklere (örn. minosiklin, d oksisiklin vb.) alerjiniz 
varsa, tigesikline alerjiniz olabilir.  
 TİGENEX’i  aşağıdaki durumlarda DİKKATLİ KULLANINIZ  
Aşağıdaki durumlarda TİGENEX almadan önce doktorunuzla veya hemşirenizle konuşunuz.  
Eğer ; 
• Yara iyileşmeniz zayıf veya yavaşsa.  
• TİGENEX tedavisine başlamadan önce ishal durumunuz varsa, TİGENEX tedavisi 
sırasında veya sonrasında ishal gelişirse, bu durumu hemen doktorunuza bildiriniz. 
Doktorunuzla görüşmeden herhangi bir ishal ilacı almayınız. 
• Tetrasiklin sınıfı antibiyotik  kullanı mına bağlı olarak daha önce veya tedavi sırasında yan 
etkiler  (güneş ışığına karşı deri hassasiyeti, diş gelişimi sırasında dişlerde lekelenme, 
pankreas iltihabı ve kanın pıhtılaşma değerlerindeki değişimin laboratuvar tetkiklerinde 
saptanması) oluş tuysa   
• Karaciğer hastalığınız varsa veya karaciğer hastalığı geçirdiyseniz Karaciğerinizin 
durumuna göre doktorunuz olası yan etkileri azaltmak için alacağınız dozu azaltabilir.  
• Safra yollarının tıkanması (kolestaz) varsa  
• Bu ilaç kan pıhtılaşmasına engel olabileceğinden, bir kanama bozukluğunuz varsa veya 
antikoagülan ilaçlarla tedavi ediliyorsanız.  
TİGENEX ile tedavi sırasında:  
• Alerjik reaksiyon belirtileri gelişirse, hemen doktorunuzu bilgilendiriniz. 
• Şiddetli karın ağrısı, bulantı ve kusma yaşarsanız, hemen doktorunuza söyleyiniz. Bunlar 
akut pankreatit (ciddi karın ağrısı, bulantı ve kusma ile sonuçlanabilecek iltihaplı pankreas) belirtileri olabilir.  
• Bazı ciddi enfeksiyonlarda, doktorunuz TİGENEX’i başka antibiyotikler ile birlikte 
kullanabilir.  
• Doktorunuz sizi başka bakteriyel enfeksiyon oluşması konusunda yakından takip edecektir. 
Eğer başka bir bakteriyel enfeksiyon gelişirse doktorunuz var olan enfeksiyonun cinsine 
göre başka bir antibiyotik reçet eleyebilir.  
• TİGENEX’in de dahil olduğu antibiyotikler belli bakterilerle savaşırken, diğer bakteri ve 
mantarlar çoğalmaya devam edebilirler. Doktorunuz sizi olası enfeksiyonlar için 
gözlemleyecek ve gerekirse tedavi edecektir. 
 
Bu uyarılar geçmişteki herha ngi bir dönemde dahi olsa sizin için geçerliyse lütfen doktorunuza 
danışınız. 
  
3/8 TİGENEX’in yiyecek ve içecek ile kullanılması  
Uygulama yöntemi bakımından besinlerle etkileşimi beklenmez.  
 
Hamilelik  
İlacı kullanmadan önce doktorunuza veya eczacınıza danı şınız. 
 
TİGENEX hamilelikte uygulanması durumunda bebeğe zarar verebilir. Hamileyseniz , hamile 
olabileceğinizi düşünüyorsanız  ya da hamile kalmayı planlıyorsanız TİGENEX kullanmadan önce 
doktorunuza danışınız.  
 
TİGENEX doğum kontrol hapları ile etkileşime girebilir. TİGENEX alırken ilave bir doğum 
kontrol yöntemi ihtiyacı konusunda doktorunuzla konuşunuz. 
 
Tedaviniz sırasında hamile olduğunuzu fark ederseniz hemen doktorunuza danı şınız. 
 
Emzirme  
İlacı kullanmadan önce doktorunuza veya eczacınıza danı şınız. 
 
TİGENEX’in insanlarda anne sütüne geçip geçmediği bilinmemektedir . Bebeğinizi emzirmeden 
önce doktorunuza danışınız. 
 
Araç ve makine kullanımı  
TİGENEX sersemlik gibi yan etkilere  neden olabilir. Bu durum araç ve makine kullanım 
yeteneğinizi bozabilir. 
 
TİGENEX ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’den daha az sodyum ihtiva eder; yani aslında “sodyum 
içermez”.  
 
Diğer ilaçlar ile birlikte kullanımı  
TİGENEX, kanınızın ne kadar iyi pıhtılaştığını ölçen bazı testlerde uzamaya neden olabilir. Aşırı 
kan pıhtılaşmasını önlemeye yönelik ilaçlar (antikoagülan adı verilir) alıyorsanız doktorunuza 
bildirmeniz önemlidir.  Bu durumda, doktorunuz sizi yakından takip edecektir.  
 TİGENEX doğum kontrol haplarıyla etkileşim gösterebilir. TİGENEX kullanırken doğum 
kontrolü için doktorunuzla  hormonal olmayan ek bir yönteme gerek olup olmadığını görüşünüz. 
 
TİGENEX, bağışıklık sistemini baskılamak için kullanılan ilaçların (takrolimus veya siklosporin 
gibi) etkisini artırabilir. Eğer bu ilaçları kullanıyorsanız, doktorunuza söylemeniz önemlidir, 
böylece yakından izlenebilirsiniz. 
 
  
4/8 Eğer reçeteli ya da reçetesiz herhangi bir ilacı şu anda kullanıyorsanız vey a son zamanlarda 
kullandınızsa, lütfen doktorunuza veya eczacınıza bunlar hakkında bilgi veriniz.  
 
3. TİGENEX  nasıl kullanılır?  
Uygun kullanım ve doz/uygulama sıklı ğı için talimatlar:  
TİGENEX, size bir doktor veya hemşire tarafından verilecektir. Yetişkinlerde önerilen doz, 
başlangıç olarak 100 mg, daha sonra her 12 saatte bir 50 mg’dır. 
 
8 ila <12 yaşındaki çocuklarda önerilen doz, 12 saatte bir en yüksek 50 mg doza kadar intravenöz 
olarak verilen 12 saatte bir 1,2 mg/kg’dır.  
12 ila <18 yaşındaki ergenlerde önerilen doz her 12 saatte bir 50 mg’dır.  
 Tedavi süresi genelde 5 -14 gündür. Dokt orunuz TİGENEX ile tedavinizin ne kadar süreceğine 
karar verecektir.  
 
Uygulama yolu ve metodu:  
TİGENEX doktorunuz veya hemşireniz tarafından yaklaşık 30- 60 dakikalık bir süre boyunca 
intravenöz olarak (doğrudan kan dolaşımınıza) verilir . 
 Değişik yaş grupl arı 
Çocuklarda kullanımı:  
TİGENEX , dişlerde oluşabilecek renk değişikliklerinden dolayı  8 yaş altındaki çocuklarda 
kullanılmamalıdır.  
 
Yaşlılarda kullanımı:  
Yaşlı hastalarda herhangi bir doz ayarlamas ına gerek yoktur.  
 
Özel kullanım durumları 
Böbrek yetmezli ği:  
Böbrek yetmezliği olan veya hemodiyaliz uygulanmakta olan hastalarda herhangi bir doz 
ayarlaması gerekmez.  
 
Karaci ğer yetmezli ği: 
Hafif ve orta derecede karaciğer yetmezliği olan hastalarda herhangi bir doz ayarlaması gerekmez. 
Eğer ciddi karaciğer yetmezliğiniz varsa TİGENEX kullanırken doktorunuz sizi kontrol edecek  
ve ilaç dozunuzu azaltacaktır. 
 
Eğer TİGENEX'i n etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konu şunuz. 
 
  
5/8 Kullanmanız gerekenden daha fazla TİGENEX  kullandıysanız:  
Fazla miktarda TİGENEX aldığınızdan endişe ediyorsanız, derhal doktorunuzla veya 
hemşirenizle konuşunuz.  
 
Kullanmanız gerekenden fazlasını kullanmışsanız bir doktor veya eczacı ile konuşunuz. 
 
TİGENEX  kullanmayı unutursanız:  
Bir doz TİGENEX dozunu kaçırdığınızdan endişe ediyorsanız, derhal doktorunuzla veya 
hemşireniz le konuşunuz.  
 
Unutulan dozları dengelemek için çift doz almayınız. 
 
TİGENEX  ile tedavi sonlandırıldığında  oluşabilecek etkiler:  
Doktorunuz tedavinizi sonlandırıncaya kadar ilacınızı kullanmaya devam ediniz. 
 
4. Olası yan etkiler nelerdir?  
Tüm ilaçlar gibi, TİGENEX’in içeriğinde bulunan maddelere duyarlı olan kişilerde yan etkiler 
olabilir.   
 TİGENEX dahil olmak üzere birçok antibiyotik ile psödomembranöz  kolit (kalın barsak iltihabı) 
görülebilir. Karın ağrısı veya ateş ile birlikte şiddetli, inatçı veya kanlı ishal şeklinde görülen ve ciddi bir barsak iltihabının belirtisi olabilecek bu tablo tedaviniz sırasında veya tedaviniz bittikten sonra ortaya çıkabilir.  
 
TİGENEX ile görülen diğer yan etkiler aşağıdaki gibi olup yan etkiler aşağıdaki kategorilerde 
gösterildiği şekilde sıralanmıştır.  
 
Çok yaygın :10 hastanın en az birinde görülebilir.  
Yaygın :10 hastanın birinden az, fakat 100 hastanın birinden fazla  görülebilir.  
Yaygın olmayan  :100 hastanın birinden az , fakat 1 .000 hastanın birinden fazla görülebilir.  
Seyrek  : 1.000 hastanın biri nden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 Çok yaygın  
• Mide bulantısı, kusma, ishal  
 Yaygın  
• Abse, enfeksiyonlar  
• Kanın pıhtılaşma yeteneğinin azalmasına ilişkin laboratuvar ölçümleri  
• Sersemlik  hali 
• Ağrı, iltihap, şişme ve pıhtılaşma gibi enjeksiyon kaynaklı damar tahrişleri   
6/8 • Karın ağrısı, midede rahatsızlık (mide ağrısı ve hazımsızlık), iştahsızlık  
• Karaciğer enzim d üzeylerinde yükselme, kanda bilirubin seviyesinin artışı (kanda safra 
pigmentinin artışı)  
• Kaşıntı, döküntü 
• Yaranın yavaş iyileşmesi veya hiç iyileşmemesi  
• Baş ağrısı  
• Tükürük bezleri ve pankreasta bulunan bir enzim olan amilazda artış, kan üre azotunda artış  
• Pnömoni (akciğer iltihabı ) 
• Kan şeker düzeyinde azalma  
• Sepsis (vücut ta ve kanda ciddi enfeksiyon) /septik şok (sepsise bağlı birçok organ 
yetmezliğine ve ölüme neden olabilen ciddi bir hastalık tablosu)  
• Uygulama bölgesi reaksiyonları (ağrı, kızarıklık, iltihap)  
• Kanda protein düzeylerinin düşmesi  
 
Yaygın  olmayan 
• Akut pankreas iltihabı (şiddetli karın ağrısı, bulantı ve kusmayla sonuçlanabilen pankreas iltihabı)  
• Sarılık  (derinin ve göz akının sararması ile kendini gösterebilir), karaciğerde iltihap 
• Kandaki kan pulcuğu sayısında azalma (artan kanama eğilimi ve morarma/hematom)  
 Seyrek  
• Kandaki düşük fibrinojen (kan pıhtılaşmasına katılan bir protein) seviyeleri  
 Bilinmiyor  
• Anaf ilaksi/anaf ilaksiye benzer reaksiyonlar (yaşamı tehdit edici şok tablosuna yol açabilen, 
ani gel işen yaygın alerjik reaksiyon [örneğin nefes alıp vermede zorluk, kan basıncında 
düşme, nabızda hızlanma] dahil olmak üzere hafiften şiddetliye kadar değişen düzeylerde görülebilir)  
• Karaciğer yetmezliği  
• Ciltte şiddetli kabarmaya ve soyulmaya yol açabilecek cilt döküntüsü (Stevens Johnson 
sendromu) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan ‘ ’ İlaç Yan Etki Bildirimi’’ ikonuna tıklayarak ya da  0 800 
314 00 08 numaralı yan etki bildirim hattını arayarak Türkiye Farmakovijilans Merkezi  
7/8 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  5. TİGENEX ’in saklanması  
TİGENEX’ i çocukların göremeyeceği, eri şemeyeceği yerlerde ve ambalajında saklayınız. 
 
25
oC’nin  altındaki oda sıcaklığında saklayınız.  
 
Sulandırıldıktan sonra saklanması  
TİGENEX kullanım için hazırlandıktan sonra, oda sıcaklığında (25 °C) 24 saate kadar, 
buzdolabında ise (2- 8 °C) 48 saat süreyle saklanabilir. 
 Son kullanma tarihiyle uyumlu olarak kullanınız. 
 Ambalajındaki son kullanma tarihinden sonra TİGENEX’i kullanmayınız.  Eğer üründe ve/veya ambalajında bozukluklar fark ederseniz T İGENEX’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi : 
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28/1, Ergene 2 OSB  
Ergene/TEKİRDAĞ  
 
Üretim yeri:  
Haver Trakya İlaç San. ve Tic. A.Ş  
Ulaş OSB Mah. D100 Cad. No:28/1, Ergene 2 OSB  
Ergene/TEKİRDAĞ  
 Bu kullanma talimatı  …/…/… tarihinde onaylanmı ştır.   
8/8 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR. 
 Hazırla ma ve kullanım bilgileri:  
10 mg/m L tigesiklin konsantrasyonu elde etmek için toz, enjeksiyonluk 9 mg/m L (%0,9)’ luk 
sodyum klorür çözeltisi, 50 mg/m L (%5)’ lik enjeksiyon için dekstroz çözeltisi veya 
enjeksiyonluk Laktatlı Ringer çözeltisi ile rekonstitüye edilmelidir. F lakon, ilaç tamamen 
çözünene kadar hafifçe döndürülmelidir. Daha sonra, rekonstitüye edilmiş çözeltinin 5 m L’si, 
hemen flakondan çekilmeli ve 100 m L intravenöz infüzyon torbasına ya da başka uygun infüzyon 
kabına (ör. cam şişe) eklenmelidir.   100 mg’ lık doz için, iki flakon kullanılarak 100 m L intravenöz torbaya veya başka uygun 
infüzyon kabına (ör. cam şişe) rekonstitüye edilmelidir.  
 
Not: Flakon %6 fazlalık içerir. Dolayısıyla, sulandırılmış çözeltinin 5 mL ’si, 50 mg etkin maddeye 
eşdeğerdir. Hazırlanan çözelti sarı - turuncu renkte olmalıdır, değilse çözelti kullanılmayıp 
atılmalıdır. Parenteral ürünler, uygulama öncesinde renk değişikliği (örn. yeşil veya siyah) ve 
partikül açısından mutlaka incelenmelidir. IV torbasında rekonstitüye edildiğinde, tige siklin oda 
sıcaklığında (25˚C) 24 saate kadar, buzdolabında ise (2- 8˚C) 48 saat süreyle saklanabilir.  
 TİGENEX, özel bir hat aracılığıyla veya bir set aracılığıyla intravenöz yoldan uygulanmalıdır. Çeşitli etkin maddelerin sıralı infüzyonu için aynı intra venöz hat kullanılıyorsa bu hat, tigesiklin 
infüzyonu öncesinde ve sonrasında, ya enjeksiyonluk sodyum klorür 9 mg/ mL (%0,9) çözeltisi ya 
da enjeksiyonluk dekstroz 50 mg/m L (%5) çözeltisi ile yıkanmalıdır. Enjeksiyon, bu ortak hat 
aracılığıyla tigesiklin v e diğer tüm müstahzarlarla uyumlu bir infüzyon çözeltisi ile 
gerçekleştirilmelidir.  
 Geçimli olduğu ilaçlar ve çözeltiler  
Uygun intravenöz çözeltileri şunlardır: enjeksiyon için 9 mg/mL (%0,9) sodyum klorür çözeltisi  
ve enjeksiyon için 50 mg/ mL (%5) dekstroz çözeltisi ve Laktatlı Ringer enjeksiyonu  
 
Enjeksiyonluk %0,9 sodyum klorür çözeltisi ile sulandırılmış tigesiklinin aynı setten verildiğinde 
aşağıda belirtilen tıbbi ürünler veya çözücülerle geçimli olduğu gösterilmiştir: Amikasin, 
dobutami n, dopamin HCl, gentamisin, haloperidol, Laktatlı Ringer çözeltisi, lidokain HCl, 
metoklopramid, morfin, norepinefrin, piperasilin/tazobaktam (EDTA formülasyonu), potasyum klorür, propofol, ranitidin HCl, teofilin, tobramisin.  
 
TİGENEX , geçimlilik verilerinin mevcut olmadığı diğer tıbbi ürünlerle karıştırılmamalıdır.  
 
Yalnızca tek kullanımlıktır, kullanılmayan solüsyon atılmalıdır. 