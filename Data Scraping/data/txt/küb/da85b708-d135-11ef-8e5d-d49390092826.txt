KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİVENOS 18/200 mcg inhalasyon için toz içeren blister
2. KALİTATİF VE KANTİTATİF BİLEŞİM
Etkin madde:
Tiotropium bromür anhidrus* 21,7 mcg
Siklesonid 200 mcg
*:18 mcg Tiotropium’a eşdeğer
Yardımcı madde(ler):
Laktoz 12,7783 mg
Yardımcı maddeler için, 6.1’e bakınız.
3. FARMASÖTİK FORM
İnhalasyon İçin Toz İçeren Blister
Blisterlenebilen alu folyo içerisinde beyaz toz şeklindedir.
4. KLİNİK ÖZELLİKLER
4.1. Terapötik endikasyonlar
Amfizem ve kronik bronşit de dahil kronik obstrüktif akciğer hastalığı (KOAH) olan
hastalarda bronkokonstriksiyonun önlenmesi ve uzun süreli tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Doktor tarafından başka bir şekilde kullanılması önerilmediği takdirde;
Erişkinler için önerilen dozu, günde bir kez bir inhalasyon dozunun inhale edilmesidir.
İnhalasyon her gün, günün aynı saatinde, inhalasyon cihazı kullanılarak yapılmalıdır.
Önerilen doz aşılmamalıdır.
Hastanın cihazı doğru kullandığından emin olunmalıdır.
1Uygulama şekli:
TİVENOS, sadece oral inhalasyon içindir.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
Olası bir kandida enfeksiyonu riskini azaltmak için her doz uygulamasından sonra ağzın su ile
iyice çalkalanması ve tükürülmesi önerilmektedir. Ayrıca ağzın su ile çalkalanması boğaz
irritasyonunu engellemeye ve sistemik etki riskinin azaltılmasına muhtemelen yardımcı
olabilir.
İlacın akciğerlerdeki hedef bölgelere ulaşabilmesi ve uygun şekilde kullanıldığından emin
olunması için doktor veya bir başka sağlık personeli kullanım talimatına uygun olarak cihazın
nasıl kullanılacağını hastalara öğretmeli ve göstermelidir.
Kullanıma ilişkin detaylı bilgi kullanma talimatında mevcuttur. İnhalasyon cihazının doğru
kullanımı için aşağıda verilen kuralları dikkatle izleyiniz.
İnhalasyon cihazı kullanım talimatları
KAPALI
İnhalasyon cihazı kutusundan çıkardığınızda kapalı durumda olacaktır.
AÇIK
Kullanılmamış bir inhalasyon cihazı içinde ayrı ayrı korunmuş olarak toz halde 60 dozluk ilaç
bulunur. İnhalasyon cihazının üst kısmındaki doz göstergesi kaç doz kaldığını gösterir.
2Her doz tam olarak ölçülmüş olup hijyenik şartlara uygun olarak korunmaktadır. Bakıma veya
yeniden doldurmaya gerek yoktur.
İnhalasyon cihazını kullanmak kolaydır. İlacı alacağınız zaman yapacaklarınız aşağıdaki üç
basamakta gösterilmiştir.
1. Açma
2. İçine çekme
3. Kapatma
TİVENOS İnhalasyon Cihazı Nasıl Çalışır?
Dış kapak itilince ağızlık içinde küçük bir delik açılır ve bir dozluk ilaç inhale edilmek için
hazırdır. İnhalasyon cihazı kapatılınca dış kapak ilk pozisyonuna döner ve bir sonraki
kullanım için hazır hale gelir. Dış kapak, kullanılmadığı zamanlarda İnhalasyon cihazını
korur.
1.Açma-İnhalasyon cihazını nasıl kullanmalısınız?
İnhalasyon cihazını açmak ve inhalasyon için hazır hale getirmek için dış kapağı itmeniz
yeterli olacaktır. İnhalasyon cihazının ağızlığı size dönük olacak şekilde tutunuz. İnhalasyon
cihazı artık kullanıma hazırdır. Dış kapağın her açılışında inhalasyon için bir doz hazır hale
gelir. Bu doz göstergesinde görülür. İlacı ziyan etmemek için dış kapak ile oynamayınız.
2.İçine çekme
 İlacı içinize çekmeden önce bu bölümü dikkatli bir şekilde okuyunuz.
 İnhalasyon cihazını ağzınızdan uzak tutunuz. Nefesinizi rahatça yapabileceğiniz
kadar dışarı veriniz.
Unutmayınız-asla inhalasyon cihazının içine nefes vermeyiniz.
 Ağızlığı dudaklarınıza yaslayınız. Uzun ve derin nefes alınız-nefesi burnunuzdan
değil, inhalasyon cihazının içinden alınız.
 İnhalasyon cihazını ağzınızdan uzaklaştırınız.
 10 saniye veya rahatça tutabildiğiniz kadar uzun bir süre nefesinizi tutunuz.
 Yavaşça nefes veriniz.
33.Kapatma
 İnhalasyon cihazını kapatmak için dış kapağı ilk pozisyonuna kaydırmanız
yeterlidir.
 İnhalasyon cihazı yeniden kullanıma hazır hale gelmiştir.
Eğer iki inhalasyon almanız tavsiye edildiyse 1’den 3’e kadar olan basamakları tekrar
etmelisiniz.
UNUTMAYINIZ!
İnhalasyon cihazını kuru tutunuz.
Kullanılmadığı zaman kapalı tutunuz.
İnhalasyon cihazının içine asla nefes vermeyiniz.
Dış kapağı ilacı almaya hazır olduğunuzda açınız.
Söylenen dozdan daha fazla almayınız.
Özel popülasyonlara ilişkin ek bilgiler:
Böbrek yetmezliği:
TİVENOS’un içeriğindeki tiotropium böbrek yetmezliği olan hastalarda önerilen dozlarda
kullanabilir. TİVENOS’un içeriğindeki siklesonid için böbrek yetmezliğinde doz ayarlaması
gerekmez. Ancak esas olarak böbrekler yoluyla atılan bütün ilaçlarda olduğu gibi, orta ile
şiddetli böbrek yetmezliği olan hastalarda (kreatinin klerensi ≤ 50 ml/dak) TİVENOS
kullanımı yakından izlenmelidir.
Karaciğer yetmezliği
TİVENOS’un içeriğindeki tiotropium karaciğer yetmezliği olan hastalarda önerilen dozlarda
kullanılabilir. TİVENOS’un içeriğindeki siklesonid için karaciğer yetmezliği olan hastalarda
doz ayarlaması gerekmez. Ancak ağır karaciğer yetmezliğinde siklesonid dozuna ilişkin
yeterli veri bulunmamaktadır.
Pediyatrik popülasyon:
Pediyatrik hastalarda TİVENOS’un içeriğindeki tiotropiumun etkinliğine ve güvenilirliğine
ilişkin deneyim bulunmamaktadır, bu nedenle 18 yaşın altındaki pediyatrik hastalarda
TİVENOS kullanılmamalıdır.
Geriyatrik popülasyon:
Geriyatrik popülasyonda doz ayarlaması gerekmemektedir.
44.3. Kontrendikasyonlar
Tiotropiuma, atropin veya türevlerine, örn. ipratropiuma ya da oksitropiuma, siklesonide
ve/veya ürünün içindeki yardımcı madde laktoza karşı aşırı duyarlılığı olan hastalarda
kontrendikedir.
Siklesonid içeren TİVENOS, aktif veya semptomsuz akciğer tüberkülozu olan ya da fungal,
virütik veya bakteriyel enfeksiyonu bulunan hastalarda kontrendikedir.
4.4. Özel kullanım uyarıları ve önlemleri
Tiotropium
TİVENOS günde bir kez kullanılan bir idame tedavisi bronkodilatörü olarak, akut
bronkospazm episodlarının başlangıç tedavisinde, yani kurtarma tedavisi şeklinde
kullanılmamalıdır.
TİVENOS uygulamasından sonra ani aşırı duyarlılık reaksiyonları oluşabilir.
Diğer antikolinerjik ilaçlarla olduğu gibi, tiotropium dar açılı glokomu kötüleştirebileceği,
prostat hiperplazisi ya da mesane boynu obstrüksiyonu bulunan hastalarda idrar güçlüğü
oluşturabileceğinden bu hastalarda dikkatle kullanılmalıdır.
İnhalasyon yoluyla alınan ilaçlar, inhalasyonun indüklediği bronkospazma neden olabilirler.
Esas olarak böbrekler yoluyla atılan bütün ilaçlarda olduğu gibi, azalmış böbrek fonksiyonu
plazma konsantrasyonlarını artırır, bu sebeple orta ile şiddetli böbrek yetmezliği olan
hastalarda (kreatinin klerensi ≤ 50 ml/dk) sadece beklenen yarar potansiyel riskten büyük
olduğunda kullanılmalıdır. Şiddetli böbrek yetmezliği olan hastalarda kullanımına ilişkin uzun
süreli deneyim bulunmamaktadır.
TİVENOS 18/200 mcg inhalasyon için toz içeren blisterin hatasız bir şekilde nasıl
kullanılacağı öğretilmelidir. Hastalara tozun göze kaçmaması için dikkatli olmaları
öğütlenmelidir. Konjuktivada konjesyon veya korneada ödem sonucunda gelişen göz
kızarmasıyla birlikte gözde ağrı veya rahatsızlık hissi, bulanık görme, haleler veya renkli
görüntüler görme, akut dar açılı glokom belirtileri olabilir. Bu semptomların herhangi bir
kombinasyonu görülürse, ilaç kesilmeli ve hemen bir uzman hekimin görüşleri alınmalıdır.
Antikolinerjik tedavi ile gözlenen ağız kuruluğu uzun dönemde diş çürüklerine sebep olabilir.
5TİVENOS 18/200 mikrogram inhalasyon için toz içeren blister günde bir defadan daha sık
kullanılmamalıdır.
Siklesonid
İnhale kortikosteroidlerin özellikle yüksek dozda ve uzun süreli kullanımlarında sistemik
etkileri ortaya çıkabilmektedir. Ancak, oral yoldan kullanılan kortikosteroidlere kıyasla bu
gibi durumların meydana gelme ihtimali çok daha azdır. Olası sistemik etkilerin arasında
böbrek üstü bezi salgısında azalma, çocuk ve genç ergenlerde büyüme geriliği, kemik mineral
yoğunluğunda azalma, katarakt ve glokom gibi durumlar yer almaktadır.
İnhale kortikosteroidlerle uzun süre tedavi olan çocukların ve ergenlik çağındaki hastaların
boylarının düzenli olarak ölçülmesi önerilir.
Ağır karaciğer yetmezliği olan hastalarda artan maruziyet mümkün olabilir. Bu hastalar
potansiyel sistemik etkiler açısından gözlenmelidir.
Herhangi bir girişim öncesinde bu hastaların böbrek üstü bezi yetersizliği açısından uzman
gözetimine alınması gerekebilir. Böbrek üstü bezindeki bozulmanın kalıntıları olabileceği göz
önüne alınarak tıbbi ya da cerrahi aciller veya stres oluşturan planlı girişimler söz konusu
olduğunda bu hastalara uygun kortikosteroid tedavisine başlanmalıdır.
İnhale kortikosteroid uygulamasının hemen ardından artan hırıltılı solunum gibi paradoksal
bronkospazm ve bronkospazmın diğer semptomları genellikle hızlı şifa sağlayan inhale kısa
etkili bronkodilatör ile tedavi edilmelidir. Hasta muayene edilip değerlendirilmeli ve
siklesonid tedavisi ancak beklenen faydanın olası riski aşması halinde sürdürülmelidir.
Laktoz uyarısı
TİVENOS yardımcı madde olarak laktoz içermektedir. Nadir kalıtımsal galaktoz intoleransı,
Lapp laktoz yetmezliği ya da glukoz-galaktoz malabsorpsiyon problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Tiotropium
Tiotropiumun antikolinerjik maddeler içeren diğer ilaçlar ile birlikte uygulanması henüz
incelenmemiştir ve bu nedenle önerilmemektedir.
6Düzenli ilaç etkileşimi çalışmaları yürütülmemiş olmakla birlikte, tiotropium diğer ilaçlar ile
birlikte, istenmeyen ilaç reaksiyonları görülmeksizin kullanılmıştır. KOAH tedavisinde
yaygın olarak kullanılan sempatomimetik bronkodilatörler, metilksantinler, oral ve inhale
steroidler bu ilaçlar arasındadır.
Siklesonid
CYP 3A4, in vitro verilere göre, siklesonidin aktif metaboliti olan M1’in metabolizmasından
sorumlu en önemli enzimdir.
Siklesonid ve aktif metaboliti olan M1’in serum düzeyleri düşüktür. Ancak, CYP3A4
sisteminin güçlü inhibitörlerinin (örneğin itrakonazol, ketokonazol, ritonavir ya da nelfinovir)
eş zamanlı olarak kullanımı, siklesonid/M1 düzeylerinde artmaya neden olabilir. Klinik
açıdan önemli olabilecek sistemik yan etki riski gözardı edilmemelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların tedavi süresince etkin doğum kontrol
(kontrasepsiyon) yöntemleri uygulaması önerilmektedir.
Gebelik dönemi
Hayvanlar üzerinde yapılan araştırmalar tiotropiumun üreme toksisitesinin bulunduğunu
göstermiştir. İnsanlara yönelik potansiyel risk bilinmemektedir.
Hayvan çalışmalarında glukokortikoidlerin malformasyonlara sebep olduğu gösterilmiştir
(bkz. 5.3. Klinik öncesi güvenlilik verileri). Ancak, bu sonuçların insanlara önerilen dozlarda
oluşabilmesi mümkün görünmemektedir.
TİVENOS’un içeriğindeki siklesonid ile henüz gebe kadınlarda yapılmış yeterli ve iyi kontrol
edilmiş çalışma mevcut değildir.
7Diğer glukokortikoidler gibi, siklesonidi de gebelik sırasında ancak fetüs için olan potansiyel
riskinin anneye sağladığı potansiyel fayda tarafından karşılanması durumunda kullanmak
gerekir.
Gebeliği sırasında kortikosteroid kullanmış olan annelerin bebekleri, hipoadrenalizm
açısından dikkatle izlenmelidir.
TİVENOS gerekli olmadıkça gebelik döneminde kullanılmamalıdır.
Laktasyon dönemi
Tiotropiumun ve siklesonidin insan sütüyle atılıp atılmadığı bilinmemektedir. Hayvanlar
üzerinde yapılan çalışmalar tiotropiumun sütle atıldığını göstermektedir. Emzirmenin
durdurulup durdurulmayacağına ya da TİVENOS tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve TİVENOS tedavisinin emziren anne açısından faydası
dikkate alınmalıdır.
Üreme yeteneği/Fertilite
TİVENOS’un üreme yeteneği/fertilite üzerindeki etkileri ile ilgili veri mevcut değildir.
Tiotropium ile ilişkili üreme toksisitesi lokal veya sistemik maruziyet, terapötik maruziyetin 5
katından fazla olduğu zaman gözlenmiştir.
Siklesonidin üreme yeteneği/fertilite üzerindeki etkisine yönelik veri mevcut değildir.
4.7. Araç ve makine kullanımı üzerindeki etkiler
TİVENOS’un araç ve makine kullanma yeteneği üzerindeki etkisine yönelik çalışma
gerçekleştirilmemiştir. Meydana gelebilecek baş dönmesi, bulanık görme veya baş ağrısı araç
ve makine kullanma yeteneğini etkileyebilir. TİVENOS kullanımı sırasında baş dönmesi veya
buna benzer yan etkiler gelişen hastalara araç veya makine kullanmamaları önerilmelidir.
4.8. İstenmeyen etkiler
Tiotropium
Belirtilen sıklık düzeyleri, advers ilaç reaksiyonlarının ham insidans oranlarıdır. Bu bilgiler,
26 plasebo kontrollü klinik araştırmadan dört hafta ile dört yıl arasında değişen tedavi
dönemlerinde tiotropium grubundan (9,149 hasta) toplanmış verilere dayanmaktadır.
Yan etkilerin görülme sıklığı aşağıda belirtilmektedir:
8Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000), çok seyrek (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Bilinmiyor*: Dehidratasyon
Sinir sistemi hastalıkları
Yaygın olmayan: Baş dönmesi, baş ağrısı, tat bozuklukları
Seyrek: Uykusuzluk
Göz hastalıkları
Yaygın olmayan: Bulanık görme
Seyrek: Glokom, intraoküler basınç artışı
Kardiyak hastalıkları
Yaygın olmayan: Atriyal fibrilasyon
Seyrek: Supraventriküler taşikardi, taşikardi, palpitasyonlar
Solunum, göğüs bozuklukları ve mediastinal hastalıkları
Yaygın olmayan: Faranjit, disfoni, öksürük
Seyrek: Bronkospazm, epistaksis, larenjit, sinüzit
Gastrointestinal hastalıkları
Yaygın: Ağız kuruluğu
Yaygın olmayan: Konstipasyon, stomatit, gastroözofageal reflü hastalığı, bulantı
Seyrek: Paralitik ileusunda dahil olduğu intestinal tıkanıklık, jinjivit, dil iltihabı, orofaringeal
kandidiyaz, dizfaji
Bilinmiyor*: Diş çürükleri
Deri ve deri altı doku hastalıkları
Yaygın olmayan: Raş
Seyrek: Ürtiker, kaşıntı, hipersensitivite (ani aşırı duyarlılık reaksiyonları dahil),
anjiyonörotik ödem
Bilinmiyor*:, Deri enfeksiyonu, deri ülseri, derinin kuruması
9Kas-iskelet bozukluklar, bağ doku ve kemik hastalıkları
Bilinmiyor*: Eklem şişliği
Böbrek ve idrar hastalıkları
Yaygın olmayan: İdrar yaparken ağrı ve idrar retansiyonu
Seyrek: İdrar yolu enfeksiyonu
*Tiotropium ile tedavi edilen 9,149 hastada tiotropium ile ilişkilendirilen olay yoktur ancak
olaylar tiotropiuma bağlı advers ilaç reaksiyonları olarak düşünülmektedir.
Kontrollü klinik çalışmalarda, hastaların yaklaşık %4’ünde gözlenen yaygın istenmeyen
etkiler ağız kuruluğu gibi antikolinerjik istenmeyen etkilerdir. 26 klinik çalışmada gözlenen
ağız kuruluğu tiotropium ile tedavi edilen 9,149 hastanın 18’inde (%0.2) tedaviye son
vermeye yol açmıştır.
Antikolinerjik etki ile ilişkili ciddi istenmeyen etkiler arasında glokom, konstipasyon,
paralitik ileus dahil intestinal tıkanıklık ve de idrar retansiyonu yer alır.
Yaş artışı ile birlikte antikolinerjik etkilerde de artış gözlenebilir.
Siklesonid
Siklesonidin ve siklesonid ile tedavi edilen hastalarda bildirilen reaksiyonları içeren
istenmeyen etkilerin sıklığı aşağıda listelenmiştir. Siklesonid ile gözlemlenen etkiler
genellikle doz veya konsantrasyona bağlıdır.
İstenmeyen etkiler aşağıdaki kategorilere göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Oral mantar enfeksiyonları*
Psikiyatrik hastalıklar
Bilinmiyor: Psikomotor hiperaktivite, uyku bozuklukları, anksiyete, depresyon, agresyon,
davranış değişiklikleri
10Bağışıklık sistemi hastalıkları
Seyrek: Anjiyoödem, hipersensitivite
Sinir sistemi hastalıkları
Yaygın olmayan: Baş ağrısı*
Kardiyak hastalıkları
Seyrek: Palpitasyonlar**
Vasküler hastalıkları
Seyrek: Hipertansiyon
Solunum, göğüs bozuklukları ve mediastinal hastalıkları
Yaygın olmayan: Paradoksal bronkospazm*, inhalasyon sonrası öksürük*, disfoni
Gastrointestinal hastalıkları
Yaygın olmayan: Bulantı*, kusma*, kötü tat
Seyrek: Karın ağrısı*, dispepsi*
Deri ve deri altı doku hastalıkları
Yaygın olmayan: Egzema, döküntü
Genel bozukluklar ve uygulama bölgesine ilişkin hastalıkları
Yaygın olmayan: Uygulama bölgesinde reaksiyon ve kuruluk
(*) Plasebo ile karşılaştırıldığında benzer veya daha düşük insidans
(**) Klinik çalışmalarda, çoğunlukla bilinen kardiyak etkileri olan ilaçlarla (örn: teofilin
veya salbutamol) birlikte kullanıldığı durumlarda, hangisinden kaynaklandığı belli olmayan
palpitasyonlar meydana gelmiştir.
Uygulamadan hemen sonra, tüm inhale ilaçlarda olan non-spesifik akut bir reaksiyon olarak,
etkin madde, yardımcı maddeden kaynaklanabilen paradoksal bronkspazm meydana gelebilir.
Ciddi durumlarda TİVENOS tedavisinin durdurulması düşünülmelidir.
İnhale kortikosteroidlere bağlı sistemik etkiler özellikle yüksek dozda ve uzun süreli kullanım
söz konusu olduğunda oluşabilmektedir. Olası sistemik etkiler arasında Cushing sendromu,
11cushingoid özellikler, adrenal supresyon, çocuklar ve adolesanlarda büyümede gecikme,
kemik mineral yoğunluğunda azalma, katarakt, glokom sayılabilir.
4.9. Doz aşımı ve tedavisi
Tiotropium
Yüksek dozlarda tiotropium bromür, antikolinerjik bulgu ve semptomlara yol açabilir.
Ancak, sağlıklı gönüllülerde 340 mcg tiotropium bromür dozuna kadar inhale tek doz
sonrasında sistemik antikolinerjik advers etkiler görülmemiştir. Sağlıklı gönüllülerde 170
mcg’a kadar tiotropium bromür ile yedi günlük doz uygulaması sonrasında ağız kuruluğu
dışında advers etki görülmemiştir. KOAH’ı olan kişilerde dört hafta süreyle, günlük
maksimum 43 mikrogram tiotropium bromür dozları ile uygulanan bir çoklu doz çalışmasında
anlamlı istenmeyen etkiler gözlenmemiştir.
Tiotropium bromürün oral yoldan alınması ile akut intoksikasyon pek olası değildir, çünkü
oral yoldan biyoyararlanımı düşüktür.
Siklesonid
Akut: Tek doz halinde 2880 mikrogram siklesonid inhale etmiş sağlıklı gönüllüler tarafından
oldukça iyi tolere edilmiştir.
İnhale siklesonid aşırı dozunu takiben oluşabilecek akut toksik etki potansiyeli düşüktür. Akut
doz aşımı söz konusu olduğunda hastaya özgün bir tedavi uygulamak gerekli değildir.
Kronik: Siklesonidin 1280 mikrogram dozundaki uzun süreli kullanımında böbrek üstü
bezinin baskılanması ile ilişkili klinik bulgulara rastlanmamıştır. Bununla birlikte, önerilen
dozun aşıldığı uzun süreli kullanımlarda böbrek üstü bezinin bir miktar baskılanma ihtimali
dışlanamaz. Bu durumda hastadaki böbrek üstü bezi rezervinin denetlenmesi gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Obstrüktif Solunum Yolu Hastalıklarında Kullanılan İlaçlar
(antikolinerjikler [tiotropium], glukokortikoidler [siklesonid])
ATC kodu:
Tiotropium için; ATC Kodu:R03BB04
Siklesonid için; ATC Kodu:R03BA08
12Tiotropium
Tiotropium, klinik tıpta genellikle antikolinerjik olarak adlandırılan, uzun etkili spesifik bir
antimuskarinik ajandır. M ’den M ’e kadar olan muskarinik reseptör alt-tiplerine karşı benzer
1 5
bir afinite gösterir. Hava yollarında, düz kasta bulunan M reseptörlerinin inhibisyonu,
3
gevşeme ile sonuçlanmaktadır. Bu antagonizma yarışmacı ve geri-dönüşümlüdür. Yapılan
çalışmalarda, bronkoprotektif etkilerin doza bağımlı olduğu ve 24 saatten daha uzun sürdüğü
görülmüştür. Etkisinin uzun süreli oluşu, muhtemel M reseptörlerinden son derece yavaş
3
dissosiye olmasına bağlıdır; ipratropium ile gözlenenden anlamlı derecede daha uzun bir
dissosiyasyon yarı-ömrüne sahiptir. N-kuvaterner bir antikolinerjik olarak tiotropium,
inhalasyon yoluyla uygulandığında, bronko-selektiftir; sistemik antikolinerjik etkilere yol
açmadan önce, kabul edilebilir bir terapötik aralık gösterir. M reseptörlerinden
2
dissosiyasyonu, M reseptörleriyle olduğundan daha hızlıdır ve bu durum, M ’ye karşı M için
3 2 3
bir alt-tip reseptör selektivitesine yol açar. Yüksek düzeydeki potens ve reseptörden yavaş
dissosiyasyonun klinikteki karşılığı, KOAH’ı olan kişilerdeki belirgin ve uzun etkili
bronkodilatasyondur.
Tiotropium inhalasyonunu izleyen bronkodilatasyon, primer olarak bölgeye özgü (havayolları
üzerinde) bir etki olup, sistemik bir etki değildir.
Klinik geliştirme programında yürütülen uzun süreli, randomize, çift-kör çalışmalarda günde
bir kez uygulanan tiotropium, akciğer fonksiyonlarında (bir saniyelik zorlu ekspirasyon
hacmi, FEV ve zorlu vital kapasite, FVC) ilk dozu izleyen 30 dakika içinde belirgin
1
iyileşmeye yol açmış ve bu etki 24 saat süreyle kalıcı olmuştur. Bronkodilatasyon büyük
çoğunlukla üçüncü gün görülmeye başlar ve farmakodinamik kararlı duruma bir hafta
içerisinde ulaşılır. Tiotropium sabah ve akşam pik ekspiratuvar akım hızı (PEFR)
düzeylerinde, anlamlı bir iyileşme sağlar.
Tiotropium ile akciğer fonksiyonlarında görülen iyileşmeler, uzun dönemli çalışmalarda,
hiçbir tolerans belirtisi bulunmaksızın kalıcı olmuştur.
Tiotropiumun oluşturduğu bronkodilatasyon, 24 saatlik doz aralığı boyunca kalıcıdır ve sabah
ya da akşamları uygulamasından bağımsızdır.
Uzun dönemli (6 ay ve 1 yıl) araştırmalarda, sağlığa ilişkin olarak aşağıdaki sonuçlar ortaya
çıkarılmıştır:
Tiotropium, dispneyi anlamlı derece iyileştirir (Transizyon Dispne İndeksi kullanılarak
değerlendirildiği şekliyle). Bu şekilde iyileşme tedavi dönemi süresince kalıcılık gösterir.
13Tiotropium plaseboya kıyasla, KOAH alevlenmeleri sayısını anlamlı derecede azaltır ve ilk
alevlenmeye kadar geçen süreyi geciktirir.
Tiotropium, sağlığa bağlı yaşam kalitesini, hastalığa özgü St.George Solunum Anketi ile
gösterildiği üzere, anlamlı düzeyde iyileştirir. Bu iyileşme, bütün tedavi dönemi süresince
kalıcıdır.
Tiotropium, KOAH alevlenmelerine bağlı hospitalizasyonların sayısını anlamlı düzeyde
azaltır ve ilk hospitalizasyona kadar geçen süreyi geciktirir.
Siklesonid
Siklesonidin vücuttaki glukokortikoid reseptörlerine bağlanma afinitesi düşüktür. Ağızdan
inhalasyon yoluyla uygulanan siklesonid akciğer dokusuna ulaştıktan sonra enzim aracılığı ile
esas metaboliti olan C21-des-metilpropionil-siklesonid’e (M1) dönüşür. Siklesonidin aktif
metaboliti olan C21-des-metilpropionil-siklesonid güçlü antienflamatuvar etkinliğe sahiptir.
5.2. Farmakokinetik özellikler
Genel özellikler
Tiotropium
Tiotropium, kiralite göstermeyen bir kuvaterner amonyum bileşiğidir ve suda kısmen
çözünür. Tiotropium, kuru toz inhalasyonu şeklinde uygulanır. İnhalasyon yolu ile
uygulamada genel olarak, verilen dozun büyük çoğunluğu gastrointestinal kanalda, daha az
bir kısmı ise, hedef organ olan akciğerde tutulur.
Siklesonid
Farmakokinetik karakterizasyon çoğunlukla M1 üzerinden yapılmıştır.
Emilim:
Tiotropium
Kuru toz inhalasyonundan sonra elde edilen %19.5 düzeyindeki mutlak biyoyararlanım
değeri, akciğere ulaşan bölümün yüksek ölçüde biyoyararlanılabilir olduğunu
düşündürmektedir. Bileşiğin kimyasal yapısından (kuvaterner amonyum bileşiği),
tiotropiumun gastrointestinal kanaldan iyi absorbe edilmemesi beklenir. Oral tiotropium
solüsyonları, %2-3 düzeyinde bir mutlak biyoyararlanıma sahiptirler. Maksimum plazma
tiotropium konsantrasyonları, inhalasyondan beş dakika sonra gözlenir. Besinler tiotropiumun
emilimini etkilememektedir.
14Siklesonid
Radyoizotop ile işaretlenmiş siklesonid kullanarak yapılan oral ve intravenöz uygulamalarda
oral emilimin az olduğu (%24,5) gösterilmiştir. Siklesonid ve aktif metabolitinin oral
biyoyararlanımları ihmal edilebilir düzeydedir (siklesonid < %0.5; metabolit < %1).
γ-sintigrafi yöntemi ile yapılan bir ölçüm ile sağlıklı gönüllülerin akciğer dokusundaki
birikiminin alınan dozun %52’si oranında olduğu gösterilmiştir. Siklesonidin ölçülü doz
inhalasyon uygulaması sonrasında aktif metabolitinin sistemik biyoyararlanımı %50’nin
üzerindedir. Aktif metabolitinin oral biyoyararlanımının %1’in altında olması nedeniyle
inhale edilen siklesonidin ağızdan yutulan kısmının sistemik emilime herhangi bir katkısı
yoktur.
Dağılım:
Tiotropium
İlaç plazma proteinlerine %72 oranında bağlanır ve 32 L/kg’lık bir dağılım hacmi gösterir.
Kararlı durumda, kronik obstrüktif akciğer hastalarında 18 mikrogram dozunda kuru toz
inhalasyonundan 5 dakika sonra ölçülen tiotropium doruk plazma düzeyleri 17-19 pg/mL’dir
ve çok kompartmanlı bir model içinde, hızla azalma gösterir. Kararlı durumda plazma
konsantrasyonları, 3-4 pg/mL’dir. Akciğerdeki lokal konsantrasyonlar bilinmemektedir, ancak
uygulama şekli, akciğerlerde önemli oranda daha yüksek konsantrasyonların varlığını
düşündürmektedir. Çalışmalar, tiotropiumun kan beyin bariyerini herhangi önemli bir
düzeyde geçmediğini göstermektedir.
Siklesonid
Sağlıklı gönüllülere intravenöz yoldan uygulanan siklesonidin başlangıç dağılım aşamasının
hızlı olduğu saptanmıştır; bu durum, ilacın yüksek lipofilik özelliğiyle de uyumludur. Dağılım
hacminin ortalama değeri 2.9 L/kg’dır. Siklesonidin total serum klerensi ilacın hepatik
ekstraksiyonunun yüksek olduğuna işaret etmektedir (ortalama 2.0 L/sa/kg). Siklesonid ve
aktif metaboliti neredeyse tamamen plazma proteinlerine bağlanmaktadır (%98-99).
Biyotransformasyon:
Tiotropium
Biyotransformasyona uğrama derecesi küçüktür. Tek doz intravenöz uygulamadan sonra,
değişmemiş madde %74 oranında idrarla atılır. Ester yapısında olan tiotropium, enzimatik
15olmayan bir yol ile, bir alkol olan N-metilskopin ve ditiyenilglikolik aside parçalanır; bu
maddelerin her ikisi de muskarinik reseptörlere bağlanmazlar.
İntravenöz uygulama sonrasında dozun % 20’sinden azı, CYP450, 2D6 ve 3A4 tarafından,
çeşitli Faz II metabolitlerine metabolize edilir.
Karaciğer mikrozomlarındaki in vitro çalışmalar enzimatik yolun CYP 2D6 (ve 3A4)
inhibitörleri, kinidin, ketokonazol ve gestoden tarafından etkilenebileceğini ortaya
koymaktadır. Böylelikle, CYP 2D6 ve 3A4 dozunun daha az bir kısmının eliminasyonundan
sorumlu metabolik yolda yer almaktadır. Tiotropium bromür insan karaciğer mikrozomlarında
terapötik konsantrasyonların üstünde bile CYP 1A1, 1A2, 2B6, 2C9, 2C19, 2D6, 2E1 veya
3A’yı inhibe etmemektedir.
Siklesonid
Siklesonid, akciğer dokusunda esteraz enzimleri aracılığıyla hidrolize edilerek biyolojik aktif
metabolitine dönüştürülür. İnsan karaciğer mikrozomlarında uğradığı daha ileri metabolizma
aşamaları enzimolojik olarak incelendiğinde, bu bileşiğin de daha sonra CYP3A4 tarafından
katalizlenen inaktif hidroksillenmiş metabolitlere dönüştüğü saptanmıştır. Akciğerde ayrıca
aktif metabolite ait reversibl lipofilik yağ asidi ester bileşiklerinin varlığı da saptanmıştır.
Eliminasyon:
Tiotropium
İnhalasyon sonrasında tiotropiumun terminal eliminasyon yarı-ömrü 5 ve 6 gün arasındadır.
İntravenöz uygulanan tiotropium, idrar yoluyla esas olarak değişmemiş halde atılır (% 74).
Kuru toz inhalasyonundan sonra üriner ekskresyon dozun % 14’üdür, geri kalanı büyük
oranda barsaklarda emilmemiş ilaç halinde bulunur ve feçes ile elimine edilir. KOAH’lı
kişiler tarafından, günde bir kez kronik inhalasyondan sonra, farmakokinetik kararlı duruma
2-3 hafta içerisinde ulaşılır ve daha sonrasında herhangi bir birikim görülmez.
Siklesonid
Oral ve intravenöz uygulama sonrasında siklesonidin vücuttan esasen dışkı ile (%67) atıldığı
ve atılımındaki esas yolun safra sistemi olduğu gösterilmiştir.
16Doğrusallık/doğrusal olmayan durum:
Tiotropium
Tiotropium intravenöz ve kuru toz inhalasyonu olarak verildiğinde terapötik doz aralığında
doğrusal farmakokinetik göstermektedir.
Siklesonid
Farmakokinetiği lineerdir. Önerilen tedavi dozlarında; sistemik maruziyeti dozla orantılı artış
gösterir.
Hastalardaki karakteristik özellikler
Tiotropium
Böbrek yetmezliği:
Başlıca renal yoldan atılıma uğrayan diğer ilaçlarda olduğu gibi, böbrek yetmezliği hem
intravenöz infüzyon hem de kuru toz inhalasyonundan sonra artan ilaç plazma
konsantrasyonları ve azalan renal ilaç klerensi ile ilişkili olmuştur. Yaşlı hastalarda sık
karşılaşılan bir durum olan hafif şiddette böbrek yetmezliğinde (CL/ 50-80 ml/dak)
CR
tiotropium bromür plazma konsantrasyonlarında hafif bir artış meydana gelmiştir (intravenöz
infüzyon sonrasında EAA ’da %39 oranında artış). Orta-şiddetli böbrek yetmezliği
0-4sa
durumunda (CL/ <50 ml/dak), intravenöz tiotropium bromür uygulaması plazma
CR
konsantrasyonlarının iki katına çıkması ile sonuçlanmıştır (EAA değerinde %82 oranında
0-4sa
artış) (kuru toz inhalasyonundan sonra ki plazma konsantrasyonları ile doğrulanmıştır).
Karaciğer yetmezliği:
Karaciğer yetmezliğinin tiotropium bromür farmakokinetiği üzerinde klinik olarak anlamlı
etkiye sahip olacağı beklenmemektedir. Tiotropium bromür başlıca renal eliminasyon yoluyla
(genç sağlıklı gönüllülerde %74 oranında) ve basit enzimatik olmayan ester ayrışması ile
farmakolojik olarak inaktif bileşenlerine parçalanmaktadır.
Geriyatrik hastalar:
Başlıca renal yolla atılan tüm ilaçlarda beklenildiği gibi artan yaş, böbrek fonksiyonlarında
azalma ile açıklanabilen, tiotropium bromür renal klerensinde (58 yaşından küçük KOAH’lı
hastalarda 326 mL/dak, 70 yaşından büyük KOAH’lı hastalarda 163 mL/dak) azalma ile
ilişkili olmuştur. İnhalasyondan sonra idrarda tiotropium bromür atılımı %14 (genç sağlıklı
gönüllü bireyler)-yaklaşık %7 (KOAH’lı hastalar) oranında azalmıştır. Bununla birlikte
plazma konsantrasyonları bireylere ait ve bireyler arası değişkenlikle karşılaştırıldığında
17KOAH’lı hastalarda ilerleyen yaşla birlikte anlamlı oranda değişmemiştir (kuru toz
inhalasyonundan sonra EAA değerinde %43 oranında artış).
0-4sa
Siklesonid
Böbrek yetmezliği:
Aktif metabolitin böbrek yoluyla atılımı söz konusu olmadığından, böbrek yetmezlikli
hastalar ile çalışma yapılmamıştır.
Karaciğer yetmezliği:
Karaciğer fonksiyonundaki azalma kortikosteroidlerin vücuttan atılımını etkileyebilir. Sirotik
hastaların da katılmış olduğu bir çalışmada aktif metabolitin sistemik maruziyetinde artış
gözlenmiştir.
Geriyatrik popülasyon:
Geniş çaplı toplumsal çalışmalarda saptanan farmakokinetik özelliklerinden yola çıkılarak
aktif metabolitin sistemik maruziyetinde yaş faktörünün etkisi bulunmadığı ortaya konmuştur.
Diğer:
Astımlı hastalar:
Siklesonidin hafif-orta düzeyde astım hastalarındaki farmakokinetiği sağlıklı gönüllülerde
saptanmış olan değerlerden farklı değildir.
5.3. Klinik öncesi güvenlilik verileri
Tiotropium
Güvenlik farmakolojisi, tekrarlı doz toksisitesi ve üreme toksisitesi gibi klasik çalışmalarda
gözlenen birçok etki tiotropium bromürün antikolinerjik etkileri ile açıklanabilir. Hayvanlarda
tipik olarak azalmış besin tüketimi, kilo alımı engellenmesi, ağız kuruluğu, azalmış lakrimal
ve salivasyon, göz bebeğinin anormal büyümesi, artmış kalp atış hızı gözlenmiştir. Tekrarlı
doz toksisite çalışmalarından bildirilen diğer ilişkili advers etkiler: sıçanlarda ve farelerde
rinit, nazal boşluğun ve larinksin epitel değişmeleri ile beliren solunum yolunun hafif şiddette
tahriş olması ve sıçanlarda mesanede taş oluşumu ve proteinimsi birikintiler ile birlikte
prostat.
18Hamilelik, embriyonel/fetusa ilişkin gelişim, doğum veya doğum sonrası gelişim ile ilgili
zararlı etkiler sadece maternal olarak toksik doz seviyelerinde gösterilebilmiştir. Tiotropium
bromür sıçanlarda ve tavşanlarda teratojenik bulunmamıştır. Solunumsal (tahriş), ürogenital
(prostat) değişiklikler ve üreme toksisitesi lokal veya sistemik maruziyet, terapötik
maruziyetin 5 katından fazla olduğu zaman gözlenmiştir. Genotoksisite ve karsinojenik
potansiyel insanlar için özel bir tehlike ortaya çıkarmamıştır.
Siklesonid
Güvenilirlik farmakolojisi, kronik toksisite, genotoksisite ile karsinojenik potansiyel gibi
geleneksel çalışmalardan elde edilen preklinik veriler, siklesonid kullanımının insan için
hiçbir özel tehlikesi olmadığını ortaya çıkarmıştır.
Üreme toksisitesi için yapılan hayvan çalışmalarında glukokortikosteroidlerin yarık damak,
iskelet malformasyonları gibi etkilerine rastlanmıştır. Ancak, bu sonuçların insanlara önerilen
dozlarda oluşabilmesi mümkün görünmemektedir.
Köpekler ile yapılan 12 ay süren iki çalışmada, en yüksek dozların yumurtalıklar üzerinde
tedaviye bağlı etkiler (atropi) oluşturduğu gözlenmiştir. Bu etkiler, 160 mikrogramlık günlük
dozun 5,27-8,34 katının sistemik maruziyeti sonucu meydana gelmiştir. Bu bulguların
insanlar ile ilişkisi bilinmemektedir.
Diğer glukokortikoid türevleri ile yapılan hayvan çalışmalarında gebelik sırasında ve
farmakolojik dozlardaki kullanımlarında glukokortikoidlerin intrauterin büyüme geriliği,
erişkinlikte karşılaşılan kalp-damar ve/veya metabolik hastalık ile glukokortikoid reseptör
yoğunluğunda değişim, nörotransmitter üretimi ve davranış bozukluğu gibi riskleri
artırabildiği gösterilmiştir. Bu verilerin insanlara inhalasyon yoluyla uygulanan siklesonid ile
ilintisi hakkında bilgi mevcut değildir.
6. FARMASÖTİK ÖZELLİKLERİ
6.1. Yardımcı maddelerin listesi
Laktoz
6.2. Geçimsizlikler
Bilinen geçimsizliği yoktur.
196.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
TİVENOS 18/200 mcg 60 dozluk inhalasyon için toz içeren Alü/Alü blister, inhalasyon
cihazında karton kutuda, kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Neutec İnhaler İlaç San. ve Tic. A.Ş.
Sakarya 1. Organize Sanayi Bölgesi
2. Yol No:3
Arifiye / Sakarya
Telefon numarası: 0 850 201 23 23
Faks numarası: 0212 482 24 78
e-mail: info@neutecinhaler.com
8. RUHSAT NUMARASI (LARI)
254/100
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.12.2013
Ruhsat yenileme tarihi:
10. KÜB’ÜN YENİLENME TARİHİ
20