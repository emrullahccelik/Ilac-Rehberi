KISA ÜRÜN BİLGİSİ
1. BEŞERİ TIBBİ ÜRÜNÜN ADI
TANFLEX PLUS %0.15 + %0.20 oral sprey, çözelti
2. KALİTATİF VE KANTİTATİF BİLEŞİM
Etkin madde:
30 ml (1 şişe) ’de; 60 mg klorheksidin glukonat’a eşdeğer 300 mg klorheksidin glukonat
çözeltisi (%20) ve 45 mg benzidamin HCl
Her bir püskürtmede 1.80 mg klorheksidin glukonat çözeltisi (%20), 0.27 mg benzidamin HCl
salınmaktadır.
Yardımcı madde(ler):
Yardımcı maddeler için 6.1.’e bakınız
3. FARMASÖTİK FORM
Oral sprey, çözelti
Püskürtme apareyli, bal renkli cam şişede; nane kokulu, berrak, renksiz şeffaf sıvıdır.
4. KLİNİK ÖZELLİKLER
4.1 Terapötik endikasyonlar
• Ağız ve boğaz mukozasında enflamasyon ve ağrıyla seyreden gingivit, stomatit,
farenjit, tonsillit ve aftöz lezyonlarda,
• Ağız ve boğaz antisepsisi, hastanın yutma fonksiyonunun rahatlatılması ve diş eti
rahatsızlıklarında semptom giderici olarak,
• Periodontal girişimlerden önce ve sonra,
• Radyoterapi ve kemoterapiye bağlı mukozitlerde,
• Dental plakların önlenmesinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
TANFLEX PLUS’ın direkt olarak boğaza/inflamasyonlu alana uygulamasında maksimum 2-6
kez 3-5 sprey olarak kullanılmalıdır.
Aralıksız olarak 7 günden fazla kullanılmamalıdır.
Uygulama şekli:
TANFLEX PLUS seyreltilmeden kullanılır. TANFLEX PLUS yutulmamalı ve tükürmek
suretiyle ağızdan uzaklaştırılmalıdır.
İlk kullanımdan önce, yüzden uzak bir yöne doğru tutularak, düzenli bir püskürtme elde
edilinceye kadar, pompalama düğmesine birkaç kez basılmalıdır.
1Ağız iyice açılarak, sprey ucu ağzın içine sokularak, ağız boşluğuna sıkılmalıdır. Bu işlem en
az 4 defa değişik bölgelerde tekrarlanmalıdır.
Uyguladıktan sonra şişe kutusuna yerleştirilip, dik duracak şekilde saklanmalıdır.
TANFLEX PLUS’ın içeriğinde bulunan klorheksidin tedavi süresince plak ve gingivitiste
azalma yapar. Oral hijyen prosedürlerine alternatif olarak kullanılıyorsa TANFLEX PLUS en
az 1 dakika ağızda tutulmalıdır.
TANFLEX PLUS’daki klorheksidinin sebep olduğu renklenmeyi en aza indirmek için
kullanmadan önce dişleri fırçalamak uygundur.
Özel popülasyonlara ilişkin ek bilgiler:
Böbrek/karaciğer yetmezliği:
Şiddetli böbrek yetmezliği ve şiddetli karaciğer yetmezliği olan hastalarda, sistemik etki
olasılığı göz önünde bulundurularak dikkatli kullanılmalıdır (Bkz. Bölüm. 4.4).
Pediyatrik popülasyon:
TANFLEX PLUS 6 yaş ve altında kullanılmamalıdır.
6 yaş üzeri ve 12 yaş altı çocuklarda, doktor tarafından tavsiye edilmedikçe TANFLEX PLUS
kullanılmamalıdır.
TANFLEX PLUS 12 yaş ve üzerinde çocuklarda kullanılır.
Geriyatrik popülasyon:
Geriyatrik hastalara, yetişkinlerle aynı doz uygulanabilir.
4.3 Kontrendikasyonlar
Benzidamin ve klorheksidine ve TANFLEX PLUS’ın içindeki maddelerden herhangi birine
hipersensitivitesi olanlarda kontrendikedir.
TANFLEX PLUS 6 yaş ve altı çocuklar da kullanılmamalıdır.
Gebelik ve emzirme dönemlerinde kullanılmamalıdır (Bkz. Bölüm 4.6).
4.4 Özel kullanım uyarıları ve önlemleri
• Haricen kullanılır. Her bir sprey 0,18 ml içerir.
• Klinik çalışmaların yeterli sayıda olmaması nedeniyle TANFLEX PLUS 6 yaş üzeri ve
12 yaş altı çocuklarda, doktor tarafından tavsiye edilmedikçe kullanılmamalıdır.
• Yalnızca ağız içinde kullanılır, gözler ve kulaklar ile temas ettirilmesinden
kaçınılmalıdır.
• Eğer göz ile temas ederse derhal bol su ile iyice yıkanmalıdır.
• Ağız içinde, dil ve diş üzerinde geri dönüşümlü renk değişikliği yapabilir. Renklenmeyi
en aza indirmek için kullanmadan önce dişleri fırçalamak uygundur.
• TANFLEX PLUS yutulmamalı ve tükürmek suretiyle ağızdan uzaklaştırılmalıdır.
Seyreltilmeden kullanılır.
• Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa
TANFLEX PLUS kullanımına ilave olarak antibakteriyel tedavi düşünülebilir.
• Absorblanan benzidamin ve metabolitleri idrarla atıldığı için şiddetli renal bozukluğu
olan hastalarda sistemik etki olasılığı göz önünde bulundurulmalıdır.
2• Absorblanan benzidamin yüksek oranda karaciğerde metabolize olduğu için şiddetli
karaciğer yetmezliği olan hastalarda sistemik etki olasılığı göz önünde
bulundurulmalıdır.
• Aralıksız 7 günden fazla kullanılmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Klorheksidin, geleneksel diş macunlarında bulunan anyonik ajanlarla geçimsizdir. Bu yüzden
TANFLEX PLUS diş fırçalamadan önce kullanılmalıdır.
• Klorheksidin tuzları, sabun ve diğer anyonik bileşiklerle geçimsizdir.
• Klorheksidin tuzları, katyonik ve noniyonik yüzey aktif maddelerle geçimli olmakla
birlikte, yüksek konsantrasyonlarda birlikte kullanıldıklarında misellerin
bağlanmasıyla klorheksidinin aktivitesi azalabilir.
• Klorheksidin tuzlarının setrimid ve lissapol NX gibi sürfaktanlarla çözünürlükleri
artırılabilir.
• Klorheksidin tuzları arap zamkı, sodyum alginat, sodyum karboksi metil selüloz gibi
anyonik polielektrolitler, nişasta ve kitre zamkı ile geçimsizdir, aynı zamanda bu
maddelerle etkileri de azalır. Brillant green, kloramfenikol, bakır sülfat, floressein
sodyum, formaldehit, gümüş nitrat, çinko sülfat ile de geçimsizdir.
• Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen
tuzlar halinde çökebilir.
• Benzoat, bikarbonat, karbonat, borat, nitrat, fosfat ve sülfatlarla bir araya gelen
klorheksidin tuzlarının çözeltileri % 0,05'ten daha derişikse, çözünürlüğü daha az olan
tuzlar oluşturacağı için çökme meydana gelir.
• Klorheksidin glukonat, setrimid ve benzalkonyum klorürle geçimlidir. Bunlar
klorheksidin glukonatın bakterisid etkisini sinerjik olarak arttırırlar. Setrimid, sert
sularla klorheksidinin çökmesini önler.
• Klorheksidin ve diğer tuzları, klorheksidin glukonata göre, alkolde suya oranla daha
iyi çözünür. Formülasyonda %7 oranında alkol bulunması çözeltiyi gram negatif
mikroorganizmalara karşı daha etkin kılar. Selülozik filtrelerden süzülürken adsorbe
olabilirler.
Benzidaminle herhangi bir ilaç etkileşimi bildirilmemiştir.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması henüz yapılmamıştır.
Pediyatrik popülasyon
Pediyatrik popülasyon üzerinde etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
TANFLEX PLUS’ ın kontrasepsiyona herhangi bir etkisi yoktur, ancak TANFLEX PLUS
alkol içerdiğinden çocuk doğurma potansiyeli bulunan kadınlar dikkatli kullanmalıdır.
3Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal / fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Bu nedenle ilacın gebelikte kullanımı kontrendikedir.
Laktasyon dönemi
Benzidamin ve klorheksidin glukonatın insan ya da hayvan sütüyle atılıp atılmadığına ilişkin
herhangi bir veri mevcut değildir. Bu nedenle memedeki çocuk açısından bir risk olduğu göz
ardı edilemez. TANFLEX PLUS’ ın emziren annelerde kullanımı kontrendikedir.
Üreme yeteneği / Fertilite
Klorheksidin glukonat ile üreme ve fertilite üzerine yapılmış çalışmalar mevcuttur. Sıçanlarda
fertilite üzerinde; yine sıçan ve tavşanlarda fetüs üzerinde zararlı etki görülmemiştir.
Benzidamin tedavisinin insanlarda fertiliteyi etkileyip etkilemediği bilinmemektedir.
4.7 Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etkisi söz konusu değildir.
4.8 İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
TANFLEX PLUS genellikle iyi tolere edilir ve yan etkileri çok azdır.
Klinik çalışmalar sonunda bildirilen ciddi yan etki ve advers etki yoktur.
Daha çok lokal yan etkiler gözlenir. Sistemik yan etkiler genellikle görülmez ve ciddi
değildir. En yaygın yan etkiler ağızda geçici his azalması, uyuşma ve batma hissidir (Bu
etkiler genellikle sürekli kullanımla azalır. Durum devam ederse, bir sağlık profesyoneline
danışılmalıdır).
Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi
Endokrin sistem hastalıkları
Çok seyrek: Parotis bezinde geçici şişme
Sinir sistemi hastalıkları
Çok yaygın: Ağızda geçici his azalması
Yaygın: Ağızda batma ve yanma hissi
Bilinmiyor: Baş dönmesi, baş ağrısı ve uyuşukluk
Solunum, göğüs bozuklukları ve mediastinal hastalıklar:
Çok seyrek: Laringospazm, bronkospazm
Bilinmiyor: Faringeral irritasyon, öksürük
4Gastrointestinal hastalıklar
Yaygın: Bulantı, kusma, öğürme, gastrointestinal hastalıklar, kuru ağız
Deri ve deri altı doku hastalıkları
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker,
fotosensitivite reaksiyonu, oral deskuamasyon
Genel bozukluklar ve uygulama bölgesine ilişkin hastalıklar
Yaygın: Tat almada değişiklik dişlerde ve diğer oral yüzeylerde lekelenme, kalkulus
(tartar) formasyonunda artış, ağızda batma ve yanma hissi
Diş lekelenmesi zararsızdır ve uygulamadan önce diş fırçalamayla en aza indirilebilir.
Seyrek: Yanma ve batma hissi
Çok seyrek: Lokal kuruluk, susuzluk, sızlama, ağızda serinlik hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Etkin maddenin uygulama yolu dikkate alındığında zehirlenme mümkün değildir.
Ancak, TANFLEX PLUS yanlışlıkla içilirse, semptomatik tedavi yapılmalıdır. Belirli bir
antidotu yoktur.
Benzidamin HCl için;
Oral yolla yüksek dozda alınan benzidamin ile ilgili başlıca semptomlar gastrointestinal
semptomlar ve merkezi sinir sisteminin semptomlarıdır.
En sık görülen gastrointestinal semptomlar mide bulantısı, kusma, karın ağrısı ve özofageal
irritasyondur.
Merkezi sinir sisteminin semptomları ise baş dönmesi, halüsinasyonlar, ajitasyon, anksiyete
ve sinirlilik halidir.
Tedavi:
Aşırı dozda sadece semptomatik tedavi mümkündür. Hastalar yakın gözlem altında tutulmalı
ve destek tedavisi verilmelidir. Yeterli hidrasyon sağlanmalıdır.
Klorheksidin Glukonat için;
Oral olarak alınan klorheksidin zayıf bir şekilde emilir. Buna bağlı olarak büyük hacimler
alınsa bile sistemik etki olasılığı olmamasına rağmen, uygun tıbbi yardım alınmalıdır.
TANFLEX PLUS’ ın içeriğindeki alkol nedeniyle çocukların büyük miktarlarda yutmamasına
dikkat edilmelidir. Yutulması halinde uygun tıbbi yardım alınmalıdır.
55 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Lokal oral tedavide kullanılan diğer ajanlar
ATC Kodu: A01AD11
Benzidamin yapı olarak steroid grubuyla ilişkili olmayan bir antiinflamatuvar analjezik
ajandır. Benzidamin baz oluşu açısından diğer non steroidal antiinflamatuvar ajanlardan
farklıdır.
Topikal tedavide kullanılan konsantrasyonlarda benzidamin lokal anestezik etki
göstermektedir. Benzidaminin analjezik aktivitesi deneysel inflamasyon içeren modellerde
non-inflamatuvar ağrıya kıyasla daha çok bildirilmiştir.
Diğer non-steroidal antiinflamatuvar ajanlar gibi benzidamin belirli koşullarda prostaglandin
biyosentezini inhibe eder. Fakat bu özelliği tam olarak açıklanamamıştır. Selüler membranlar
üzerindeki stabilize edici etkileri etki mekanizmasına bağlanabilir.
İlacın normal topikal uygulanmasından sonra klorheksidin uzatılmış bakteriyostatik etkisinin
arkasından bakteriyosidal etki gösterir.
Klorheksidin bir biguanid antiseptiktir ve genel oral hijyene ara verildiği zaman plak ve
gingivitis gelişimini azaltmaya yardımcı olur. Diş minesi hidroksiapatiti, diş yüzeyi, bakteri
ve tükürük proteinleri içeren oral yapılara afinitesiyle güçlü bir yapısı vardır. Klorheksidin
dental plak depozisyonunu ve beraberinde gingivada kırmızılık, şişlik veya kanamayla
karakterize gingivitisi azaltır. Aft ülserlerinin oluşma sıklığını azaltır ve periodontal cerrahi
sonrasında iyileşme oranını arttırır.
Klorheksidin gram(+) ve gram(-) bakterilerin, maya ve bazı mantarların ve virüslerin çoğuna
etkilidir. Klorheksidin geciktirilmiş yüzey etkisiyle bakteriyel üremeyi geciktirir. Mikrobiyal
hücre duvarlarından absorbe olur ve membran sızıntısına sebep olur.
5.2 Farmakokinetik özellikler
Genel özellikler
Emilim:
TANFLEX PLUS’ın topikal uygulanmasını takiben benzidamin, antiinflamatuvar ve lokal
anestezik etkilerini göstereceği inflamasyonlu lokal mukozaya kolaylıkla absorbe olur.
Katyonik yapısı nedeniyle klorheksidin deriye, mukozaya ve dokulara kuvvetle bağlanır ve bu
nedenle çok zayıf bir şekilde emilir.
Oral kullanımdan sonra kanda saptanabilir seviyeye ulaşmaz.
Dağılım:
TANFLEX PLUS lokal etkili bir ilaçtır. Bu nedenle tarife uygun kullanımda yutulmaması
gerekir. Böylece sistemik emilim ve dağılım beklenmez. Ayrıca her iki bileşenin de
gastrointestinal mukozadan emilimi düşüktür. Uygulanan klorheksidin glukonatın yaklaşık
%30’u oral kavitede kalır ve 24 saat boyunca oral sıvılara yavaşça salınır.
Biyotransformasyon:
Klorheksidinin emilimi minimal düzeyde olduğu için plazmada ölçülemez. Benzidamin ise
6genel olarak oksidasyon ve konjugasyon yolu ile karaciğerde metabolize olur.
Eliminasyon:
Klorheksidin vücutta birikmez ve sadece çok az miktarı metabolize olur Yutulan
klorheksidinin yaklaşık % 10’u, emilimi takiben böbrek yolu ile atılır; emilmeyen %90 ilaç
feçes ile atılır. Sistemik dolaşıma katılan benzidamin ve metabolitleri büyük oranda idrarla
atılır.
Benzidamin’ in yaklaşık yarısı, ilk 24 saat içinde dozun % 10' unda böbrek yoluyla
değişmeden atılır. Geriye kalanı çoğunlukla N-Oksit’e metabolize olur.
5.3 Klinik öncesi güvenlilik verileri
Klorheksidin glukonatın oral LD ’si erkek ve dişi sıçanlarda 3 mg/kg’ı, erkek farelerde 2,5
50
mg/kg’ı, dişi farelerde 2,6 mg/kg’ı aşar; IV LD ’si erkek sıçanlarda 21 mg/kg, dişi sıçanlarda
50
23 mg/kg, erkek farelerde 25 mg/kg, dişi farelerde 24 mg/kg’dır; subkutan LD ’si ise erkek
50
ve dişi sıçanlarda 1 g/kg’dan, erkek farelerde 637 mg/kg’dan, dişi farelerde 632 mg/kg’dan
fazladır. İnsanlarda klorheksidin glukonatın oral LD ’si yaklaşık 2 g/kg’dır. Benzidaminin
50
akut çalışmalarda letal dozu tedavi dozunun çok üzerindedir. İnsanda terapötik doz 0.7-1.0
mg/kg.dır. Farelerde LD değerleri (mg/kg) 33 i.v.; 110 i.p.; 218 s.c.; ve 515 p.o; sıçanlarda
50
100 i.p. ve 1050 p.o. olarak belirlenmiştir.
6 FARMASÖTİK ÖZELLİKLERİ
6.1 Yardımcı maddelerin listesi
Sodyum Hidrojen Karbonat
Polisorbat 20
Etanol (%96)
Gliserin
Sukraloz
Nane Esansı
Saf su
6.2 Geçimsizlikler
Klorheksidin sabun veya diğer anyonik bileşiklerle karıştırılmamalıdır.
6.3 Raf ömrü
24 ay
6.4 Saklamaya yönelik özel uyarılar
25°C altındaki oda sıcaklığında ve ışıktan koruyarak saklanmalıdır.
6.5 Ambalajın niteliği ve içeriği
Püskürtme apareyli ve bal renkli, cam şişe (Tip III)
76.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel No : 0212 – 366 84 00
Faks No: 0212 – 276 20 20
8. RUHSAT NUMARASI
2021/202
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.07.2021
10. KÜB’ÜN YENİLENME TARİHİ
8