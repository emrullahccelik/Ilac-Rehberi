1  KULLANMA TALİMATI  
 
UYARI: TENDİNİT VE TENDON YIRTILMASI (kasları kemiklere bağlayan 
dokularda iltihaplanma veya yırtılma), PERİFERAL NÖROPATİ (merkezden uzak sinirlerde herhangi bir nedenle görülen bozukluklar - duyu kaybı), SANTRAL SİNİR 
SİSTEMİ (merkezi sinir sistemi) ETKİLERİ VE MYASTENİA GRAVİS’İN (bir tür 
kas güçsüzlüğü hastalığı) ŞİDDETLENMESİNİ DE İÇEREN CİDDİ İSTENMEYEN ETKİLER  
• LEVONAT’ın içerdiği etkin madde olan levofloksasin de dahil olmak üzere 
florokinolon adı verilen antibiyotikler aşağıdaki gibi sakatlıklara yol açan ve geri 
dönüşümsüz istenmeyen etkilere neden olabilir:  
o Kasları kemiklere bağlayan doku iltihabı (tendinit; belirtileri eklemlerde şiddetli 
ağrı, şişme ve kızarıklık olabilir) ve kasları kemiklere bağlayan doku (tendon) 
yırtılması (belirtileri kaslarda şiddetli ağrı, ani ve hızlı morarma, kuvvetsizlik, hareket ettirememe olabilir)  
o Merkezden  uzak  sinirlerde  herhangi  bir nedenle  görülen bozukluklar  – duyu kaybı 
(periferal nöropati; belirtileri sinirlerde ağrı, hassasiyet, ayak ve ellerde 
karıncalanma ile uyuşma, kaslarda halsizlik, ellerde titreme olabilir)  
o Merkezi sinir sistemi (santral sinir sistemi) etkileri (belirtileri hayal görme 
(halüsinasyon), endişe (anksiyete), ruhsal çöküntü (depresyon), intihar eğilimi, uykusuzluk, şiddetli baş ağrısı ve zihin karışıklığı (konfüzyon) olabilir)  
LEVONAT kullanımı sırasında bu istenmeyen etkilerden herhangi biri sizde 
gerçekleşirse LEVONAT kullanmayı derhal bırakınız ve doktor veya eczacınızla 
konuşunuz.  
• LEVONAT’ın içerdiği etkin madde olan levofloksasin de dahil olmak üzere florokinolon adı verilen antibiyotikler, myastenia gravisli (bir tür kas güçsüzlüğü 
hastalığı) hastalarda kas güçsüzlüğünü şiddetlendirebilir. Bilinen bir kas güçsüzlüğü hastalığınız varsa LEVONAT kullanmadan önce doktor veya eczacınızla konuşunuz. 
• LEVONAT’ın da dahil olduğu florokinolon grubu ilaçların ciddi yan etkilerle  ilişkili 
olduğu bilindiğinden aşağıdaki endikasyonlarda başka alternatif yoksa kullanılabilir. 
o  Akut bakteriyel sinüzit (yeni gelişen sinüs iltihabı), komplike olmayan üriner 
enfeksiyon (komplike olmayan idrar yolu hastalıkları),Kronik bronşitin akut 
bakteriyel alevlenmesi (akciğerdeki bronş tüplerinin zarlarının kalıcı 
iltihaplanması durumunun yeniden şiddetlenmesi)  
 
LEVONAT
® 500 mg film kaplı tablet  
Ağızdan  alınır.  
• Etkin madde:  Her bir film kaplı tablet 500 mg levofloksasin'e eşdeğer  512,46 mg 
levofloksasin hemihidrat içerir.  
• Yardımcı madde (ler): Avicel p  H 102, krospovidon, hipromelloz, saf su, oktadekanil 
hidrojen fumarat sodyum, opadry pembe (film kaplama) (titanyum dioksit, sarı demir 
oksit, kırmızı demir oksit, Macrogol 8000, talk).  2   
Bu Kullanma  Talimatında:  
 
1. LEVONAT  nedir  ve ne için kullanılır?  
2. LEVONAT’ı  kullanmadan  önce dikkat edilmesi gerekenler  
3. LEVONAT  nasıl  kullanılır?  
4. Olası  yan etkiler  nelerdir? 
5.LEVONAT’ın  saklanması  
Başlıkları yer almaktadır.  
1. LEVONAT  nedir  ve ne için kullanılır?  
• LEVONAT tablet ağızdan  alınır. İlacınızın bir  kutusu içinde  her biri 500 mg levofloksasin 
içeren 7 adet film kaplı tablet bulunur. Doz ayarlamasını kolaylaştırmak için tablet 
çentiklidir.  
• LEVONAT antibiyotik adı verilen ilaç grubuna dahildir ve bir “kinolon” grubu 
antibiyotiktir.  
• LEVONAT  vücutta  enfeksiyona  sebep  olan bakterileri öldürür.  
• LEVONAT:  
- Sinüslerin  
- Akciğerlerin, uzun süreli solunum problemleri veya pnömonisi olan kişilerde  
- Böbrek veya mesane dahil olmak üzere idrar yolunun 
- Uzun süreli bir enfeksiyonu olan prostat bezinin  
- “Yumuşak doku” olarak da bilinen, kaslar dahil deri ve deri altının enfeksiyonlarının tedavisinde kullanılabilir. 
LEVONAT, bazı özel durumlarda, şarbona neden olan bakterilere maruz kaldıktan sonra 
şarbon adı verilen bir akciğer hastalığına yakalanma veya bu hastalığın kötüleşme olasılığını 
azaltmak için kullanılabilir.  
 
2. LEVONAT’ı  kullanmadan önce dikkat  edilmesi gerekenler  
 
LEVONAT’ı  aşağıdaki  durumlarda  KULLANMAYINIZ  
Eğer,  
• Levofloksasine veya bu ilaçtaki bileşenlerden herhangi birine karşı veya kinolon grubu antibiyotiklerden (moksifloksasin, siprofloksasin veya ofloksasin) bir başkasına karşı alerjiniz varsa,  
Alerji belirtileri:
 Kaşıntı,  yutkunma  veya  nefes  alma  problemleri,  dudak,  yüz, boğaz  veya Bu ilacı kullanmaya başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza  
bu ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  3  dilde  şişmedir.  
• Sara (epilepsi)  hastalığınız  varsa,  
• Kinolon grubu antibiyotik kullanımına  bağlı  tendonit  gibi bir tendon  ( kas ile iskelet 
arasındaki bağ) rahatsızlığı yaşadıysanız,  
• Çocuk veya  büyümeye  devam  eden  ergenseniz,  
• Hamileyseniz,  hamile  kalma  ihtimaliniz  varsa  ya da hamile  olabileceğinizi 
düşünüyorsanız,  
• Bebek  emziriyorsanız.  
Yukarıdakilerden  herhangi  biri sizin  için geçerliyse bu ilacı almayınız.  Emin  değilseniz, LEVONAT 
kullanmadan önce doktorunuzla veya eczacınızla konuşunuz. 
 
LEVONAT’ı  aşağıdaki  durumlarda  DİKKATLİ  KULLANINIZ  
Eğer,  
• 60 yaş  veya  üstündeyseniz  
•  Steroid  olarak  da bilinen  kortikosteroid kullanıyorsanız  (bkz. Diğer  ilaçlar  ile birlikte kullanımı 
bölümü)  
• Bir kriz (nöbet) geçirdiyseniz  
• İnme  ya da diğer  beyin  yaralanmaları  nedeniyle  beyin  hasarınız varsa  
• Böbrek problemleriniz  varsa  
•  “Glikoz -6-fosfat  dehidrogenaz  eksikliği”  olarak  bilinen  bir hastalığınız  varsa.  Bu ilacı 
kullanırken kanınızla ilgili ciddi sorunlar yaşama ihtimaliniz yüksektir.  
• Daha önce mental  sağlığı  problemi  yaşadıysanız  
• Daha önce kalp problemleri yaşadıysanız: eğer doğuştan uzamış QT aralığı hastalığınız (EKG'de, 
kalbin elektriksel kaydı, görülür) varsa veya ailede öyküsü varsa, kanda tuz dengesizliği varsa (özellikle kanda potasyum veya magnezyum düzeyi düşükse), kalp ritminiz çok yavaşsa ("bradikardi" olarak adlandırılır), kalbiniz zayıfsa (kalp yetmezliği), kalp krizi geçmişiniz varsa (miyokard enfarktüsü), kadınsanız veya yaşlıysanız veya anormal EKG değişikliklerine neden olan başka ilaçlar alıyorsanız veya pıhtılaşma testlerinde ve/veya kanamada olası bir artışa sebep olabilecek K vitamini antagonistleri (örn. varfarin) kullanıyorsanız, bu tür ilaçlar kullanılırken 
dikkatli olunmalıdır (bkz. Diğer ilaçlar ile birlikte kullanımı bölümü).
 
• Daha önce karaciğer  problemi yaşadıysanız  
• Myastenia Gravis  hastalığınız  varsa  
• Geniş  bir kan damarının  genişlemesi  veya  “şişmesi”  (aort  anevrizması  veya geniş  damar  
periferik  anevrizması)  teşhisi  konulduysa  
• Daha önce  aort diseksiyonu atağı  geçirdiyseniz (aort  duvarında  yırtık)  
• Kalp  kapakçığı  sızıntısı teşhisi  konduysa  (kalp  kapakçık yetersizliği)  
• Eğer aile öykünüzde aort anevrizması ya da aort diseksiyonu veya doğuştan kalp kapak hastalığı 
varsa veya diğer risk faktörleri ile zemin hazırlayan durumlara sahipseniz (örn. Marfan sendromu veya Ehlers -Danlos sendromu gibi bağ dokusu hastalıkları, Turner sendromu, Sjögren sendromu 
[inflamatuar bir otoimmün hastalık] veya Takayasu arteriti, dev hücreli arterit, Behçet hastalığı, 
yüksek tansiyon  veya bilinen ateroskleroz gibi  vasküler hastalıklar,  romatoid  artrit  [bir eklem  
hastalığı]  veya endokardit  [bir kalp enfeksiyonu])
 
• Diyabet hastasıysanız  
• Karnınızda,  göğsünüzde  veya sırtınızda  aort anevrizması  ve diseksiyonunun (aort damarınızın 
genişlemesi veya şişmesi veya yırtılması)  belirtileri  olabilecek ani, şiddetli ağrı hissederseniz, hemen 
bir hastanenin acil servisine başvurunuz. Eğer sistemik kortikosteroidlerle  tedavi  ediliyorsanız  bu 
risk artabilir.  
• Özellikle yatağınıza yattığınızda hızlı bir nefes darlığı başlarsa veya ayak bileklerinizde, ayaklarınızda veya karnınızda  şişme  veya  yeni başlayan  bir kalp çarpıntısı (hızlı veya  düzensiz kalp  
atışı hissi)  fark ederseniz,  derhal  bir doktora  haber  vermelisiniz.  4   
Geçmişte bir kinolon veya florokinolon kullanırken herhangi bir ciddi advers reaksiyon yaşadıysanız, 
LEVONAT da dahil olmak üzere florokinolon/kinolon antibakteriyel ilaçları almamalısınız.  Bu 
durumda  doktorunuzu en kısa sürede  bilgilendirmelisiniz.  
 
Nadiren  eklemlerde ağrı ve şişlik  ve tendonlarda  iltihaplanma  veya yırtılma  meydana  gelebilir. 
Yaşlıysanız (60 yaşından büyükseniz), organ nakli yaptırdıysanız, böbrek sorunlarınız varsa veya kortikosteroid tedavisi görüyorsanız, riskiniz artar. Tedavinin ilk 48 saati içinde ve hatta LEVONAT tedavisinin kesilmesinden sonraki birkaç aya kadar tendonlarda iltihaplanma ve kopmalar  meydana 
gelebilir.  Bir tendonun  ilk ağrı veya iltihaplanma  belirtisinde  (örneğin  ayak bileğinizde, bilekte, 
dirsekte, omuzda veya dizinizde), LEVONAT kullanmayı bırakın, doktorunuzla iletişime geçin ve ağrılı bölgeyi dinlendiriniz. Tendon yırtılması riskini artırabileceğinden gereksiz egzersizlerden 
kaçınınız.  
 LEVONAT’ı alırken güçlü güneş ışınlarının altında kalmayın veya güneş lambası veya solaryum kullanmayın. Bunlardan herhangi birisine maruziyet konusunda emin değilseniz LEVONAT kullanmadan önce doktorunuzu bilgilendiriniz.  
 
Nadiren, özellikle ayak ve bacaklarda veya ellerde ve kollarda ağrı, yanma, karıncalanma, uyuşma 
ve/veya güçsüzlük gibi  sinir hasarı (nöropati)  semptomları yaşayabilirsiniz. Böyle bir durumda, 
potansiyel olarak geri dönüşü olmayan bir durumun gelişmesini önlemek için LEVONAT  almayı  
bırakın ve derhal  doktorunuzu bilgilendiriniz.  
 
Levofloksasin  kullanımı ile Stevens -Johnson Sendromu (SJS),  Toksik  Epidermal  Nekroliz (TEN) ve 
Eozinofili ve sistemik semptomların eşlik ettiği ilaç reaksiyonu (DRESS) dahil ciddi cilt reaksiyonları 
bildirilmiştir.  
• SJS/TEN başlangıçta kırmızımsı hedef benzeri noktalar veya genellikle gövde üzerinde merkezi  
kabarcıklar  bulunan dairesel  yamalar  olarak  görünebilir. Ayrıca ağız,  boğaz, burun, cinsel  organlar  ve 
gözlerde  (kırmızı  ve şiş gözler)  ülserler  oluşabilir.  Bu ciddi  deri döküntüleri, genellikle ateş ve/veya 
grip benzeri semptomlardan önce gelişir. Bu döküntüler, derinin yaygın olarak soyulmasına  ve 
yaşamı tehdit eden komplikasyonlara  ilerleyebilir veya ölümcül olabilir.  
• DRESS, başlangıçta  grip benzeri  semptomlar  ve yüzde  kızarıklık olarak ortaya  çıkar,  ardından yüksek  
vücut  ısısı ile uzun süreli  bir döküntü, kan testlerinde  görülen karaciğer  enzimlerinde artış ve bir tür 
beyaz  kan hücresinde (eozinofili)  artış ve büyümüş  lenf düğümleri  görülür.  
Ciddi bir kızarıklık veya bu cilt semptomlarından herhangi biri gelişirse, LEVONAT almayı bırakınız  
ve derhal  doktorunuza  başvurunuz  veya  tıbbi yardım  alınız.  
 
LEVONAT  da dahil  olmak  üzere florokinolon/kinolon antibakteriyel  ilaçlar,  bazıları  uzun  süreli (aylar  
veya  yıllar  süren), sakatlığa  sebep  olan veya  potansiyel  olarak  geri dönüşü olmayan  olan çok nadir  
ancak  ciddi  yan etkilerle  ilişkilendirilmiştir.  Bu yan etkilere,  üst ve alt ekstremitelerde tendon, kas ve 
eklem  ağrıları,  yürüme  güçlüğü, karıncalanma,  sızlama,  gıdıklanma, uyuşma  veya yanma (parestezi) gibi 
anormal duyumlar, görme, tat ve koku ve işitme bozukluğu dahil duyu bozuklukları, depresyon,  hafıza 
bozukluğu, şiddetli yorgunluk ve şiddetli uyku bozuklukları  da dahildir.  
LEVONAT  aldıktan  sonra  bu yan etkilerden  herhangi  birini  yaşarsanız,  tedaviye  devam  etmeden önce 
hemen doktorunuzla iletişime geçiniz. Doktorunuz sizinle birlikte, başka bir sınıftan bir antibiyotiği  de 
göz önünde  bulundurarak tedaviye  devam  etmeye karar  verecektir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
 5  LEVONAT’ın  yiyecek  ve içecek  ile kullanılması 
LEVONAT’ın emilimi gıdalardan etkilenmez, doktorunuzun önerdiği miktarda tableti yemeklerden 
önce veya sonra alabilirsiniz. 
 
Hamilelik  
İlacı kullanmadan önce  doktorunuza veya eczacınıza  danışınız.  
 
Hamileyseniz,  hamile  olabileceğinizi  düşünüyorsanız  veya bebek  sahibi  olmayı  planlıyorsanız 
LEVONAT  kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
 
Emzirme 
İlacı kullanmadan önce  doktorunuza veya eczacınıza  danışınız.  
 
Eğer emziriyorsanız,  LEVONAT  kullanmayınız.  
 
Araç ve makine  kullanımı  
LEVONAT aldıktan sonra sersemlik, uyuklama, baş dönmesi (vertigo) veya görme yeteneğinizde 
değişiklikler gibi yan etkiler yaşayabilirsiniz. Bu yan etkilerden bazıları konsantre olmanızı ve tepki verme hızınızı etkileyebilir. Böyle bir durumda, yüksek düzeyde dikkat gerektiren herhangi bir iş yapmayın veya araç kullanmayınız.  
 
LEVONAT’ın  içeriğinde bulunan bazı yardımcı  maddeler hakkında  önemli  bilgiler  
Uyarı  gerektiren yardımcı  madde  içermemektedir.  
 
Diğer ilaçlar  ile birlikte  kullanımı  
Eğer başka ilaçlar kullanıyorsanız, yakın zamanda kullandıysanız veya kullanma ihtimaliniz varsa  
doktorunuza  veya eczacınıza söyleyiniz. LEVONAT  diğer  bazı ilaçların  çalışma  şeklini etkileyebilir. 
Ayrıca bazı ilaçlar da LEVONAT’ın çalışma şeklini etkileyebilir.  
 
Özellikle aşağıdaki ilaçlardan herhangi birini alıyorsanız doktorunuza söyleyiniz. Bu ilaçlar LEVONAT ile birlikte alındığında yan etki olasılığı artmaktadır:  
- İltihaplanma için kullanılan, steroid olarak da adlandırılan kortikosteroidler: 
Tendonlarınızda iltihaplanma ve/veya yırtılma olasılığınız daha yüksek olabilir. 
- Kanı inceltmek için kullanılan varfarin gibi K vitamini antagonistleri: Kanama olma 
olasılığınız daha yüksek olabilir. Doktorunuzun kanınızın ne kadar iyi pıhtılaşabileceğini kontrol etmek için düzenli kan testleri yapması gerekebilir.  
- Nefes  alma  problemlerinde  kullanılan  teofilin: LEVONAT  ile birlikte  
kullanıldığında  kriz (nöbet)  geçirmeye yatkınlığınız  artar.  
- Ağrı ve iltihaplanma için kullanılan, fenbufen, ketoprofen, ibuprofen, aspirin ve 
indometazin gibi  steroid  olmayan antiinflamatuvar ilaçlar (NSAİİ): LEVONAT ile 
birlikte kullanıldığında kriz (nöbet) geçirmeye yatkınlığınız artar.  
- Organ  nakillerinden sonra  kullanılan  siklosporin:  Siklosporinin yan etkilerini  
görme  olasılığınız  daha yüksek olabilir.  
- Kalbin atış şeklini etkilediği bilinen ilaçlar: Anormal kalp ritmi ilaçları (kinidin, hidrokinidin, disopiramid, sotalol, dofetilid, ibutilid ve amiodaron gibi antiaritmikler), depresyon ilaçları (amitriptilin ve imipramin gibi trisiklik antidepresanlar), psikiyatrik 
hastalık ilaçları (antipsikotikler) ve bakteriyel enfeksiyonlar  için kullanılan  ilaçlar  
(eritromisin,  azitromisin  ve klaritromisin  gibi 'makrolid' antibiyotikler). 
- Gut hastalığında kullanılan probenesid veya mide ülserinde ve reflüde kullanılan 6  simetidin.  LEVONAT  ile birlikte  bu ilaçlardan  herhangi  biri alınırken  özel dikkat 
gösterilmelidir. Böbrek problemleriniz varsa, doktorunuz size  daha düşük bir doz vermek 
isteyebilir.  
 
LEVONAT’ı aşağıdaki ilaçlarla aynı anda kullanmayınız. LEVONAT bu ilaçların çalışma 
şeklini etkileyebilir:  
Anemi için kullanılan demir tabletleri; çinko takviyeleri; asit veya mide ekşimesi için kullanılan 
magnezyum veya alüminyum içeren antasitler; mide ülserleri için kullanılan didanozin veya sukralfat (bkz. bölüm 3).  
Opiatlar olarak isimlendirilen güçlü ağrı kesicilerin LEVONAT ile birlikte kullanılması, idrar testlerinde “yalancı pozitif” sonuçların çıkmasına neden olabilir. Doktorunuz bir idrar testi reçete ettiyse, LEVONAT kullandığınızı söyleyiniz. 
 
LEVONAT, tüberküloza neden olan bakterileri araştırmak için kullanılan bazı testlerde "yanlış negatif" sonuçlara neden olabilir. 
 
Eğer reçeteli ya da  reçetesiz herhangi bir  ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. EVONAT  nasıl kullanılır?  
 
Uygun  kullanım  ve doz/uygulama sıklığı için talimatlar:  
Doktorunuz, ilacınızı nasıl  ve hangi  dozda  kullanmanız  gerektiğini  size söyleyecektir. Dozaj  
enfeksiyonun tipine ve vücuttaki yerine bağlıdır.  
LEVONAT’ın  aşağıda belirtilen  dozlarda uygulanması  önerilir:  
 
Kullanım  yeri Günlük  dozaj  
(enfeksiyonun  şiddetine  göre) 
Sinüs  enfeksiyonu  Günde  bir kez 500 mg 
Akciğer  enfeksiyonu,  uzun  süreli 
solunum problemi olan kişilerde  Günde  bir kez 500  mg 7  Zatürre  Günde  bir ya da iki kez 500mg  
Böbrek  veya mesane  de dahil olmak  
üzere  idrar yolu enfeksiyonu  Günde  250 mg ya da  500 mg 
Kaslar  da dahil  olmak  üzere  deri ve deri 
altı enfeksiyonu  Günde  bir ya da iki kez 500 
mg 
Prostat  bezi enfeksiyonu  Günde  bir kez 500 mg 
Şarbon  inhalasyonuna  maruz kalma  Günde  bir kez 500 mg 
 
Tedavinin süresi  hastalığınızın  ciddiyetine  bağlıdır.  
 
Uygulama yolu ve metodu:  
LEVONAT film kaplı tablet ağızdan alınır. Film kaplı  tableti ezmeden,  yeterli miktarda 
sıvıyla yutunuz. Dozaja uymak için çentik  çizgisinden  bölebilirsiniz. Tabletleri  
yemeklerle beraber veya yemek arasında alabilirsiniz.  
Hâlihazırda demir tabletleri, çinko takviyeleri, antasitler, didanosin veya sukralfat 
alıyorsanız,  bu ilaçları LEVONAT  ile aynı anda kullanmayınız. LEVONAT  kullanmadan en 
az 2 saat önce veya sonra alınız. 
 
Güneş  ışığından  korunma  
Bu ilacı kullanırken ve kullanmayı  bıraktıktan  sonra  2 gün boyunca  doğrudan güneş 
ışığına maruz kalmayınız. Deriniz güneşe karşı daha duyarlı hale gelerek yanma, karıncalanma ya da şiddetli su toplamasına yol açabilir. Bu nedenle yüksek koruma faktörlü güneş kremi kullanınız. Güneşe çıkarken şapka ile kol ve bacaklarınızı açık bırakmayacak giysiler giyiniz. Güneşlenmekten kaçınınız.  
 
Değişik  yaş grupları:  
Çocuklarda  kullanımı:  
LEVONAT  çocuklarda ve büyümesi  devam  eden  ergenlerde  kullanılmaz.  
Yaşlılarda  kullanımı:  
Yaşlılarda,  böbrek fonksiyonlarında  bozukluk varsa LEVONAT’ın  dozunun düşürülmesi  
gerekebilir.  
 
Özel  kullanım  durumları:  
Böbrek  yetmezliği:  
Böbrek fonksiyonlarınızda  bozukluk varsa,  doktorunuz  LEVONAT  dozunu azaltacak 
ve sizi daha yakından izleyecektir. 
 
Karaciğer yetmezliği  
Karaciğer  fonksiyon bozukluğunda, LEVONAT  dozunda  ayarlama yapılması  gerekmez.  
 
Doktorunuz  LEVONAT  ile tedavinizin  ne kadar  süreceğini  size bildirecektir. 
Doktorunuza danışmadan tedavinizi kesmeyiniz.  
Eğer  LEVONAT’ın  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
Kullanmanız  gerekenden  daha  fazla  LEVONAT  kullandıysanız:  8  LEVONAT’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
Yanlışlıkla almanız gerekenden daha fazla LEVONAT aldıysanız, hemen bir doktora 
söyleyiniz veya başka bir tıbbi tavsiye alınız. Doktorun hangi ilacı aldığınızı bilmesi için, ilaç paketini yanınıza alınız. Kasılmalı krizler (nöbetler), kafa karışıklığı, sersemlik, bilinçsiz olma, titreme ve kalp sorunları (düzensiz kalp atışlarına ve ayrıca hasta  
hissetmeye (mide bulantısı) veya mide yanmasına neden olur) gibi belirtiler meydana gelebilir.  
 
LEVONAT’ı  kullanmayı  unutursanız:  
Bir dozu atlarsanız,  diğer  dozun zamanı  gelmemişse,  hatırlar  hatırlamaz  unuttuğunuz  dozu 
alınız.  
Unutulan dozları  dengelemek için çift doz almayınız. 
 
LEVONAT  ile tedavi  sonlandırıldığındaki  oluşabilecek  etkiler:  
Kendinizi daha iyi hissettiğiniz için LEVONAT almayı bırakmayınız. Doktorunuzun size reçete ettiği miktarı tamamlamanız  önemlidir.  İlacı almayı  çok erken  bırakırsanız  enfeksiyon 
geri dönebilir, durumunuz kötüleşebilir veya bakteriler ilaca dirençli hale gelebilir. 
 
4. Olası yan etkiler nelerdir?  
Tüm  ilaçlar  gibi LEVONAT’ın  içeriğinde  bulunan maddelere duyarlı  olan kişilerde 
yan etkiler olabilir.  
 
Yan etkiler  görülme  sıklıklarına  göre aşağıdaki  şekilde  sınıflandırılmıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  1’inden az,  fakat  100 hastanın  1’inden fazla görülebilir.  
Yaygın olmayan:  100 hastanın  1’inden az, fakat  1.000 hastanın  1’inden  fazla görülebilir. 
Seyrek: 1.000 hastanın 1’inden az, fakat 10.000 hastanın 1’inden fazla görülebilir. Çok seyrek: 10.000 hastanın 1’inden az görülebilir. Bilinmiyor:  Eldeki  verilerden  hareketle tahmin  edilemiyor. 
 
Aşağıdakilerden  biri olursa,  LEVONAT’ı  kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
 
Bilinmiyor  
• Alerjik reaksiyon: Belirtileri döküntü, yutma veya nefes alma sorunları, yüz, dudak, dil ya 
da boğazın şişmesi olabilir. 
 
Bunların hepsi  çok ciddi yan etkilerdir.  
Eğer  bunlardan biri sizde mevcut  ise, sizin  LEVONAT’a  ciddi  alerjiniz  var demektir. 
Acil tıbbi müdahaleye veya hastaneye yatırılmanıza gerek olabilir. 
Aşağıdakilerden  herhangi  birini fark ederseniz,  hemen  doktorunuza  bildiriniz  veya 
size en yakın hastanenin acil bölümüne başvurunuz:  
Seyrek:  (1000 hastanın birinden az ,fakat 10000 hastanın birinden fazla görülebilir.)  
• Kanlı da olabilen sulu ishal, olasılıkla mide krampları ve yüksek ateş. Bunlar ciddi bir 
bağırsak probleminin belirtileri olabilir.  9  • Tendon iltihaplanması ve ağrı. En sık olarak aşil tendonu etkilenir ve bazı olgularda 
tendon kopabilir.  
• Kasılmalar (konvülsiyonlar).  
 
Çok seyrek  (10000 hastanın birinden az görülebilir.)  
• Yanma, karıncalanma, ağrı veya uyuşukluk. Bunlar bazen “nöropati” adı verilen bir 
durumun belirtileri olabilir.  
 Bilinmiyor:  
• Göz etrafında, dudakta, ağızda, burunda ve cinsel bölgede derinin kabarma veya 
dökülmesini kapsayan şiddetli deri döküntüleri  •  İştah kaybı, gözler ve deride sarı renklenme, idrarın koyulaşması, kaşıntı, veya karında 
ağrı. Bunlar karaciğer problemlerinin belirtileri olabilir  
 
LEVONAT  kullanırken,  görme  yeteneğiniz bozulursa  veya başka herhangi  bir göz 
rahatsızlığınız  olursa, hemen  bir göz uzmanına  danışınız.  
Bunların hepsi  ciddi  yan etkilerdir.  Acil tıbbi müdahale  gerektirebilir.  
 
Aşağıdakilerden  herhangi  birini fark ederseniz,  doktorunuza  söyleyiniz:  
Yaygın  
• Uyku  problemleri  
• Baş ağrısı,  sersemlik  
• Hasta hissetme (bulantı, kusma) ve ishal  
•  Bazı  karaciğer  enzimlerinin  kandaki  seviyesinde yükselme  
 
Yaygın  olmayan  
•  Diğer  bakteri  veya  mantarların  sayısındaki  değişiklikler,  tedavi  edilmesi gerekebilecek 
Kandida adlı mantarların neden olduğu enfeksiyon 
• Bazı kan testleri sonuçlarında  görülen beyaz kan hücrelerinin  sayısındaki  değişiklikler  
(lökopeni, eozinofili)  
• Stresli hissetmek  (kaygı), zihin  karışıklığı,  gergin hissetmek,  uykulu hissetmek,  titremek,  
dönme  hissi (vertigo)  
• Nefes  darlığı (dispne)  
• Tat
 alma şeklindeki  değişiklikler,  iştah  kaybı,  mide rahatsızlığı  veya hazımsızlık  
(dispepsi), karın  ağrısı,  şişkinlik  veya  kabızlık  
• Kaşıntı  ve deri döküntüsü,  şiddetli  kaşıntı  veya kurdeşen  (ürtiker),  aşırı terleme  
(hiperhidroz)  
• Eklem  ya da kas ağrıları  
•  Kan  testleri,  karaciğer  (bilirubin  artışı)  ya da böbrek (kreatinin  artışı)  problemleri 
nedeniyle beklenmedik sonuçlar gösterebilir  
• Halsizlik  
 
Seyrek  
 • Trombosit (kanın pıhtılaşmasında görev alır) sayısında azalmaya bağlı olarak morarma ve 
kanama  
• Akyuvar (beyaz kan hücresi) sayısında azalma  10  • Bağışıklık sisteminin abartılı yanıtı  
• Kan şekerinin düşmesi (hipoglisemi). Bu durum diyabet hastaları için önemlidir. 
• Olmayan şeyler görme veya duyma (halüsinasyonlar, paranoya),  intihar düşüncesi veya 
aksiyonuna götürecek şekilde düşünce ve fikirlerde değişiklik (psikotik reaksiyonlar)  
• Depresyonda hissetmek, mental problemler, huzursuz hissetme (ajitasyon), anormal rüya veya 
kabus görme  
• Ellerde ve ayaklarda karıncalanma hissi (parestezi)  
• İşitmede (kulak çınlaması veya görmede (bulanık görme) problemler  
• Kalbinizin olağandışı  hızlı atması (taşikardi) veya tansiyonda düşme (hipotansiyon)  
• Kas güçsüzlüğü. Miyasteni gravisli hastalar için bu durum önemlidir. (sinir sisteminin nadir bir 
hastalığı)  
• Kasılmalar (konvülsiyonlar)  
• Böbrek çalışma şeklinde değişiklik ve interstisyel nefrit olarak adlandırılan alerjik böbrek reaksiyonlarından kaynaklanan nadiren böbrek yetmezliği  
• Beyinde yer alan bir hormon olan antidiüretik hormonun salgılanmasının bastırılamaması 
nedeniyle su atılımının bozulması (uygunsuz antidiüretik hormon sendromu)  
• Ateş 
 
Bilinmiyor  
• Kırmızı kan hücrelerinde  azalma (anemi):  Bu durum, kırmızı kan hücrelerinin  
zarar görmesi  nedeniyle  cildin  soluk veya  sarı olmasına  neden  olabilir.   
• Her tür kan hücresi sayısında  azalma (pansitopeni)  
• Ateş, boğaz ağrısı ve genel olarak kendini iyi hissetmeme. Bu durum beyaz kan 
hücrelerinin sayısındaki azalmaya bağlı olabilir (agranülositoz).  
• Dolaşımda bozulma (anafilaktik şok)  
• Kan şekerinizin  yükselmesi  (hiperglisemi)  veya  komaya  yol açan kan şekeri  
düşmesi (hipoglisemik koma). Bu durum  diyabetli  hastalar  için önemlidir  
• Koku alma  şeklindeki  değişiklikler,  koku veya  tat kaybı  (parosmi,  anosmi, aguzi)  
• Hareket  etme  ve yürüme  sorunları  (diskinezi, ekstrapiramidal  bozukluklar)  
• Geçici görme kaybı  
• İşitme  bozukluğu veya  kaybı  
• Normal olmayan hızlı kalp ritmi, kardiyak arrest dahil hayatı tehdit eden düzensiz 
kalp ritmi, kalp ritminde değişiklikler (kalbin elektriksel aktivitesinin kaydedildiği elektrokardiyografide görülebilen “QT aralığı uzaması”)  
• Zor nefes alma veya  hırıltı (bronkospazm)  
• Alerjik  akciğer  reaksiyonları  
• Pankreas iltihabı (pankreatit)  
• Karaciğer iltihabı (hepatit)  
• Cildin  güneşe  ve ultraviyole  ışığa  hassasiyetinin artması (ışığa  duyarlılık)  
• Alerjik  reaksiyon nedeniyle  vücudunuzdaki  kan damarlarının  iltihaplanması 
(vaskülit)  
• Ağız  içindeki  dokunun iltihaplanması (stomatit)  
• Kas yırtılması veya harabiyeti (rabdomiyoliz)  
• Eklem  kızarıklığı ve şişmesi  (artrit)  
• Sırt, göğüs, kol  ve bacaklarda ağrı  
• Porfirisi (çok seyrek görülen bir metabolik hastalık) olan kişilerde porfiri atakları  
• Bulanık görme  yaşanan  ya da yaşanmayan  kalıcı  baş ağrısı  (iyi huylu  kafa içi  
basınç artışı)  
• Geçici bilinç veya duruş kaybı (senkop)  11  • Stevens -Johnson sendromu, eritema multiforme ve toksik epidermal nekroliz dahil 
ciddi deri döküntüleri. Bunlar kırmızımsı hedef benzeri lekeler veya genellikle 
gövdede merkezi kabarcıklar, deride soyulma, ağız, boğaz, burun, cinsel organlar ve gözlerde ülserlerle birlikte dairesel lekeler olarak görünebilir ve öncesinde ateş ve grip benzeri semptomlar olabilir  
• İştah kaybı, gözün ve derinin sarı renk alması, idrar renginin koyulaşması, kaşıntı, 
karın bölgesinde hassasiyet. Bunlar ölümcül karaciğer yetmezliğini de içerebilen 
karaciğer problemlerinin belirtileri olabilir.  
• Muhtemelen  mide  krampları  ve yüksek ateş ile birlikte,  içinde  kan olabilecek  sulu 
ishal. Bunlar  ciddi  bir bağırsak  probleminin  belirtileri olabilir  
• Tendonlarınızda  veya  bağlarınızda  yırtılmaya  neden  olabilecek  ağrı ve 
iltihaplanma.  En sık Aşil  tendonu etkilenir  
• İntihar  düşüncelerine  veya eylemlerine  sahip  olma  riski  
 
Tendon iltihabı, tendon yırtılması, eklem ağrısı, uzuvlarda ağrı, yürüme güçlüğü, 
uyuşma, karıncalanma, gıdıklanma, yanma, hissizlik veya ağrı gibi anormal duyumlar (nöropati) depresyon, yorgunluk, uyku bozuklukları, hafıza bozukluğu ve ayrıca işitme, görme, tat ve koku bozuklukları gibi uzun süreli (aylar veya yıllara kadar) veya kalıcı advers ilaç reaksiyon vakaları, bazı durumlarda önceden var olan risk faktörlerine bakılmaksızın, kinolon ve florokinolon antibiyotiklerinin uygulanmasıyla ilişkilendirilmiştir.  
 
Florokinolon/kinolon alan hastalarda aort duvarında genişleme ve zayıflama ya da aort 
duvarında parçalanabilen ve ölümcül olabilen yırtık (anevrizmalar ve diseksiyonlar) ve kalp kapakçığı sızıntısı vakaları bildirilmiştir (bkz. bölüm 2). 
 
Bunlar  LEVONAT’ın  hafif yan etkileridir.  
 
Eğer  bu kullanma talimatında bahsi geçmeyen  herhangi bir yan etki ile 
karşılaşırsanız, doktorunuzu veya eczacınızı bilgilendiriniz. 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr si tesinde yer alan ‘İlaç Yan Etki Bildirimi’ ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. LEVONAT’ın  saklanması  
LEVONAT’ı çocukların göremeyeceği, erişemeyeceği yerlerde ve ambalajında  
saklayınız.  
25°C’nin altındaki  oda sıcaklığında  ve ambalajında  saklanmalıdır.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra LEVONAT’ı  kullanmayınız.  12  Eğer  üründe  ve/veya ambalajında  bozukluklar  fark ederseniz LEVONAT’ı  kullanmayınız.  
 
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre ve 
Şehircilik Bakanlığınca belirlenen toplama sistemine veriniz.  
 
Ruhsat sahibi:  
Atabay  Kimya  San. ve Tic. A.Ş. 
Acıbadem Köftüncü Sok. No:1 
34718 Kadıköy/İSTANBUL  
Tel: 0216 339 69 65 
Faks:  0216 340 13 77 
e-posta:  info@atabay.com  
 
Üretim yeri: 
Atabay İlaç Fabrikası A.Ş. Acıbadem  Köftüncü  Sok. No:1 
34718 Kadıköy/İSTANBUL  
Tel: 0216 339 69 65 
Faks:  0216 340 13 77 
e-posta:  info@atabay.com  
 
Bu kullanma talimatı …/…/…  tarihinde  onaylanmıştır. 