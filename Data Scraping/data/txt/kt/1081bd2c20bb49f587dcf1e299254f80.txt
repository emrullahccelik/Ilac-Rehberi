1 / 5 
 KULLANMA TALİMATI  
 
SABALAKS Rektal Çözelti  
Rektal uygulanır.  
 
• Etkin madde: Her 1 gram lavman , 0,48 g sorbitol %70, 0,35 g gliserin ve 0,09 g trisodyum 
sitrat dihidrat içermektedir.   
• Yardımcı madde(ler):  Sodyum lauril sülfa asetat, sorbik asit, distile su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
1. SABALAKS nedir ve ne için kullanılır?  
2. SABALAKS’ı kullanmadan önce dikkat edilmesi gerekenler  
3. SABALAKS nasıl kullanılır?  
4. Olası yan etkiler nelerdir?  
5. SABALAKS’ın saklanması  
 
Başlıkları yer almaktadır.  
 
1. SABALAKS nedir ve ne için kullanılır?  
Hamilelikten ileri gelen kabızlıklarda, üç yaş üstü çocukların kabızlıklarında, kabızlığın sorun 
olduğu hastalıklarda, rektoskopi (bir çeşit ba ğırsak görüntülemesi) ve cerrahi müdahale gibi 
bağırsakların tahliyesi gereken durumlarda, ba ğırsağın bazı bölüml erindeki kasların zayıf 
olduğu durumlarda kullanılır.  
 
SABALAKS kutusunda, beyaz renkli jel görünümlü, yoğun likit içeren 10 gramlık bir tüp 
veya 30 gramlık körüklü şişede uygulama için bir adet kanül ile birlikte sunulmaktadır.  
 
2. SABALAKS’ı  kullanmadan önce dikkat edilmesi gerekenler  
SABALAKS yalnızca rektal yoldan uygulanır.  
 
Kullanmadan önce aplikatörün dışına bir miktar tüp/şişe içindeki ilaçtan sürerek 
kayganlaştırın.  
 2 / 5 
 SABALAKS’ı aşağıdaki durumlarda KULLANMAYINIZ  
Eğer;  
• Bileşiminde bulun an maddelerden herhangi birisine karşı alerjiniz varsa (eğer alerjiniz 
olabileceğini düşü nüyorsanız, doktorunuzdan tavsiyede bulunmasını isteyiniz).  
• İdrara çıkamama, ağır su kaybı (dehidratasyon), gelişmiş veya gelişmekte olan akciğer 
ödemi, ağır kalp yetmezliği, akut apandisit, ba ğırsak travması iltihabı ve kanamalarında, 
anüs ve rektuma ait bölgede uygulanan cerrahi müdahalelerden sonra, tifo (bakteri 
kaynaklı bir hastalık), fistül (ba ğırsak içinde oluşan geçit), basur (hemoroid), ülserli kolit 
(bağırsak mukozasında enfeksiyona bağlı olarak yer yer yaralar oluşması) durumlarında.  
 
SABALAKS ’ı aşağıdaki durumlarda DİKKATLİ KULLANINIZ  
Eğer;  
• Kalp hastası iseniz,  
• Böbrek ya da karaciğer probleminiz varsa,  
• Şeker (diyabet) hastalığınız varsa,  
• Kırmızı kan hücrelerinin harabiyetinden ileri gelen kansızlığınız (hemolitik aneminiz) 
varsa,  
• Mide ve ba ğırsaklarınızla ilgili bir bozukluğunuz varsa,  
• Kalın ba ğırsaklarınızda açık yaraya ve iltihaba bağlı bir bozukluğunuz varsa.  
 
SABALAKS ’ın uzun süre kull anımı ba ğırsak tahrişine neden olabilir.  
 
Sıvı alımında değişim akciğer ödemi ve/veya aşırı kanlanmaya bağlı kalp yetmezliğine yol 
açabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
SABALAKS’ın yiyecek ve içecek ile kullanılması  
Yiyecek ve içeceklerle etkileşimi bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
SABALAKS ’ın hamilelik sırasında güvenliliği kanıtlanmamıştır; hamilelik sırasında 
kullanımında dikkatli olunmalıdır. SABALAKS sadece gerekli olduğu durumlarda 
kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 3 / 5 
 Emzirilen çocuk üzerinde herhangi bir etki öngörülmemektedir. Yine de bu dönemde sadece 
gerekli durumlarda kullanılmalıdır.  
 
Araç ve makine kullanımı  
SABALAKS ’ın araç ve makine kullanımı üzerinde herhangi bir etkisi bildirilmemiştir.  
 
SABALAKS’ın içeriğinde bulunan bazı yardımcı maddeler hakkında önemli bilgiler  
SABALAKS ’ın içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı özellikle diğer laksatifleri şu anda 
kullanıyorsanız veya son zamanlarda kullandınız ise lütfen doktorunuza veya eczacınıza 
bildiriniz.  
 
3. SABALAKS nasıl kullanılır?  
Uygun kullanım ve doz/uygulama sıklığı için  talimatlar:  
Doktor tarafından başka şekilde tavsiye edilmedikçe üç yaş üstü çocuklar için 1/2 tüp, 
büyükler için bir tüp veya bir şişe yeterlidir.  
 
Doktor tarafından başka şekilde tavsiye edilmediği takdirde belirtilen dozlarda kullanınız.  
 
Uygulama yolu  ve metodu:  
Kutu içindeki aplikatörü tüpün/şişenin ucuna takınız. Aplikatör vasıtasıyla ilacı makata 
boşaltınız.  
 
Değişik yaş grupları:  
• Çocuklarda kullanımı:  
SABALAKS ’ın üç yaş üstü çocuklarda kullanımı, uygun kullanım ve doz/uygulama sıklığı 
için talimatlar kısmında belirtildiği gibidir.  
 
• Yaşlılarda kullanımı:  
Yaşlılarda kullanımı yetişkinlerle aynıdır.  
 
Özel kullanım durumları:  
Böbrek yetmezliği/ Karaciğer yetmezliği:  
Dikkatli kullanılmalıdır.  
 
Eğer SABALAKS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla SABALAKS kullandıysanız:  
SABALAKS’tan  kullanmanız gerekenden fazlasını kullanmışsanız bir doktor veya eczacı il e 
konuşunuz.  4 / 5 
 SABALAKS ’ın fazla kullanılmasının tipik belirtileri karın ağrısı, halsizlik, yorgunluk, 
susama, kusma, ödem, kemik ağrısı (osteomalaziye bağlı), sıvı ve elektrolit denge sizliği, 
hipoalbuminemi (protein kaybettiren gastroenteropatiye bağlı) ve ba ğırsak iltihabını (koliti) 
taklit eden belirtilerdir.  
 
Bağırsak kalıcı olarak hasarlanmamışsa, laksatiflerin yardımı olmadan çalışması aylarca süre 
gerektirebilir.  
 
SABALAKS’ı  kullanmayı unutursanız  
Unutulan dozları dengelemek için çift doz almayınız.  
 
SABALAKS ile tedavi sonlandırıldığında oluşabilecek etkiler  
İlacın kesilmesiyle ilişkilendirilebilecek herhangi bir etki görülmez.  
 
4. Olası yan etkiler nelerdir?  
Tüm ilaçlar gibi SABALAKS’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, SABALAKS’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, ağızda, dudakta, dilde ve boğazda şişme, nefes darlığı, kaşıntı, ürtiker, ateş, v.b.  
 
Bunların hepsi çok ciddi yan etkilerdir.  
Ciddi yan etkiler çok seyrek görülür.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
gerek olab ilir. 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor  
 
Aşağıdakilerden herhangi birini fark ederseniz, doktorunuza söyleyiniz:  
• Gaz çıkarma,  
• İshal,  
• Bağırsak ağrısına sebep olabilen ba ğırsak tahrişi . 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 5 / 5 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr site sinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenlil iği hakkında daha fazla bilgi edinilmesine katkı sağlamış olacaksınız.  
 
5. SABALAKS’ın saklanması  
SABALAKS’ı çocukların göremeyeceği, erişemeyeceği yerlerde ve ambalajında saklayınız.  
 
25oC altındaki  oda sıcaklığında saklayınız.  
 
Açıldığında bir defada hepsini kullanınız. Kullanılmadan artan kısım olursa atınız, tekrar 
kullanmayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra SABALAKS’ı kullanmayınız.  
 
Eğer ürün ve/veya ambalajında bozukluklar fark ederseniz SABALAKS ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
SABA İlaç San.  ve Tic. A.Ş.  
Küçükçekmece /İSTANBUL  
Tel: 0212 692 92 20  
Faks: 0212 697 70 85  
E-posta : saba@sabailac.com.tr   
 
Üretim yeri:  
Deva Holding A.Ş.  
Kapaklı/TEKİRDAĞ  
 
Bu kullanma talimatı …/…/… … tarihinde onaylanmıştır.  