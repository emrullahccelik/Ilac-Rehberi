1 
 KULLANMA TALİMATI  
 
VİTACEF  400 mg efervesan tablet  
Ağızdan alınır.  
 
• Etkin madde: Her bir efervesan tablet, 400 mg sefiksim ’e eşdeğer 447,6 mg  sefiksim  
trihidrat  içerir.  
• Yardımcı maddeler: Sitrik asit, sodyum hidrojen karb onat, aspartam (E 951), povidon, 
polietilen glikol  ve ahududu aroması içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. VİTACEF  nedir ve ne için kullanılır?  
2. VİTACEF ’i kullanmadan önce dikkat edilmesi gerekenler  
3. VİTACEF  nasıl kullanılır?  
4. Olası yan etkiler nelerdir?  
5. VİTACEF ’in saklanması  
 
Başlıkları yer almaktadır.  
 
 
1. VİTACEF  nedir ve ne için kullanılır?  
VİTACEF , ağızdan alınan geniş spektrumlu sefalosporin grubu bir antibiyotiktir.  
 
VİTACEF , 400 mg sefiksim içeren  hafif sarı, yuvarlak, düz yüzeyli efervesan tablet şeklindedir.  
VİTACEF , 10 efervesan tablet içeren plastik tüp / silikajelli plastik kapak ambalajlard a piyasaya 
sunulmaktadır.  
 
Sefiksim, sefalosporin grubu bir antibiyotiktir. Antibiyotikler, enfeksiyonlara sebep olan 2 
 bakterileri öldürmek için kullanılmakt adır. VİTACEF , aşağıda belirtilen enfeksiyonların 
tedavisinde kullanılır:  
• Akut otitis media (Orta kulak iltihabı)  
• Akut sinüzit (Sinüslerin iltihabı)  
• Akut tonsillofarenjit veya farenjit (Boğaz ve/veya bademcik iltihabı)  
• Kronik bronşitin akut alevlenmesi (Akciğerlere hava taşıyan bronşların iltihabı)  
• Üriner sistemde komplike olmayan enfeksiyonlar (Mesane ve idrar yollarının iltihabı)  
• Komplike olmayan gonokokkal enfeksiyonlar (Gonokok adlı bakterilere bağlı gelişen idrar 
yollarının en dış bölümünün enfeksi yonu)  
 
2. VİTACEF ’i kullanmadan önce dikkat edilmesi gerekenler  
VİTACEF ’i aşağıdaki durumlarda KULLANMAYINIZ  
Eğer;  
• Sefiksime, diğer sefalosporinlere ya da ilacın içeriğindeki yardımcı maddelerden herhangi  
birine karşı  alerjik (aşırı duyarlı) iseniz   
VİTACEF ’i aşağıdaki durumlarda DİKKATLİ KULLANINIZ  
Eğer;  
• Daha önce kolit (kalın bağırsak enfeksiyonu) geçirmiş iseniz.  
•  Böbrek yetmezliği sorununuz varsa.  
 
Ani başlayan orta kulak iltihabı tedavisinde oral süspansiyon formlarında emilim daha yüksek 
olduğundan oral süspansiyon yerine tablet formülasyonu kullanılmamalıdır.  
 
Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
VİTACEF ’in yiyecek ve içecek ile kullanılması  
VİTACEF  besinlerle birlikte  veya besinlerden kısa süre sonra alınmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik döneminde VİTACEF  kullanımı hakkında yeterli çalışma olmadığından,  ancak 
doktorunuzun uygun gördüğü durumlarda kullanınız.  
 
Tedaviniz sırasında hamile olduğunuzu fark  ederseniz hemen doktorunuza veya eczacınıza  
danışınız.  
 
 3 
 Emzirme  
İlacı kullanmadan ö nce doktorunuza veya eczacınıza danışınız.  
Anne sütünde sefiksim saptanmamıştır; ancak, yeterli klinik araştırma sonuçları elde edilene 
kadar ya emzirmenin kesilmesi ya da VİTACEF tedavisinin bırakılması yönünde bir karar 
verilmelidir.  
 
Araç ve makine kullanımı  
Sefiksimin araç ve makine kullanımın ı doğrudan etkilediğini düşündürecek bir bilgi yoktur. 
Bununla birlikte, altta yatan hastalık ya da sefiksimin bazı yan etkileri (örn. mide -bağırsak 
sistemi rahatsızlığı) , araç ve makine kullanımını etkileyebilir.  
 
VİTACEF ’in içeriğinde bulunan bazı yardımcı maddeler hakkında önemli bilgiler  
VİTACEF , aspartamdan dolayı fenilalanin için bir kaynak içermektedir. Fenilketo nürisi olan 
insanlar için zararlı olabilir.  VİTACEF  her bir efervesan tabletinde  8,53 mmol ( 196,3 mg) 
sodyum ihtiva eder. Bu durum, kontrollü sodyum diyetinde olan hastalar için göz önünde 
bulundurulmalıdır.  
 
Diğer ilaçlar ile birlikte kullanımı  
Eğer aşağıdaki ilaçları alıyorsanız , lütfen doktorunuza söyleyiniz:  
• Karbamazepin (Epilepsi, sara hastalarında kullanılan bir ilaç); VİTACEF  bu ilacın kandaki 
miktarını artırır.  
• Probenesid (Kronik gut hastalarında kullanılan bir ilaç); VİTACEF  ilacın kandaki miktarını 
artırır.  
• Varfarin gibi antikoagülanlar (Kanın incelmesini sağlayan bir ilaç) . 
 
Eğer reçeteli ya da reçetesiz herhangi bir ilacı  şu anda kullanıyorsanız veya son  zamanlarda 
kullandınız ise lütfen doktorunuza veya eczacınıza bunlar hakkında bilgi  veriniz.  
 
3. VİTACEF  nasıl kullanılır?  
Uygun kullanım ve doz/uygulama sıklığı için talimatlar:  
VİTACEF ’i her zaman doktorunuzun talimatına  göre alınız.  
 
Yetişkinler  ve 12 yaş üstü çocuklarda doz : 
Günlük önerilen doz 400 mg’dır. Doz günde tek seferde 400 mg veya 12 saat ara ile iki eşit 
yarıma bölünmüş dozlarda verilebilir. VİTACEF aç veya tok olarak kullanılabilir.  
Komplike olmayan gonokokkal enfeksiyonlarda tek doz 400 mg kullanılmalıdır.  
Streptokokkal tonsillofarenjit (boğaz ve/veya bademcik iltihabı) için tedavi süresi 10 gündür.  
 
Erişkinler  için uygun olan doz ve ilaç dozaj şekillerin kullanılması önerilir. Katı gıdalarda yutma 
güçlüğü olan hastalarda oral süspansiyon ve saşe formları kullanılabilir.  4 
 Uygulama yolu ve metodu:  
VİTACEF ’i bir bardak suda eritiniz. Sonra bardağı tamamıyla içiniz.  
Çocuklara VİTACEF  yarım çay bardağı (50 mL ) suda eritilerek verilebilir.  
 
Değişik yaş grupları:  
Çocuklarda kullanım ı: 
Sefiksimin 6 aylıktan küçük çocuklarda etkililiği ve güvenliliği kanıtlanmamıştır.  
 
Yaşlılarda kullanım ı: 
Özel bir uyarı bulunmamaktadır. Yaşlılarda sefiksim erişkinlerde olduğu gibi kullanılabilir.  
 
Özel kullanım durumları:  
Böbrek yetmezliği:  
Önemli derecede böbrek işlev bozukluğu olan hastalarda doz azaltılmalıdır.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Karaciğer yetmezliği:  
Doz ayarlamasına gerek yoktur.  
Eğer VİTACEF ’in etkisinin çok güçlü veya zayıf olduğuna dair bir izleniminiz var ise  doktorunuz 
veya eczacınız ile konuşunuz.  
 
Kullanmanız gerekenden daha fazla VİTACEF  kullandıysanız : 
VİTACEF ’ten kullanmanız gerekenden fazlasını kullanmışsanız bir doktor veya eczacı  ile 
konuşunuz . 
 
VİTACEF ’i kullanmayı unutursanız : 
Unutulan dozları dengelemek için çift doz almayınız.  
Eğer bir VİTACEF  dozunu unutursanız , bir sonraki dozu normal zamanında her zamanki 
dozunda almalısınız.  
 
Bu ürünün kullanımına ilişkin ilave sorularınız varsa , doktorunuz ya da eczacınıza sorunuz.  
 
VİTACEF  ile tedavi sonlandırıldığında oluşabilecek etkiler  
VİTACEF  tedavisi sonrası olumsuz bir etki beklenmemektedir.  
 
4. Olası yan etkiler nelerdir?  
Tüm ilaçlar gibi VİTACEF’in içeriğinde bulunan maddelere duyarlı olan kişilerde yan etkiler 
olabilir.  
 
 5 
 Aşağıdakilerden biri olursa, VİTACEF’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Çok seyrek olarak ölümcül olabilen şoka kadar her şiddette aşırı duyarlılık reaksiyonları 
(örn. yüzde ödem, dilin şişmesi, solunum yollarının daralması ile birlikte içsel üst solunum 
yolları ödemi, kalp atım hızının artması, solunum zorluğu, kan basıncında şoka neden 
olabilecek kadar düşme),  
• Eritema multiforme (ge nelde kendiliğinden geçen, el, yüz ve ayakta dantele benzer kızarıklık 
oluşturan, aşırı duyarlılık durumu),  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap),  
• Toksik epidermal nekroliz (deride içi sıv ı dolu kabarcıklarla seyreden ciddi bir hastalık) 
bildirilmiştir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VİTACEF’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler aşağıdaki kategorilerde gösterildiği şekilde sıralanmıştır:  
Çok yaygın:       10 hastanın en az 1’inde görülebilir.  
Yaygın:       10 hastanın birinden az, fakat 100 hast anın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:       1.000 hastanın birinden az, fakat 10.000 hastanın birinden fazla görülebilir.  
Çok seyrek:       10.000 hastanın birinden az görülebilir.  
Bilinmiyor:       Eldeki verilerden hareketle tahmin edilemiyor.  
 
Çok yaygın  
• Midede dolgunluk  
• Bulantı, kusma  
• Gaz  
• İştahsızlık  
 
Yaygın  
• Yumuşak dışkı veya ishal  
 
Yaygın olmayan  
• Cilt döküntüleri, kaşıntı, mukoza (sindirim kanalının içini kaplayan tabaka) iltihabı  
 
Seyrek  
• Bazı kan hücrelerinin sayılarında azalma (agranülositoz, pansitopeni, lökopeni, 6 
 trombositopeni)  
• Kanda eozinofil adı verilen bir tür alerji hücresi sayısında artış (eozinofili)  
• Baş ağrısı  
• Baş dönmesi  
• Karaciğer enzimlerinde yükselme  
• Kanda kreatin, üre konsantrasyonlarında artış  
 
Çok seyrek  
• Kan pıhtılaşma bozuklukları  
Diğer sefalosporinlerde de olduğu gibi bazen kanama - pıhtılaşma süreçleri etkilenebilir; bu 
nedenle pıhtılaşma tedavisi alan has talarda dikkatli olunmalıdır.  
• Antibiyotiğe bağlı kolit (kalın bağırsak iltihabı) (örn. psödomembranöz kolit)  
Yalancı membranlarla karakterize bağırsak iltihabı (psödomembranöz kolit) gelişmesi 
halinde doktorunuz uygun tedavileri verecektir.  
• Süperenfeksiyon  (Antibiyotiğe duyarlı olmayan mikropların çoğalması)  
• İlaç ateşi  
• Serum hastalığı benzeri reaksiyon (lenf düğümlerinde şişme belirtileri ile olan aşırı 
duyarlılık)  
• Kırmızı kan hücrelerinin parçalanması ile seyreden kansızlık  
• Böbrekte iltihap  
• Sarılık, tı kanma sarılığı  
• Geçici aşırı aktivite  
• Kasılma tipi nöbete eğilim  
 
Bilinmiyor  
• Genital kaşıntı, vajina iltihabı  
• Dispne (nefes darlığı, nefes almada güçlük)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğ unuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 7 
  
5. VİTACEF’in saklanması  
VİTACEF’i çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında ve kuru yerde saklayı nız. Her kullanımdan sonra tüpün kapağını 
kapatmayı unutmayınız.  
 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra VİTACEF’i kullanmayınız.  
Eğer üründe ve/veya ambalajında bozukluklar fark ederseniz VİTACEF’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  Nuvomed İlaç Sanayi Ticaret A.Ş.  
Esenler / İSTANBUL  
Tel : 0850 201 23 23  
Faks  : 0212 481 61 11  
E-mail: info@nuvomedilac.com.tr  
 
Üretim Yeri:   Neutec İlaç San. Tic. A.Ş.  
Adapazarı  / SAKARYA  
 
Bu kullanma talimatı (  ) tarihinde onaylanmıştır.  
 