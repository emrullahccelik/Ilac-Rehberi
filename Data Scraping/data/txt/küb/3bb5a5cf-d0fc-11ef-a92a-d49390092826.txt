KISA ÜRÜN BİLGİSİ
1. Ürünün İsmi
PROHELİX 35 mg/5 mL ŞURUP
2. Kalitatif ve Kantitatif Bileşim
Her 1 mL şurup, 7 mg Duvar sarmaşığı (Hedera helix L.) yaprak kuru ekstresi (5-7.5:1) içerir. Duvar
sarmaşığı (Hedera helix L.) yaprak kuru ekstresi standart hale getirilerek minimum %10 Hederakozit
C içerir. Ekstraksiyon solvanı olarak %30 (a/a) etanol kullanılmaktadır.
Yardımcı Maddeler:
Her 5 mL’lik şurupta;
Sorbitol çözeltisi (%70) (E 420) 1,926 g
Potasyum sorbat 0,0067 g
Yardımcı maddelerin tam listesi için bölüm 6.1'e bakınız.
3. Farmasötik Form
Şurup.
Açık kahverengi, ahududu kokulu, tatlı, meyve aromalı sıvı.
4. Klinik Özellikler
4.1. Terapötik Endikasyonları
PROHELİX;
• Öksürüğün eşlik ettiği akut solunum yolu enflamasyonu ve kronik enflamatuvar bronşiyal
hastalıkların semptomatik tedavisine yardımcı olarak,
• Erişkinler, adölesanlar ve çocuklarda balgamlı öksürük durumunda balgam söktürücü olarak
kullanılır.
4.2. Dozaj ve Uygulama Yöntemi
Hekim tarafından başka şekilde reçete edilmediği takdirde PROHELİX, aşağıdaki şekilde kullanılır:
• 2-5 yaş arası çocuklar: Hekim kontrolünde günde 2 defa 2,5 mL (35 mg duvar sarmaşığı
(Hedera helix L.) yaprak kuru ekstresine eşdeğer),
• 6-12 yaş arası çocuklar: Günde 2 defa 5 mL (70 mg duvar sarmaşığı (Hedera helix L.) yaprak
kuru ekstresine eşdeğer)
1• 12 yaş üzeri adolesanlar ve yetişkinler: Günde 3 defa 5 mL (105 mg duvar sarmaşığı (Hedera
helix L.) yaprak kuru ekstresine eşdeğer)
• 0-2 yaş aralığındaki çocuklarda kullanılmamalıdır.
• 2-4 yaş aralığındaki çocuklarda hekim kontrolünde kullanılması gerekmektedir.
Sadece ağızdan kullanım içindir.
Her kullanımdan önce şişe iyice çalkalanmalıdır.
Tedavi süresi, klinik tablonun tipine ve şiddetine göre değişir; semptomların 1 haftadan uzun sürmesi
ve düzelme sağlanamaması durumunda bir hekime başvurulmalıdır.
Tedavi için önerilen doz aşılmamalıdır.
Şikayetlerin devam etmesi ya da nefes darlığı, ateş, iltihaplı ya da kanlı balgam görülmesi
durumunda derhal hekime danışılmalıdır.
Özel popülasyonlara ilişkin ek bilgiler
Böbrek/ Karaciğer yetmezliği
Böbrek ve karaciğer yetmezliği olan hastalarda doz ayarlaması gerektiğine dair veri bulunmamaktadır.
Pediyatrik popülasyon
2-4 yaş aralığındaki çocuklarda hekim kontrolünde kullanılması gerekmektedir. 0-2 yaş aralığındaki
çocuklarda kullanılmamalıdır.
4.3. Kontrendikasyonlar
Hedera helix L. veya PROHELİX bileşimindeki diğer maddelerden herhangi birine, Araliaceae
familyasından herhangi bir bitkiye aşırı duyarlılığı olduğu bilinen kişilerde kullanılmamalıdır.
Solunum semptomlarını kötüleştirmesi riski sebebiyle 0-2 yaş aralığındaki çocuklarda
kullanılmamalıdır.
4.4. Kullanım için Özel Uyarılar ve Önlemler
• 2-4 yaş aralığındaki çocuklarda hekim kontrolünde kullanılması gerekmektedir.
• 0-2 yaş aralığındaki çocuklarda, hamilelerde, emziren annelerde, Araliaceae familyası
bitkilerine veya etkin maddeye duyarlı olan kişilerde kullanılmamalıdır.
• Tıbbi bir öneri olmadan kodein, dekstrometorfan gibi opioid antitüssif bileşiklerle beraber
kullanılmamalıdır.
• Gastrik ülser veya gastriti olan kişilerde dikkatle kullanılmalıdır.
• Solunum güçlüğü, ateş veya pürülan balgam görülürse kullanımı durdurulmalı ve hekim ya da
eczacıya danışılmalıdır.
• Bitki ekstresi içermesi nedeniyle PROHELİX şurupta bazen hafif bulanıklık ya da hafif tat
2değişiklikleri görülebilir; ancak bunların preparatın tedavi edici etkinliği üzerinde olumsuz bir etkisi
yoktur.
• PROHELİX dozaj ve uygulama yönteminde belirtilen ya da hekim tarafından önerilen
miktardan daha fazla kullanılmamalıdır.
• İçerdiği sorbitol nedeniyle nadir kalıtımsal fruktoz intolerans problemi olan hastaların bu ilacı
kullanmamaları gerekir.
• PROHELİX 1 mL’sinde 0,3488 mg potasyum ihtiva eder. Bu durum, böbrek fonksiyonlarında
azalma olan hastalar ya da kontrollü potasyum diyetinde olan hastalar için göz önünde
bulundurulmalıdır.
4.5. Diğer Tıbbi Ürünler ile Etkileşimler ve Diğer Etkileşim Şekilleri
Duvar sarmaşığı yaprak kuru ekstresi, kodein, dekstrometorfan gibi opioid antitüssif bileşiklerle
etkileşebilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon
Pediyatrik popülasyona ilişkin herhangi bir etkileşim çalışması yapılmamıştır.
0-2 yaş aralığındaki çocuklarda kullanılmamalıdır.
4.6. Gebelik ve Laktasyon
Genel tavsiye
Gebelik döneminde kullanılması önerilmemektedir.
Çocuk doğurma potansiyeli bulunan kadınlar/Doğum kontrolü
PROHELİX’in, çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünde bir öneri bulunmamaktadır.
Gebelik dönemi
PROHELİX’in, gebe kadınlarda kullanımına ilişkin yeterli veri mevcut değildir.
PROHELİX’in gebelik sırasındaki güvenliliğine ilişkin herhangi bir veri bulunmadığından,
hamilelerde kullanımı önerilmemektedir.
Laktasyon dönemi
PROHELİX’in emzirme sırasındaki güvenliliğine ilişkin herhangi bir veri bulunmadığından, emziren
annelerde kullanımı önerilmemektedir.
Üreme yeteneği (fertilite)
PROHELİX insanlarda fertilite üzerine etkileri ile ilgili yeterli veri bulunmamaktadır.
34.7. Araç ve Makine Kullanma Yeteneği Üzerindeki Etkiler
Araç ve makine kullanma yeteneği üzerindeki etkileri ile ilgili herhangi bir araştırma yapılmamıştır.
4.8. İstenmeyen Etkiler
Bağışıklık sistemi hastalıkları
Ürtiker, deri döküntüsü, quincke ödemi, nefes darlığı gibi alerjik reaksiyonlar
Solunum sistemi hastalıkları
Dispne
Gastrointestinal hastalıklar
Bulantı, kusma, diyare gibi gastrointestinal rahatsızlıklar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir.(www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz Aşımı
Tavsiye edilen günlük doz aşılmamalıdır.
Doz aşımı durumunda bulantı, kusma, diyare ve ajitasyon görülebilir. Bu durumda hekime
danışılmalıdır.
4 yaşındaki bir çocukta yaklaşık 1,8 g bitkisel ürüne karşılık gelen miktarda duvar sarmaşığı (Hedera
helix L.) yaprak kuru ekstresi kazaen alınması sonrasında saldırganlık ve diyare görülmüştür.
5. Farmakolojik Özellikleri (eğer mevcutsa ve/veya talep edildiği takdirde)
5.1. Farmakodinamik Özellikleri
Farmakoterapötik grubu: Ekspektoranlar
ATC kodu: R05CA12
PROHELİX duvar sarmaşığı (Hedera helix L.) yaprak kuru ekstresi içerir; ekstrenin solunum yolu
hastalıklarındaki terapötik etkisi, içerdiği glikozidik saponinlerin sekretolitik özelliklerinden
kaynaklanmaktadır.
4Bir klinik araştırmada preparatın bronşiyolitik etkiye sahip olduğu saptanmıştır. In vivo ve in vitro
deneyler, duvar sarmaşığı (Hedera helix L.) yaprak kuru ekstresinin spazmolitik etkinliğini
göstermiştir.
Duvar sarmaşığı (Hedera helix L.) yaprak kuru ekstresinin yukarıda belirtilen özelliklerinin
dayandığı mekanizma henüz kesin olarak netleştirilmemiştir.
5.2. Farmakokinetik Özellikleri
Veri bulunmamaktadır.
5.3. Klinik Öncesi Güvenlik Verileri
Duvar sarmaşığı (Hedera helix L.) yaprak kuru ekstresi ile yapılan geleneksel tekrarlayan doz
toksisitesi ve mutajenite (Ames testi) çalışmalarından elde edilen preklinik veriler insanlarda
kullanım için diyare haricinde herhangi bir güvenlilik endişesi oluşturmamıştır. Genotoksisite,
karsinojenisite ve üreme toksisitesi çalışmaları yapılmamıştır.
6. Farmasötik Özellikleri
6.1. Yardımcı Maddelerin Listesi
Potasyum sorbat
Ksantan zamkı
Sitrik asit monohidrat
Sorbitol çözeltisi (%70) (E 420)
Ahududu aroması
Magnasweet 110
Saf su
6.2. Geçimsizlikler
Bildirilmemiştir.
6.3. Raf Ömrü
24 ay
Şişe açıldıktan sonra çözelti 25°C sıcaklıkta, 3 ay saklanabilir.
6.4. Özel Saklama Önlemleri
25°C’nin altındaki oda sıcaklığında saklanmalıdır.
56.5. Ambalajın Yapısı ve İçeriği
Plastik kapağı olan, 125 mL’lik amber renkli cam şişede, ölçekli kaşık ve kullanma talimatı ile beraber
karton kutu içerisinde sunulmaktadır.
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin İmha
Talimatları
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. Ruhsat Sahibi
ATABAY KİMYA SAN. ve TİC. A.Ş.
Acıbadem Köftüncü Sokak No:1
34718 Kadıköy / İSTANBUL
8. Ruhsat Numarası
2024/274
9. İlk Ruhsat Tarihi veya Ruhsatın Yenileme Tarihi:
İlk Ruhsat Tarihi: 15.08.2024
Ruhsat Yenileme Tarihi:
10. KÜB Yenileme Tarihi:
.../.../....
6