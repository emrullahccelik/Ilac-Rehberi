KISA ÜRÜN BİLGİSİ
1. BEŞERİ TIBBİ ÜRÜNÜN ADI
BERİPLAST ® P COMBİ SET, 3 mL trombin çözeltisi ve 3 mL fibrinojen çözeltisi içeren
fibrin yapıştırıcı
Steril
2. KALİTATİF VE KANTİTATİF BİLEŞİM
Etkin Maddeler:
Kalitatif birleşimi
Kombi Set I:
İnsan fibrinojeni, koagülasyon Faktör XIII (insan), aprotinin (sığır)
Kombi Set II:
İnsan trombini, kalsiyum klorür
Kantitatif birleşimi
Kombi Set I: Her 1 mL
Flakon 1 Fibrinojen Konsantresi
Toplam kuru madde 174 mg
Fibrinojen (insan plazma protein fraksiyonu) 90 mg
Koagülasyon Faktör XIII (insan plazma protein fraksiyonu) 60 IU
Flakon 2 Aprotinin Çözeltisi
Hacim 1 mL
Sığır akciğeri kaynaklı aprotinin 1000 KIU*
denktir 0,56 PEU**
* KIU = Kallikrein İnaktivatör Ünitesi
** PEU = Ph. Eur. Unit (Avrupa Farmakopesi Ünitesi, 1 PEU = 1800 KIU)
Kombi Set II: Her 1 mL
Flakon 3 Trombin
Toplam kuru madde 7,6 mg
Trombin aktivitesi (insan plazma protein fraksiyonu ile) 500 IU
Flakon 4 Kalsiyum Klorür Solüsyonu
Hacim 1 mL
Kalsiyum klorür dihidrat 5,9 mg
1Yardımcı maddeler:
Sodyum klorür 45 mg
Sodyum L- glutamat monohidrat 27 mg
Sodyum sitrat dihidrat 16,5 mg
Yardımcı maddeler için 6.1’e bakınız.
3. FARMASÖTİK FORM
Doku yapıştırıcı için toz ve çözücüsü
Berrak ve hafif opak çözelti.
4. KLİNİK ÖZELLİKLER
4.1. Terapötik endikasyonlar
BERİPLAST P COMBİ SET, standart cerrahi tekniklerinin yetersiz olduğu durumlarda
destekleyici tedavi olarak, aşağıdaki durumlarda kullanılır:
• Hemostazın sağlanması (kanayan gastroduodenal ülserlerin endoskopik tedavisi de
dahil)
• Doku yapışması / kapanması veya sütur desteği
4.2. Pozoloji ve uygulama şekli
BERİPLAST P COMBİ SET’in kullanımı deneyimli doktorlar ve/veya cerrahlar ile sınırlıdır.
Pozoloji / Uygulama sıklığı ve süresi:
Uygulanacak olan BERİPLAST P COMBİ SET’ in hacmi ve uygulama sıklığı her zaman
hastanın klinik durumuna göre doktor tarafından belirlenmelidir.
Uygulanacak doz; cerrahi müdahalenin türü, alanın büyüklüğü, amaçlanan uygulama şekli ve
uygulama sayısı dahil değişkenler ile ancak bunlarla sınırlı olmayacak şekilde kontrol
edilmektedir.
Ürünün uygulaması, tedavi eden doktor tarafından bireyselleştirilmelidir. Klinik çalışmalarda
bireysel doz, 0,5 - 4 mL arasındadır. Bazı işlemlerde (örneğin karaciğer travması veya geniş
yanık yüzeylerin kapatılması) için daha fazla hacimler (10 mL’den daha fazla) gerekebilir.
2Seçilen anatomik bölgeye veya hedef yüzey alanına uygulanacak ürünün başlangıç hacmi,
amaçlanan uygulama alanını tamamen kapatacak kadar olmalıdır. Gerekli durumlarda
uygulama tekrarlanabilir.
Uygulama şekli:
Yalnız epilezyonel kullanım içindir.
Uygulamadan önce tıbbi ürünün rekonsititüsyonuna ilişkin talimatlar için bölüm 6.6'ya
bakınız.
Rekonstitüye edilmiş çözeltiler (flakon 1 ve 3) dokuya lokal olarak (sırasıyla veya kombine
olarak) uygulanabilir. Diğer hemostatik maddelerden farklı olarak, BERİPLAST P COMBİ
SET uygulamadan sonra yerinde kalır ve normal pıhtı erimesinin fizyolojik işlemi gibi
uzaklaştırılır.
BERİPLAST P COMBİ SET uygulanmadan önce, yara yüzey alanı standart tekniklerle (örn.
aralıklı kompres uygulaması, temizleyici ve vakumlama cihazlarının kullanımı)
kurutulmalıdır.
BERİPLAST P COMBİ SET yalnızca talimatlara göre ve bu ürünle birlikte sağlanan
cihazlarla rekonstitüye edilmelidir ve uygulanmalıdır. Daha ayrıntılı talimatlar için bölüm
6.6'ya bakınız.
Özel popülasyonlara ilişkin ek bilgiler:
Böbrek/ Karaciğer yetmezliği:
BERİPLAST P COMBİ SET’ in böbrek/ karaciğer yetmezliği olan hastalarda kullanımı ile
ilgili yapılan bir klinik çalışma yoktur. Pazarlama sonrası deneyim süresince BERİPLAST
COMBİ SET’ in kullanımı sonucu bu hastalara özel herhangi bir güvenlik sorunu ortaya
çıkmamıştır.
Pediyatrik popülasyon:
BERİPLAST P COMBİ SET’ in çocuklarda ve adolesanlarda güvenliği ve etkinliği henüz
kontrollü klinik çalışmalar ile belirlenmemiştir.
3Geriyatrik popülasyon:
BERİPLAST P COMBİ SET’ in yaşlılarda kullanımı ile ilgili yapılan bir klinik çalışma
bulunmamaktadır. Pazarlama sonrası deneyim süresince BERİPLAST COMBİ SET’ in
kullanımı sonucu bu hastalara özel herhangi bir güvenlik sorunu ortaya çıkmamıştır.
4.3. Kontrendikasyonlar
Arteriyel ve kuvvetli venöz kanamalarda kullanılmamalıdır.
BERİPLAST P COMBİ SET intravasküler olarak uygulanmamalıdır.
Etkin maddelere veya bölüm 6.1’de listelenen diğer maddelere karşı aşırı hassasiyeti olan
kişilerde kontrendikedir.
4.4. Özel kullanım uyarıları ve önlemleri
Virüs güvenliği
İnsan kanı veya plazmasından hazırlanan tıbbi ürünlerin kullanımından ortaya çıkan
enfeksiyonları önlemeye yönelik standart önlemlerin arasında donörlerin dikkatli bir
şekilde seçimi, her bir kan bağışının veya plazma havuzlarının spesifik enfeksiyon
belirtileri açısından test edilmesi ve virüslerin etkisiz hale getirilmesi veya
arındırılmasına yönelik etkili üretim basamaklarının dahil edilmesi yer almaktadır. Bu
önlemlere rağmen, insan kanı veya plazmasından hazırlanan ilaçlar uygulandığında,
enfeksiyon ajanlarının bulaşma olasılığı tamamen ortadan kaldırılamaz. Bu ayrıca
henüz bilinmeyen ya da sonradan ortaya çıkan virüsler veya diğer patojenler için de
geçerlidir.
Alınan önlemler, insan bağışıklık yetmezliği virüsü (HIV), hepatit B virüsü (HBV) ve
hepatit C virüsü (HCV) gibi zarflı virüslere ve zarfsız hepatit A virüsüne (HAV) karşı
etkili kabul edilmektedir. Alınan önlemler, parvovirüs B19 gibi zarfsız virüslere karşı
sınırlı etkiye sahip olabilir.
Parvovirüs B19 enfeksiyonu, hamile kadınlar (fetal enfeksiyon) ve immün yetmezliği
veya eritropoez artışı olan bireyler (örneği hemolitik anemi) için ciddi olabilir.
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Sadece epilezyonel kullanım içindir. İntravasküler olarak uygulamayınız.
4Preparat yanlışlıkla intravasküler olarak uygulanırsa hayatı tehdit eden tromboembolik
komplikasyonlar ortaya çıkabilir.
BERİPLAST P COMBİ SET uygulamasından önce, istenmeyen bölgelerde doku yapışmasını
önlemek için vücudun istenen uygulama alanı dışındaki bölümlerinin yeterince korunmasına
(kapatılmasına) dikkat edilmelidir.
Herhangi bir protein ürününde olduğu gibi, alerjik tipte aşırı duyarlılık reaksiyonları
mümkündür. Aşırı duyarlılık reaksiyonlarının belirtileri arasında kurdeşen, jeneralize ürtiker,
göğüste sıkışma hissi, hırıltılı solunum, hipotansiyon ve anafilaksi yer almaktadır. Bu
belirtiler ortaya çıkarsa, uygulama derhal durdurulmalıdır.
BERİPLAST P COMBİ SET sığır proteini (aprotinin) içermektedir. Katı lokal uygulama
durumunda bile, sığır aprotininin varlığına bağlı olarak anafilaktik reaksiyon oluşma riski
vardır. Bu nedenle aprotinin veya aprotinin içeren her bir ürünün kullanımı hasta kayıtlarında
belgelenmelidir.
Şok durumda şok tedavisi için uygulanan standart medikal tedavi uygulanmalıdır.
Lokal enjeksiyon için özel not:
Gastrointestinal kanamaların endoskopik tedavisinde BERİPLAST P COMBİ SET
uygulaması, intramural hematom oluşumuna yol açabilen doku hasarına neden olabilir. . Bu
gibi enjeksiyonlu endoskopik tedaviden sonra 1-3 gün içinde karın ağrısı, mide bulantısı veya
kusma gibi intramural hematomun semptomları olabilir. Duodenum duvarında intramural
hematomu olan hastalarda, literatürde tek vakada pankreatit rapor edilmiştir. Bu nedenle,
pankreatit için ayırıcı tanı dikkatle yapılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi resmi bir etkileşim çalışması yapılmamıştır. Benzer ürünler veya trombin çözeltileri
ile benzer olarak ürün içinde alkol, iyot veya ağır metaller (örn: antiseptik çözeltiler) bulunan
çözeltilere maruz kaldıktan sonra doğal özellikleri bozulabilir. Ürünü uygulanmadan önce bu
gibi maddeler mümkün olduğu kadar uygulama bölgesinden uzaklaştırılmalıdır.
5Özel popülasyonlara ilişkin ek bilgiler
Böbrek/Karaciğer yetmezliği:
Özel popülasyonlara ilişkin hiçbir klinik etkileşim çalışması yapılmamıştır.
Geriyatrik popülasyon:
Geriyatrik popülasyona ilişkin hiçbir klinik etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
BERİPLAST P COMBİ SET’ in çocuk doğurma potansiyeli bulunan kadınlarda
kullanıldığında üreme kapasitesini etkileyip etkilemediğine ilişkin yeterli veri mevcut
değildir. Bu nedenle çocuk doğurma potansiyeli bulunan kadınlarda planlanmış bir gebelikten
önce uygun bir alternatif tedaviye geçilmelidir.
Gebelik dönemi
Fibrin örtücü/hemostatik kullanımının gebe insanlarda güvenliliği kontrollü klinik
çalışmalarda kanıtlanmamıştır. Deneysel hayvan çalışmaları üreme, embriyo veya fetüsün
gelişimi, gestasyon seyri ve doğum öncesi ve sonrası gelişim ile ilgili güvenliliği
değerlendirmek için yetersizdir.
BERİPLAST P COMBİ SET’ in gebe kadınlarda kullanımına ilişkin sınırlı deneyim
bulunmaktadır. Hayvanlar üzerinde yapılan çalışmalar, gebelik ve/veya embriyonal/fetal
gelişim ve/veya doğum ve/veya doğum sonrası gelişim üzerindeki etkiler bakımından
yetersizdir (bkz. bölüm 5.3). İnsanlara yönelik potansiyel risk bilinmemektedir. Bu sebeple
ürün sadece açıkça endike olduğu durumlarda gebe kadınlara uygulanmalıdır.
6Laktasyon dönemi
Fibrin kapatıcı/hemostatik kullanımının emziren insanlarda güvenliliği kontrollü klinik
çalışmalarda kanıtlanmamıştır.
BERİPLAST P COMBİ SET’ in gebe kadınlarda kullanımına ilişkin sınırlı deneyim
bulunmaktadır. Bu sebeple ürün sadece açıkça endike olduğu durumlarda emziren kadınlara
uygulanmalıdır.
Üreme yeteneği / Fertilite
Fertilite için mevcut veri bulunmamaktadır.
4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
Aşağıda standart frekans kategorileri kullanılmıştır.
Çok yaygın (≥ 1/10); yaygın (≥1/100 ila < 1/10);yaygın olmayan (≥1/1.000 ila < 1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları
Seyrek:
Aşırı duyarlılık veya alerjik reaksiyonlar (anjioödem, uygulama yerinde yanma ve batma,
bronkospazm, üşüme hissi, al basması, jeneralize ürtiker, baş ağrısı, kurdeşen, hipotansiyon,
letarji, mide bulantısı, huzursuzluk, taşikardi, göğüste daralma, karıncalanma, kusma, hırıltılı
soluma) fibrin örtücü/hemostatiklerle tedavi edilen hastalarda seyrek olarak ortaya çıkabilir.
İzole vakalarda, bu reaksiyonlar şiddetli anafilaksiye kadar ilerlemiştir. Bu tür reaksiyonlar,
özellikle preparasyon tekrarlı uygulandığında veya aprotinine (bkz. bölüm 4.4) veya ürünün
diğer bileşenlerine aşırı duyarlı olduğu bilinen hastalara uygulandığında görülebilir.
Fibrin örtücü/hemostatik ürünlerin bileşenlerine karşı antikorlar seyrek olarak oluşabilir.
Bulaşıcı maddelerle ilgili güvenlilik bilgileri için bölüm 4.4'e bakınız.
7Vasküler bozukluklar
Seyrek:
Yanlışlıkla intravasküler enjeksiyon yapılması tromboembolik olaya ve Dissemine
İntravasküler Koagülasyona (DİK) yol açabilir ve ayrıca anafilaktik reaksiyon riski de
bulunmaktadır (bkz. bölüm 4.4).
Gastrointestinal hastalıkları:
Seyrek:
Gastrointestinal kanamanın endoskopik tedavisinde uygulanması, intramural hematom oluşumuna yol
açabilen doku hasarına neden olabilir (bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08, faks: 0 312 218 35 99).
4.9. Doz aşımı ve tedavisi
Doz aşımı ile ilgili bir çalışma bildirilmemiştir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik gurup: Lokal hemostatikler
ATC kodu: B02BC
Fibrin yapıştırma sistemi, fizyolojik kan koagülasyonunun son fazını başlatır. Fibrinojenin
fibrin monomerlerine ve fibrinopeptidlere ayrılarak fibrine dönüşümü gerçekleşir. Fibrin
monomer agregatlaşır ve fibrin pıhtısını oluşturur. Trombin tarafından Faktör XIII’ den aktive
olan Faktör XIIIa fibrin ile çapraz bağlanır. Fibrinojenin dönüşümünde ve fibrinle çapraz
bağlanmasında, her iki süreçte de kalsiyum iyonları gereklidir. Fibrinin, fibrin parçalarına
ayrılması ve plasmin tarafından fibrinolitik aktivitenin arttırılması ile yara iyileştirme süreci
başlar.
85.2. Farmakokinetik özellikler
BERİPLAST P COMBİ SET sadece epilezyonel kullanım içindir. İntravenöz uygulama
kontrendikedir. Bu yüzden, insanlarda intravenöz farmakokinetik çalışmaları yapılmamıştır.
Fibrin örtücü/hemostatik endojen fibrin ile aynı yoldan fibrinoliz ve fagositoz ile metabolize
edilir.
BERİPLAST P COMBİ SET sadece lokal olarak uygulanır ve bu nedenle hemen
kullanılabilir.
5.3. Klinik öncesi güvenlilik verileri
Tek doz toksisite dataları bu KÜB’ün diğer bölümlerine dahil edilenler dışında insanlara özel
herhangi bir tehlike ortaya koymamıştır. Özel uygulama metodu kadar iyi olan doğasından
dolayı ürün için genotoksisite ve karsinojenite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Kombi Set I
Flakon I: Toz
İnsan albumini
L-arginin hidroklorür
L-izolösin
Sodyum klorür
Sodyum sitrat dihidrat
Sodyum L-glutamat monohidrat
Flakon II: Çözücü
Sodyum klorür
Enjeksiyonluk su
Kombi Set II
Flakon III: Toz
Sodyum klorür (elektrolit)
Sodyum sitrat dihidrat (tampon madde)
9Flakon IV: Çözücü
Enjeksiyonluk su
6.2. Geçimsizlikler
Bu tıbbi ürün uygun çözücülerden başka tıbbi ürünlerle karıştırılmamalıdır.
6.3. Raf ömrü
24 ay.
6.4. Saklamaya yönelik özel tedbirler
BERİPLAST P COMBİ SET belirtilen son kullanma tarihinden sonra kullanılmamalıdır.
BERİPLAST P COMBİ SET’ i, +2 ºC - +8 ºC arasında buzdolabında saklayınız.
Dondurmayınız.
Donmuş ürünü çözüp kullanmayınız. Işıktan koruyunuz.
Sulandırıldıktan sonraki fizikokimyasal stabilite oda sıcaklığında 24 saattir (maksimum +25
ºC). Mikrobiyolojik olarak bakıldığında, sulandırma metodu mikrobiyal kontaminasyonu
engelleyecek koşullarda yapılmadıkça, sulandırılarak kullanıma hazırlanan ürünler hemen
kullanılmalıdır.
Hazırlanmış olan çözeltiler şırıngalara çekildikten sonra hemen kullanılmalıdır. Bitmiş ürün
ve hazırlanmış çözeltiler için muhafaza şartlarına mutlaka uyulmalıdır. Hazırlanan trombin ve
fibrinojen çözeltileri flakonlar içinde +15 ile +25º C arasında aşağıdaki şekilde stabil kalır:
• Açılmamış steril blister ambalaj içinde saklanırsa 24 saat
• Steril blister ambalajın dışında saklanırsa 8 saat stabil kalır.
6.5. Ambalajın niteliği ve içeriği
Enjeksiyon flakonları:
Tip II renksiz cam flakonlar kauçuk tıpa ve alüminyum kapak ile mühürlenmiştir.
BERİPLAST P COMBİ SET kutusu:
Kutu A
Bir transfer aleti ile birbirine bağlantılı bulunan I. ve II. flakonlardan meydana gelen,
fibrinojen çözeltisinin hazırlanması için Kombi-Set I’ i içermektedir.
- Flakon I: Fibrinojen ve koagülasyon Faktör XIII kuru maddesi.
10- Flakon II: Aprotinin çözeltisi
Bir transfer aleti ile birbirine bağlantılı bulunan III. ve IV. flakonlardan meydana gelen ve
trombin çözeltisinin hazırlanması için Kombi-Set II’ yi içermektedir.
- Flakon III: Trombin kuru maddesi
- Flakon IV: Kalsiyum klorür çözeltisi
Kutu B
Uygulama setini içermektedir.
- 2 steril tek kullanımlık 3 ml’lik enjektörü
- Pantaject® uygulama takımı (Y parçası, enjektör tutucu ve kavrama plağı içeren)
- 3 steril tek kullanımlık sprey ucu
- 4 steril tek kullanımlık uygulama kanülü
6.6. Beşeri tıbbi üründen arta kalan maddelerin imhası ve diğer özel önlemler
BERİPLAST P COMBİ SET kartonun ve kabın üzerinde yazan son kullanma tarihinden sonra
kullanılmamalıdır.
Çözelti berrak veya hafif opalesan olmalıdır. Bulanık veya tortulu çözeltileri kullanmayınız.
Rekonstitüye edilen çözeltiler, uygulamadan önce partiküler madde ve renk değişikliği
açısından görsel olarak incelenmelidir.
Çözeltilerin hazırlanması ve çekilmesi
(bkz. dış karton kutunun kapağında yer alan Şekil 1 ile 4)
• Rekonstitüsyondan önce tüm BERİPLAST P COMBİ SET bileşenlerini oda
sıcaklığına getiriniz (+25ºC’ den fazla olmamalıdır).
• Karton standını (kombi Setler I ve II’yi içeren) dış karton kutusundan çıkarınız ve dik
bir pozisyonda yerleştiriniz.
• Steril blister ambalajı açmayınız ve Kombi Setler I ve II’ yi karton standında bırakınız.
• Her bir seti ayrı ayrı rekonstitüye ediniz.
• Solventleri solvent flakonlarından (2 ve 4) toz içeren flakonun içine (1 ve 3) transfer
etmek için dik duran Kombi Setlerin üstüne kuvvetli bir baskı uygulayınız.
• Solvent, transfer aleti vasıtasıyla vakumun içine çekilir (bkz. Şekil 1).
11• Daha sonra standı oda sıcaklığında bırakınız. En geç beş ila on dakika sonra
rekonstitüsyon işlemi tamamlanır. Berrak ile hafif opalesan solvent elde edilir. Oluşan
hava kabarcıkları viskoz çözeltiyi bulanık gibi gösterebilir, fakat bu gibi bulanıklık
ürünün etkililiğini veya kullanılabilirliğini engellememektedir.
• Karton kutunun boş yerine (sağ taraftaki boşluğa) rekonstitüsyon saatini ve tarihini not
ediniz.
• Rekonstitüsyondan sonra Kombi Setler I ve II’nin dik bir pozisyonda saklandığından
emin olunuz.
• Kullanmadan önce steril blister ambalajı yırtarak açınız (bkz. Şekil 2) ve Kombi-Set I
ve II'yi steril koşullar altında çıkarınız. Boş flakonlar (2 ve 4) ile transfer cihazlarını
ayırınız (bkz. Şekil 3).
• Flakon 1’i (fibrinojen solüsyonu/mavi işaretli) eğiniz ve içeriğini mavi skalalı
enjektöre çekiniz. Flakon 3’ün (trombin solüsyonu/kırmızı işaretli) içeriğini ikinci
kırmızı skalalı enjektör içine tamamen çekiniz (bkz. Şekil 4).
Rekonstitüye edilmiş çözeltileri enjektörlere çektikten hemen sonra kullanınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
Uygulama
BERİPLAST P COMBİ SET uygulanmadan önce yaranın yüzey alanı standart tekniklerle
kurutulmalıdır (örn. aralıklı kompres uygulaması, temizleyici ve vakum cihazlarının
kullanımı).
Fibrinojen çözeltisi ve trombin çözeltisinin ayrı ayrı uygulanması:
a) Fibrinojen çözeltisini adhezyon gerektiren doku bölgesine uygulayınız ve hemen
üstüne trombin içeren çözeltiyi yayınız.
b) Adhezyon gerektiren dokular geçici adhezyon elde edilene kadar birkaç dakika
süre ile sabit tutulmalıdır.
Uygulama takımı Pantaject* ile ortak uygulama:
Fibrinojen çözeltisi ve trombin çözeltisinin ortak uygulaması için, uygulama takımı
kullanılabilir.
12BERIPLAST P KOMBİ SET için uygulama takımının kullanımı (uygulama takımı üzerindeki
şemaya bakınız):
Fibrinojen çözeltisi (mavi skala) ve trombin çözeltisi (kırmızı skala) ile doldurulmuş iğneleri
enjektörlerden çıkarınız.
(A) Y- parçayı (3) enjektör tutucunun (4) konik girinti yerine takınız.
(B) Y- parçaya (3) fibrinojen çözeltisi (1/mavi skala) ve trombin çözeltisi (2/kırmızı skala)
ile dolu olan enjektörleri sıkıca takınız.
(C) Her iki enjektörü de enjektör tutucuya (4) sıkıca tutturunuz.
(D) Enjektör pistonlarının tıkanmasını önlemek ve muntazam bir ileri doğru hareket
sağlamak için kavrama plağını (5) enjektör pistonlarına takınız.
(E) Son olarak püskürtme ucunu (6) veya uygulama kanülünü (7) (her ikisi de Luer Lock
bağlantılıdır) sıkıca vidalayınız.
Geniş yara yüzeylerini kapatmak için, fibrin yapıştırıcı sprey uçları kullanılarak
püskürtülebilir veya poliglikolik asit veya kollajen örtü ile kombine olarak kullanılabilir.
Yara bölgesinde kullanmadan önce, sistemin tıkanıp tıkanmadığı kontrol edilmelidir.
Dirençle karşılaşırsanız kesinlikle enjektör pistonunu itmeyiniz. Çok kısa süre bile olsa
uygulamaya ara vermek ya sprey ucunun veya uygulama kanülünün tıkanmasına neden olur.
Bu gibi durumlarda sprey ucu veya uygulama kanülü artık kullanılmaz ve değiştirilmesi
gerekir. Bu amaçla BERİPLAST P COMBİ SET 3 ml ambalajlarında üç adet sprey başlığı ve
dört adet baskılanmış uygulama kanülü bulunmaktadır.
Enjeksiyon yapar gibi kavrama plakasına düzenli bir baskı uygulayarak, fibrin yapıştırıcı ince
ve düzenli bir aeresol gibi sprey ucundan püskürtülür. En iyi mesafe yaklaşık 10 cm’dir.
Kaplanacak olan doku üzerinde ince bir fibrin yapıştırıcı tabakası oluşturur.
7. RUHSAT SAHİBİ
CSL Behring Biyoterapi İlaç
Dış Ticaret Anonim Şirketi
Üsküdar/İstanbul
8. RUHSAT NUMARASI
2015/696
139. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 24.08.2015
Ruhsat yenileme tarihi:
10. KÜB’ ÜN YENİLENME TARİHİ
14