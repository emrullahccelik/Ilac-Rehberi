KISA ÜRÜN BİLGİSİ
1. BEŞERİ TIBBİ ÜRÜNÜN ADI
TYLOL HOT LİKİT GECE ORAL SIVI
2. KALİTATİF VE KANTİTATİF BİLEŞİM
Etkin madde: Her bir ölçek (15 ml);
Parasetamol ………………………….. 325 mg
Fenilefrin hidroklorür …………………....5 mg
Difenhidramin hidroklorür……….….12.50 mg
içerir.
Yardımcı maddeler:
Sodyum benzoat…………………17.00 mg
EDTA disodyum tuzu………….…8.00 mg
Trisodyum sitrat anhidrat…….….14.00 mg
Maltitol sıvı…………………...4300.00 mg
Etil alkol 96%............................1200.00 mg
Asesülfam potasyum…………….25.00 mg
Yardımcı maddeler için 6.1’e bakınız.
3. FARMASÖTİK FORM
Oral sıvı
Karakteristik kiraz kokulu koyu kırmızı renkte berrak sıvıdır.
4. KLİNİK ÖZELLİKLER
4.1.Terapötik endikasyonlar
TYLOL HOT LİKİT GECE ORAL SIVI, grip ve soğuk algınlığına bağlı ağrı, ateş, boğaz
ağrısı, göz kaşınması/sulanması, burun tıkanıklığı, nezle ve boğaz/bronş iritasyonuna bağlı
öksürüğün semptomatik tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi
12 yaşın üzerindeki çocuklar ve yetişkinlerde:
4 saatte bir, 2 ölçek (30 ml)
Günde 6 dozdan fazla (12 ölçek) kullanılmamalıdır.
5 günden uzun süreli kullanılmamalıdır.
Günlük en yüksek parasetamol dozu 4000 mg’dır. Minimum 4 saatte bir yinelenebilir. Ancak
24 saat içerisinde 6 dozdan fazla kullanılmamalıdır.
TYLOL HOT LİKİT GECE ORAL SIVI 6 yaş altı kullanılmamalıdır. 6-12 yaş arası kullanımı
önerilmemektedir.
1Alkol alan kişilerde hepatotoksisite riski nedeniyle günlük alınan parasetamol dozunun 2 gramı
aşmaması gerekir.
Uygulama şekli
Oral yoldan kullanılır.
Özel popülasyonlara ilişkin ek bilgiler
Böbrek/Karaciğer yetmezliği
TYLOL HOT LİKİT GECE ORAL SIVI karaciğer veya böbrek yetmezliği olan hastalarda
kullanılırken dikkatli olunmalıdır. TYLOL HOT LİKİT GECE ORAL SIVI şiddetli karaciğer
veya böbrek yetmezliği olan hastalarda kontrendikedir.
Günde 6 dozdan fazla (12 ölçek) kullanılmamalıdır.
Pediyatrik popülasyon
TYLOL HOT LİKİT GECE ORAL SIVI 6 yaş altı kullanılmamalıdır. 6-12 yaş arası kullanımı
önerilmemektedir.
Geriyatrik Popülasyon
TYLOL HOT LİKİT GECE ORAL SIVI’nın yaşlılarda kullanımı araştırılmamıştır.
4.3. Kontrendikasyonlar
TYLOL HOT LİKİT GECE ORAL SIVI aşağıdaki durumlarda kontrendikedir:
 Etkin maddeler veya diğer adrenerjik ilaçlara veya bileşimindeki herhangi bir maddeye
karşı aşırı duyarlılık
 Şiddetli kalp-damar, karaciğer (Child-Pugh kategorisi > 9) veya böbrek hastalığı
 Ciddi karaciğer yetmezliği veya aktif karaciğer hastalığı durumunda
 Şiddetli hipertansiyon ve taşikardinin eşlik ettiği hastalıklar
 Koroner arter hastalığı
 Miksiyon sonrası mesanede bir miktar idrarın kaldığı, prostat adenomu
 Mesane boynunda obstrüksiyon
 Piloroduodenal obstrüksiyon
 Stenoz yapan peptik ülser
 Akciğer hastalıkları (astım dahil)
 Dar açılı glokom
 G-6PD (glukoz-6-fosfat dehidrojenaz) eksikliği
 Astım ya da fazla sekresyondan oluşan öksürük gibi kronik ya da persistent öksürük
 Monoamin oksidaz inhibitörü (MAOİ) sürekli veya son iki haftadır kullanımı
 Difenhidramin içeren farklı bir ilaç kullanımı
 Parasetamol içeren farklı bir ilaç kullanımı
 Epilepsi
 Gebelik ve laktasyon (Bkz. 4.6. Gebelik ve laktasyon)
 6 yaşın altındaki çocuklarda
4.4. Özel kullanım uyarıları ve önlemleri
 Anemisi olanlar, akciğer hastaları, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır. Önceden mevcut hepatik
hastalığı bulunan hastalar için, yüksek dozda veya uzun süreli tedaviler esnasında
periyodik aralıklarla karaciğer fonksiyon tetkikleri yapmak gerekebilir. Böbrek
yetmezliği (kreatinin klerensi < 10 ml/dk) halinde, doktorun parasetamol kullanımının
yarar/risk oranını dikkatle değerlendirmesi gerekir. Doz ayarlaması yapılmalı ve hasta
kesintisiz izlenmelidir.
2 Önerilen doz aşılmamalı veya ardarda 5 günden daha uzun süre kullanılmamalıdır.
Yüksek doz parasetamol ve bu arada uzunca bir süre içerisinde kullanılan toplam
dozun yüksek olması; irreversibl karaciğer yetersizliğiyle birlikte analjeziklere bağlı
nefropati gelişmesine neden olabilir. Hastalar bu ilacı kullanırken, parasetamol
içeren daha başka ürünler kullanmamaları konusunda uyarılmalıdırlar.
 Parasetamol erişkinlerde kronik günlük dozlarda karaciğer hasarına neden olabilir.
 Parasetamolün alkolle birlikte kullanılması karaciğer hasarına neden olabileceğinden bu
ürün kullanılırken alkollü içecekler içilmemelidir.
 Alkolik karaciğer hastalarında dikkatli kullanılmalıdır. Alkol alan kişilerde
hepatotoksisite riski nedeniyle günlük alınan parasetamol dozunun 2 g’ ı aşmaması
gereklidir.
 Parasetamol akut yüksek dozda karaciğer toksisitesine neden olur ve erişkinlerde kronik
günlük dozlarda karaciğer hasarına neden olabilir.
 2 yaşın altındaki çocuklarda zorunlu tıbbi gerekçe olmadan kullanılmamalıdır.
 Parasetamolü ilk kullananlarda veya daha önce kullanım hikayesi olanlarda, kullanımın
ilk dozunda veya tekrarlayan dozlarında deride kızarıklık, döküntü veya bir deri
reaksiyonu oluşabilmektedir. Bu durumda doktor ile irtibata geçilerek ilacın kullanımının
bırakılması ve alternatif bir tedaviye geçilmesi gerekmektedir. Parasetamol ile deri
reaksiyonu gözlenen kişi bir daha bu ilacı veya parasetamol içeren başka bir ilacı
kullanmamalıdır. Bu durum, ciddi ve ölümle sonuçlanabilen Steven Johnson Sendromu
(SJS), toksik epidermal nekroliz (TEN) ve akut generalize ekzantematöz püstüloz
(AGEP) dahil cilt reaksiyonlarına neden olabilmektedir.
 Bir yıl boyunca günlük terapötik parasetamol dozları alan bir hastada hepatik nekroz ve
daha kısa süreli olarak aşırı doz kullanan bir hastada karaciğer hasarı bildirilmiştir. 12–48
saat içinde karaciğer enzimleri yükselebilir ve protrombin zamanı uzayabilir. Ancak
klinik semptomlar dozun alınmasından 1–6 gün sonrasına kadar görülmeyebilir.
 Hepatotoksisite riskinden ötürü, parasetamol, tavsiye edilenden daha yüksek dozlarda ya
da daha uzun süreli alınmamalıdır. Hafif veya orta şiddette karaciğer yetmezliği
(Child- Pugh kategorisi <9) olan hastalar, parasetamolü dikkatli kullanmalıdırlar.
 Terapötik dozlarda parasetamol uygulaması sırasında serum alanin aminotransferaz
(ALT) düzeyi yükselebilir.
 Terapötik dozlarda parasetamol ile hepatik oksidatif stresi arttıran ve hepatik glutatyon
rezervini azaltan ilaçların eş zamanlı kullanımı, alkolizm, sepsis veya diabetes mellitus
gibi çeşitli durumlar hepatik toksisite riskinde artışa neden olabilir.
 Yüksek dozlarda parasetamolün uzun süreli kullanılması böbrek hasarına neden olabilir.
 Glukoz 6 fosfat dehidrojenaz eksikliği olanlarda dikkatli kullanılmalıdır. Seyrek olarak
hemoliz vakaları görülebilir.
 Gilbert sendromu olan hastaların parasetamol kullanması, sarılık gibi klinik semptomlara
ve daha belirgin hiperbilirubinemiye neden olabilir. Bu nedenle, bu hastalar parasetamolü
dikkatli kullanmalıdırlar.
 Miyokardın sempatomimetik ilaçlara karşı duyarlılığını artıran anesteziklerin
kullanıldığı durumlarda fenilefrin içeren preparatlar kullanılmamalıdır.
 Fenilefrinin olası vazokonstriktif etkisi nedeniyle, kardiyovasküler hastalığı olan 70
yaşın üstündeki hastalarda dikkatli olmak gerekir.
 Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
 Kardiyovasküler sistem hastalıkları
 Bronşiyal astım
 Serebral ateroskleroz
 Diabetes mellitus
 Hipertansiyon
3 İdiyopatik ortostatik hipotansiyon
 Feokromositoma
 Prostat hipertrofisi
 Tiroid fonksiyon bozukluklarında kullanımından kaçınılmalıdır.
 TYLOL HOT LİKİT GECE ORAL SIVI 12 yaşından küçük çocuklarda
kullanılmamalıdır.
 5 günden uzun süreli kullanılmamalıdır. Akut alevlenmeler dışında fenilefrin kronik
rinit tedavisinde kullanılmamalıdır.
 Bu ürün uyuşukluğa sebep olabilir. Etkilenen kişiler araç ya da makine kullanmamalıdır.
Orta ile şiddetli derecede böbrek ya da karaciğer yetmezliği olan hastalarda ya da üriner
retansiyonda bu ürün kullanırken dikkatli olunmalıdır.
 Bu tıbbi ürün, her 15 ml’de 1 mmol (23 mg)’dan daha az sodyum ihtiva eder; yani
esasında “sodyum içermez”.
 TYLOL HOT LİKİT GECE ORAL SIVI maltitol içerir. Nadir kalıtımsal früktoz
intolerans problemi olan hastaların bu ilacı kullanmamaları gerekir.
 TYLOL HOT LİKİT GECE ORAL SIVI her bir ölçeğinde (15 ml) 12.50 mg
difenhidramin içermektedir. Prostat hipertrofisi veya dar açılı glokom vakalarında bu ürün
kullanılmamalıdır.
 Bu tıbbi üründe hacmin %10’u kadar etanol (alkol) vardır; örneğin, her dozda 2400 mg’a
kadar, her dozda 60 ml biraya eşdeğer, her dozda 25 ml şaraba eşdeğer gibi. Alkol
bağımlılığı olanlar için zararlı olabilir. Hamile veya emziren kadınlar, çocuklar ve
karaciğer hastalığı ya da epilepsi gibi yüksek risk grubundaki hastalar için dikkate
alınmalıdır.
 Bu tıbbi ürün her bir ölçeğinde (15 ml) 25 mg potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar
için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Parasetamol
Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
Parasetamolün ilaç-ilaç etkileşimleri genellikle minördür ve ancak, diğer ilacın terapötik indeksi
düşük (örneğin varfarin ve kumarin) ya da antikonvülsif ilaç olması durumunda önem kazanır.
Parasetamolün non steroidal antienflamatuar ilaçlarla (NSAİ) birlikte kullanılması,
NSAİ’ların böbreklerdeki olumsuz etkilerini arttırabilir.
Birden fazla ağrı kesiciyle kombinasyon tedavisinden kaçınılması önerilmektedir. Bunun
hastaya ekstra bir fayda sağladığını gösteren çok az kanıt vardır ve genelde istenmeyen
etkilerde artışa yol açmaktadır.
Parasetamol ile, kafein ve opiatlar gibi diğer analjezikler arasında farmakodinamik etkileşimler
bulunmuştur.
Probenesid, parasetamolün metabolizmasını engeller.
Güncel veriler, parasetamolün hepatotoksisitesinin fenobarbital, fenitoin veya karbamazepin
gibi antiepileptik ilaçlarla birlikte kullanıldığında artmadığını desteklemektedir.
4Tüberküloz tedavisinde kullanılan rifampisin ve isoniazid, parasetamolün karaciğer üzerindeki
toksik etkisini artırır.
Parasetamol ve zidovudinin özellikle kronik tedavi süresince birlikte kullanılması nötropeni
insidansında artışa yol açabilir. Bu nedenle tıbbi tavsiye olmadıkça, parasetamol zidovudin
ile birlikte alınmamalıdır.
Parasetamol (veya metabolitleri), K vitaminine bağımlı koagülasyon faktörü sentezinde rol
oynayan enzimler ile etkileşir. Parasetamol ile varfarin veya kumarin türevleri arasındaki
etkileşimler, “uluslararası normalleştirilmiş oran” (International Normalized Ratio, INR)
değerinde bir artışa ve kanama riskinde bir artışa neden olabilir. Bu nedenle, oral antikoagülan
kullanan hastalar, tıbbi denetim ve kontrol olmadan uzun süreli parasetamol kullanmamalıdırlar.
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.)
veya rifampisin gibi karaciğerde hepatik mikrozomal enzim indüksiyonuna sebep olan ilaçların
tek başına kullanıldığında zararsız olan parasetamol dozlarıyla eşzamanlı kullanımı karaciğer
hasarına yol açabilir. Aşırı alkol tüketimi halinde, terapötik dozlarda bile parasetamol alınması
da karaciğer hasarına neden olabilir.
Parasetamolün kloramfenikol ile kombinasyon halinde kullanılması, kloramfenikolün yarılanma
ömrünü uzatabilir ve dolayısıyla bu ilacın toksisite riskini arttırabilir.
5-hidroksitriptamin (serotonin) tip 3 reseptör antagonistleri olan tropisetron ve granisetron,
farmakodinamik etkileşim ile parasetamolün analjezik etkisini tamamen baskılayabilir.
Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
Metoklopramid gibi mide boşalmasını hızlandıran ilaçlar, parasetamolün daha hızlı emilmesine
ve dolayısıyla parasetamolün etkisinin daha hızlı başlamasına neden olabilir.
Parasetamol emilim hızı metoklopramid ya da domperion ile artabilir ve kolestiramin ile
azalabilir.
St. John’s Wort (Hypericum perforatum – sarı kantaron) parasetamolün kan düzeylerini
azaltabilir.
Besinler ile birlikte alındığında parasetamolün emilim hızı azalabilir.
Fenilefrin hidroklorür
Fenilefrin; monoamin oksidaz (MAO) inhibitörleri (maklobemid dahil), alfa- ve beta- blokerler
ve antihipertansifler (debrisokin, guanetidin, rezerpin), fenotiyazin tipi antihistaminler (örneğin
prometazin), bronkodilatör sempatomimetikler, trisiklik antidepressanlar (örneğin imipramin,
amitriptilin), guanetidin ya da atropin, dijitalis, Rauwolfia alkaloidleri, indometazin, metildopa,
diğer santral sinir sistemi uyarıcıları ve olasılıkla teofilinle etkileşime girebilme potansiyeline
sahiptir.
Oksitosik ilaçlarla birlikte kullanılan fenilefrinin pressör etkisinin arttığı, bazı genel
anestetiklerle birlikte kullanılan fenilefrinin ender de olsa aritmi riski oluşturduğu bildirilmiştir.
İntravenöz ergo alkaloidi (Ergotamin ve metiserjit) kullanan hastalarda kan basıncının aşırı
yükselme olasılığı vardır. Digoksin ve kardiyak glikozitler düzensiz kalp atışı ve kalp krizi
riskini arttırır.
5Difenhidramin
TYLOL HOT LİKİT GECE ORAL SIVI, difenhidramin içermektedir. Difenhidraminin alkol ve
diğer MSS depresanları (hipnotikler, sedatifler, trankilizanlar ve trisiklik antidepresanlar) ile,
artmış antimuskarinik ve sedatif etkiyle sonuçlanan aditif etkileri vardır.
Monoamin oksidaz (MAO) inhibitörleri, difenhidraminin antikolinerjik etkilerini uzatır ve
güçlendirir. TYLOL HOT LİKİT GECE ORAL SIVI, MAO inhibitörleri ile veya bir MAO
inhibitörünü kullanmayı bıraktıktan 2 hafta sonrasına kadar, dikkatli kullanılmalıdır.
Difenhidramin, bazı antimuskarinik etkilere sahip olduğu için, antikolinerjik ilaçların (örn.
atropin, trisiklik antidepresanlar) etkileri potansiyelize olabilir, dolayısıyla difenhidraminin bu
tarz ilaçlarla alınmasından önce tıbbi tavsiye verilmelidir.
Difenhidramin, bir sitokrom P450 izoenzimi olan CYP2D6 inhibitörüdür. Bu nedenle, primer
olarak CYP2D6 ile metabolize olan ilaçlar (metoprolol ve venlafaksin gibi) ile potansiyel bir
etkileşim söz konusudur.
Difenhidramin, bu ilaçlardan herhangi birini kullanan hastalarda doktor tavsiyesi olmadan
kullanılmamalıdır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
TYLOL HOT LİKİT GECE ORAL SIVI’nın çocuk doğurma potansiyeli bulunan
kadınlar/doğum kontrolü üzerinde etkisi için çalışma bulunmamaktadır.
Gebelik dönemi
Difenhidramin plasenta bariyerini geçer ve gebelik sırasında ilaç almış annelerin bebeklerinde
sarılık ve ekstrapiramidal semptomlara neden olduğu bildirilmiştir. 3. Trimesterda sedatif
antihistaminiklerin kullanımı yenidoğan ve erken yenidoğanlarda reaksiyonlara neden olabilir.
Bu ilaç gebelik sırasında tavsiye edilmez.
Parasetamolün gebelikte kullanım güvenliliği belirlenmemiştir. Parasetamol plasentayı geçer ve
fötal dolaşımda maternal dolaşımdakine benzer düzeylere ulaşır. Bununla beraber, parasetamol
terapötik dozlarının kısa süreli olarak anne tarafından alınmasının insanda teratojenik etkilerle
ilişkili olmadığına dair epidemiyolojik kanıtlar vardır.
TYLOL HOT LİKİT GECE ORAL SIVI’nın gebe kadınlarda kullanımına ilişkin yeterli veri
mevcut değildir. Hayvanlar üzerinde yapılan çalışmalar, gebelik, embriyonal/fetal gelişim,
doğum ya da doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
TYLOL HOT LİKİT GECE ORAL SIVI gerekli olmadıkça gebelik döneminde
kullanılmamalıdır.
6Laktasyon dönemi
Emzirme sırasında difenhidramine maruz kalan bebeklerde eksitasyon veya irritabilite hali
artmıştır.
Emziren annelerdeki bir farmakokinetik çalışmada 650 mg’lık dozun %1’inden azı anne
sütünde saptanmıştır. Benzer sonuçlar diğer çalışmalarda da bulunmuştur. Bu nedenle emziren
anne tarafından terapötik dozların alınması bebek üzerinde bir risk oluşturmaz.
TYLOL HOT LİKİT GECE ORAL SIVI gerekli olmadıkça emzirme döneminde
kullanılmamalıdır.
Üreme yeteneği (Fertilite)
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir. İnsanlarda fertilite üzerindeki etkisini
araştıran yeterli çalışma bulunmamaktadır. Bazı çalışmalarda nonsteroidal antienflamatuvar
ilaçların fertilite üzerine engelleyici etkisi olduğu bildirilmekle birlikte kesin sonuca
varılmamıştır.
Difenhidraminin fertiliteyi etkileyecek potansiyeli olup olmadığı konusunda yeterli veri
bulunmamaktadır. Ancak fareler üzerinde yapılan bir çalışmada fertilitede azalma görülmüştür.
TYLOL HOT LİKİT GECE ORAL SIVI’nın üreme yeteneği üzerine etkisi ile ilgili klinik
çalışma yoktur.
4.7. Araç ve makine kullanımı üzerindeki etkiler
TYLOL HOT LİKİT GECE ORAL SIVI uyuşukluğa ve sersemliğe neden olabilir. Bazı
hastalarda parasetamol kullanımına bağlı olarak baş dönmesi veya somnolans görülebilir.
Parasetamol kullanan hastaların uyanık kalmalarını gerektiren faaliyetler sırasında dikkatli
olmaları gerekmektedir. Bu nedenle hastalar araç veya makine kullanırken dikkatli olmaları
konusunda uyarılmalıdırlar. Uyku hali, sedatifler, trankilizanlar ve alkollü içeceklerin
kullanımıyla artabilir.
4.8. İstenmeyen etkiler
Uyuşukluk, ağız veya boğaz kuruluğu, baş ağrısı, uykusuzluk, irritabilite ve asabiyet, taşikardi
ve palpitasyonlar, en sık bildirilen yan etkilerdir. Özellikle çocuklarda, bazen huzursuzluk ve
uyku bozuklukları ortaya çıkabilir.
Kabızlık, ishal veya şişkinlik dahil gastrointestinal bozukluklar görülebilir; bulantı ve kusma
bildirilmiştir.
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Parasetamol
Parasetamolün istenmeyen etkileri genellikle hafiftir. 10 g’ın üzerinde alınması durumunda
toksisite görülmesi muhtemeldir.
Kan ve lenf sistemi hastalıkları
Seyrek: Çok miktarda alındığında anemi, methemoglobinemi, uzun süreli kullanımda hemolitik
anemiye bağlı trombositopeni, trombositopenik purpura, lökopeni, nötropeni ve pansitopeni
gibi kan sayım değişiklikleri
Bu yan etkiler parasetamol ile neden-sonuç ilişkisi içinde değildir.
Çok seyrek: Agranülositoz
7Bağışıklık sistemi hastalıkları
Seyrek: Alerjik reaksiyonlar, anaflaksi
Çok seyrek: Lyell sendromu
Bilinmiyor: Bronkospazm, pozitif alerji testi, immün trombositopeni
Sinir sistemi hastalıkları
Yaygın: Baş ağrısı, baş dönmesi, somnolans, parestezi
Bilinmiyor: Santral sinir sistemi stimülasyonu, ensefelopati, insomia, tremor
Solunum, göğüs hastalıkları ve mediastinal hastalıklar
Yaygın: Üst solunum yolu enfeksiyon belirtileri
Seyrek: Analjezik astım sendromu da dahil astım ve bronkospazm
Gastrointestinal hastalıklar
Yaygın: Bulantı, kusma, dispepsi, flatulans, karın ağrısı, konstipasyon
Yaygın olmayan: Gastrointestinal kanama
Seyrek: İshal
Hepatobilier hastalıklar
Seyrek: Çok miktarda alındığında hepatik bozukluk
Deri ve deri altı doku hastalıkları
Seyrek: Ürtiker ve diğer deri döküntüleri, kaşıntı, alerjik ödem ve anjiyoödem, akut
generalize eksantematöz püstülozis, eritema multiform, Stevens-Johnson sendromu ve toksik
epidermal nekroliz (fatal sonuçlar dahil)
Bu belirti ilacın kesilmesiyle kaybolur.
Böbrek ve idrar yolu hastalıkları
Yaygın olmayan: Parasetamolün terapötik dozlarını takiben nefrotoksik etkileri yaygın
değildir. Uzun süreli uygulamada papiler nekroz bildirilmiştir.
Asetilsalisilik asiti tolere edemeyen hastalar (örneğin astım hastaları), yaygın olarak (%5-10)
parasetamole reaksiyon gösterebilir.
Fenilefrin hidroklorür
Fenilefrinle yapılan klinik çalışmalarda gözlenen en yaygın advers olaylar aşağıda belirtilmiştir.
Endokrin hastalıkları
Bilinmiyor: Metabolik fonksiyonun endokrin ve diğer düzenleyicileri üzerindeki etkileri
Psikiyatrik hastalıklar
Bilinmiyor: Sinirlilik, irritabilite, huzursuzluk ve heyecanlanma
Sinir sistemi hastalıkları
Bilinmiyor: İnsomnia, baş dönmesi, baş ağrısı
Kardiyak hastalıkları
Bilinmiyor: Kan basıncının (özellikle hipertansif hastalarda) yükselmesi, refleks bradikardi
Gastrointestinal hastalıklar
Bilinmiyor: Bulantı, kusma
8Böbrek ve idrar yolu hastalıkları
Bilinmiyor: Miksiyon başlangıcında zorlanma ve damla, ağrılı idrar yapma bildirilmiştir.
Pazarlama sonrasında tanımlanan advers olaylar aşağıda tanımlanmıştır. Bu advers olayların
sıklığı bilinmiyor fakat büyük olasılıkla seyrek olduğu düşünülmektedir.
Göz hastalıkları
Bilinmiyor: Midriyazis, akut açılı glokom (kapalı açılı glokomu olanlarda görülmesi daha
olasıdır.)
Deri ve deri altı doku hastalıkları
Bilinmiyor: Alerjik reaksiyonlar (örn: ciltte döküntü, ürtiker, alerjik dermatit), diğer
sempatomimetiklerle oluşabilecek çapraz duyarlılığın dahil olduğu hipersensitivite
reaksiyonlarıdır.
Böbrek ve idrar yolu hastalıkları
Bilinmiyor: Dizüri, üriner retansiyon, bu daha çok mesane çıkış obstrüksiyonuyla meydana
gelir, prostatik hipertrofi gibi
Fenilefrin kalp atım hızında hafif bir artışa yol açabilir. Nadiren baş dönmesi, baş ağrısı,
hipertansiyon ve huzursuzluk bildirilmiştir.
Difenhidramin HCl
Bağışıklık sistemi hastalıkları
Bilinmiyor: Ciltte döküntü, ürtiker, dispne ve anjiyoödem dahil hipersensitivite reaksiyonları
Psikiyatrik hastalıklar*
Bilinmiyor: Konfüzyon, paradoksik eksitasyon (artmış enerji, huzursuzluk, sinirlilik gibi)
*Geriyatrik popülasyon, konfüzyon ve paradoksik eksitasyona daha yatkındır.
Sinir sistemi hastalıkları
Yaygın olmayan: Sedasyon, uyuşukluk, sersemlik, dikkat bozukluğu, kararsızlık
Bilinmiyor: Konvülziyonlar, baş ağrısı, parestezi, diskinezi
Göz hastalıkları
Bilinmiyor: Buğulu görme
Kulak ve iç kulak hastalıkları:
Bilinmiyor: Tinnitus
Kardiyak hastalıklar
Bilinmiyor: Palpitasyon, taşikardi
Solunum, göğüs bozuklukları ve mediastinal hastalıklar
Bilinmiyor: Bronşiyal sekresyonların koyulaşması
Gastrointestinal hastalıklar
Yaygın: Ağız kuruluğu
Bilinmiyor: Gastrointestinal rahatsızlık (mide bulantısı, kusma)
9Kas-iskelet bozuklukları, bağ doku ve kemik hastalıkları
Bilinmiyor: Kaslarda seğirme
Böbrek ve idrar yolu hastalıkları
Bilinmiyor: İdrar yapmada güçlük, üriner retansiyon
Süpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Parasetamol
Yetişkinlerde 10 gram üzerinde kullanılması halinde toksisite gelişme olasılığı vardır. Dahası,
aşırı dozun zararı siroz olmayan alkolik karaciğer hastalığı olanlarda daha büyüktür. Çocuklarda
aşırı dozu takiben gelişen karaciğer hasarı göreceli olarak daha seyrektir. Karaciğer hücre hasarı
ile birlikte parasetamol aşırı dozajında normal erişkinlerde 2 saat civarında olan parasetamol
14
yarılanma ömrü genellikle 4 saate veya daha uzun sürelere uzar. C-aminopirinden sonra
14
CO atılımında azalma bildirilmiştir. Bu plazma parasetamol konsantrasyonu veya yarılanma
2
ömrü veya konvansiyonel karaciğer fonksiyon testi ölçümlerine nazaran parasetamol aşırı
dozajı ile karaciğer hücre hasarı arasındaki ilişkiyi daha iyi gösterir.
Parasetamole bağlı fulminant karaciğer yetmezliğini takiben gelişen akut tübüler nekrozdan
dolayı böbrek yetmezliği oluşabilir. Bununla beraber, bunun insidansı başka nedenlerden
dolayı fulminant karaciğer yetmezliği olan hastalarla karşılaştırıldığında bu grup hastalarda
daha sık değildir. Seyrek olarak, ilaç aldıktan 2-10 gün sonra, sadece minimal karaciğer
toksisitesine karşın renal tübüler nekroz oluşabilir. Aşırı dozda parasetamol almış bir hastada
kronik alkol alımının akut pankreatit gelişmesine katkıda bulunduğu bildirilmiştir. Akut aşırı
doza ilaveten, parasetamolün günlük aşırı miktarlarda alımından sonra karaciğer hasarı ve
nefrotoksik etkiler bildirilmiştir.
Semptom ve belirtiler:
Solgunluk, anoreksi, bulantı ve kusma parasetamol doz aşımının sık görülen erken
semptomlarıdır. Hepatik nekroz parasetamol doz aşımının dozla ilişkili komplikasyonudur.
Hepatik enzimler yükselebilir ve protrombin süresi 12 ila 48 saat içinde uzar, fakat klinik
semptomlar ilacın alımını takiben 1 ila 6 gün içinde belirgin olmayabilir.
Tedavi:
Hastayı gecikmiş hepatotoksisiteye karşı korumak için parasetamol aşırı dozajı hemen tedavi
edilmelidir. Bunun için, absorbsiyonu azaltmayı (gastrik lavaj veya aktif kömür) takiben
intravenöz N-asetilsistein veya oral metionin vermek gerekir. Eğer hasta kusuyorsa veya aktif
kömür ile konjugasyon yapılmışsa metionin kullanılmamalıdır. Doruk plazma parasetamol
konsantrasyonları aşırı dozu takiben 4 saate kadar gecikebilir. Bu nedenle hepatotoksisite riskini
belirlemek için plazma parasetamol düzeyleri ilaç alımından en az 4 saat sonrasına kadar
ölçülmelidir. Ek tedavi (ilave oral metionin veya intravenöz N-asetilsistein) kan parasetamol
içeriği ve ilaç alımından beri geçen süre ışığı altında değerlendirilmelidir.
Hepatik enzim indükleyici ilaçlar alan hastalarda, uzun süredir alkol bağımlısı olanlarda
veya kronik olarak beslenme eksikliği olanlarda N-asetilsistein ile tedavi eşiğinin %30-50
düşürülmesi önerilir, çünkü bu hastalar parasetamolün toksik etkilerine karşı daha duyarlı
10olabilirler. Parasetamol doz aşımını takiben gelişebilecek fulminant karaciğer yetmezliği
tedavisi uzmanlık gerektirebilir.
Fenilefrin hidroklorür
Semptomlar: Fenilefrinin doz aşımı advers reaksiyonlar altında listelenen etkilerle benzerdir. Ek
semptomlar hipertansiyon ve olası refleks bradikardisini içerebilir. Ciddi olgularda konfüzyon,
halüsinasyonlar, nöbetler ve aritmiler meydana gelebilir.
Bununla birlikte ciddi fenilefrin toksisitesi yaratmak için gerekli miktar parasetamolle ilişkili
toksisiteye neden olan miktarlardan daha fazla olacaktır.
Tedavi: Tedavi klinik olarak uygun olmalıdır. Ciddi hipertansiyon, fentolamin gibi alfa bloke
edici ilaçlarla tedavi gerektirir.
Difenhidramin HCl
Semptomlar: Doz aşımı semptomları uyuşukluk, hiperpreksi ve antikolinerjik etkilerdir. Daha
yüksek dozlarda, özellikle çocuklarda halüsinasyon ve konvülsiyonu içeren MSS eksitasyonu
görülebilir. Çok yüksek dozlarda bu durumu, koma ya da kardiyovasküler yıkılma takip
edebilir.
Tedavi: Doz aşımı tedavisi semptomatik ve destekleyici olmalıdır. Çabuk gastrik boşaltma
(İpeka şurubu ya da gastrik lavaj) ve akut zehirlenme durumunda aktif kömür faydalı olabilir.
Nöbet diazepam ya da tiopental sodyum ile kontrol edilebilir. Şiddetli antikolinerjik
semptomlarına karşılık intravenöz fizostigmin etkili olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer soğuk algınlığı preparatları
ATC kodu: R05X
Parasetamol etkin bir ağrı kesici ve ateş düşürücüdür. Parasetamolün terapötik etkilerinin,
siklooksijenaz enziminin inhibisyonu sonucu prostaglandin sentezinin inhibisyonuna bağlı
olduğu düşünülmektedir. Parasetamolün periferik siklooksijenaza oranla santral siklooksijenaz
üzerine daha etkili inhibitör olduğunu gösteren kanıtlar vardır. Parasetamolün analjezik ve
antipiretik özellikleri vardır fakat sadece zayıf anti-enflamatuvar özellikler gösterir. Bu durum;
enflamatuvar dokuların diğer dokulara oranla daha yüksek seviyelerde hücresel peroksidler
içermesi ve bu hücresel peroksidlerin parasetamolün siklooksijenaz inhibisyonunu önlemesiyle
açıklanabilir. Trombosit agregasyonunu inhibe etmez, protrombin cevabını etkilemez.
Fenilefrin hidroklorür, başlıca adrenerjik reseptörler üzerine direkt etkisi olan sempatomimetik
bir maddedir. Bir nazal dekonjestan olarak üst solunum yolu mukozalarındaki şişkinliği giderir,
vazokonstriktör etkisi ile burun ve sinüslerdeki tıkanıklıkları hafifletir.
Difenhidramin hidroklorür, antihistaminik (H -reseptör), anti-emetik, anti-vertigo, sedatif ve
1
hipnotik özelliklere sahiptir.
Anti-histaminik etki, histamin ile efektör hücreler üzerindeki H reseptör bölgeleri için
1
yarışarak histaminin spasmojenik ve konjestif etkilerini bloklaması ile oluşur. Histaminin tek
başına oluşturduğu cevaplar önlenir ve geri çevrilmez.
Anti-emetik etki, medullar kemoreseptör tetikleyici bölgenin inhibisyonu ile oluşur.
11Anti-vertigo etki, vestibüler aparat ve bütünleyici kusma merkezi ve orta beynin medullar
kemoreseptör tetikleyici bölgesi üzerindeki merkezi antimuskarinik etki ile oluşur.
MSS depresan etkinin kesin mekanizması bilinmemektedir, fakat beyin kökü retiküler
formasyonunun indirekt redüksiyonu ile oluştuğu düşünülmektedir.
5.2. Farmakokinetik özellikler
Parasetamol
Parasetamolün absorpsiyonu başlıca ince barsaklardan olur.
Emilim: Parasetamol, mide-barsak kanalından hızla ve tam olarak pasif difüzyon ile emilir;
plazmadaki en yüksek konsantrasyonları formülasyona bağlı olarak genellikle oral
uygulamadan sonra 30 ila 90 dakika arasında elde edilir. Gastrik boşalma, oral uygulanan
parasetamol absorpsiyonu için hız sınırlayıcı bir basamaktır. Parasetamol değişken bir oranda
ilk geçiş metabolizmasına uğradığı için oral uygulamadan sonra sistemik dolaşımda tam olarak
bulunmaz. Erişkinlerdeki oral biyoyararlanımının uygulanan parasetamol miktarına bağlı
olduğu görülmektedir. Oral biyoyararlanım 500 mg'lık dozdan sonra %63 iken, 1 veya 2 g
(tablet formu) dozundan sonra yaklaşık %90'a yükselir.
Dağılım: Parasetamol birçok vücut sıvısına eşit miktarda dağılır; tahmini dağılım hacmi 0.95
l/kg'dır. Terapötik dozları takiben parasetamol plazma proteinlerine önemli oranda bağlanmaz.
Çocuklardaki dağılım kinetiği (Vd/F) erişkinlerdekine benzerdir.
Biyotransformasyon: Parasetamol karaciğerde metabolize olur ve insanda çok sayıda
metabolitleri tanımlanmıştır. İdrarla atılan majör metaboliti glukuronid ve sülfat konjugatıdır.
Parasetamolün %10 kadarı minör bir yolla sitokrom P-450 karma fonksiyonlu oksidaz sistemi
(başlıca CYP2E1 ve CYP3A4) ile reaktif bir metabolit olan asetamidokinona dönüşür. Bu
metabolit hızla indirgenmiş glutatyon ile konjuge olur ve sistein ve merkaptürik asit
konjugatları şeklinde atılır. Büyük miktarlarda parasetamol alındığında hepatik glutatyon
azalabilir ve vital hepatoselüler makromoleküllerine kovalan olarak bağlanan hepatosit
asetamidokinonun aşırı birikmesine yol açar. Bu da doz aşımı durumunda görülebilen hepatik
nekroza yol açar. Terapötik dozlardan sonra parasetamolün plazma yarılanma ömrü 1,5-2,5 saat
arasındadır.
Eliminasyon: Tek dozu (1000 mg i.v.) takiben parasetamolün total vücut klerensi yaklaşık 5
ml/dak/kg'dır. Parasetamolün renal klerensi idrar akış hızına bağlıdır, fakat pH'ya bağlı değildir.
Uygulanan ilacın %4'ten daha azı değişmemiş parasetamol halinde atılır. Sağlıklı bireylerde
terapötik dozun yaklaşık %85-95'i 24 saat içinde idrar ile atılır.
Doğrusallık ve doğrusal olmayan durum: Reaktif parasetamol metabolitlerinin karaciğer hücre
proteinlerine bağlanması, hepatoselüler hasara sebep olur. Terapötik dozlarda, bu metabolitler,
glutatyon tarafından bağlanır ve nontoksik konjugatlar oluştururlar. Ancak masif doz aşımı
halinde, karaciğerin (glutatyon oluşumunu kolaylaştıran ve teşvik eden) SH- donörleri deposu
tükenir; ilacın toksik metabolitleri karaciğerde birikir ve karaciğer hücre nekrozu gelişir ve
bu da karaciğer fonksiyonunda bozulmaya ve giderek hepatik komaya kadar ilerler.
Pozolojiye uygun kullanıldığında farmakokinetiği doğrusaldır.
Fenilefrin hidroklorür
Emilim: Monoaminoksidazlar nedeniyle gastrointestinal sistemden düzensiz emilir.
12Dağılım: Oral yoldan alındığında nazal konjestan olarak etkinliğini korur, ilaç dağılımı
sistemik dolaşım aracılığıyla nazal mukozanın vasküler tabakasına dağılır. Dağılım hacmi
(Vd) başlangıç: 26-61; kararlı durum dağılım hacmi (Vdss) 184-543 L (ortalama: 340 L)
Biyotransformasyon: Fenilefrin ilk başta barsak ve karaciğerde monoaminoksidaz tarafından
metabolize edilir. İlk geçiş etkisine uğraması nedeniyle sınırlı oral biyoyararlanıma sahiptir.
Eliminasyon: Fenilefrin başlıca inaktif metabolitleri halinde idrarla atılır. Eliminasyon yarı
ömrü alfa fazı yaklaşık 5 dk ve terminal faz 2-3 saattir.
Doğrusallık ve doğrusal olmayan durum: Veri mevcut değildir.
Difenhidramin HCl
Emilim: Oral uygulamayı takiben Difenhidramin bağırsakta iyi absorbe edilir. 50 mg dozu
takiben Difenhidramin pik serum seviyelerine 2 ile 2,5 saatte ulaşır.
Dağılım: Difenhidramin MSS de dahil olmak üzere tüm vücuda dağılır. 50 mg oral dozu
takiben difenhidraminin dağılma hacmi 3,3 ile 6,8 L/kg'dır ve %78'i plazma proteinlerine
bağlanır.
Biyotransformasyon: Difenhidramin büyük oranda ilk geçiş metabolizasyonuna uğrar.
Karboksilik aside okside olan amin ile sonuçlanan iki başarılı N-demetilasyon oluşur, 50 mg
oral difenhidramin dozu için plazma klirens değerleri 600-1300 ml/dak'dır ve terminal
yarılanma ömrü 3,4-9,3 saat arasında değişir.
Eliminasyon: Metabolize olmayan az miktarda difenhidramin, idrar ile atılır.
Hastalardaki karakteristik özellikler:
Parasetamol:
Renal yetmezlikte farmakokinetik: 2-8 saatler arasında ortalama plazma yarılanma ömrü normal
ve böbrek yetmezliği olan hastalarda aynıdır, fakat 8-24 saatler arasında böbrek yetmezliğinde
eliminasyon hızı azalır. Kronik renal yetmezlikte glukuronid ve sülfat konjugatlarında belirgin
birikme olur. Ana bileşiğin kısıtlı rejenerasyonuyla kronik böbrek yetmezliği olan hastalarda
biriken parasetamol konjugatlarında bir miktar ekstra eliminasyon oluşabilir. Kronik böbrek
yetmezliğinde parasetamol doz aralıklarını uzatmak tavsiye edilir. Hemodiyalizde parasetamol
plazma düzeyleri azalabileceğinden terapötik kan düzeylerini korumak için ilave parasetamol
dozları gerekebilir.
Hepatik yetmezlikte farmakokinetik: Hafif karaciğer hastalığı olan hastalardaki ortalama
plazma yarılanma ömrü normal bireylerdekine benzerdir, fakat ciddi karaciğer yetmezliğinde
önemli derecede uzar (yaklaşık %75). Bununla beraber, yarılanma ömrünün uzamasının klinik
önemi açık değildir; çünkü karaciğer hastalığı olan hastalarda ilaç birikmesi ve hepatoksisite
olduğu kanıtlanmamış ve glutatyon konjugasyonu azalmamıştır. Kronik stabil karaciğer
hastalığı olan 20 hastaya 13 gün günde 4 g parasetamol verilmesi karaciğer fonksiyonunda
bozulmaya yol açmamıştır. Hafif karaciğer hastalığında önerilen dozlarda alındığında
parasetamolün zararlı olduğu kanıtlanmamıştır. Bununla beraber, şiddetli karaciğer hastalığında,
plazma parasetamol yarılanma ömrü önemli derecede uzamıştır.
Yaşlılarda farmakokinetik: Genç ve yaşlı sağlıklı denekler arasında farmakokinetik
parametrelerde gözlenen farklılıkların klinik olarak önemli olduğu düşünülmemektedir.
Bununla beraber serum parasetamol yanlanma ömrünün belirgin derecede arttığını (yaklaşık
%84) ve parasetamol klerensinin zayıf, hareketsiz ve yaşlı hastalarda sağlıklı genç kişilere
nazaran azaldığını (yaklaşık %47) düşündüren kanıtlar vardır.
13Çocuklarda farmakokinetik: Çalışmalar 0-2 gün arasındaki yeni doğanlarda ve 3-10 yaş
arasındaki çocuklarda parasetamol major metabolitinin parasetamol sülfat olduğunu
göstermiştir. Yetişkinlerdeki ve 12 yaş ve üzeri çocuklardaki veriler, major metabolitin
glukoronid konjugatı olduğunu göstermiştir. Bununla beraber, parasetamolün genel eliminasyon
hızında veya idrara geçen toplam ilaç miktarında yaşa ilişkin önemli farklılıklar yoktur.
Geriyatrik popülasyon: Farmakokinetik çalışmalarda daha genç yetişkinler ile kıyaslandığında
Difenhidraminin dağılımı ve eliminasyonu üzerine önemli farklılık gorülmemiştir.
Böbrek yetmezliği: Difenhidramin orta ile şiddetli böbrek yetmezliği hastalarında doz aralığı,
glomerular filtrasyon hızına (GFR) bağlı olarak genişletilmelidir.
Karaciğer yetmezliği: Kronik karaciğer yetmezliği olan hastalarda intravenoz yoldan 0,8 mg/kg
difenhidramin uygulamasından sonra yarılanma ömründe uzama görülmüştür. Bununla beraber,
ortalama plazma klirensinde ve dağılım hacminde belirgin bir etki görülmemiştir.
5.3. Klinik öncesi güvenlilik verileri
Parasetamol
Akut Toksisite
Parasetamol yetişkin sıçanlara ve kobaylara oral yoldan verildikten sonra hafif toksik olduğu
saptanmıştır. Farelerde ve yenidoğan sıçanlarda önemli oranda daha fazla toksik olmasının
sebebi ise, muhtemelen, farelerde maddenin farklı bir metabolizmasının bulunması ve
yenidoğan sıçanlarda hepatik enzim sisteminin olgunlaşmamış olmasıdır.
Köpekler ve kedilere daha yüksek dozlarda verildiğinde kusmaya sebep olmuştur. Bu nedenle
bu hayvan cinslerinde oral LD50 değeri saptanamamıştır.
Kronik Toksisite
Toksik dozların verilmesinin ardından deney hayvanlarında yavaş kilo artışı, diürez, asidüri ve
dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi
sırasında, abdominal organlarda kan akımı artışı, intestinal mukoza iritasyonu gözlenmiştir.
Mutojenik ve Tümörojenik Potansiyeli
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu
doğrudan bir DNA hasarı olarak değil, hepatotoksisite/miyelotoksisitenin dolaylı bir sonucu
olarak açıklanmıştır. Dolayısıyla, bir eşik doz varsayılabilir.
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün
karsinojenik aktivitesine ilişkin herhangi bir bulgu bildirilmemiştir. Mononükleer hücre
lösemisi insidansının artması nedeniyle dişi sıçanlarda bazı karsinojenik aktivite bulguları söz
konusudur. Diyeti 6.000 ppm kadar olan farelerde yapılan 2 yıllık bir çalışmada ise
parasetamolün karsinojenik aktivitesini gösteren herhangi bir bulgu saptanmamıştır.
Üreme Toksisitesi
İnsanlarda kapsamlı kullanımdan sonra embriyotoksik veya teratojenik riskte bir artış
gözlenmemiştir. Parasetamol hamilelik dönemlerinde de sıklıkla alınmakta olup, gerek
hamileliğin seyri gerekse doğmamış çocuk üzerinde herhangi bir olumsuz etki görülmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
14Fenilefrin hidroklorür
Yeterli klinik öncesi deneyim bulunmamaktadır
Difenhidramin HCl
Mutajenite: Difenhidraminin mutajenik potansiyeli yoktur.
Karsinojenite: Difenhidraminin karsinojenik potansiyelini tanımlamak için yeterli bilgi yoktur.
Teratojenite: Birçok çalışmaya göre tavşanlarda, sıçanlarda ve farelerde difenhidramin
uygulanması istatistiksel olarak teratojenik etkiler yaratmamıştır.
6. FARMASÖTİK ÖZELLİKLER
6.1. Yardımcı maddelerin listesi
Asesülfam potasyum
Sodyum benzoat
EDTA disodyum tuzu
Trisodyum sitrat anhidrat
Sitrik asit susuz
Allura red
Brilliant blue
Kiraz aroması FM000462
Gliserin
Maltitol sıvı
Propilen glikol
Etil alkol 96%
Saf su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında ve ambalajında saklanır.
6.5. Ambalajın niteliği ve içeriği
245 ml’lik ticari form; Çocuk kilitli beyaz PP plastik kapaklı 250 ml’lik şeffaf PET plastik şişe
üzerine hasta kullanma talimatı yapıştırılmış olarak, 15ml-30ml işaretli PP plastik ölçek kabı ile
birlikte ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
157. RUHSAT SAHİBİ
NOBEL İLAÇ SANAYİİ VE TİCARET A.Ş.
Saray Mahallesi Dr. Adnan Büyükdeniz Caddesi No:14
34768 Ümraniye / İSTANBUL
Tel: 0 216 633 00 00
Fax: 0 216 633 60 01
8. RUHSAT NUMARASI
2017/304
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 10.05.2017
Ruhsat yenileme tarihi:
10.KÜB’ÜN YENİLENME TARİHİ
16