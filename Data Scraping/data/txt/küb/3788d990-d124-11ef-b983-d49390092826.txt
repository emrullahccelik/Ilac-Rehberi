KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 “Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
FERİNT 100 mg / 5 ml IV Enjeksiyonluk/İnfüzyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
5 ml’lik her bir ampul, 100 mg (20 mg/ml) elementer demire eşdeğer 2000 mg demir sükroz
kompleksi içerir.
Yardımcı maddeler:
Sodyum hidroksit …. k.m.
Yardımcı maddeler için 6.1’e bakınız.
3. FARMASÖTİK FORM
I.V. kullanıma uygun ampul.
Kahverengi, berrak olmayan çözelti. pH’ı 10.5-11.0 arasındadır ve osmolaritesi 1250
mosmol/l’dir.
4. KLİNİK ÖZELLİKLER
4.1. Terapötik endikasyonlar
• Gastrointestinal sistemden demir emiliminin bozulduğu durumlarda gelişen demir
eksikliği anemisinde,
• Aktif gastrointestinal kanaması olan hastalarda gelişen demir eksikliği anemisinde,
• Total veya subtotal gastrektomili hastalarda gelişen demir eksikliği anemisinde,
• Oral demir tedavisini tolere edemeyen demir eksikliği anemisi olgularında,
• Oral demir tedavisine dirençli demir eksikliği anemisinde,
• Hızlı bir şekilde demir sağlanması için klinik ihtiyacın olduğu durumlarda,
• Eritropoetin (EPO) tedavisi alan diyalize bağımlı olan veya olmayan kronik böbrek
yetmezliği hastalarında demir eksikliği varlığında endikedir.
FERİNT ilk trimesterde önerilmemelidir. II. ve III. trimesterde ise hekimin zorunlu bulduğu
hallerde kullanılmalıdır.
FERİNT, gerekli ve uygun kan tetkikleri (hematokrit, hemoglobin, ferritin düzeyi, eritrosit
sayısı tayini gibi) yapıldıktan sonra uygulanmalıdır.
1/84.2. Pozoloji ve uygulama şekli
Pozoloji / uygulama sıklığı ve süresi:
Erişkinlerde; 1-2 ampul (100-200 mg demir) FERİNT, hemoglobin düzeylerine göre haftada
1-3 kez şeklinde uygulanır. Hemodiyaliz hastalarında toplam doz, 10 dozda uygulanacak
şekilde 1000 mg'dır. Gerektiğinde önerilen doz tekrarlanabilir. Doz uygulama sıklığı haftada
3 defadan fazla olmamalıdır.
Uygulama şekli:
FERİNT, sadece intravenöz yoldan (yavaş enjeksiyon veya infüzyon şeklinde) uygulanması
gereken bir üründür. İntramüsküler veya bolus intravenöz enjeksiyonla uygulanmamalıdır.
FERİNT uygulanması sırasında ve her bir uygulamayı takiben, aşırı duyarlılık
reaksiyonlarının semptomları ve belirtileri açısından hastalar dikkatlice takip edilmelidir.
FERİNT sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır.
Her FERİNT enjeksiyonunu takiben hasta en az 30 dakika boyunca advers etkiler açısından
gözlemlenmelidir (bkz. Bölüm 4.4).
Eğer uygulama sırasında herhangi bir alerjik reaksiyon ya da intolerans ortaya çıkarsa tedavi
hemen kesilmelidir.
İntravenöz enjeksiyon: FERİNT yavaş intravenöz enjeksiyon olarak dilüe edilmeden de
uygulanabilir, önerilen miktar dakikada 1 ml FERİNT (20 mg demir) şeklinde (5 ml FERİNT
en az beş dakikada) uygulanmalıdır. Bir enjeksiyonda, en fazla 200 mg FERİNT
uygulanabilir, daha fazla uygulama yapılmamalıdır. Kullanılmayan FERİNT ampul içeriği
atılmalıdır.
İnfüzyon olarak: FERİNT ampul hipotansiyon ve paravenöz enjeksiyon riskini azaltmak
amacıyla tercihen infüzyon şeklinde uygulanmalıdır. Bu amaçla 5 ml ampul (100 mg demir)
en fazla 100 ml % 0.9 NaCl ile dilüe edilmelidir. Uygulama süresi 100 mg demir için en az 15
dakika, 200 mg demir için en az 30 dakika, 300 mg demir için en az 1,5 saat, 400 mg demir
için en az 2,5 saat, 500 mg demir için en az 3,5 saat olmalıdır. Bir kerede uygulanacak
maksimum demir dozu 7 mg demir/kg vücut ağırlığını, 500 mg demiri aşmamalı ve dozdan
bağımsız olarak en az 3,5 saatte uygulanmalıdır.
Kullanılmayan FERİNT ampul içeriği atılmalıdır.
FERİNT hemodiyaliz esnasında diyalizörün venöz tarafına doğrudan uygulanabilir.Uygulama
intravenöz uygulama gibi yapılmalıdır.
Uygulama süresince oral demir alımı kesilmelidir.
2/8Özel popülasyonlara ilişkin ek bilgiler:
Böbrek / karaciğer yetmezliği: Böbrek ve karaciğer yetmezliği olanlarda doz ayarlamasına
gerek yoktur.
Pediyatrik popülasyon: Yeterli klinik deneyim olmaması nedeniyle 14 yaş altındaki
çocuklarda parenteral demir preparatlarının kullanılması önerilmez.
Geriyatrik popülasyon: Yaşlı hastalarda doz ayarlamasına gerek yoktur.
4.3. Kontrendikasyonlar
FERİNT kullanımı;
• Etkin maddeye, FERİNT’e ya da 6.1 bölümünde listelenmiş herhangi bir yardımcı
maddeye aşırı duyarlılık
• Diğer parenteral demir ilaçlarına karşı bilinen aşırı duyarlılık
• FERİNT’e ya da bileşimindeki inaktif maddelere karşı aşırı duyarlık durumlarında
• Demir yüklenmesinin olduğu ya da demir kullanımı azalmasının söz konusu olduğu
durumlarda
• Demir eksikliğine bağlı olmayan anemilerde
• Astma, egzama ya da diğer atopik alerji hikayesi olan hastalarda
• Gebeliğin ilk 3 ayında kontrendikedir.
4.4. Özel kullanım uyarıları ve önlemleri
Parenteral olarak FERİNT uygulanan hastalarda nadiren de olsa anafilaktik şok, bilinç kaybı,
kollaps, hipotansiyon, dispne, konvülsiyon ile karakterize, ölümcül olabilen aşırı duyarlık
reaksiyonları gelişebilmektedir. Bu tip reaksiyonlar demir karbonhidrat kompleksi içeren pek
çok preparatın kullanılması sırasında gözlenmektedir. Bu nedenle i.v. yoldan FERİNT
uygulaması sırasında da bir önlem olarak kardiyopulmoner resusitasyon için gerekli
donanımlar hazır edilmelidir. Her ne kadar i.v. demir preparatları ile yapılan klinik
çalışmalarda ölümcül aşırı duyarlık reaksiyonları bildirilmemişse de FERİNT ve tüm i.v.
demir preparatlarının uygulanması sırasında, ilgili hekimlerin dikkatli olması önerilir.
Parenteral olarak uygulanan demir ilaçları, ciddi ve potansiyel fatal anafilaktik/anafilaktoid
reaksiyonları içeren aşırı duyarlılık reaksiyonlarına neden olabilir. Parenteral demir
komplekslerinin önceden sorunsuz seyreden dozlarından sonra da aşırı duyarlılık
reaksiyonları bildirilmiştir.
Şiddetli astım, egzema veya diğer atopik alerji öyküsü ile ilaç alerjisi olduğu bilinen
hastalarda risk artmaktadır. İmmün sistem hastalıkları ya da enfeksiyon durumlarında (örn.
sistemik lupus eritematozus, romatoid artrit) parenteral demir komplekslerine karşı aşırı
duyarlılık reaksiyonlarında da artış olmaktadır.
FERİNT sadece anafilaktik reaksiyonları acilen değerlendirme ve yönetme eğitimi almış
personelin varlığında, tüm resüsitasyon araçlarının sağlandığı yerlerde uygulanmalıdır. Her
FERİNT enjeksiyonunu takiben hasta en az 30 dakika boyunca advers etkiler açısından
gözlemlenmelidir. Uygulama esnasında aşırı duyarlılık reaksiyonları veya intolerans belirtileri
meydana gelirse tedavi hemen durdurulmalıdır. Akut anafilaktik/anaflaktoid reaksiyonları
3/8yönetmek için, kalp-solunum resüsitasyon araçları ve 1:1000 enjektabl adrenalin çözeltisini de
içeren malzemeler hazır bulundurulmalıdır. Gerekli olduğu durumlarda, antihistaminikler
ve/veya kortikosteroidler ek tedavi olarak verilebilir.
Vücuttan demir atılımı sınırlı olduğundan ve dokulardaki demir fazlalığı tehlikeli
olabileceğinden, FERİNT uygulanan hastalarda, periyodik olarak kan tetkiklerinin
(hemoglobin, hematokrit, serum ferritin ve transferrin saturasyonu) yapılması gereklidir.
Demir yüklenmesi şüphesi olan tüm hastalarda demir tedavisi kesilmelidir.
FERİNT karaciğer yetmezliği olan hastalara dikkatli uygulanmalıdır.
FERİNT yüksek ferritin seviyeleri olan akut ya da kronik enfeksiyonu olan hastalarda dikkatli
uygulanmalıdır. Parenteral demir bakteriyel veya viral enfeksiyonu olan hastalarda
istenmeyen etkiler oluşturabilir.
Eğer enjeksiyon hızlı uygulanırsa hipotansiyon oluşturabilir.
FERİNT uygulanırken paravenöz enjeksiyondan kaçınılmalıdır. Eğer paravenöz enjeksiyon
olursa cilt altı doku hasarı ve kahverengi renk değişimi olabilir. Böyle durumlarda heparin
içeren jel veya merhemlerle tedavi edilmelidir.
İstenmeyen yan etkilerin meydana gelme olasılığını azaltmak için FERİNT önerilen dozda
kullanılmalıdır.
Bu tıbbi ürün her 5 ml’sinde 1 mmol (23 mg)’dan daha az sodyum içerir; bu dozda sodyuma
bağlı herhangi bir yan etki beklenmemektedir.
Aşırı dozda alındığında doktorunuzu ya da zehir danışmayı derhal arayınız.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
4.5. Diğer tıbbi ürünler ile etkileşimler ve diğer etkileşim şekilleri
Oral yoldan alınan demirin emilimini azaltabileceği için FERİNT oral demir preparatları ile
birlikte kullanılmamalıdır. Oral demir tedavisi son FERİNT dozundan en az 5 gün sonra
başlanmalıdır.
Levotroksin içeren ilaçların FERİNT ile birlikte alındığında emilimi bozulduğundan, iki ilacın
en az 4 saat ara verilerek alınması gerekmektedir.
4.6. Gebelik ve laktasyon
Genel tavsiye
Gebelik kategorisi B’dir.
• Bu gebelik kategorisine rağmen hekim, gebenin ilacı kullanıp kullanmaması
konusundaki nihai kararını; gebelik haftasına, gebenin var olan/tespit edilen
hastalığına ve diğer özelliklerine göre ayrıntılı yarar-risk değerlendirmesi yaparak
vermelidir.
4/8• Risk kategorileri ilacın gebelikteki potansiyel riski konusunda sağlık personeline
yardımcı olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar / Doğum kontrolü (kontrasepsiyon)
Demir sükroz kompleksi için, gebeliklerde maruz kalmaya ilişkin klinik veri mevcut değildir.
Gebe kadınlarda yeterli ve kontrollü çalışmalar yoktur. Hayvanlar üzerinde yapılan
çalışmalar, gebelik / embriyonal / fetal gelişim / doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Gebelik dönemi
Hayvanlarda yapılan çalışmalarda teratojenik etkiler saptanmamakla birlikte, gebe kadınlarda
yeterli ve kontrollü çalışmalar yoktur. Hayvan üreme çalışmaları, daima insandaki yanıtı
göstermediğinden, bu ilaç, gebelikte ancak kesin olarak gerekiyorsa kullanılmalıdır.
Gebeliğin ilk üç ayında kullanılmamalıdır.
FERİNT’in gebe kadınlarda kullanımı ile ilgili yeterli ve iyi kontrol edilmiş çalışma
bulunmamaktadır. Bu nedenle gebelik sırasında kullanılmadan önce, dikkatli bir yarar/risk
değerlendirmesi yapılmalı ve açık bir biçimde gerekli değilse gebelik sırasında FERİNT
kullanılmamalıdır.
Hamileliğin ilk trimesterinde ortaya çıkan demir eksikliği anemisi, birçok vakada oral demir
ile tedavi edilebilir. FERİNT’in fetüs ve anne için olan potansiyel riskine karşılık yarar yönü
ağır bastığı değerlendirilirse, tedavi ikinci ya da üçüncü trimester ile sınırlandırılmalıdır.
Laktasyon dönemi
Demir sükroz kompleksi anne sütü ile atılmamaktadır. FERİNT emzirme döneminde
kullanılabilir.
Üreme yeteneği / Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
FERİNT kullanımından sonra baş dönmesi, konfüzyon ya da sersemlik gelişebileceğinden, bu
semptomlar geçinceye kadar hastalar araç veya makine kullanmamalıdır.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥1/10); yaygın (> 1/100 ila < 1/10); yaygın
olmayan (> 1/1.000 ila < 1/100); seyrek (> 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Seyrek : Anaflaktoid reaksiyonlar
5/8Sinir sistemi hastalıkları
Yaygın : Geçici tat bozuklukları (özellikle metalik tat)
Yaygın olmayan : Baş ağrısı, sersemlik hissi
Seyrek : Parestezi, bayılma, ateş basması
Kardiyovasküler hastalıklar
Yaygın olmayan : Hipotansiyon ve kollaps; taşikardi ve palpitasyon
Seyrek : Hipertansiyon
Solunum, göğüs bozuklukları ve mediastinal hastalıkları
Yaygın olmayan : Bronkospazm, dispne
Gastrointestinal hastalıklar
Yaygın olmayan : Bulantı, kusma, karın ağrısı, diyare
Deri ve deri altı doku hastalıkları
Yaygın olmayan : Kaşıntı, ürtiker, döküntü, eritem ve egzantem
Kas-iskelet bozuklukları, bağ dokusu ve kemik hastalıkları
Yaygın olmayan : Kas krampları, miyalji
Genel bozukluklar ve uygulama bölgesine ilişkin hastalıklar
Yaygın olmayan : Ateş, titreme, kızarma, göğüs ağrısı ve sıkışması. Yüzeyel filebit,
yanma, şişme gibi enjeksiyon yeri bozuklukları.
Seyrek : Anafilaktoid reaksiyonlar (nadiren artralji ile birlikte), periferik ödem,
halsizlik, güçsüzlük.
İzole olgularda : Bilinç düzeyinde azalma, konfüzyon, anjiyo-ödem, eklem şişmesi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
FERİNT ile doz aşımı durumunda, demirin vücutta depolanmasına bağlı olarak hemosideroz
tablosu gelişebilir. Söz konusu tablonun tanısı açısından, serum ferritin düzeyinin ve
transferrin satürasyonunun periyodik olarak izlenmesi yardımcı olabilir. FERİNT demir
yüklenmesi olan hastalara uygulanmamalı ve serum ferritin düzeyleri normal ya da normalin
üzeri değerlere ulaştığında tedavi sonlandırılmalıdır. Tedaviye yanıt vermeyen bir aneminin
yanlışlıkla demir eksikliği anemisi olarak teşhis edildiği durumlarda demir yüklenmesini
önlemek için özel bir dikkat gösterilmelidir.
6/8FERİNT ile doz aşımı durumunda ya da FERİNT’in çok hızlı biçimde infüzyon yolu ile
uygulanması halinde hipotansiyon, baş ağrısı, kusma, bulantı, baş dönmesi, eklem ağrıları,
parestezi, karın ve kas ağrısı, ödem ve kardiyovasküler kollaps gibi semptomlar ortaya çıkar.
Söz konusu semptomların çoğu i.v. yoldan sıvı, hidrokortizon ve/veya antihistaminik
uygulanması ile başarılı bir şekilde ortadan kaldırılabilir. FERİNT’in önerilen hızda ya da
daha yavaş bir şekilde uygulanması ile semptomlar hafifleyebilir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: 3 değerlikli Parenteral Demir Preparatları
ATC kodu: B03AC02
FERİNT’in bileşiminde bulunan üç değerlikli demir, demir (III) hidroksit sakkaroz
makromoleküler kompleksidir. Polinükleer demir (III) hidroksit çekirdeğini çevreleyen çok
sayıdaki non-kovalen bağlarla bağlanmış sükroz molekülü, molekül ağırlığı yaklaşık 43
kDalton olan bir kütle oluşturur. Bu, böbreklerden atılımı engelleyecek bir büyüklüktür.
Sonuç olarak bu kompleks fizyolojik ortamlarda stabildir ve yapısındaki demiri serbest
bırakmaz. Polinükleer çekirdeğin merkezindeki demir, yapısal olarak fizyolojik olarak
bulunan ferritine benzer.
Demir sükroz kompleksinin demir kinetiği kronik böbrek yetmezliği ve anemisi olan 6
hastada işaretlenmiş Fe59 ve Fe52 kullanılarak değerlendirilmiş, Fe52 nin plazma klerensinin
60-100 dakika arasında olduğu, Fe52’ nin karaciğer, dalak ve kemik iliğine dağıldığı,
uygulamadan 2-4 hafta sonra uygulanan Fe59’ in %68-97 oranında eritrositlerin yapısında
bulunduğu saptanmıştır.
5.2. Farmakokinetik özellikler
Genel özellikler
Emilim ve Dağılım:
i.v. FERİNT kullanımı sonrasında eliminasyon yarılanma ömrü 6 saat, total klerens 1.2 L/saat,
kararlı durumda olmayan dağılım hacmi 10.0 L ve kararlı durumdaki dağılım hacmi 7.9 L’dir.
Bivotransformasvon:
i.v. uygulamadan sonra FERİNT, retiküloendotelyal sistemde demir ve sükroza ayrışır.
Eliminasyon:
Sükroz kısmı temel olarak idrar ile atılır. 4 saatte alınan sükrozun %68’i, 24 saatte ise %75’i
idrar ile uzaklaşır. Her dozdaki uygulamada ise verilen demirin en fazla %5’i 24 saatlik
idrarda atılabilmektedir.
Özel Klinik Durumlar:
Renal veya hepatik fonksiyon bozukluğu olan hastalarda demir sükroz kompleksinin
farmakolojik özellikleri hakkında henüz herhangi bir bilgi mevcut değildir.
7/85.3. Klinik öncesi güvenlilik verileri
Hayvanlarda yapılan çalışmalara dayanılarak bildirilen klinik öncesi verilerde tekrarlayan
toksisite, gen toksisitesi ve üreme toksisitesine ait zararlı etkiler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Enjeksiyonluk su
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında ve kuru bir yerde ışıktan koruyarak saklayınız.
Dondurmayınız.
6.5. Ambalajın niteliği ve içeriği
Kutuda, renksiz Tip-I cam ampul, 5 adet 5 ml’ lik ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. ve TİC. A.Ş.,
Mustafa Kemal Mah., 2119.Sok. No:3 D:2-3 06520,
Çankaya/ANKARA.
Tel : 0312 219 62 19 (pbx)
Faks: 0312 219 60 10
e-posta: info@genilac.com
8. RUHSAT NUMARASI(LARI)
2015/674
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.08.2015
Ruhsat yenileme tarihi:
10. KÜB’ÜN YENİLENME TARİHİ
8/8