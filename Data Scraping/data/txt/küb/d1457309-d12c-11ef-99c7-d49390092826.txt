KISA ÜRÜN BİLGİSİ
1. BEŞERİ TIBBİ ÜRÜNÜN ADI
DURALGO %7 krem
2. KALİTATİF VE KANTİTATİF BİLEŞİM
Etkin madde
Bir tüp (30 gram) 2,10 gram lidokain ve 2,10 gram tetrakain içerir.
Yardımcı maddeler:
Her bir tüpte (30 g);
Metil p-hidroksibenzoat……………………..0,015 g
Propil p-hidroksibenzoat…………………….0,003 g
Yardımcı maddelerin tam listesi için 6.1'e bakınız.
3. FARMASÖTİK FORM
Krem
Beyaz renkli, pürüzsüz, partiküler yapı içermeyen yarı katı yapıda opak krem.
4. KLİNİK ÖZELLİKLER
4.1 Terapötik endikasyonlar
DURALGO, yetişkinlerde dermatolojik prosedürler öncesinde intakt ciltte lokal
dermal anestezi sağlamak amacıyla kullanımda endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Yetişkinlerde ve yaşlılarda:
Pulsed-dye lazer tedavisi, lazer yardımlı epilasyon, ablatif olmayan lazerli yüz cilt
yenileme, dermal dolgu enjeksiyonları ve vasküler giriş gibi dermatolojik prosedürler
için DURALGO 30 dakikalık sürede yaklaşık 1 mm kalınlıkta intakt cilde (10 cm2
başına yaklaşık 1,3 g krem) uygulanmalıdır. Gereken süreden sonra prosedür
öncesinde sürülen katman ciltten çıkarılmalıdır.
Lazer yardımlı dövme silinmesi ve lazerli bacak ven ablasyonu gibi dermatolojik
prosedürler için DURALGO 60 dakikalık sürede yaklaşık 1 mm kalınlıkta intakt cilde
(10 cm2 başına yaklaşık 1,3 g krem) uygulanmalıdır. Gereken süreden sonra prosedür
öncesinde sürülen katman ciltten çıkarılmalıdır.
Tedavi Uygulanacak Uygulanan Duralgo’nun
Yüzey Alanı (cm2) Yaklaşık Ağırlığı (g)
10 1,3 2 parmak ucu birimi
50 6,5 15 g tüpün içeriğinin yarısı
100 13 15 g tüpün içeriğinin tamamı
200 26 30 g tüpün içeriğinin tamamı
400 52 30 g iki tüpün içeriğinin tamamı
Maksimum uygulama alanı 400 cm2’nin üstünde olmamalıdır.
1/10Uygulama şekli
DURALGO tek bir hastada kullanıma yöneliktir.
Haricen deri üzerine uygulanır.
Özel popülasyona ilişkin ek bilgiler
Karaciğer, böbrek ve kalp yetmezliği
DURALGO karaciğer, böbrek ve kalp yetmezliği olan hastalarda dikkatle
kullanılmalıdır (Bkz. Bölüm 4.4).
Pediyatrik popülasyon
18 yaşına kadar çocuklar ve adolesanlarda DURALGO’nun güvenliliği ve etkililiği
bilinmemektedir. Bu nedenle DURALGO kullanımı çocuklar ve adolesanlar için
önerilmemektir.
Tıbbi ürünü kullanmadan veya uygulamadan önce alınması gereken önlemler
Yüzdeki işlemlerde DURALGO sağlık çalışanları tarafından uygulanmalıdır. Vücudun
başka bölgelerindeki işlemler için DURALGO uygun uygulama tekniği hakkında
yeterli bilgisi olan hastalar veya sağlık çalışanları tarafından uygulanmalıdır.
Hastalar ve sağlık çalışanlarına, kontakt dermatiti önlemek amacıyla kremle kaplanan
cilt veya kremle doğrudan temastan kaçınmaları önerilmektedir.
DURALGO asla parmaklarla uygulanmamalıdır.
DURALGO yalnızca spatula veya dil pensi gibi düz yüzeyli bir araçla uygulanmalıdır.
Sürülen katman çıkarıldıktan ve atıldıktan sonra eller hemen yıkanmalıdır.
4.3 Kontrendikasyonlar
Lidokain, tetrakain, diğer amid veya ester tip anestezikler, p-aminobenzoik asit
(tetrakain metabolizmasının bilinen bir yan ürünü), metil p-hidroksibenzoat, propil p-
hidroksibenzoat veya diğer yardımcı maddelerden herhangi birine karşı aşırı duyarlılık
durumunda ilaç kontrendikedir.
DURALGO mukoz membranlarda veya çatlak veya tahriş olmuş ciltte
kullanılmamalıdır.
4.4 Özel kullanım uyarıları ve önlemleri
Gözlerle temastan kaçınılmalıdır. Benzer ürünlerde hayvan testinde çeşitli korneal
lezyonlar gözlenmiştir. DURALGO gözlere yakın bölgelerde dikkatle kullanılmalıdır.
DURALGO gözle temas ederse göz hemen su veya izotonik sodyum klorür çözeltisi
ile yıkanmalı ve normal görme işlevi geri dönene kadar korunmalıdır.
Kalan katman kalıntısı, DURALGO katmanı çıkarıldıktan sonra bir kompres ile
dikkatlice silinerek temizlenmelidir.
Tedavi uygulanan cilt alanı DURALGO çıkarılmadan önce kapatılmamalıdır.
DURALGO bölüm 4.2’de önerilenden daha uzun süre uygulanmamalıdır.
2/10Lidokain, tetrakain veya DURALGO’daki diğer maddelerle ilişkili seyrek alerjik veya
anafilaktoid reaksiyonlar meydana gelebilir. Tetrakain, lidokaine kıyasla bu
reaksiyonların daha yüksek insidansı ile ilişkilendirilebilir (Bkz. Bölüm 4.8.).
Tetrakain dahil çeşitli lokal anestezikler methemoglobinemi ile ilişkilendirilmiştir.
Methemoglobinemi riski konjenital veya idiyopatik methemoglobinemili hastalarda en
yüksektir.
Lidokain-tetrakain çalışmalarında methemoglobinemi bildirilmemiştir. Bununla
birlikte dozlar, uygulama alanları ve uygulama süresinin amaçlanan popülasyon için
önerilenle uyumlu olmasını sağlamak amacıyla dikkatli olunmalıdır.
Lidokain’in viral ve bakteriyel çoğalmayı inhibe ettiği gösterilmiştir. Lidokain ve
tetrakain kremin canlı aşıların intradermal enjeksiyonlarındaki etkisi belirlenmemiştir.
Dolayısıyla canlı aşıların enjeksiyonundan önce kullanılması önerilmemektedir.
DURALGO karaciğer, böbrek veya kalp yetmezliği olan hastalarda ve akut hasta veya
debilizan hasta gibi lidokain ve tetrakainin sistemik etkilerine duyarlılığı artan
hastalarda dikkatle kullanılmalıdır.
Hastalar DURALGO’nun lokal anestezik etkileri mevcutken ciltte kazara travmaya
neden olmamak için özellikle dikkatli olmalıdır (çizmek, ovalamak veya uç sıcaklık
değerlerine maruziyet).
Bir tüp (30 g) içerisinde 0,015 g metil p-hidroksibenzoat içerir. Metil p-
hidroksibenzoat alerjik reaksiyonlara (muhtemelen gecikmiş) sebebiyet verebilir.
Bir tüp (30 g) içerisinde 0,003 g propil p-hidroksibenzoat içerir. Propil p-
hidroksibenzoat alerjik reaksiyonlara (muhtemelen gecikmiş) sebebiyet verebilir.
4.5 Diğer tıbbi ürünler ile etkileşimler ve diğer etkileşim şekilleri
Lidokain-tetrakain ile hiçbir etkileşim çalışması yürütülmemiştir.
Sınıf I antiaritmik tıbbi ürünler (kinidin, dizopiramid, tokainid ve meksiletin gibi) ve
sınıf III antiaritmik tıbbi ürünler (örn, amiodaron) veya lokal anestezik ajanlar içeren
diğer ürünlerin uygulandığı hastalara DURALGO uygulanırken ek sistemik toksisite
riski göz önünde bulundurulmalıdır. DURALGO’nun önerilen dozunun topikal yolla
uygulanmasından sonra plazmada lidokain ve tetrakainin yalnızca düşük
konsantrasyonları görüldüğünden, DURALGO’nun uygun şekilde kullanımından
sonra etkileşim muhtemel değildir (Bkz. Bölüm 5.2).
Fonamidler, naftalen, nitratlar ve nitritler, nitrofurantoin, nitrogliserin, nitroprussid,
pamakin ve kinin gibi ilaç kaynaklı methemoglobinemi ile ilişkilendirilen ilaçları alan
hastalarda methemoglobinemi gelişme riski daha yüksektir.
DURALGO lidokain ve/veya tetrakain içeren diğer ürünlerle eşzamanlı kullanılırsa
tüm formülasyonların kümülatif dozları göz önünde bulundurulmalıdır.
3/104.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda etkin doğum kontrolü uygulanmalıdır.
Gebelik dönemi
Gebelik sırasında lidokain-tetrakain kullanımına ilişkin veri yoktur veya sınırlıdır.
Hayvan çalışmaları üreme toksisitesi açısından tetrakainin doğrudan veya dolaylı
etkilerini göstermemektedir. Hayvan çalışmaları üreme toksisitesi açısından lidokain
için yetersizdir (Bkz. Bölüm 5.3).
Gebe kadınlara verilirken tedbirli olunmalıdır.
Laktasyon dönemi
Lidokain ve tetrakain insanlarda anne sütüne geçer ancak önerilen DURALGO
dozlarında emzirilen yeni doğanlarda/bebeklerde yalnızca düşük etkiler beklenir.
Dolayısıyla, memeye uygulanmadığı durumlarda DURALGO emzirme sırasında
kullanılabilir.
Üreme yeteneği / Fertilite
İnsanlarda lidokain ve tetrakain kullanımına ilişkin fertilite verileri yoktur.
Lidokain ve tetrakainin hayvan çalışmalarında fertiliteyi etkilediği gösterilmemiştir.
4.7 Araç ve makine kullanımına ilişkin bilgiler
DURALGO’nun araç ve makine kullanma üzerine etkisiyle ilgili herhangi bir çalışma
mevcut değildir.
DURALGO’nun araç ve makine kullanma üzerinde hiç etkisi yoktur ya da göz ardı
edilebilir bir etkisi vardır.
4.8 İstenmeyen etkiler
Tüm ilaçlar gibi DURALGO’nun içeriğinde bulunan maddelere duyarlı olan kişilerde
yan etkiler olabilir.
Uygulama bölgesinde lokal cilt reaksiyonları lidokain-tetrakain ile klinik çalışmalarda
çok yaygın advers olaylardır ancak genelde hafif ve geçicidir. Aşağıda liste halinde
sunulan istenmeyen etkiler tedavi ile ilişkili olayları ve eritem, ciltte ödem ve cilt
reaksiyonu değerlendirme ölçeklerine göre ciltte renk değişikliğini içermektedir.
Hastaların %10’undan daha fazlasında meydana gelen uygulama bölgesi advers
reaksiyonları eritem ve cilt rengi değişikliğidir. Ciltte ödem yaygın bir advers
reaksiyondur. Diğer tüm advers reaksiyonlar hastaların %1’inden daha azında
meydana gelmiştir.
Aşağıdaki tabloda sunulan advers reaksiyonlar aşağıdaki sınıflandırma kullanılarak
Sistem Organ Sınıfı ve sıklığa göre sunulmaktadır: Çok yaygın (≥1/10); yaygın
(≥1/100 ila <1/10); yaygın değil (≥1/1.000 ila <1/100); seyrek (≥1/10.000 ila
<1/1.000) çok seyrek (<1/10.000), bilinmiyor (eldeki verilerden hareketle tahmin
edilemiyor). Aşağıdaki tabloda sunulan advers reaksiyonların çoğu kremin
uygulandığı bölgelerde meydana gelmiştir.
4/10Sistem Lokal tolerans belirtileri dahil advers reaksiyonlar
Organ Sınıfı
Çok Yaygın Yaygın değil Nadir Bilinmiyor
yaygın (>1/100 ila (>1/1.000 ila (>1/10.000 (eldeki
(>1/10) <1/10) <1/100) ila <1/1.000) verilerden
hareketle tahmin
edilemiyor)
Sinir sistemi
Parestezi
hastalıkları
Göz Göz kapağı
hastalıkları ödemi
Deri ve deri Eritem Cilt ödemi Prürit Solgunluk Ürtiker
altı doku Ciltte renk Ciltte ağrı Ciltte yanma
hastalıkları değişikliği hissi,
Şiş yüz
Deri
soyulması,
Ciltte tahriş
Genel
bozukluklar Ağrı
ve uygulama
bölgesine
ilişkin
hastalıkları
Lidokain ve tetrakain veya DURALGO’nun içeriğinde bulunan yardımcı maddelerle
ilişkili seyrek alerjik veya anafilaktoid reaksiyonlar meydana gelebilir (Bkz. Bölüm
4.4.).
DURALGO’nun uygun şekilde kullanılmasını takiben emilen lidokain ve tetrakain
dozları küçük olduğundan sistemik advers reaksiyonlar muhtemel değildir (Bkz.
Bölüm 5.2).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99).
4.9 Doz aşımı ve tedavisi
DURALGO ile aşırı doz muhtemel değildir ancak diğer lokal anesteziklerin
uygulanmasından sonra benzer yapıda sistemik toksisite belirtileri (yani, eksitatör
MSS semptomları ve ciddi vakalarda MSS depresyonu ve miyokard depresyonu)
benzer olacaktır.
5/10Aşırı doz meydana gelirse hastalar yakın gözetim altında tutulmalıdır. Ciddi nörolojik
semptomlar (nöbetler, MSS depresyonu) 1000 ng/mL gibi düşük lidokain plazma
konsantrasyonunda başlayabilir. Toksik lidokain düzeyleri (>5000 ng/mL) nöbet riski
dahil MSS toksisitesine neden olabilir (Aşırı doz belirtileri acilen resüsitasyon
işleminin başlatılmasını gerektirir). Lidokain veya tetrakain akut aşırı dozu tedavisinde
diyalizin yararı düşüktür. Yavaş sistemik emilim nedeniyle, toksisite semptomları olan
bir hasta bu semptomlardaki herhangi bir tedaviden sonra birkaç saat süreyle
izlenmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anestezikler, lokal; amidler
ATC kodu: N01BB52
Etki mekanizması
DURALGO, dermal ağrı reseptörleri ve sinir uçları alanında lidokain ve tetrakain
birikimiyle cildin epidermal ve dermal katmanlarına lidokain ve tetrakain salımıyla
intakt cilde uygulandığında lokal dermal anestezi sağlar. Lidokain ve tetrakain
impulsların başlaması ve iletmesi için gereken sodyum iyon kanallarını bloke ederek
lokal anestezi sağlar. Anestezi düzeyi uygulama süresine bağlıdır.
Farmakodinamik etkiler
Bir klinik farmakodinami çalışmasında (pinprick testi, N=40), anestezinin ortalama ve
medyan süresi sırasıyla 9,4 ve 11 saat olarak gösterilmiş olup minimum süre 2 saat ve
maksimum tahmini süre 13 saattir.
Klinik etkililik ve güvenlilik
Lidokain-tetrakainin etkililiği ve güvenliliği çeşitli dermatolojik prosedürlerden önce
toplam 669 yetişkin hastanın yer aldığı 12 faz III, randomize, çift kör, plasebo
kontrollü klinik çalışmalarda değerlendirilmiştir.
Lidokain-tetrakain ve plasebo dermal dolgu enjeksiyonu, lazer yardımcı epilasyon,
ablatif olmayan lazerli cilt yenileme, pulse-dyed lazer tedavisi (20 dakika uygulamayla
2 çalışma) ve vasküler giriş dahil dermatolojik prosedürler için 30 dakika süreyle 2
benzer tedavi alanına uygulanmıştır. Bu krem lazer yardımcı dövme silme ve bacak
venlerinde lazer ablasyonu için 60 dakika uygulanmıştır. Lidokain-tetrakain ile tedavi,
Lidokain-tetrakainin etkililiğinin gösterilmediği çalışma 1 vasküler giriş dışında
gönüllülerin değerlendirdiği 100 mm Görsel Analog Ölçek (VAS) ile ölçülen her
çalışmada plaseboya kıyasla istatistiksel açıdan anlamlı şekilde daha az ağrıya neden
olmuştur.
6/10Tablo 1: Lidokain-tetrakain için faz III klinik çalışmaların özeti
Dermatolojik Prosedür Hasta Lidokain-tetrakain Plasebo P-değeri
sayısı ortalama VAS ortalama (plaseboya karşı
(mm) VAS (mm) Lidokain-
tetrakain)
20 veya 30 Dak Uygulama
Pulsed Dye Lazer Tedavisi 80 16 31 P<0,001
(20', çalışma 1)
Pulsed Dye Lazer Tedavisi 60 16 36 P<0,001
(20', çalışma 2)
Lazer Yardımlı Epilasyon 50 23 32 P=0,017
(30')
Ablatif Olmayan Lazerli Cilt 54 21 38 P<0,0001
Yenileme (30', çalışma 1)
Ablatif Olmayan Lazerli Cilt 40 31 55 P<0,001
Yenileme (30', çalışma 2)
Dermal Dolgu Enjeksiyonları 70 24 37 P<0,0001
(30')
Kollajen Enjeksiyonları (30') 52 23 40 P<0,001
Vasküler giriş çalışması 55 30 32 P=0,691
(çalışma 1)
Vasküler giriş çalışması 55 16 30 P=0,004
(çalışma 2)
60 Dak Uygulama
Lazer Yardımlı Dövme Silme 30 43 66 P=0,001
(çalışma 1)
Lazer Yardımlı Dövme Silme 63 39 59 P<0,0001
(çalışma 2)
Lazer Yardımlı Bacak Ven 60 27 43 P<0,001
Ablasyonu
5.2 Farmakokinetik özellikler
Genel özellikler
Absorpsiyon:
İki etkin maddenin sistemik maruziyeti doz, uygulama süresi, cilt kalınlığı (vücudun
farklı bölgeleri arasında farklıdır) ve cilt durumuna bağlıdır.
Yetişkinlerde 120 dakikaya kadar 400 cm2 üzerinde 59 g lidokain-tetrakain
uygulanması maksimum 220 ng/ml pik plazma konsantrasyonu ile ortalama 139 ng/ml
pik lidokain plazma konsantrasyonu sağlar. C ve EAA ile ölçülen lidokaine
maks 0-24
sistemik maruziyet uygulama alanına orantısal olup 60 dakikaya kadar uygulama
süresiyle artmıştır. C uygulama yapılan vücut yüzey alanı oranına orantısal olup 30
maks
dakika süreyle %2,5 kapsam (400 cm2) yaklaşık 60 ng/ml maksimum lidokain
konsantrasyonu sağlar. Tetrakain plazma düzeyleri yetişkinlerde ölçülebilir değildir
(<0,9 ng/ml).
Dağılım:
Sağlıklı gönüllülerde intravenöz yolla uygulandıktan sonra kararlı durum dağılım
hacmi yaklaşık 0,8 ila 1,3 l/kg’dir. Lidokainin yaklaşık %75’i plazma proteinlerine
7/10bağlanır (temelde alfa-1-asit glikoprotein). Dağılım hacmi ve proteine bağlanma,
plazmadaki hızlı hidroliz nedeniyle, tetrakain için belirlenememiştir.
Metabolizma:
Lidokain temelde metabolizma ile elimine edilir. Monoetilglisineksilidide (MEGX) ve
daha sonra glisineksilidide (GX) dönüşüm temelde CYP1A2 ve daha düşük düzeyde
CYP3A4 ile gerçekleşir. MEGX ayrıca 2,6-ksilidine metabolize olur. 2,6-ksiliden
ayrıca CYP2A6 tarafından 4-hidroksi-2,6-ksilidine metabolize olur ve bu metabolit
idrardaki temel metabolit olup (%80) konjugat olarak atılır. MEGX lidokaine benzer
farmakolojik aktiviteye sahiptir ancak GX’in farmakolojik aktivitesi daha düşüktür.
Tetrakain plazma esterazları tarafından hızlı hidrolize maruz kalır. Tetrakainin primer
metabolitleri para-aminobenzoik asidi ve dietilaminoetanolü içerir. Bunların aktivitesi
tanımlanmamıştır. Lidokain ve tetrakainin ciltteki metabolizasyon düzeyi
bilinmemektedir.
Eliminasyon:
Lidokain ve metabolitleri böbrekler yoluyla atılır. Lidokainin emilen bir dozunun
%98’inden fazlası idrarda metabolit veya ana ilaç olarak geri kazanılabilir. Lidokainin
%10’undan daha azı yetişkinlerde değişmemiş olarak ve yaklaşık %20’si neonatlarda
değişmemiş formda atılır. Sistemik klirens değeri yaklaşık 8-10 ml/dak/kg’dir.
İntravenöz uygulamadan sonra plazmada lidokainin ortalama eliminasyon yarı ömrü
yaklaşık 1,8 saattir. Lidokain-tetrakainin 30 dakika topikal yolla 9 g (200 cm2)
uygulanmasından sonra plazmadan lidokainin ortalama eliminasyon yarı ömrü 12,1
saat olup ciltte bir lidokain birikimini ve daha sonra ilacın sistemik dolaşıma geçişini
göstermektedir. Tetrakain yarı ömrü ve klirensi insanlarda saptanmamıştır ancak
plazmadaki hidrolizi hızlıdır.
Doğrusallık/Doğrusal olmayan durum:
Doz oransallığı değerlendirilmemiştir.
Hastalardaki karekteristik özellikler
Geriatrik Popülasyon
31 g Lidokain-tetrakain 60 dakika süreyle 400 cm2 üzerinde bir alanda uygulandıktan
sonra (n=12), lidokainin ortalama pik plazma düzeyleri yaşlı hastalar için (65-78 yaş)
48 ng/ml’dir. Bu düzeyler daha küçük miktarlarda Lidokain-tetrakain alan yaşı daha
küçük hastalara benzerdir veya onlardan daha düşüktür.
Kalp, Böbrek ve Karaciğer Yetmezliği
Kalp, böbrek veya karaciğer yetmezliği olan kişilerde spesifik farmakokinetik çalışma
yapılmamıştır. Lidokain yarı ömrü kalp veya karaciğer disfonksiyonu olan hastalarda
artabilir. Plazmadaki hızlı hidroliz nedeniyle tetrakain için belirlenmiş yarı ömür
yoktur.
5.3 Klinik öncesi güvenlilik verileri
Klinik dışı veriler, güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve toksisite üretimi ve gelişim gibi konvansiyonel çalışmalar
temelinde insanlar için özel bir tehlike sergilememektedir.
8/10Üreme toksikolojisi
Lidokain: Sıçanlarda erkek ve dişi fertilitesinde etki görülmemiştir. Sıçanlar ve
tavşanlarda organogenez sırasında embriyo/fetal gelişim çalışmalarında teratojenik
etkiler gözlenmemiştir. Ancak hayvan çalışmaları gebelik, doğum ve postnatal gelişim
açısından eksiktir.
Tetrakain: Sıçanlarda fertilitede etki görülmemiştir. Sıçanlar ve tavşanlarda
organogenez sırasında embriyo/fetal gelişim çalışmalarında teratojenik etkiler
gözlenmemiştir. Geç gebelik ve laktasyon sırasında maternal toksik dozun verildiği
sıçanların yavrularında etki görülmemiştir. Sıçanlarda sistemik maruziyet için veri
bulunmadığından insanlardaki maruziyetle karşılaştırma yapılamamaktadır.
Lidokain ve tetrakain: Organogenez sırasında embriyo/fetal gelişim çalışmalarında
teratojenik etkiler gözlenmemiştir.
Genotoksisite ve karsinojenisite
Lidokain ve tetrakain için genotoksisite çalışmaları negatiftir. Lidokain ve tetrakain
karsinojenisitesi araştırılmamıştır. Lidokain metabolit 2,6-ksilidin in vitro genotoksik
potansiyele sahiptir. İn utero ve postnatal ve yaşam boyu 2,6-ksilidin maruziyeti
bulunan sıçanlarda yapılan bir karsinojenisite çalışmasında nazal kavite, subkütis ve
karaciğerde tümörler görülmüştür. Lidokainin kısa süreli/aralıklı/topikal kullanımında
tümör bulgularının klinik açıdan önemi bilinmemektedir. DURALGO ile kısa tedavi
süresi göz önüne alınarak karsinojenik etkiler beklenmemektedir.
6 FARMASÖTİK ÖZELLİKLER
6.1 Yardımcı maddelerin listesi
Dibazik kalsiyum fosfat anhidrat
Metil p-hidroksibenzoat
Propil p-hidroksibenzoat
Petrolatum
Polivinil alkol
Sorbitan monopalmitat
Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
Buzdolabında (2°C-8°C) saklanmalıdır. Dondurulmamalıdır. Ürün buzdolabından
alındıktan sonra tekrar buzdolabına konulmamalıdır. Kapak açıldıktan sonra 25ºC’nin
altında kendi ambalajında saklanmalıdır ve kapak açıldıktan itibaren 3 ay içerisinde
tüketilmelidir.
6.5 Ambalajın niteliği ve içeriği
Karton kutu içerisinde 1 adet plastik kapaklı lamine plastik tüp (30g) bulunmaktadır.
9/106.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü
Yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne uygun
olarak imha edilmelidir.
7 RUHSAT SAHİBİ
İlko İlaç San. ve Tic. A. Ş.
Veysel Karani Mah. Çolakoğlu Sok.
No:10 / 34885 Sancaktepe /İstanbul
Tel: 0216 564 80 00
Fax: 0216 564 80 99
8 RUHSAT NUMARASI
2017/343
9 İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 24.05.2017
Ruhsat yenileme tarihi:
10 KÜB'ÜN YENİLENME TARİHİ
10/10