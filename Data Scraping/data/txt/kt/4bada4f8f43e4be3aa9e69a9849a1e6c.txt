 
 
1 KULLANMA TALİMATI  
 
RİSEPLUS tedavi paketi  
Ağız yolu ile alınır.  
 
 Etkin madde ler:  
Risedronat sodyum  içeren  efervesan t ablet : Her bir efervesan tablet 35 mg risedronat sodyum 
içermektedir.  
Kalsiyum/ Vitamin D 3 içeren efervesan tablet:  Her bir efervesan tablet 1000 mg kalsiyum 
iyonuna eşdeğer 2500  mg kalsiyum karbonat ve 880 IU  vitamin D 3 içermektedir.  
 
 Yardımcı maddeler:  
Risedronat sodyum içeren efervesan tablet: Sitrik asit anhidrus, sodyum karbonat, sodyum 
hidrojen karbonat, maltodekstrin, sorbitol  (E420) , polietilenglikol , aspartam  (E951)  ve limon 
aroması içermektedir.  
Kalsiyum /Vitamin D 3 içeren efervesan tablet: Sitrik asit anhidrus , sodyum hidrojen karbonat, 
malik asit, sodyum siklamat, laktoz monohidrat  (İnek sütü kaynaklı) , sodyum sak karin, 
polivinil  pirolidon , polietilenglikol  ve portakal aroması içermektedir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgi ler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. RİSEPLUS nedir ve ne için kullanılır ? 
2. RİSEPLUS’ı kullanmadan önce dikkat edilmesi gerekenler  
3. RİSEPLUS nasıl kullanılır?  
4. Olası yan etkiler nelerdir?  
5. RİSEPLUS ’ın saklanması  
 
Başlıkları yer almaktadır.  
 
 
 
 
  
 
2 1. RİSEPLUS nedir ve ne için kullanılır?  
 RİSEPLUS tedavi paketi, risedronat sodyum 35 mg efervesan tablet (4 efervesan tabl et, 
strip ambalajda) ve kalsiyum /vitamin D 3 1000 mg /880 IU  efervesan tablet (24 efervesan 
tablet, plastik tüp silika jelli plastik kapak)’ten oluşmaktadır.  
 RİSEPLUS tedavi paketi içeriğindeki risedronat  sodyum , kemik hastalıklarını tedavi 
etmek için kullanılan bifosfonatlar adı verilen ve hormon olmayan ilaç grub una ait bir 
ilaçtır.  Kalsiyum, kemiklerin büyüme ve güçlenmesini sağlar. D vitamini ise 
yiyeceklerdeki kalsiyumun emilmesini düzenlemede rol oynar.  
 RİSEPLUS , postmenopozal osteoporoz ( menopoz sonrasında ortaya çıkan kemik erimesi) 
ve erkek osteoporozunun tedavisinde kullanılır.  
 
2. RİSEPLUS’ı  kullanmadan önce dikkat edilmesi gerekenler  
RİSEPLUS’ı  aşağıdaki durumlarda KULLANMAYINIZ  
Eğer;  
 Risedronat  sodyum a, kalsiyum karbonat a, kolekalsiferol e (vitami n D3) veya 
RİSEPLUS’ın içeriğindeki  diğer  maddeler den birine karşı alerjik  iseniz  (Bkz. Etkin 
madde ve yardımcı maddeler bölümüne) , 
 Ciddi böbrek problemleriniz  varsa,  
 Böbrek ve idrar yolu taşı oluşturma riskiniz varsa,  
 Doktorunuz sizde hipokalsemi  (kandaki kalsiyum düzeyinin düşüklüğü) adı verilen bir 
durum olduğunu söylemişse,  
 Kanınızda ya da idrarınızda kalsiyum derişiminiz çok yüksekse,  
 Yüksek doz D vitamini alıyorsanız,  
 Hamile olma ihtimaliniz varsa veya hamile iseniz ya da hamile kalmayı planl ıyorsanız,  
 Emziriyor iseniz , 
 Kanınızda ve/veya idrarınızda kalsiyum artışına neden olabilecek uzun süreli 
hareketsizlik durumunuz varsa.  
 
RİSEPLUS ’ı aşağıdaki durumlarda DİKKATLİ KULLANINIZ  
Eğer;  
 Oral bifosfonatların (Risedronat sodyum un da  içinde bulunduğu bir grup ilaç) 
kullanımı ile yemek borusu kanseri riskinin artabileceğini bildiren bazı çalışmalar 
bulunmakla birlikte bu ilişki net olarak kanıtlanmamıştır. Bu nedenle, Barrett 
özofagusu (yemek borusunu etkileyen bir hastalık) veya gastro özofageal reflü (mide 
içeriğinin yemek borusuna geri kaçması) hastalığınız varsa, risedronat sodyum ve 
diğer bifosfonatların kullanımından kaçınılmalıdır. Bu hastalıklar konusunda 
doktorunuzdan bilgi alınız.  
 Bifosfonatlar ile tedavi edilen hastalarda , olağan dışı uyluk kemiği kırıkları görülebilir. 
Bu kırıklar genellikle travma olmaksızın ya da minimal travma ile gelişmektedir. 
Bifosfonat kullanan ve uyluk ya da kasık ağrısı ile başvuran hastalar , olağan dışı kırık 
şüphesi ile değerlendirilmelidir. Bu hasta larda bireysel zarar/yarar durumuna göre 
bifosfonat tedavisinin kesilmesi gündeme gelebilir.   
 
3  Kemik ve mineral metabolizmanızda anormallik varsa (örneğin D vitamini eksikliği, 
paratiroid hormonu anormallikleri ; her iki durum da kan kalsiyum düzeyinde düşükl üğe 
yol açar),  
 Geçmişte yemek borunuz (midenizle ağzınızı bağlayan tüp) ile ilgili sorunlarınız 
olmuşsa. Örneğin yiyecekleri yutarken ağrı veya güçlük var ise,  
 Yemek borunuzun boşalmasını geciktiren yemek borusu anormalliğiniz varsa,  
 En az 30 dakika dik b ir pozisyonda (oturarak ya da ayakta) duramıyorsanız,  
 Çenede ağrı, şişme veya uyuşukluk ya da “çenede ağırlık hissi” ya da dişlerde sallanma 
var ise,  
 Dış kulakta kemik dokusunda hasar meydana gelirse,  
 Diş tedavisi görüyorsanız veya diş cerrahisi geçireceks eniz, diş doktorunuza RİSEPLUS  
ile tedavi olduğunuzu söyleyiniz.  
 Uzun süre boyunca RİSEPLUS  kullanmanız gerekiyorsa, doktorunuz kan ve  idrar 
kalsiyum seviyelerinizi ve böbrek i şlevlerinizi düzenli olarak izlemek isteyebilir.  
 Böbrek ta şı şikayetiniz varsa v eya ailenizde böbrek ta şı olanlar varsa, doktorunuz  
RİSEPLUS’ı  kan kalsiyum seviyelerinizi izleyerek tıbbi gözetim altında  vermek 
isteyebilir.  
 Böbrek i şlevlerinizde bozukluk varsa, doktorunuz RİSEPLUS’ı  kan kalsiyum  ve fosfat 
seviyelerinizi izleyerek tıbbi  gözetim altında vermek isteyebilir.  
 RİSEPLUS ile tedavinize ek olarak kalsiyum ve D vitamini içeren ba şka bir  tıbbi ürün 
kullanacaksanız, doktor kon trolünde kullanmanız gereklidir.  
 Uzun süredir (aylardır) yatan hasta iseniz ve osteoporozunuz varsa, kan kalsiyum 
derişiminiz  yükselebilir.  
 Başlıca belirtileri kuru öksürük ve eforla ortaya çıkan ilerleyici nefes darlığı olan 
sarkoidoz (bir tür ba ğışıklık sistemi hastalı ğı) hastası iseniz, kan ve idrarınızdaki 
kalsiyum  düzeylerinizin izlenmesi gerekebilir.  
 İdrarda kalsiyum seviye niz yüksek ise (hiperkalsiüri) , 
 Kanda fosfat seviyeniz düşük  ise (hipofosfatemi) . 
 
Bu uyarılar , geçmişteki herhangi bir dönemde dahi olsa sizin için geçerliyse lütfen  
doktorunuza danışınız.  
 
RİSEPLUS’ın yiyecek ve içecek ile kullanılması  
Risedronat sodyum  içeren  efervesan tablet:  
Risedronat sodyum içeren efervesan tablet in yiyecek veya içeceklerle (su dışında) 
ALINMAMASI, etki göstermesi açısından çok önemlidir.  
Kalsiyum içerdiğinden özellikle süt gibi sütlü mamuller ile aynı  zamanda almayınız (Bkz. 
Diğer ilaçlar ile birlikte kullanımı).  
Yiyecek ve içecekleri (su dışında) risedronat sodyum içeren efervesan tabletten en az 30 
dakika sonra alınız.  
 
 
 
  
 
4 Kalsiyum/Vitamin D 3 içeren efervesan tablet:  
Alkol, ıspanak, ravent,  kepekli yiyecekler ve tahıllar  kalsiyumun mide -bağırsak kanalından 
emilimini, dolayısıyla ilaçtan sağlayacağınız yararı azaltabilir. Bu gıdaların tüketilmesini 
takiben , ilk iki saat içinde kalsiyum/ vitamin D 3 içeren efervesan tablet i almamanız önerilir.  
Yüksek kalsiyum içerikli gıdalar ve bunlarla birlikte kalsiyum/vitamin D 3 içeren efervesan 
tabletin  etkisini artıracak süt ürünlerine dikkat ediniz. Bir litre süt 1200 mg kalsiyum 
içermektedir.  
Belirli gıda maddeleriyle (örneğin, oksalik asit, fosfat veya y ağ asidi içeren gıda maddeleri) 
olan etkileşimlerin ortaya çıkması mümkündür.  
 
Hamilelik  
 İlacı kullanmadan önce doktorunuza veya eczacınıza danışınız.  
 Hamile olma ihtimaliniz varsa, hamile iseniz veya hamile kalmayı planlıyorsanız 
KULLANMAYINIZ . 
 Tedaviniz sırasında hamile  olduğunuzu fark ederseniz hemen doktorunuza danı şınız. 
 
Emzirme  
 İlacı kullanmadan önce doktorunuza veya eczacınıza danışınız.  
 Emziriyorsanız KULLANMAYINIZ . 
 
Araç ve makin e kullanımı  
RİSEPLUS’ı n araç ve makine kullanma yeteneği üzerinde bilinen herhangi bir etkisi yoktur.  
 
RİSEPLUS’ı n içeriğinde bulunan bazı yardımcı maddeler hakkında önemli bilgiler  
Risedrona t sodyum içeren efervesan tablet:  
 Risedronat sodyum içeren her bir efervesan tablet 290,92 mg ( 12,65 mmol ) sodyum 
ihtiva eder. Bu durum, kontrollü sodyum diyetinde olan hastalar için göz önünde 
bulundurulmalıdır.  
 Risedronat sodyum efervesan tabletler sorbitol içermektedir. Eğer daha önceden 
doktorunuz tarafından bazı şekerlere karşı intoleransınız (dayanıksızlığınız) olduğu 
söylenmişse bu tıbbi ürünü almadan önce doktorunuzla temasa geçiniz.  
 Risedronat sodyum efervesan tabletler aspartam dan dolayı  fenilalanin için bir kayna k 
içermektedir. Fenilketonürisi olan  insanlar  için zararlı olabilir.  
 
Kalsiyum/ Vitamin D 3 içeren  efervesan tablet:  
 Kalsiyum /Vitamin D 3 efervesan tablet ler laktoz içermektedir. Eğer daha önceden 
doktorunuz tarafından bazı şekerlere karşı intoleransınız  (dayanıksızlığınız)  olduğu 
söylenmişse, bu tıbbi ürünü almadan önce doktorunuzla temasa geçiniz.  
 Kalsiyum/Vitamin D 3 içeren her bir efervesan tablet  90,66 mg (3,94 mmol ) sodyum 
ihtiva eder. Bu durum, kontrollü sodyum diyetinde olan hastalar için göz önünd e 
bulundurulmalıdır.  
 
 
  
 
5 Diğer ilaçlar  ile birlikte kullanımı  
 Kalsiyum, magnezyum, alüminyum  ve demir  içeren ilaçlar , aynı zamanda alındığında 
risedronat sodyum un etkisini azaltmaktadır . Bu ilaçları risedronat sodyum  içeren 
efervesan tablet ten en az 30 dakika sonra alınız.  
 Diğer D vitaminleri, kalsiyum/ vitamin D 3 içeren efervesan tabletin  etkisini artırır.  
 Belirli idrar söktürücü ilaçlar ( tiyazid türü diüretikler) kalsiyum dengesini azaltır.  
Kalsiyum/Vitamin D 3 içeren efervesan tablet in benzer ilaçlarla aynı zamanda alınması 
durumunda, kan kalsiyum  seviye lerinin kontrol edilmesi gerekmektedir.  
 Epilepsi  (sara) ve kalp ritmi bozuklarına karşı kullanılan ilaçlar ( fenitoin) veya sinir  
sistemine etkileri olan ilaçlar (b arbitüratlar) ile kalsiyum/vitamin D 3 içeren efervesan 
tabletin  birlikte kullanılması , vitamin D’nin  etkisinin azalmasına neden olabilir.  
 Genellikle i ltihaplı durumların tedav isinde kullanılan ilaçlar ( kortiko stero idler) ile 
kalsiyum/vitamin D 3 içeren  efervesan tabletin birlikte  kullanılması , D vitamini nin 
etkisinin azalmasına neden olabilir.  
 Kalp  gücünü artıran ilaç tedavisi (d igoks in ve diğer kardiyak glikozidler ) ile birlikte  
kalsiyum/vitamin D 3 içeren efervesan tabletin birlikte kullanılması, kalp ritim 
bozukluğuna neden olabilir. Bu durumlarda EKG,  kan ve idrardaki kalsiyum düzeyi takip 
edilmelidir.  
 Kemik erimesi hastalığının (osteoporoz) tedavisinde kullanılan ilaçlarla (bifosfonatlar  ve 
sodyum florür) kalsiyum/vitamin D 3’ün aynı zamanda alınması durumunda, bu ilaçların 
emilimi azala bilir. Kalsiyum/Vitamin D 3 içeren  efervesan tablet ile bu ilaçların kullanımı 
arasında, en az 2 saatlik bir ara bırakınız.  
 Kalsiyum/Vitamin D 3 ile birlikte kullanıldıklarında tetrasiklinler, kinolonlar, bazı 
sefalosporinler (antibiyotik olarak kullanılırlar) ve ketokonazol (mantar tedavisinde 
kullanılır) gibi ilaçların etkileri azalabilir. Kalsiyum/Vitamin D 3 içeren  efervesan tablet 
ile bu ilaçla rın kullanımı arasında, en az 2 saatlik bir ara bırakınız.  
 Levotiroksin içeren ilaçların kalsiyum ile birlikte alındığında emilimi bozulduğundan, iki 
ilacın en az 2 saat ara verilerek alınması gerekmektedir.  
 Kalsiyum tuzları T4 emilimini azaltabilir . 
 Kalsi yum/Vitamin D 3’ün kolestiramin veya parafin yağı içeren ilaçlarla birlikte 
kullanılması durumunda, kalsiyum/ vitamin D 3 içeren  efervesan tabletin bu ilaçların 
alımından en az 2 saat önce veya 4 -6 saat sonra alınması önerilir.  
 Kalsiyum içeren preparatlar kal siyum kanallarını doyurarak verapamil gibi kalsiyum 
kana l blokörlerinin  (yüksek tansiyon tedavisinde kullanılan bir ilaç grubu)  etkinliğini 
azaltabilir.  
 Atenolol gibi beta blokörlerle  (yüksek tansiyon tedavisinde kullanılan bir ilaç grubu)  
kalsiyum içeren preparatların birlikte kullanılması beta blokörlerin kandaki seviyesini 
değiştirebilir.  
 Kalsiyum/Vitamin D 3 içeren efervesan tablet çinkonun emilimini azaltabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise , lütfen doktorunuza veya eczacınıza bunlar hakkında bilgi veriniz . 
 
  
 
6 3. RİSEPLUS nasıl kullanılır ? 
 Uygun kullanım ve doz/uygulama sıklığı için talimatlar:  
RİSEPLUS Tedavi Paketi’ni daima doktorunuzun size söylediği şekilde alınız. Emin 
değilseniz bunu doktorunuzla kontrol ediniz.  
 
Doktor tarafından başka bir şekilde tavsiye edilmediği takdirde önerilen RİSEPLUS dozu ; 
haftada 1 kez bir risedronat sodyum 35 mg efervesan tablet alımından sonra, takip eden 6 gün 
boyunca günde 1 kez bir kalsiyum/ vitamin D 3 1000 mg/880 IU efervesan tablettir. Bu tedavi 
planı, tedavi sonlanana kadar her hafta tekrarlanmalıdır.  
 
 Uygulama yolu ve metodu:  
Risedronat sodyum  içeren  efervesan tablet:  
Risedronat sodyum 35 mg efervesan tableti yiyecek veya su haricindeki içeceklerle birlikte 
ALMAMANIZ çok önemlidir. Tableti almak için haftanın size en uygun olan gününü seçiniz. 
Her haftanın aynı günü risedronat sodyum içeren efervesan tableti alınız.  
 
 Risedronat sodyum  içeren  efervesan tablet i günün ilk yiyeceği, içeceği (su dışında) veya 
başka bir ilaçtan en az 30 dakika önce alınız.  
 Risedronat sodyum içeren efervesan tablet i mide yanmasını engellemek için dik 
pozisyonda iken (oturabilir ya da ayakta durabilirsiniz) alınız.  
 Risedronat sodyum içeren efervesan tablet i bir bardak  suda (yaklaşık 200 ml) eriterek 
alınız . Tableti su dışında başka bir içecek veya maden suyu ile almayınız.  
 Risedronat sodyum içeren efervesan tablet i aldıktan sonra 30 dakika uzanmayınız . 
 Efervesan t abletler i emmeyiniz  veya çiğnemeyiniz.  
 
Kalsiyum/Vitamin D 3 içeren efervesan tablet:  
Efervesan tablet bir bardak suda eritilmeli (yaklaşık 200 ml) ve hemen içilmelidir.  
 
Değişik yaş grupları:  
Çocuklarda kullanımı:  
Risedronat sodyumun etkililiği ve güvenliliği üzerine yeterli veriler bulunmadığından 18 
yaşın altındaki çocuklarda önerilmez.  
 
Yaşlılarda kullanımı:  
Genç hastalarla karşılaştırıldığında y aşlı hastalarda (> 60 yaş) özel bir doz ayarlamasına gerek 
yoktur.  
 
Özel kullanım durumları:  
Böbrek yetmezliği : 
Hafif ya da orta derecede böbrek yetmezliği olan hastalarda doz ayarlamasına gerek yoktur. 
RİSEPLUS, şiddetli böbrek yetmezliği olan hastalarda (kreatinin klerensi 30 ml/dak’dan 
düşük) kullanılmamalıdır.  
 
  
 
7 Karaciğer yetmezliği:  
Karaciğer yetmezliği olan hastalarda doz ayarlamasına gerek yoktur.  
 
Eğer RİSEPLUS’ın etkisinin çok güçlü veya zayıf olduğuna dair bir izleminiz var ise , 
doktorunuz  veya eczacınız ile konuşunuz.  
 
Kullanmanız gerekenden daha fazla RİSEPLUS kullandıysanız:  
Risedronat sodyum  içeren  efervesan tabletten kullanmanız gerekenden fazlasını 
kullanmışsanız, bir bardak dolusu süt içiniz ve bir doktor veya eczacı ile konuşunuz.  Aşırı doz 
durumlarında kandaki ka lsiyumda bir azalma beklenebilir. Parmaklar, ayak ve ağız çevresinde 
karıncalanma, kas spazmı, nöbet ve ses tellerinin spazmı ve düzensiz kalp atışı mümkün 
hayatı tehdit eden durumlar çok düşük kalsiyumun belirti ve bulgularıdır.  
 
Kalsiyum/Vitamin D 3 içeren  efervesan tableti kullanmanız gerekenden daha fazla 
kullandığınızda bulantı, kusma, susama, çok su içme, sık idrara çıkma, su kaybı ve kabızlık 
gibi hiperkalsemi (kan kalsiyum seviyelerinin aşırı yükselmesi) belirtileri görülebilir.  
Elinizdeki RİSEP LUS  kutusunu ve içinde  kalan efervesan tabletleri yanınıza alarak , hemen  
doktor veya eczacınıza danışınız ya da size en yakın hastaneye başvurunuz.  
 
RİSEPLUS’ta n kullanmanız gerekenden fazlasını kullanmışsanız , bir doktor veya eczacı ile  
konuşunuz.  
 
RİSEPLUS 'ı kullanmayı unutursanız : 
Risedronat sodyum içeren efervesan tableti almayı unutursanız, hatırladığınız gün yalnızca bir 
tablet alınız. Daha sonra normal rutinlerinize dönebilirsiniz;  tabletleri normalde haftada 1  defa 
bir tablet almaya devam etm elisiniz. İki tablet aynı gün içerisinde alınmamalıdır. Eğer sabah 
risedronat sodyum  içeren  efervesan tableti almayı unuttuysanız, gün içinde daha geç saatte 
ALMAYINIZ.  
 
Kalsiyum/Vitamin D 3 içeren  efervesan tableti almayı unuttuğunuzu fark ederseniz, mümkün 
olan en kısa sürede ilacınızı alınız. Eğer bir sonraki dozu almanıza çok az zaman kalmışsa, 
unuttuğunuz dozu atlayıp bir sonraki doz zamanına kadar bekleyiniz.  
 
Unutulan dozları dengelemek için ç ift doz almayınız.  
 
RİSEPLUS ile tedavi sonlandırıldığında oluşabilecek etkiler : 
Eğer tedaviyi keserseniz, kemik kütlenizde kayıp olmaya başlayabilir.  Lütfen tedaviyi 
kesmeyi düşünmeden önce doktorunuzla konuşun.  
 
4. Olası yan etkiler nelerdir?  
Tüm ilaçlar gibi, RİSEPLUS ’ın içeriğinde bulunan maddelere duyarlı olan kişilerde yan 
etkiler  olabilir.  
 
  
 
8 Aşağıdakilerden biri olursa, RİSEPLUS ’ı kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 Şiddetli doku şişmesiyle karakterize belirtiler (anjiyoödem reaksiyonları)  
 Yüzde, dilde , dudaklarda, ağız  veya boğazda şişme  
 Yutma güçlükleri  
 Kurdeşen ve solunum güçlüğü  
 Ellerin, ayakların ve bileklerin ani şişmesi  
 Cilt altında kabarcıkların olduğu şiddetli deri reaksiyonları  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin RİSEPLUS’a  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin h epsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz:  
 Göz iltihabı, çoğunlukla ağrı ile birlikte, kızarıklık veya ışığa karşı duyarlılık  
 Genellikle diş çekimini takiben iyileşme gecikmesi ve enfeksiyon ile bağlantılı alt çene 
kemiği problemleri (Bkz. Bölüm 2. RİSEPLUS ’ı kullanmadan önce dikkat edilmesi 
gerekenler)  
 Yutma sırasında ağrı, yutma güçlüğü, göğüs ağrısı veya yeni ya da kötüleşen m ide 
yanması gibi yemek borusu ile ilgili belirtiler  
 Zihin karışıklığı  
 Kemik ağrısı  
 Kas güçsüzlüğü  
 Uyku hali  
 Kusma  
 Kan ve idrarda kalsiyum değerlerinin yükselmesi  
 Kalsiyum/Vitamin D 3’ün a şırı kullanım ına bağlı olarak böbrek taşı   
 Ülser  (midenin iç yüzündeki belirli bir kısmın aşınması sonucu meydana gelen yara)  
 
Bunların hepsi ciddi yan etkilerdir. Acil tıbbi müdahale  gerekebilir.  
Ciddi yan etkiler çok seyrek görülür.  
 
 Özellikle osteoporoz için uzun vadeli tedavi gören hastalarda, olağandı şı uyluk kemiği 
kırılması durumu nadiren oluşabilir. Eğer uyluk, kalça veya kasık ağrısı, halsizlik veya 
rahatsızlık yaşarsanız bu uyluk kemiğinde olası bir kırığın erken göstergesi olabileceği 
için doktorunuza başvurun.  
 
Bununla birlikte, klinik çalışmala rda gözlemlenen diğer yan etkiler genellikle hafiftir ve 
hastanın tabletleri kullanmayı bırakmasına neden olmamıştır.  
 
 
  
 
9 Aşağıdakilerden herhangi birini fark ederseniz, doktorunuza söyleyiniz:  
 
Yaygın yan etkiler  (Her 10 hastanın en fazla 1 tanesini etkileyebilir)  
 Hazımsızlık, kendini kötü hissetme, mide ağrısı, mide krampları veya rahatsızlığı, 
kabızlık, doygunluk hissi, gaz, ishal, bulantı  
 Kemik, kas veya eklem ağrıları  
 Baş ağrısı  
 
Yaygın olmayan yan etkiler (Her 100 hastanın en fazla 1 tanesini etk ileyebilir)  
 Yemek borusunun iltihabı ve ülseri sonucunda yutma güçlüğü veya yutma sırasında ağrı, 
mide ve onikiparmak bağırsağının (midenin boşaldığı bağırsak) iltihabı (Bkz. Bölüm 2. 
RİSEPLUS ’ı kullanmadan önce dikkat edilmesi gerekenler)  
 Gözün renkli böl ümünün (iris) iltihabı (ağrıyan kırmızı göz ve görmede olası 
değişiklikler)  
 
Seyrek yan etkiler (Her 1000 hastanın en fazla 1 tanesini etkileyebilir)  
 Dil iltihabı (kırmızı, şiş ve muhtemelen ağrılı), yemek borusunda daralma  
 Anormal karaciğer testleri bildirilmiştir. Bunlar yalnızca kan testleri ile teşhis edilebilir.  
 Karın ağrısı  
 Kaşıntı , cilt döküntüsü, kurdeşen (ürtiker)  
Çok seyrek yan etkiler (Her 10000 hastanın en fazla 1 tanesini etkileyebilir)  
 Kulağınızda ağrı, akıntı ve/veya kulak enfeksiyonu varsa doktorunuz ile görüşünüz. 
Bunlar kulakta kemik hasarı belirtileri olabilir.  
 
Bilinmiyor (Eldeki verilere göre bu verilerin sıklığı bilinmemektedir)   
 Saç dökülmesi  
 Karaciğer bozukluğu  
 İştahsızlık  
 Ağız kuruluğu  
 Geğirme  
 Mide salgısında artış  
 Gece idrara  çıkmada artış  
 Metalik tat  
 
Bunlar RİSEPLUS ’ın hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız , 
doktorunuzu veya eczacınızı bilgilendiriniz.  
 
 
 
 
 
  
 
10 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. RİSEPLUS’ ın saklanması  
RİSEPLUS’ı çocukların göremeyeceği, erişemeyeceği yerlerde ve ambalajında saklayınız.  
25oC’nin altındaki oda sıcaklığında ve kuru yerde saklayınız.  
Her kullanımdan sonra tüpün kapağını kapatmayı unutmayınız.  
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra RİSEPLUS’ı kullanmayınız . 
Eğer üründe ve/veya ambalajında bozukluklar fark ederseniz RİSEPLUS ’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi : Neutec İlaç San. Tic. A.Ş.  
 Esenler / İSTANBUL  
Telefon : 0 850 201 23 23  
Faks: 0 212 481 61 11  
E-mail: bilgi@neutec.com.tr  
 
Üreti m Yeri :   Neutec İlaç San. Tic. A.Ş.  
  Arifiye  / SAKARYA  
 
Bu kullanma talimatı  ( )  tarihinde onaylanmıştır.  
 