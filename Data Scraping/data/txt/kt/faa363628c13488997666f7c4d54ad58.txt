 
1/10 KULLANMA TALİMATI  
 
NİNAX 25 mg/10 m L IV infüzyon için konsantre çözelti içeren ampul  
Steril  
Damar içine uygulanır. 
 Her 10 mL’lik ampul;  
• Etkin  madde: 25 mg nikardipin hidroklorür. 
• Yardımcı  Maddeler: Sorbitol (480 mg), sitrik asit monohidrat (5,25 mg), sodyum 
hidroksit (0,9 mg) ve enjeksiyonluk su içerir. 
 
 
Bu Kullanma  Talimatında: 
1. NİNAX  nedir  ve ne için kullanılır?  
2. NİNAX’ı  kullanmadan önce dikkat edilmesi gerekenler  
3. NİNAX  nasıl  kullanılır?  
4. Olası  yan etkiler  nelerdir?  
5. NİNAX’ın  saklanması  
Başlıkları yer almaktadır. 
 
1. NİNAX nedir  ve ne için kullanılır?  
NİNAX 10 m L amber renkli ampul içerisinde 25 mg nikardipin hidroklorür içeren berrak, sarı 
çözeltidir. 1 veya 10 ampullük ambalajlarda sunulmuştur. Bu konsantre çözelti kullanılmadan önce seyreltilmelidir.  
 NİNAX, kalsiyum kanal blokerleri adı verilen bir ilaç grubun a ait olan Nikardipin hidroklorür aktif 
maddesini içerir.  
 
NİNAX ağız yoluyla alınan ilaçlarla tedavinin uygun olmadığı veya arzu edilmediği kısa süreli yüksek tansiyonun tedavisinde, özellikle ani gelişen ve yaşamı tehdit eden yüksek tansiyonun 
tedavisinde kullanılır.   Bu ilacı kullanmaya  başlamadan  önce bu KULLANMA TALİMATINI  dikkatlice  
okuyunuz, çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı 
kullandığınızı  doktorunuza söyleyiniz. 
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız  
 
2/10 Ameliyattan sonra yüksek tansiyonu kontrol etmek için de kullanılabilir. 
 
Kendinizi daha iyi hissetmiyorsanız veya daha kötü hissediyorsanız bir doktorla konuşmalısınız. 
 
NİNAX’ın etkin maddesi nikardipin, kalsiyum antagonistleri olarak bilinen ilaç grubuna dahildir. 
Nikardipin kan damarlarını gevşeterek etkisini gösterir, böylece kan basıncının azalmasına 
yardımcı olur.  
 
2. NİNAX kullanmadan önce dikkat edilmesi gerekenler  
NİNAX’ı aşağıdaki durumlarda KULLANMAYINIZ  
Eğer; 
• NİNAX ampulün içeriğindeki etkin maddeye (nikardipin hidroklorür) veya diğer 
bileşenlerinden herhangi birine karşı aşırı hassasiyetiniz (alerjiniz) varsa  
• Göğüs ağrınız (kararsız anjinanız) varsa  
• Kan basıncı yüksekliğiniz kalp kapakçığınızın daralmasına ya da başka bir kalp bozukluğuna 
bağlıysa  
• Son sekiz gün içinde kalp krizi geçirdiyseniz  
• Doktorunuz tarafından bazı şekerlere karşı tahammülsüzlüğünüz (fruktoz intoleransı) olduğu 
söylenmişse  
 
NİNAX’ı  aşağıdaki  durumlarda  DİKKATLİ KULLANINIZ  
Eğer  aşağıdaki durumlar sizde varsa NİNAX  almadan önce doktorunuzla veya hemşirenizle 
konuşun:  
• Kalp yetmezliğiniz varsa  
• Anjinanız ( şiddetli göğüs ağrınız) varsa  
• Karaciğeriniz düzgün çalışmıyorsa veya geçmişte karaciğer hastalığınız varsa  
• Portal hipertansiyonunuz (karaciğere dalak ve mide -barsak sisteminden gelen kanı taşıyan ve 
portal ven adı verilen toplar damardaki kan basıncı yükselmesi) varsa.  
• Sirozunuz varsa (Bu ilacın yüksek dozlarda verilmesinin sirozl u hastalarda portal 
hipertansiyonu ve portal ven ile tüm vücuttan kanı toplayan damarlar arasında oluşan yan 
toplar damarlara geçişteki kan akışını kötüleştirdiği bildirilmiştir).  
• Beyninizde yüksek basınç varsa  
• Yakın zamanda felç geçirdiyseniz  
• Beta bloker kullanıyorsanız  
• Eğer hamileyseniz  
• 18 yaşından küçükseniz  (18 yaş altında, yalnızca pediatrik yoğun bakım ortamlarında veya 
ameliyat sonrası yaşamı tehdit eden hipertansiyon için kullanılmalıdır.)  
• Daha önceden doktorunuz tarafından bazı şekerlere karşı tahammülsüzlüğünüz olduğu 
söylenmişse, bu tıbbi ürünü size vermeden önce doktorunuzla temasa geçiniz. 
 
Bu koşullara sahipseniz, doktorunuzun sizi ek testler ile izlemesi veya dozu değiştirmesi 
 
3/10 gerekebilir. Yukarıdakilerden herhangi biri sizin için geçerliyse veya emin değilseniz, almadan 
önce doktorunuza söyleyiniz. 
 
Bu uyar ılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 NİNAX’ın  yiyecek  ve içecek  ile kullanılması  
NİNAX damar yoluyla uygulanan bir ilaçtır; uygulama şekli açısından yiyecek ve içeceklerle 
herhangi bir etkileşimi yoktur. Ancak greyfurt ve greyfurt suyu nikardipin ile etkileşebilir. Bu 
etkileşim tehlikeli sonuçlara neden olabilir. Diyetinizde doktorunuz un tavsiyelerine uyunuz.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Doktorunuz tarafından özellikle uygun görülmediği takdirde, gebelik döneminde NİNAX 
kullanmayınız. 
 Tedaviniz  sırasında  hamile  olduğunuzu fark ederseniz hemen  doktorunuza  veya  eczacınıza  
başvurunuz.  
 NİNAX enjeksiyonluk çözelti, doğum eylemi sırasında spontan indüksiyonu engelleyebileceğinden, gebeliğinin son üç ayındaki  kadınlarda dikkatli kullanılmalıdır.  
 NİNAX enjeksiyonluk çözelti, birden fazla çocuğa gebeyseniz (ikiz veya daha fazla) veya başka 
uygun bir seçenek olmadığı sürece kalbinizle ilgili herhangi bir sorununuz varsa gebelik 
döneminde kullanılmamalıdır.  
 
Emzirme  
İlacı kullanmadan önce  doktorunuza veya eczacınıza  danışınız.  
 
Eğer emziriyorsanız, ancak doktorunuz kesinlikle gerekli olduğuna inanıyorsa NİNAX 
kullanabilirsiniz. Doktorunuz tarafından özellikle uygun görülmediği takdirde, emzirme 
döneminde NİNAX kullanmayınız. 
 
Araç ve makine  kullanımı  
Nikardipin enjeksiyonluk çözelti, araç ve makine kullanma yeteneğinizi etkilemez , ancak 
hipotansiyon ve baş dönmesi yapabilir. 
 
NİNAX içeriğinde  bulunan bazı yardımcı  maddeler hakkında önemli  bilgiler  
NİNAX her 10 m L’sinde 1 mmol (23 mg)’dan daha az sodyum ihtiva eder; yani esasında sodyum 
içermez. Sodyuma bağlı herhangi bir etki beklenmez.   
 
4/10 NİNAX içeriğinde hayvansal ürün bulunmamaktadır. 
 
NİNAX her 10 m L’sinde 480 mg sorbitol ihtiva eder. Sorbitol bir fruktoz kaynağıdır. Sizde (veya 
çocuğunuzda) nadir görülen bir genetik bozukluk olan kalıtsal fruktoz intoleransı (HFI) varsa, siz (veya çocuğunuz) bu ilacı almamalısınız. HFI'li hastalar, ciddi yan etkilere neden olabilecek 
fruktozu parçalayamazlar. Sizde (veya çocuğunuzda) HFI varsa veya çocuğunuz mide bulantısı, 
kusma veya şişkinlik, mide krampları veya ishal gibi hoş olmayan etkiler nedeniyle artık tatlı 
yiyecek veya içecek alamıyorsa, bu ilacı almadan önce doktorunuza söylemelisiniz. 
 
Diğer ilaçlar  ile birlikte  kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
söyleyiniz. Buna reçetesiz alınan ilaçlar ve bitkisel ilaçlar dahildir. Bunun nedeni ise  Nikardipin 
enjeksiyonluk çözelti nin, diğer bazı ilaçların çalışma şeklini etkiley ebilmesid ir. Ayrıca, diğer bazı 
ilaçlar da Nikardipin  enjeksiyonluk çözeltinin  çalışma şeklini etkileyebilir.  
 
Özellikle aşağıdaki ilaçlardan herhangi birini alıyorsanız doktorunuza söyleyiniz:  
- Dantrolen (uzun süreli kas sertliğini tedavi etmek için kullanılır)  
- Propranolol, atenolol ve metoprolol gibi beta blokerler (yüksek tansiyon ve kalp 
rahatsızlıklarının tedavisinde kullanılır)  
- Karbamazepin, fenobarbiton, primidon ve fenitoin gibi nöbetleri kontrol etmek için kullanılan ilaçlar  
- Baklofen (kas spazmlarını tedavi etmek için kullanılır)  
- Takrolimus, sirolimus ve siklosporin gibi vücudun bağışıklık sistemini kontrol etmek için kullanılan başka ilaçlar kullanıyorsanız özellikle doktorunuza söyleyiniz.  
- İtrakonazol (belirli mantar enfeksiyon türlerini tedavi etmek için kullanılır)  
- Rifampisin (tüberküloz ve diğer bazı enfeksiyon türlerini tedavi etmek için kullanılır)  
- Doksazosin, prazosin ve terazosin gibi alfa blokerler (yüksek tansiyon veya erkeklerde prostat problemlerini tedavi etmek için kullanılır)  
- Yüksek tansiyon için başka herhangi bir ilaç  
- Simetidin (hazımsızlık veya mide ülserlerini tedavi etmek için  kullanılır ) 
- Digoksin (kalp rahatsızlıkları için kullanılır)  
- Amifostin (belirli kanser tedavilerinin zararlı etkilerine karşı koruma sağlamak için 
kullanılır)  
- Depresyon, anksiyete veya diğer akıl sağlığı sorunlarını tedavi etmek için ilaçlar  
- Morfin veya kodein gibi güçlü ağrı kesici ilaçlar  
- İnflamasyonu tedavi etmek için kullanılan steroidler ve tetrakosaktid gibi ilaçlar  
- Magnezyum enjeksiyonu (gebeli kte şiddetli yüksek tansiyon tedavisinde kullanılır). 
 
Bir ameliyat geçiriyorsanız, bunlardan bazıları Nikardipin  enjeksiyonluk çözeltinin  çalışma şeklini 
etkileyebileceğinden, anestezistinizin başka hangi ilaçları aldığınızı bilmesi gerekecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
 
5/10 kullandınız ise lütfen doktorunuza veya eczacınıza bunlar hakkında bilgi veriniz.  
 
Ayrıca;  
NİNAX, bazı ilaçlarla geçimsizdir. Geçimsiz olduğu bilinen bu ilaçlar çözeltiye eklenmemeli; bu ilaçların seyreltilmesi için başka çözeltiler tercih edilmelidir.  
 Çözeltiye eklenecek herhangi başka bir ilaçla olabilecek bir geçimsizlik riskini en aza indirmek 
için, karıştırma işleminden hemen sonra, uygulamadan önce ve uygulama sırasında belirli 
aralıklarla uygulaması yapılacak son karışımda herhangi bir bulanıklık veya çökelme olup 
olmadığı sağlık görevlisi tarafından kontrol edilecektir. 
 
3. NİNAX nasıl kullanılır?  
Uygun  kullanım  ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 Size verilecek enjeksiyonluk Nikardipin çözeltisinin miktarına doktorunuz karar verecektir. Bu, 
kan basıncınızı ne kadar ve ne kadar hızlı düşürmek istediklerine bağlı olacaktır.  
 
İlaç bir damara yavaşça enjekte edilecektir. Tedavi alırken kan basıncınız ölçülecek ve kan 
basıncınızın normal sevi yelere düşmesini sağlamak için doz ayarlanacaktır. 
 
Bu sırada yaşınız ve bu ilacın size uygulanma nedenini dikkate alacaktır.  
Doktorunuz size ayrı bir tavsiyede bulunmadıkça bu talimatları takip ediniz.  
Doktorunuz NİNAX ile tedavinizin ne kadar süreceğini  size bildirecektir. Tedaviyi erken 
kesmeyiniz çünkü istenen sonucu alamazsınız.  
 
NİNAX 0,1 mg/m L infüzyon çözeltisi, yalnızca toplardamar içine ve bu amaca uygun bir plastik 
boru (set) aracılığıyla uygulanır. 
 
İnfüzyon sırasında ve infüzyondan sonra kan b asıncınızı ve kalp atışınızı sağlık personeli takip  
edecektir.  
 
NİNAX enjeksiyonluk çözelti, yalnızca sürekli intravenöz infüzyon yoluyla uygulanmalıdır. Kan 
basıncının sürekli olarak izlendiği hastaneler ve yoğun bakım üniteleri gibi iyi kontrol edilen ortamlarda yalnızca uzmanlar tarafından uygulanmalıdır. Uygulama hızı, elektronik bir şırınga 
pompası veya bir  infüzyon pompa sı kullanılarak doğru bir şekilde kontrol edilmelidir.  
 
Kan basıncı ve kalp hızı, infüzyon sırasında en az 5 dakikada bir ve daha sonra yaşamsal belirtiler 
stabil olana kadar  ve Nikardipin enjeksiyonluk çözelti uygulamasının bitiminden sonra en az 12 
saat boyunca izlenmelidir.  
 
6/10 Antihipertansif etki, uygulanan doza bağlı olacaktır. İstenilen kan basıncını elde etmek için dozaj 
rejimi, hedeflenen kan basıncına, hastanın yanıtına ve hastanın yaşına veya durumuna bağlı olarak 
değişebilir.  
 Santral venöz yoldan verilmedikçe, kullanımdan önce 0,1 – 0,2 mg/m L'lik bir konsantrasyona 
seyrelti lir. 
Uygulama yolu ve metodu:  
NİNAX 0,1 mg/mL infüzyon çözeltisi, yalnızca sürekli intravenöz infüzyon yoluyla 
uygulanmalıdır.  
Değişik yaş grupları  
Yetişkinlerde kullanım:  
Başlangıç dozu: Tedavi, 15 dakika boyunca 3- 5 mg/saat hızında sürekli Nikardipin uygulamasıyla 
başlamalıdır.  Doz , her 15 da kikada bir 0,5 veya 1 mg'lık artışlarla artırılabilir. 
 
İnfüzyon hızı 15 mg/saati geçmemelidir.  
 
İdame dozu: Hedef basınca ulaşıldığında, terapötik etkinliği sürdürmek için doz kademeli olarak, genellikle 2 ila 4 mg/saat arasında azaltılmalıdır.  
 Çocuklard a kullanım:  
18 yaşın altındaki çocuklarda kullanımı ile ilgili yeterli bilgi mevcut değildir.  Düşük doğum ağırlıklı bebeklerde, yenidoğanlarda, emzirilen bebeklerde, bebeklerde ve 
çocuklarda güvenlilik ve etkililiği gösterilmemiştir.  
 
Nikardipin, yalnızca pediatrik yoğun bakım ortamlarında veya ameliyat sonrası yaşamı tehdit eden 
hipertansiyon için kullanılmalıdır. 
 
Başlangıç dozu: Acil durumlarda dakikada 0,5 ila 5 mcg/kg başlangıç dozu önerilir. 
 
İdame dozu: Dakikada 1 ila 4 mcg/kg idame dozu önerilir. 
 
Nikardipin, böbrek yetmezliği olan çocuklarda özellikle dikkatli kullanılmalıdır. Bu durumda, 
sadece en düşük doz kullanılmalıdır.  
Yaşlılarda  kullanım:  
Yaşlı hastalar, bozulmuş böbrek ve/veya karaciğer fonksiyonu nedeniyle Nikardipin etkilerine 
daha duyarlı olabilir. Kan basıncına ve klinik duruma bağlı olarak, 1 ila 5 mg/saat dozunda 
başlayarak sürekli bir Nikardipin infüzyonu sağlanması tavsiye edilir. 30 dakika sonra, 
gözlemlenen etkiye bağlı olarak, hız 0,5 mg/saat ’lik dozlarla arttırılmalı veya azaltılmalıdır. Hız 
15 mg/saati geçmemelidir.  
 
7/10 Özel  kullanım  durumları  
Böbrek /Karaciğer yetmezliği:  
Karaciğer veya böbrek bozukluğu olan hastalarda doz yavaşça ayarlanır.  
 
Eğer, NİNAX’ın etkisinin çok güçlü veya zayıf olduğuna dair bir izleniminiz var ise, doktorunuz 
veya eczacınız ile konuşunuz.  
Kullanmanız gerekenden daha fazla NİNAX kullandıysanız:  
NİNAX’ın size verildiği hastane veya kliniğin aşırı dozun herhangi bir etkisini tedavi etmeye 
yeterli donanıma sahip olduğundan emin olmalısınız . 
 
4. Olası yan etkiler nelerdir?  
Tüm ilaçlar gibi NİNAX içeriğinde bulunan maddelere duyarlı olan kişilerde yan etkiler olabilir.  
 
NİNAX 0,1 mg/m L infüzyon uygulaması ile deneyimlenen yan etkilerin  çoğu damarların 
genişlemesini (vazodilatasyonu) takiben beklenen etkilerdir.  
 Aşağıda belirtilen yan etkiler, doz aşımına ya da uygulama tekniğine bağlı olarak görülebilen yan etkiler olup görülme sıklıkları şu şekilde sınıflandırılmıştır : Çok yaygın (≥1/10); yaygın (≥1/100 
ila <1/10);  yaygın olmayan (≥1/1.000 ila <1/100); seyrek  (≥1/10.000 ila <1/1000); çok seyrek 
(<1/10.000), bilinmiyor (eldeki verilerden hareketle tahmin edilemiyor ). 
 Çok yaygın  
• Baş ağrısı  
 Yaygın  
• Düşük tansiyon (Hipotansiyon)  
• Baş dönmesi  
• Çarpıntı (kalp atımının hızlanması)  
• Bulantı/kusma  
• Bacaklarda ya da bileklerde şiş lik 
• Pozisyon değişikliği ile, yatar durumdan ayağa kalkıldığında kan basıncının düşmesi. Bu durum 
baş dönmesi, sersemlik hali ya da bayılmaya neden olabilir. 
• Deride al basması  
 
Bilinmiyor:  
• Trombositopeni (pıhtılaşmayı sağlayan kan hücrelerinin sayısında azalma) ; bu durum kanama 
ya da deride morarma riskinde artış yapar  
• Göğüs ağrısı  
• Karın ağrısı  
• İlacın uygulandığı toplardamarınızda iltihaplanma  
• Alerjik reaksiyonlar  
 
8/10 • Kalbin ritminde yavaşlama  
• Akciğerlerinizde sıvı arışına ve nefes kesilmelerine yol açan kalp problemleri  
• Deride kızarıklık  
• Karaciğerinizin nasıl çalıştığını gösteren testlerde değişiklikler  
• Zihin bulanıklığı, sersemlik (Konfüzyon)  
• Kas tonusunun artması (Hipertoni) 
• Bağırsak düğümlenmesi (Paralitik ileus)  
• Yüzeysel damarlarda ya da varislerde pıhtı  oluşması  
 
Bu yan etkilerden herhangi birini fark ederseniz, hemen doktorunuza bildiriniz  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya da 0800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. NİNAX’ın  saklanması  
NİNAX’ı  çocukların göremeyeceği, erişemeyeceği yerlerde ve ambalajında saklayınız. 
 
25°C’nin altındaki oda sıcaklığında, ışıktan koruyarak saklanmalıdır. 
 Kullanıncaya kadar orijinal ambalajında saklayınız.  
NİNAX sulandırıldıktan sonra kullanılmalıdır. Seyreltilmiş çözeltiler oda sıcaklığında 24 saat 
stabildir.  
 
Açıldıktan sonra:  
Seyreltilmemiş veya polipropilen bir şırıngada %5 dekstroz çözeltisi içinde se yreltilmiş çözeltinin 
fizikokimyasal stabilitesi, ışıktan uzakta +25°C sıcaklıklarda 24 saat boyunca kanıtlanmıştır.  
Bununla birlikte, mikrobiyolojik açıdan ürün hemen kullanılmalıdır.  
 
Herhangi bir ilacı atık su veya evsel atık yoluyla atmayın. Artık kull anmadığınız ilaçları nasıl 
atacağınızı eczacınıza sorunuz. Bu önlemler çevrenin korunmasına yardımcı olacaktır.  
 
Son kullanma  tarihiyle  uyumlu olarak kullanınız.  
 
Ambalaj daki son kullanma tarihinden sonra NİNAX’ı  kullanmayınız. 
 
9/10  
Son kullanma tarihi ambalajın üzerinde belirtilen ayın son günüdür. 
 
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
HAVER  FARMA  İlaç A.Ş. 
Akbaba  Mah.  Maraş  Cad. No:52/2/1 
Beykoz/ İSTANBUL  
 
Üretim Y eri: 
OSEL  İlaç San. ve Tic. A.Ş. 
Akbaba  Mah.  Maraş  Cad. No:52 
Beykoz/İSTANBUL  
 
Bu kullanma talimatı …/…/… tarihinde onaylanmıştır.  
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 NİNAX nasıl hazırlanmalı ve uygulanmalıdır?  
 UYARI: AMPULLER UYGULANMADAN ÖNCE SEYRELTİLMELİDİR.  
 
NİNAX Ampul’ ü kullanmadan önce içindeki çözeltiyi partikül ve renk değişikliği açısında görsel 
olarak inceleyiniz. NİNAX Ampul çözeltisi normalde berrak, sarı çözeltidir. 
 
NİNAX ampuller tek kullanım içindir.  
 
10/10 NİNAX intravenöz kullanım içindir. Kan basıncında istenilen düşmeyi sağlamak için dozu titre 
ediniz.  
 
Elde edilecek kan basıncına ve hastanın yanıtına göre dozu ayarlayınız.  
 
Seyreltilmiş NİNAX çözeltisini santral yol veya geniş periferal ven aracılığıyla uygulayınız. 
 
Eğer periferal ven ile uygulanmışsa infüzyon bölgesini her 12 saatte bir değiştiriniz. 
 
Seyreltme: NİNAX ampul 0,1 mg/mL  konsantrasyonunda yavaş sürekli infüzyon şeklinde 
uygulanmaktadır. Her ampul (25 mg), 0,1 mg/m L konsantrasyonda toplam 250 mililitrelik çözelti 
elde edecek şekilde 240 m L geçimli b ir sıvı ile (bkz. aşağıda) seyreltilmelidir. 
 
Nikardipin hidroklorür, cam veya polivinil klorür kaplar içerisindeki aşağıdaki çözeltiler ile oda  
sıcaklığında 24 saat süreyle geçimli ve stabil bulunmuştur:  
• %5  Dekstroz Enjeksiyonu, USP  
• %5  Dekstroz ve %0 ,45 Sodyum Klorür Enjeksiyonu, USP  
• %5  Dekstroz ve %0,9 Sodyum Klorür Enjeksiyonu, USP  
• %5  Dekstroz ile 40 mEq Potasyum, USP  
• %0,45 Sodyum Klorür Enjeksiyonu, USP  
• %0,9 Sodyum Klorür Enjeksiyonu, USP  
 
NİNAX ampul, “%5 Sodyum Bikarbonat Enjeksiyonu, USP” ya da “Laktatlı Ringer  
Enjeksiyonu, USP” ile geçimsizdir. 
 Seyreltilmiş NİNAX çözeltisini aynı intravenöz yoldan veya aynı ambalaj içinde diğer ürünler ile 
birlikte karıştırmayınız.  
