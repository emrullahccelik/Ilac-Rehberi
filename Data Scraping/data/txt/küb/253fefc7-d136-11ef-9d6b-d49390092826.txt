KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRINAVESS 20 mg/ml infüzyon için konsantre çözelti.
2. KALİTATİF VE KANTİTATİF BİLEŞİM
Etkin madde:
Vernakalant hidroklorür 500 mg (25 ml konsantre 452.5 mg vernakalant serbest bazına
eşdeğerdir)
Sulandırıldıktan sonra çözeltinin konsantrasyonu 4 mg/ml vernakalant hidroklorürdür.
Yardımcı madde:
Sodyum klorür 2.5 mg/ml
500 mg içeren her flakon yaklaşık 3.5 mmol (80 mg) sodyum içerir.
Seyreltilmiş çözeltinin uygulanan her mililitresi yaklaşık 3.5 mg sodyum (sodyum klorür 9 mg/ml
(%0.9) enjeksiyon çözeltisi), 0.64 mg sodyum (%5 Dekstroz enjeksiyonu) veya 3.2 mg sodyum
(Enjeksiyon için Laktatlı Ringer çözeltisi) içerir.
Yardımcı maddeler için 6.1'e bakınız.
3. FARMASÖTİK FORM
İnfüzyon için konsantre çözelti (steril çözelti)
pH’ı yaklaşık 5.5 olan berrak, renksiz-açık sarı arası renkte çözelti.
Tıbbi ürünün ozmolalitesi aşağıdaki sınırlarda kontrol edilir:
270-320 mOsmol/kg
4. KLİNİK ÖZELLİKLER
4.1. Terapötik endikasyonlar
Erişkinlerde yeni başlamış atriyal fibrilasyonun sinüs ritmine hızla dönüştürülmesinde endikedir.
-Cerrahi dışı hastalarda: ≤ 7 gün süren atriyal fibrilasyon
-Kalp cerrahisi geçirmiş hastalarda: ≤ 3 gün süren atriyal fibrilasyon
4.2. Pozoloji ve uygulama şekli
Pozoloji/uygulama sıklığı ve süresi:
BRINAVESS kardiyoversiyon için uygun, takipli klinik ortamda intravenöz infüzyonla
uygulanmalıdır. BRINAVESS sadece kalifiye tıp personeli tarafından uygulanmalıdır; hasta
infüzyon süresince sık aralıklarla izlenmeli ve infüzyon tamamlandıktan sonra en az 15 dakika
boyunca kan basıncı veya kalp hızında ani azalmaya işaret eden semptom ve bulgular yönünden
1/14takip edilmelidir (bkz. bölüm 4.4). Ürünle birlikte bir infüzyon öncesi kontrol listesi
verilmektedir. İlaç uygulanmadan önce, hekimin verilen bu kontrol listesini kullanarak hastanın
tedaviye uygunluğunu belirlemesi istenmektedir. Kontrol listesi BRINAVESS’i uygulayacak olan
tıp personeli tarafından okunmak üzere infüzyon kabının üzerine konmalıdır.
Pozoloji:
BRINAVESS hastanın vücut ağırlığına göre uygulanır ve hesaplanan maksimum doz için 113 kg
esas alınır. Tavsiye edilen başlangıç dozu 10 dakikada infüzyonla verilen 3 mg/kg’dır. Vücut
ağırlığı 113 kg ve üzeri hastalarda, maksimum başlangıç dozu olarak 339 mg (4 mg/ml çözeltinin
84.7 ml'si) aşılmamalıdır. Sinüs ritmine dönüş (konversiyon) ilk infüzyonun bitiminden sonra 15
dakika içinde gerçekleşmezse, ikinci 10 dakikalık infüzyonla 2 mg/kg uygulanabilir. Vücut
ağırlığı 113 kg ve üzeri hastalarda, maksimum ikinci infüzyon dozu olarak 226 mg (4 mg/ml
çözeltinin 56.5 ml'si) aşılmamalıdır. 24 saat içinde 5 mg/kg’dan fazla kümülatif dozlar
uygulanmamalıdır. Birinci ve ikinci infüzyondan sonra tekrarlı dozlara ilişkin klinik veriler
yoktur. 24. saatte anlamlı olmayan vernakalant düzeyleri görülmektedir.
Sinüs ritmine dönüş birinci veya ikinci infüzyon sırasında gerçekleşirse, o infüzyona sinüs
ritmine dönüş tamamlanıncaya kadar devam edilmelidir. Hemodinamik yönden stabil atriyal
flater ilk dozdan sonra gözlenirse, BRINAVESS’in ikinci dozu uygulanabilir; çünkü hastalar
sinüs ritmine dönebilir (bkz. bölüm 4.4, 4.8).
Tercih edilen uygulama cihazı infüzyon pompasıdır. Ancak hesaplanan hacmin belirlenen
infüzyon süresi içinde doğru şekilde verilmesi şartıyla enjektör pompası da kabul edilebilir.
İntravenöz bolus veya puşe uygulamayınız.
Tavsiye edilen sulandırıcılar Enjeksiyon için %0.9 Sodyum Klorür, Enjeksiyon için Laktatlı
Ringer Çözeltisi veya Enjeksiyon için %5 Dekstroz'dur.
Uygulamadan önce tüm basamakları okuyunuz.
İnfüzyon için BRINAVESS'in hazırlanması
1.Basamak: Uygulanmadan önce flakonlar partiküllü madde ve renk değişikliği açısından gözle
kontrol edilmelidir. İçinde partiküller varsa veya renk değişikliği gözlenirse flakon
kullanılmamalıdır. Not: BRINAVESS infüzyon için konsantre çözeltisi renksiz- açık sarı arası
renktedir. Bu aralıktaki renk değişiklikleri ürünün potensini etkilemez.
2. Basamak: Konsantrenin seyreltilmesi
Doğru uygulama için, birinci ve ikinci infüzyon için gereken miktarı verebilmek amacıyla
tedavinin başında BRINAVESS 20 mg/ml'nin yeterli miktarı hazırlanmalıdır.
Aşağıdaki kılavuzu kullanarak konsantrasyonu 4 mg/ml olan bir çözelti hazırlayınız:
100 kg ve daha düşük ağırlıklı hastalar: 25 ml BRINAVESS 20 mg/ml, 100 ml seyrelticiye
eklenir.
100 kg'dan ağır hastalar: 30 ml BRINAVESS 20 mg/ml, 120 ml seyrelticiye eklenir.
2/143. Basamak: Çözeltinin incelenmesi
Sulandırılan steril çözelti, berrak ve renksiz- açık sarı arası renkte bir çözelti olmalıdır.
Uygulamadan önce çözeltiyi partiküllü madde ve renk değişikliği açısından gözle kontrol ediniz.
Uygulama şekli:
BRINAVESS flakonları tek kullanım içindir ve uygulanmadan önce sulandırılmalıdır.
4. Basamak: Birinci infüzyonun uygulanması
BRINAVESS’in ilk infüzyonu 10 dakikada 3 mg/kg doz şeklinde uygulanır. Bu süre zarfında
hasta kan basıncı veya kalp hızında ani azalmaya işaret eden semptom ve bulgular yönünden
dikkatle takip edilmelidir. Semptomatik hipotansiyon veya bradikardi eşliğinde veya bunlar eşlik
etmeden bu tip belirtiler gözlenirse infüzyon derhal durdurulmalıdır.
5. Basamak: Hastanın gözlenmesi
Sinüs ritmine dönüş gerçekleşmemişse, hastanın yaşamsal bulgularını ve kalp ritmini 15 dakika
daha gözlemleyiniz.
6. Basamak: İkinci infüzyonun uygulanması
Birinci infüzyon ile veya 15 dakikalık gözlem döneminde sinüs ritmine dönüş gerçekleşmemişse,
10 dakika boyunca 2 mg/kg devam infüzyonu uygulayınız.
565 mg'ın üzerindeki kümülatif dozlar incelenmemiştir.
Özel popülasyonlara ilişkin ek bilgiler:
Kalp cerrahisi geçiren hastalar:
Doz ayarlamasına gerek yoktur.
Böbrek ve karaciğer yetmezliği:
Böbrek ve karaciğer yetmezliği olan hastalarda doz ayarlaması gerekmemektedir (bkz. bölüm
4.4, 5.2).
Pediyatrik popülasyon:
BRINAVESS'in bu endikasyon için çocuklarda ve adolesanlarda (<18 yaş) kullanımı sözkonusu
değildir; bu nedenle bu popülasyonda kullanılmamalıdır.
Geriyatrik popülasyon (≥ 65 yaş):
Yaşa bağlı doz ayarlamasına gerek yoktur.
4.3. Kontrendikasyonlar
• Etkin maddeye veya yardımcı maddelerden herhangi birine aşırı duyarlılığı olan hastalarda
(bkz. bölüm 6.1) kullanılması,
• Ciddi aort stenozlu, sistolik kan basıncı < 100 mm Hg ve NYHA III ve NYHA IV sınıfı kalp
yetmezliği olan hastalarda,
3/14• Başlangıçta QT aralığı uzamış (düzeltilmemiş >440 msn) veya ciddi bradikardi, sinüs düğümü
disfonksiyonu veya kalp pili bulunmadan ikinci derece ve üçüncü derece kalp bloğu olan
hastalarda,
• BRINAVESS uygulamasından önceki 4 saatte ve uygulamadan sonraki ilk 4 saatte ritmi
kontrol eden intravenöz antiaritmiklerin (sınıf I ve sınıf III) uygulanması,
• Son 30 gün içinde akut koroner sendrom (miyokard enfarktüsü dahil) geçirmiş kişilerde
kontrendikedir.
4.4. Özel kullanım uyarıları ve önlemleri
BRINAVESS infüzyonu sırasında ve hemen sonrasında ciddi hipotansiyon vakaları rapor
edilmiştir. Tüm infüzyon süresince ve infüzyon tamamlandıktan sonra en az 15 dakika boyunca
hastalar yaşamsal bulgular değerlendirilerek ve devamlı kalp ritmi takibiyle dikkatle gözlem
altında tutulmalıdır.
Aşağıdaki semptom ve bulgulardan herhangi biri ortaya çıkarsa, BRINAVESS uygulamasına son
verilmeli ve bu hastalara uygun ilaç tedavisi verilmelidir:
• Semptomatik hipotansiyon veya bradikardi eşliğinde veya bunlar olmadan kan basıncında
ani düşüş ya da kalp hızında ani yavaşlama
• Hipotansiyon
• Bradikardi
• EKG değişiklikleri (örn., klinik yönden anlamlı sinüs duraklaması, tam kalp bloğu, yeni
dal demet bloğu, QRS veya QT aralığında anlamlı uzama, iskemi veya enfarktüs ile
uyumlu değişiklikler ve ventriküler aritmi).
Bu olaylar BRINAVESS’in ilk infüzyonu sırasında gerçekleşirse, hastalar BRINAVESS’in ikinci
dozunu almamalıdır.
Hasta infüzyon başlangıcından sonra 2 saat süreyle ve klinik EKG parametreleri stabilize
oluncaya kadar ilave gözlem altında tutulmalıdır.
Tedaviye cevap vermeyen hastalarda doğru akımlı kardiyoversiyon düşünülebilir. Dozdan sonra
iki saatin altında doğru akımlı kardiyoversiyon ile klinik deneyim mevcut değildir.
Farmakolojik kardiyoversiyona girişmeden önce, hastaların yeterince hidrate ve hemodinamik
yönden optimal koşullarda olduğundan emin olunuz. Gerekirse hastalar tedavi kılavuzlarına
uygun olarak antikoagülan tedavi almalıdır. Hipokalemisi düzeltilmemiş hastalarda (serum
potasyumu 3.5 mmol/l’nin altında), potasyum düzeyleri BRINAVESS kullanılmadan önce
düzeltilmelidir.
Hipotansiyon
Az sayıda hastada hipotansiyon görülmesi beklenebilir (vernakalant %7.6, plasebo %5.1).
Hipotansiyon tipik olarak erken dönemde, infüzyon sırasında veya infüzyon bittikten kısa süre
sonra görülür ve standart destekleyici yöntemlerle genellikle düzeltilebilir. Yaygın olmayan
şekilde, ciddi hipotansiyon vakaları gözlenmiştir. Konjestif kalp yetmezliği (KKY) olan
4/14hastaların daha yüksek hipotansiyon riski taşıyan bir popülasyon olduğu belirlenmiştir (bkz.
bölüm 4.8).
İnfüzyon süresince ve infüzyon tamamlandıktan sonra en az 15 dakika boyunca hastanın kan
basıncı veya kalp hızında ani azalmaya işaret eden semptom ve bulgular yönünden takip edilmesi
gereklidir.
Konjestif kalp yetmezliği
Konjestif kalp yetmezliği (KKY) olan hastalarda hipotansif olayların genel insidansı vernakalant
uygulanan hastalarda uygulamadan sonraki ilk 2 saatte plasebo alan hastalara oranla daha yüksek
bulunmuştur (sırasıyla %16.1 ve %4.7). KKY’si olmayan hastalarda hipotansiyon insidansı ise
vernakalant uygulanan hastalarda uygulamadan sonraki ilk 2 saatte plasebodan anlamlı olarak
farklı bulunmamıştır (sırasıyla %5.7 ve %5.2). KKY olan hastalarda BRINAVESS uygulamasını
takiben %2.9 oranında ve plasebo ile %0 oranında ortaya çıkan hipotansiyon ilacı bırakmaya
sebep olan olay veya ciddi advers olay olarak bildirilmiştir.
KKY öyküsü olan hastalarda dozdan sonraki ilk iki saatte ventriküler aritmi insidansının daha
yüksek olduğu görülmüştür (BRINAVESS ile %7.3, plasebo ile % 1.6). Bu aritmiler tipik olarak
asemptomatik, monomorfik, devamlı olmayan (ortalama 3-4 vurum) ventriküler taşikardiler
şeklinde ortaya çıkmıştır. Buna karşılık, BRINAVESS veya plasebo ile tedavi edilen KKY
öyküsü olmayan hastalarda ventriküler aritmiler benzer sıklıklarla bildirilmiştir (BRINAVESS ile
% 3.2, plasebo ile %3.6).
KKY’li hastalarda hipotansiyon ve ventriküler aritmi istenmeyen olaylarının daha yüksek
insidansı nedeniyle, vernakalant NYHA fonksiyonel sınıf I-II KKY’li, hemodinamik yönden
stabil hastalarda dikkatli kullanılmalıdır. Daha önce bildirilen SVEF'u (sol ventikül ejeksiyon
fraksiyonu) ≤%35 olan hastalarda vernakalant kullanma deneyimi sınırlıdır. Dolayısıyla bu
hastalarda kullanım önerilmez. NYHA sınıf III veya NYHA sınıf IV KKY'li hastalarda kullanım
kontrendikedir (bkz. bölüm 4.3).
Atriyal flater
BRINAVESS’in tipik primer atriyal flaterin sinüs ritmine konversiyonunda etkin olduğu
saptanmamıştır. BRINAVESS alan hastalarda, dozdan sonraki ilk 2 saatte atriyal flatere
konversiyon insidansı daha yüksektir. Bu risk sınıf I antiaritmik ilaç alan hastalarda daha
yüksektir (bkz. bölüm 4.8). Tedaviye sekonder olarak atriyal flater gözlenirse, infüzyona devam
edilmesi düşünülmelidir (bkz. bölüm 4.2).
BRINAVESS'den önce veya sonra AAİ'lerin (antiaritmik ilaçlar) kullanımı
Yeterli veri bulunmadığından, vernakalanttan 4-24 saat önce intravenöz AAİ'lerin (sınıf I ve III)
uygulandığı hastalara BRINAVESS önerilmez. Vernakalanttan önceki 4 saatte intravenöz AAİ'ler
(sınıf I ve III) alan hastalara BRINAVESS uygulanmamalıdır (bkz. bölüm 4.3).
Sınırlı deneyim nedeniyle BRINAVESS oral AAİ'ler (sınıf I ve III) alan hastalarda dikkatli
kullanılmalıdır. Sınıf I AAİ'ler alan hastalarda atriyal flater riski artabilir (bkz. yukarı).
BRINAVESS uygulandıktan sonraki ilk 4 saatte ritmi kontrol eden intravenöz antiaritmiklerin
(sınıf I ve III) kullanımıyla ilgili deneyim sınırlıdır; dolayısıyla bu ajanlar bu süre içinde
5/14kullanılmamalıdır. Vernakalant uygulandıktan 2 saat sonra oral idame antiaritmik tedaviye
başlanması veya mevcut antiaritmik tedavisine devam edilmesi düşünülebilir.
Kalp kapak hastalığı
Kalp kapak hastalığı olan hastalardan vernakalant alanlarda ventriküler aritmi insidansı daha
yüksek bulunmuştur. Bu hastalar yakından takip edilmelidir.
Çalışılmamış diğer hastalıklar ve durumlar
BRINAVESS düzeltilmemiş QT aralığı 440 msn'nin altında ve Torsade de Pointes için artmış
risk taşımayan hastalara uygulanmıştır.
Ayrıca, BRINAVESS klinik yönden anlamlı kapak stenozu, hipertrofik obstrüktif
kardiyomiyopati, restriktif kardiyomiyopati veya konstriktif perikarditli hastalarda
incelenmemiştir ve bu tip olgularda kullanımı önerilemez. Kalp pili takılmış hastalarda
BRINAVESS ile deneyim sınırlıdır.
İlerlemiş karaciğer bozukluğu olan hastalarda klinik çalışma deneyimi sınırlı olduğundan,
vernakalant bu hastalara önerilmez.
Yardımcı madde:
500 mg içeren her flakon yaklaşık 3.5 mmol (80 mg) sodyum içerir. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Vernakalant enjeksiyonla hiçbir formal etkileşim çalışması yapılmamıştır. Klinik gelişim
programında, oral idame antiaritmik tedavisi BRINAVESS uygulandıktan sonra en az 2 saat
kesilmiştir. Bu zaman diliminden sonra kesilmiş antiaritmik tedaviye tekrar başlanması veya oral
antiaritmik idame tedavisine devam edilmesi düşünülebilir (bkz. bölüm 4.3, 4.4).
Her ne kadar vernakalant CYP2D6’nın bir substratı ise de, popülasyon farmakokinetik (FK)
analizleri zayıf veya güçlü CYP2D6 inhibitörleri, vernakalant infüzyonundan 1 gün önce
uygulandığında akut vernakalant maruz kalımında (C ve EAA ), CYP2D6 inhibitörleri
maks 0-90dak
ile eş zamanlı tedavi almayan hastalara göre hiçbir önemli fark olmadığını göstermiştir. Ayrıca,
CYP2D6’yı zayıf metabolize eden kişilerde akut vernakalant maruz kalımı güçlü metabolize eden
kişilerden sadece minimal düzeyde farklıdır. CYP2D6 metabolizması durumuna göre veya
vernakalant 2D6 inhibitörleriyle birlikte uygulandığında vernakalant dozunda ayarlama yapılması
gerekmez.
Vernakalant CYP2D6’nın orta derecede, yarışmalı bir inhibitörüdür. Ancak, vernakalantın akut
intravenöz uygulanmasının, kronik olarak uygulanan 2D6 substratlarının FK’ni önemli ölçüde
etkilemesi vernakalantın kısa yarılanma ömrü ve 2D6 inhibisyonunun geçici özelliği nedeniyle
beklenmez. İnfüzyonla verilen vernakalantın, hızlı dağılım ve geçici maruz kalım, proteinlere
düşük oranda bağlanma, test edilen diğer CYP P450 enzimlerinin (CYP3A4, 1A2, 2C9, 2C19
veya 2E1) inhibe olmaması ve digoksin transport testinde P-glikoprotein inhibisyonu olmaması
nedeniyle anlamlı ilaç etkileşimlerine yol açması beklenmez.
6/144.6. Gebelik ve laktasyon
Genel tavsiye
Gebelik kategorisi X’ dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin veri mevcut değildir.
Gebelik dönemi
Gebe kadınlarda vernakalant hidroklorür kullanımına ilişkin hiçbir veri yoktur (bkz. bölüm 5.3).
Hayvanlarda yapılan çalışmalar tekrarlı oral maruz kalımdan sonra malformasyonları göstermiştir
(bkz. bölüm 5.3). Tedbir olarak, gebelik döneminde vernakalant kullanımından tercihen
kaçınılmalıdır.
Laktasyon dönemi
İnsanlarda vernakalantın/metabolitlerinin anne sütüyle atılıp atılmadığı bilinmemektedir.
Hayvanlarda anne sütüne vernakalant veya metabolitlerinin geçip geçmediği hakkında bilgi
yoktur. Emzirilen çocuğa yönelik risk dışlanamaz. Emziren kadınlarda dikkatli kullanılmalıdır.
Üreme yeteneği / Fertilite
Hayvan çalışmalarında vernakalantın fertiliteyi değiştirdiği gösterilmemiştir.
4.7. Araç ve makine kullanımı üzerindeki etkiler
BRINAVESS ile araç ve makine kullanma becerisi üzerindeki etkileri inceleyen hiçbir çalışma
yapılmamıştır. Ancak, araç veya makine kullanırken, BRINAVESS alındıktan sonra ilk 2 saat
içinde baş dönmesinin bildirildiği göz önüne alınmalıdır (bkz. bölüm 4.8).
4.8. İstenmeyen etkiler
BRINAVESS’in güvenliliği BRINAVESS ile tedavi edilen 883 hasta ve sağlıklı gönüllüyü içeren
klinik çalışmalarda değerlendirilmiştir. Altı faz 2 ve faz 3 çalışmaya katılan 773 hastanın
verilerine dayanarak, BRINAVESS aldıktan sonra ilk 24 saatte görülen, en sık bildirilmiş
istenmeyen ilaç reaksiyonları (> %5) tat duyumunda bozukluk (%20.1), hapşırma (%14.6) ve
parestezidir (%9.7). Bu olaylar infüzyon yapıldığı sırada görülmüştür, geçicidir ve tedaviyi
nadiren sınırlamıştır.
Sıklıklar şu şekilde tanımlanır: Çok yaygın (≥1/10); Yaygın (≥1/100 ila <1/10); Yaygın olmayan
(≥1/1,000 ila <1/100); Seyrek (≥1/10,000 ila <1/1,000); Çok seyrek (<1/10,000), bilinmiyor
(eldeki verilerle hesaplanamıyor)
BRINAVESS* ile görülen advers reaksiyonlar
Sinir sistemi hastalıkları
Çok yaygın: Tat duyumunda bozukluk (disguzi)
Yaygın: Parestezi, baş ağrısı, baş dönmesi, hipoestezi
Yaygın olmayan: Yanma hissi, parosmi (koku alma duyumunda bozulma), uyku hali, vazovagal
senkop
7/14Göz hastalıkları
Yaygın olmayan: Göz tahrişi, gözlerde yaşarma, görme bozukluğu
Kardiyak hastalıklar
Yaygın: Bradikardi***, atriyal flater***
Yaygın olmayan: Sinüsal arrest, tam AV blok, birinci derece AV blok, sol dal demet bloğu,
ventriküler ekstrasistoller, çarpıntı, sinüs bradikardisi, ventriküler taşikardi, EKG'de QRS
kompleksinde uzama, EKG'de QT aralığında uzama, kardiyojenik şok**.
Vasküler hastalıklar
Yaygın: Hipotansiyon
Yaygın olmayan: Sıcak basması, yüzde ve boyunda kızarıklık, cilt renginde solukluk
Solunum, göğüs ve mediastinal hastalıklar
Çok yaygın: Hapşırma
Yaygın: Öksürük, burunda rahatsızlık
Yaygın olmayan: Dispne, boğulma hissi, burun akıntısı, boğaz tahrişi
Gastrointestinal hastalıklar
Yaygın: Bulantı, kusma, ağız kuruluğu
Yaygın olmayan: Diyare, acil defekasyon hissi
Deri ve deri altı doku hastalıkları
Yaygın: Kaşıntı, hiperhidrozis (aşırı terleme)
Yaygın olmayan: Genel kaşıntı, soğuk ter
Kas-iskelet bozuklukları, bağ dokusu hastalıkları
Yaygın olmayan: Ekstremite ağrısı
Genel bozukluklar ve uygulama bölgesine ilişkin hastalıklar
Yaygın: İnfüzyon yerinde ağrı, infüzyon yerinde parestezi, sıcaklık hissi, yorgunluk
Yaygın olmayan: İnfüzyon yerinde tahriş, infüzyon yerinde aşırı duyarlılık, kırıklık, göğüs
rahatsızlığı
* Yukarıda yer alan advers etkiler BRINAVESS uygulamasından sonraki 24 saatte içinde
görülmüştür (bkz. bölüm 4.2 ve 5.2).
** Devam eden bir klinik çalışamada gözlenen olay dahil tahmini sıklık.
*** alttaki bölüme bakınız.
Klinik yönden anlamlı istenmeyen olaylar:
Klinik çalışmalarda gözlenen klinik yönden anlamlı istenmeyen olaylar hipotansiyon ve
ventriküler aritmiyi içermiştir. (bkz. bölüm 4.4 Hipotansiyon, Konjestif kalp yetmezliği).
Bradikardi ağırlıklı olarak sinüs ritmine dönüş sırasında gözlenmiştir. BRINAVESS ile tedavi
edilen hastalarda konversiyon oranı anlamlı olarak daha yüksek olduğundan, dozdan sonra ilk 2
8/14saatte bradikardi insidansı vernakalant ile tedavi edilen hastalarda plaseboyla tedavi edilen
hastalara göre daha yüksekti (sırasıyla %5.4 ve %3.8). Sinüs ritmine dönmeyen hastalarda,
dozdan sonraki ilk 2 saatte bradikardi olaylarının insidansı plasebo ve vernakalant tedavisi alan
hastalarda benzerdi (sırasıyla %4.0 ve %3.8). Genel olarak bradikardi BRINAVESS’in
kesilmesine ve/veya atropin uygulanmasına iyi cevap vermiştir.
Atriyal flater
BRINAVESS alan atriyal fibrilasyonlu hastalarda dozdan sonraki ilk 2 saatte atriyal flatera dönüş
insidansı daha yüksektir (%10; plasebo ile %2.5). İlacın infüzyonuna yukarıda önerilen şekilde
devam edildiğinde, bu hastaların büyük kısmı sinüs ritmine dönmeye devam eder. Geri kalan
hastalarda elektriksel kardioversiyon tavsiye edilebilir. Bugüne kadar yürütülen klinik
çalışmalarda, BRINAVESS ile tedaviden sonra atriyal flater oluşan hastalarda 1:1
atriyoventriküler ileti gelişmemiştir.
AVRO Çalışması
BRINAVESS alan ve yakın zamanda atriyal fibrilasyon başlayan 116 hastada yürütülen bir klinik
çalışmada, gözlenen istenmeyen olay profili önceki çalışmalarda bildirilen ile uyumluydu.
4.9. Doz aşımı ve tedavisi
Klinik çalışmalarda BRINAVESS ile hiçbir doz aşımı olgusu bildirilmemiştir. Beş dakika içinde
(önerilen 10 dakika yerine) 3 mg/kg BRINAVESS alan bir hastada hemodinamik yönden stabil,
geniş kompleksli taşikardi gelişmiş ve ardında sekel bırakmadan iyileşmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Kardiyak tedavi, diğer antiaritmikler sınıf I ve III.
ATC kodu: C01BG11.
Etki mekanizması
Vernakalant atriyal refrakterliği uzatmak ve impuls iletimini hıza bağlı olarak yavaşlatmak üzere
tercihen atriyumlarda etki gösteren antiaritmik bir ilaçtır. Refrakterlik ve iletim üzerindeki bu
anti-fibrilasyon etkilerinin tekrar girişi (re-entry) baskıladığı düşünülmektedir ve bu etkiler atriyal
fibrilasyon sırasında atriyumlarda güçlenir. Vernakalantın ventriküler refrakterlik yerine atriyal
refrakterlik için relatif seçiciliğinin, ventriküllerde değil atriyumlarda ortaya çıkan akımlar bloke
etmesinden ve fibrilasyon yapan atriyumların özel elektrofizyolojik durumundan kaynaklandığı
ileri sürülmüştür. Ancak ventriküllerde bulunan katyonik akımların (hERG kanalları ve kalp
voltajına bağımlı sodyum kanalları dahil) bloke olduğu belgelenmiştir.
Farmakodinamik
Klinik öncesi çalışmalarda vernakalant atriyal aksiyon potansiyelinin tüm fazlarında akımları
bloke etmiştir. Bunlara spesifik olarak atriyumlarda ortaya çıkan potasyum akımları dahildir (örn.
ultra-hızlı gecikmiş düzeltici ve asetilkoline bağımlı potasyum akımları). Atriyal fibrilasyon
sırasında, sodyum kanallarının frekansa ve voltaja bağımlı blokajı, ilacın etkisini daha düşük kalp
hızlarında normal polarize ventrikül vurumundan çok, hızla aktive olan ve kısmen depolarize
9/14atriyum dokusuna daha fazla odaklar. Ayrıca, vernakalantın sodyum akımının geç komponentini
bloke etme becerisi, potasyum akımlarının ventrikülde blokajından kaynaklanan ventriküler
repolarizasyon üzerindeki etkilerini sınırlar. Atriyum dokusu üzerinde hedefe yönelik etkilerle
birlikte geç sodyum akımının blokajı vernakalantın proaritmi potansiyelinin düşük olabileceğini
düşündürür. Genel olarak, vernakalantın kardiyak potasyum ve sodyum akımları üzerindeki
etkilerinin kombinasyonu esas olarak atriyumlarda yoğunlaşan, önemli antiaritmik etkilerle
sonuçlanır.
Hastalarda yürütülen bir elektrofizyoloji çalışmasında, vernakalant atriyal efektif refrakter
periyodu doza bağlı şekilde anlamlı olarak uzatmıştır. Buna, ventriküler efektif refrakter periyotta
anlamlı artış eşlik etmemiştir. Faz 3 popülasyonda, vernakalant tedavisi alan hastaların kalp
hızına göre düzeltilmiş QT aralığında (Fridericia düzeltmesi kullanılarak, QTcF) plaseboya
kıyasla uzama olmuştur (birinci ve ikinci infüzyonlardan sonra sırasıyla 22.1 msn ve 18.8 msn’de
pikler (plasebo çıkarılmış)). İnfüzyona başladıktan sonra 90 dakikada bu fark 8.1 msn'ye inmiştir.
Klinik etkinlik
Klinik çalışma dizaynı: Atriyal fibrilasyonlu hastaların tedavisinde BRINAVESS’in klinik etkisi
üç büyük randomize, çift-kör, plasebo-kontrollü çalışmada (ACT I, ACT II ve ACT III) ve
intravenöz amiodaron ile yürütülen aktif-karşılaştırmalı bir çalışmada (AVRO)
değerlendirilmiştir. Tipik atriyal flaterli bazı hastalar ACT II ve ACT III’e dahil edilmiş ve
BRINAVESS’in atriyal flater konversiyonunda etkili olduğu saptanmamıştır. Klinik çalışmalarda
BRINAVESS uygulanmadan önce antikoagülasyon gerekliliği tedavi uygulayan hekimin klinik
pratiğine bağlı olarak değerlendirilmiştir. 48 saatten kısa süren atriyal fibrilasyonda acil
kardiyoversiyona izin verilmiştir. 48 saatten uzun süren atriyal fibrilasyonda, antikoagülasyon
tedavi kılavuzlarına uygun şekilde şart koşulmuştur.
ACT I ve ACT III, 3 saatten uzun süren devamlı (ancak 45 günden uzun değil) atriyal
fibrilasyonlu hastaların tedavisinde BRINAVESS’in etkisini incelemiştir. ACT II
BRINAVESS’in etkisini yakın tarihte koroner arter bypass graftı (CABG) ve/veya kapak
cerrahisi geçirdikten sonra <3 gün süren atriyal fibrilasyon gelişen hastalarda incelemiştir (atriyal
fibrilasyon cerrahiden 1 günden sonra, ancak 7 günden daha kısa sürede gelişmiştir). AVRO
çalışması, yakın zamanda atriyal fibrilasyon gelişen (3 saat-48 saat içinde) hastalarda
vernakalantın etkisini intravenöz amiodaron ile karşılaştırmıştır. Tüm çalışmalarda hastalar 10
dakikalık infüzyonla 3.0 mg/kg BRINAVESS (veya karşılık gelen plasebo) almış ve ardından 15
dakika gözlem altında tutulmuştur. 15 dakikalık gözlem döneminin sonunda hasta atriyal
fibrilasyon veya atriyal flaterde kaldıysa, ikinci kez 10 dakikalık infüzyonla 2.0 mg/kg
BRINAVESS (veya karşılık gelen plasebo) uygulanmıştır. Tedavi başarısı (cevap verenler) 90
dakika içerisinde atriyal fibrilasyondan sinüs ritmine geri dönüş olarak tanımlanmıştır. Tedaviye
cevap vermeyen hastalara standart bakım kullanılarak hekim tarafından müdahale edilmiştir.
Atriyal fibrilasyonu devam eden hastalarda etkinlik (ACT I ve ACT III)
Primer etkinlik son noktası, kısa süreli atriyal fibrilasyonu olan (3 saat- 7 gün arası) ve çalışma
ilacına ilk maruz kalımdan sonra 90 dakikada atriyal fibrilasyonu tedaviyle en az 1 dakika süreyle
sinüs ritmine dönen hastaların oranıdır. Etkinlik kısa süreli atriyal fibrilasyonu olan,
hemodinamik yönden stabil toplam 390 erişkin hastada incelenmiştir; bu hastalara hipertansiyon
(%40.5), iskemik kalp hastalığı (%12.8), kalp kapak hastalığı (%9.2) ve KKY’si (%10.8) olan
10/14hastalar dahildir. Bu çalışmalarda BRINAVESS tedavisi plaseboya göre atriyal fibrilasyonu sinüs
ritmine etkin biçimde döndürmüştür (bkz. Tablo 1). Atriyal fibrilasyondan sinüs ritmine dönüş
hızla gerçekleşmiştir (cevap veren hastalarda konversiyona kadar geçen süre ilk infüzyona
başlandıktan sonra 10 dakikadır) ve sinüs ritmi 24 saat (%97) devam etmiştir. Vernakalant doz
tavsiyesi, muhtemel iki doz basamağını içeren titrasyonlu tedavidir. Yürütülen klinik
çalışmalarda, ikinci dozun ilave etkisi (eğer varsa) bağımsız şekilde belirlenememiştir.
Tablo 1: ACT I ve ACT III’de Atriyal fibrilasyonun Sinüs Ritmine Dönüşümü
Atriyal ACT I ACT III
Fibrilasyon BRINAVESS Plasebo p Değeri† BRINAVESS Plasebo p Değeri†
Süresi
> 3 saat ile 74/145 3/75 <0.0001 44/86 3/84 <0.0001
≤ 7 gün arası (%51.0) (%4.0) (%51.2) %(3.6)
†Cochran-Mantel-Haenszel testi
BRINAVESS’in sinüs ritmine dönüş ile uyumlu olarak atriyal fibrilasyon semptomlarını
giderdiği gösterilmiştir.
Yaş, cinsiyet, hızı kontrol eden ilaçların kullanımı, antiaritmik ilaçların kullanımı, varfarin
kullanımı, iskemik kalp hastalığı öyküsü, böbrek fonksiyon bozukluğu veya sitokrom P450 2D6
ekspresyonuna bağlı olarak güvenlilik veya etkinlik bakımından anlamlı farklar gözlenmemiştir.
BRINAVESS ile tedavi, çalışma ilacı uygulandıktan sonra 2-24 saat içerisinde elektriksel
kardiyoversiyon denenen olgularda bu yönteme yanıt oranını etkilememiştir (başarılı
kardiyoversiyon için gereken medyan şok veya joule düzeyi).
Daha uzun süren (> 7 gün ila ≤ 45 gün) atriyal fibrilasyonlu hastalarda atriyal fibrilasyonun
konversiyonu (toplam 185 hastada sekonder etkinlik son noktası olarak incelenmiştir)
BRINAVESS ile plasebo arasında anlamlı farklar göstermemiştir.
Kardiyak cerrahiden sonra atriyal fibrilasyon gelişen hastalarda etkinlik (ACT II)
Kardiyak cerrahiden sonra atriyal fibrilasyon gelişen hastalarda etkinlik, koroner arter bypass
greft ve/veya kapak cerrahisinden sonra 24 saat ile 7 gün arasında devamlı atriyal fibrilasyon
yaşayan (3 saat ile 72 saat arası) 150 hastada yürütülen bir faz 3 çift-kör, plasebo-kontrollü,
paralel gruplu çalışmada (ACT II) incelenmiştir. BRINAVESS ile tedavi atriyal fibrilasyonu
sinüs ritmine etkin biçimde döndürmüştür (%47.0 BRINAVESS; %14.0 plasebo; p
değeri=0.0001). Atriyal fibrilasyondan sinüs ritmine dönüş hızlı olmuştur (infüzyon
başlangıcından itibaren konversiyona kadar geçen medyan süre 12 dakikadır).
Amiodarona göre etkinlik (AVRO)
Vernakalant hipertansiyon (%74.1), iskemik kalp hastalığı (%19), kalp kapak hastalığı (%3.4) ve
KKY'li (%17.2) hastalar dahil olmak üzere atriyal fibrilasyon gelişen (3 saat - 48 saatte) 116
hastada incelenmiştir. NYHA sınıf III/IV olan hiçbir hasta çalışmaya alınmamıştır. AVRO'da
amiodaron infüzyonu 2 saatte verilmiştir (1 saatte 5 mg/kg yükleme dozu, ardından 1 saatte 50
mg idame infüzyon). Birincil son nokta, tedaviye başlandıktan 90 dakika sonra sinüs ritmine (SR)
ulaşan hastaların oranıydı; bu, sonuçları bu zaman diliminde görülen etkilerle sınırlamıştır.
11/14Vernakalant tedavisi hastaların %51.7'sini 90 dakikada SR'ye dönüştürürken, amiodaron alan
hastalarda bu oran %5.2'ydi ve vernakalant amiodarona kıyasla ilk 90 dakikada AF'den SR'ye
anlamlı olarak daha hızlı bir konversiyon sağlamıştır (log-rank p değeri <0.0001).
Pediyatrik Popülasyon
Avrupa İlaç Kurumu (EMA) atriyal fibrilasyonlu pediyatrik popülasyonun tüm alt gruplarında
BRINAVESS ile yürütülen çalışmaların sonuçlarının gönderilmesi zorunluluğunu kaldırmıştır
(pediyatrik kullanım hakkında bilgi için bkz. bölüm 4.2).
5.2. Farmakokinetik özellikler
Genel özellikler
Emilim: Hastalarda vernakalantın ortalama pik plazma konsantrasyonları 3 mg/kg vernakalant
hidroklorürün tekli 10 dakikalık infüzyonundan sonra 3.9 µg/ml ve dozlar arasında 15 dakika
bırakılarak 2 mg/kg dozuyla yapılan ikinci infüzyondan sonra 4.3 µg/ml’dir.
Dağılım: Vernakalant vücuda geniş ölçüde ve hızla dağılır ve dağılım hacmi yaklaşık 2 l/kg’dır.
C ve EAA, 0.5 mg/kg ile 5 mg/kg arasında dozla orantılıdır. Hastalarda vernakalantın tüm
maks
vücutta tipik klerensi 0.41 l/saat/kg olarak hesaplanmıştır.
Biyotransformasyon: İnsan serumunda vernakalantın serbest fraksiyonu 1 – 5 µg/ml
konsantrasyon aralığında %53 –63’dür.
Eliminasyon: Vernakalant güçlü CYP2D6 metabolizması olan kişilerde esas olarak CYP2D6
aracılı O-demetilasyon ile elimine edilir. CYP2D6 metabolizması zayıf kişilerde glukuronidasyon
ve böbreklerle atılım ana eliminasyon mekanizmalarıdır. Hastalarda vernakalantın ortalama
eliminasyon yarı-ömrü CYP2D6 metabolizması güçlü kişilerde yaklaşık 3 saat ve CYP2D6
metabolizması zayıf kişilerde yaklaşık 5.5 saattir.
Hastalardaki karakteristik özellikler
Akut maruz kalım cinsiyet, konjestif kalp yetmezliği, böbrek fonksiyon bozukluğu, karaciğer
fonksiyon bozukluğu veya beta blokerlerin ve diğer ilaçların (varfarin, metoprolol, furosemid ve
digoksin) eş zamanlı uygulanmasından anlamlı düzeyde etkilenmez. Karaciğer bozukluğu olan
hastalarda maruz kalımlar %9-25 oranında artmıştır. Bu durumlar için veya yaş, serum kreatinin
düzeyi veya CYP2D6 metabolizmasının durumuna göre BRINAVESS dozunun ayarlanması
gerekmez.
5.3. Klinik öncesi güvenlilik verileri
Güvenlilik farmakolojisi, tekli ve tekrarlayan doz toksisitesi ve genotoksisiteyi içeren klasik
çalışmalara göre, klinik dışı veriler insanlar için özel bir tehlikeye işaret etmemektedir.
Üremeye yönelik etkiler bakımından, vernakalant intravenöz yolla uygulandıktan sonra
vernakalantın tekli intravenöz dozunun ardından insanlarda ulaşılan maruz kalım düzeylerinin
(EAA) altında veya benzer kalım düzeylerinde gebelik, embriyofetal gelişim, doğum veya doğum
sonrası gelişme üzerinde hiçbir etki gözlenmemiştir. Vernakalantın günde iki kez oral yolla
uygulandığı embriyofetal gelişim çalışmalarında, vernakalantın tekli intravenöz dozundan sonra
insanlarda ulaşılandan genel olarak daha yüksek maruz kalım düzeyleri (EAA) gözlenmiş ve
12/14sıçanlarda malformasyonlar (yarık damak, kavisli radius, kavisli/deforme köprücük kemiği,
trakeada darlık, tiroid bezinin yokluğu, inmemiş testisler dahil deforme/kaynaşmış/hiç oluşmamış
iskelet kemikleri) oluşmuş ve tavşanlarda, test edilen en yüksek dozlarda embriyo/fetus ölümleri
ve kaynaşmış/ilave sternebralı fetusların sayısında artış görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit E330
Sodyum klorür
Enjeksiyonluk su
Sodyum hidroksit E524 (pH ayarlaması için)
6.2. Geçimsizlikler
Bu tıbbi ürün bölüm 4.2’de belirtilenler dışında başka tıbbi ürünlerle karıştırılmamalıdır.
6.3. Raf ömrü
36 ay.
6.4. Saklamaya yönelik özel tedbirler
25°C’nin altında oda sıcaklığında saklanmalıdır. Sulandırılmış steril konsantre, sulandırıldıktan
sonra 30°C’nin altındaki oda sıcaklığında 12 saat boyunca kimyasal ve fiziksel olarak stabildir.
Mikrobiyolojik nedenlerle ürün derhal kullanılmalıdır. Hemen kullanılmazsa, kullanımdan önce
merkezdeki saklama süreleri ve koşulları kullanıcının sorumluluğundadır.
6.5. Ambalajın niteliği ve içeriği
BRINAVESS klorobütil kauçuk tıpa ve alüminyum üst kapaklı tek kullanımlık cam (Tip 1)
flakonlar içerisinde sunulur. 1 flakonluk ambalajla sunulan her 30 ml flakon 500 mg vernakalant
hidroklorür içerir.
Tüm paket büyüklükleri satılmayabilir.
6.6. Beşeri tıbbi üründen arta kalan maddelerin imhası ve diğer özel önlemler
İnfüzyon için BRINAVESS'in hazırlanması hakkında bilgi için bkz. bölüm 4.2.
Kullanılmamış ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe - İSTANBUL
Tel : 0212 336 10 00
Faks : 0212 215 27 33
E-posta: msdturkeyinfo@merck.com
8. RUHSAT NUMARASI
136/72
13/149. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.09.2013
Ruhsat yenileme tarihi:
10. KÜB’ÜN YENİLENME TARİHİ
14/14