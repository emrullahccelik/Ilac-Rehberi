1 / 12  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında  doktora  veya hastaneye  gittiğinizde,  doktorunuza  bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
SPIRIVA® 18 mcg İnhalasyon İçin Toz İçeren Kapsül  
Bu ilaç ağızdan  soluyarak  (inhalasyon  yoluyla)  kullanılır.  
• Etkin  madde:  Tiotropium  bromür  monohidrat.  
Her bir  SPIRIVA  inhalasyon  kapsülü,  18 mikrogram  tiotropiuma eşdeğer 22.5  mikrogram 
mikronize tiotropium bromür monohidrat içerir.  
Soluma  sırasında  HandiHaler®  cihazının  ağızlık  parçasından  10 mikrogram  tiotropium  
salınmaktadır.  
 
• Yardımcı  madde:  
Kapsül  içeriği:  Laktoz  monohidrat  (inek  sütünden  elde edilmiş  süt proteini  içerir) 
Kapsül kabuğu: Jelatin (sığır -domuz türevi kombinasyonu)  
 
 
 
 
Bu Kullanma  Talimatında:  
 
1. SPIRIVA  nedir  ve ne için kullanılır?  
2. SPIRIVA’yı  kullanmadan  önce  dikkat  edilmesi  gerekenler  
3. SPIRIVA  nasıl  kullanılır?  
4. Olası  yan etkiler  nelerdir?  
5. SPIRIVA’nın  saklanması  
 
Başlıkları  yer almaktadır.  
 
1. SPIRIVA  nedir  ve ne için kullanılır?  
 
SPIRIVA 18 mikrogram inhalasyon için toz, açık yeşil renkli sert kapsüllerdir. Kapsül üzerinde 
TI 01 ve firma logosu basılıdır.  
 
• SPIRIVA, ağızdan soluyarak (inhalasyon yoluyla) kullanıma uygun, toz zerrecikleri halinde 
tiotropium bromür monohidrat içerir.  2 / 12  SPIRIVA,  30 kapsül  (3 blister  şeridi)  ve kapsüllerin  kullanılması  için özel olarak  
geliştirilmiş HandiHaler® cihazını içeren ambalajlarda piyasaya sunulmaktadır.  
 
• Tiotropium, klinik tıpta genellikle antikolinerjik olarak adlandırılan, uzun etkili özgün bir 
bronş genişletici (bronkodilatör) ajandır. Hava yollarınızın açılmasına yardımcı olur ve 
havanın ciğerlerinize girip çıkmasını kolaylaştırır.  
 
• SPIRIVA, Kronik Obstrüktif (tıkayıcı) Akciğer Hastalığı (KOAH) olan kişilerin daha rahat 
nefes alıp vermelerinde yardımcı olur. KOAH, nefes darlığına ve öksürüğe sebep olan, uzun 
dönemli bir akciğer hastalığıdır. KOAH terimi, kronik bronşit ve amfizem hastalıklarıyla 
ilişkili bir tablo anlamında kullanılmaktadır. KOAH uzun dönemli bir hastalık olduğu için, 
SPIRIVA’yı, sadece nefes alıp vermede problemleriniz olduğunda veya KOAH’ın diğer 
belirtileri ortaya çıktığında değil, her gün düzenli olarak kullanmalısınız.  
 
SPIRIVA’nın düzenli olarak kullanılması aynı zamanda, hastalığınıza bağlı olarak, uzun süreli 
nefes darlığı ortaya çıkan dönemlerde de yararlı olur. Sizin daha uzun süreyle aktif olmanıza 
yardımcı olur. Günlük SPIRIVA  kullanımı ayrıca, KOAH belirtilerinizde birkaç gün sürebilen 
kısa dönemli kötüleşmelerin (alevlenme / atak) engellenmesinde de yardımcıdır.  
 
SPIRIVA  solunum yoluyla uygulandığında, bölgesel olarak bronşlar üzerinde seçici bir etki 
gösterir. Tiotropium solunduktan sonra bronşlarda görülen genişleme, esas olarak bölgeye özgü 
(havayolları üzerinde) bir etki olup, tüm vücudu ilgilendiren (sistemik) bir etki değildir.  
 
SPIRIVA orta ve ağır KOAH (kronik obstrüktif akciğer hastalığı) olgularında düzenli 
kullanıldığında atak sıklığını azaltmakta, hastalık belirtilerini ve yaşam kalitesini 
düzeltebilmektedir.  
 
Bu ilacın etkisi 24 saat sürelidir, dolayısıyla günde sadece bir kez kullanmanız yeterlidir. 
SPIRIVA’nın doğru bir şekilde kullanılması konusunda lütfen “3. SPIRIVA nasıl kullanılır?” 
bölümüne ve bu kılavuzun sonunda  bulunan “HandiHaler cihazının  kullanım talimatları ” 
bölümüne  bakınız.  
2. SPIRIVA’yı  kullanmadan  önce  dikkat  edilmesi  gerekenler 
SPIRIVA’yı aşağıdaki durumlarda KULLANMAYINIZ:  
Eğer;  
- Tiotropiuma veya  SPIRIVA’nın formülündeki yardımcı maddelerden  herhangi birine karşı 
alerjik (aşırı duyarlı) iseniz (Bkz. Yukarıda “ Yardımcı madde ”) 
- Atropine  veya  ipratropium  ya da oksitropium  gibi atropin -benzeri  maddelere  karşı  alerjik 
(aşırı duyarlı) iseniz  
- 18 yaşından  küçük  iseniz.  
 
SPIRIVA’yı  aşağıdaki  durumlarda  DİKKATLİ  KULLANINIZ:  
- SPIRIVA sizdeki kronik tıkayıcı akciğer hastalığının (KOAH) uzun süreli idame tedavisinde 
kullanılmak içindir. Ani ortaya çıkan nefes darlığı veya hırıltılı soluma nöbetlerinde (akut 
bronkospazm episodları) kurtarma tedavisi olarak kullanılmamalıdır.  
- SPIRIVA uygulamasından sonra aniden deride döküntüler, şişlik, kaşıntı, hırıltılı soluma 
veya nefes alamama gibi ani alerjik olaylar ortaya çıkabilir. Eğer böyle bir durum ortaya 
çıkarsa, derhal doktorunuza başvurunuz.  3 / 12  - Dar açılı glokom (göz tansiyonu) hastalığınız varsa ya da prostat veya mesane sorunları 
yüzünden idrar yapmada güçlük çekiyorsanız; SPIRIVA bu tabloların ağırlaşmasına neden 
olabilir. Bu durumda doktorunuza danışınız.  
- Böbreklerinizde herhangi bir sorun varsa, bu ilacı kullanmadan önce doktorunuzla 
konuşunuz.  
- SPIRIVA gibi inhalasyon (soluma) yoluyla kullanılan ilaçlar, inhalasyondan hemen sonra, 
göğüste sıkışma, öksürük, hırıltılı soluma veya nefessiz kalmaya sebep olabilir. Eğer böyle 
bir durum ortaya çıkarsa, derhal doktorunuza başvurunuz.  
- İnhalasyon tozunun gözünüze kaçmaması için dikkatli olmalısınız. Bu durum, bir göz 
hastalığı olan dar açılı glokomun (göz tansiyonu) ortaya çıkmasını kolaylaştırabilir veya eğer 
böyle bir tablo var ise ağırlaştırabilir. Göz kızarmasıyla birlikte gözde ağrı veya rahatsızlık 
hissi, bulanık görme, ışıkların etrafında haleler veya renkli görüntüler görme, akut dar açılı 
glokom  belirtileri  olabilir.  Gözdeki  bu belirtilere  baş ağrısı,  bulantı  veya  kusma  eşlik  edebilir. 
Dar açılı glokom belirtileri ortaya çıkarsa, tiotropium kullanmayı bırakmalı ve hemen bir 
doktora, tercihen bir göz doktoruna başvurmalısınız.  
- Antikolinerjik ilaçlar ile tedavide gözlenen ağız kuruluğu, uzun dönemde diş çürümelerine 
sebep olabilir. Bu nedenle ağız hijyenine dikkat etmelisiniz.  
- Son 6 ay içinde kalp krizi geçirdiyseniz veya son bir yıl içinde kalbinizde hayati tehlike 
oluşturan/stabil olmayan (kararsız) ritm bozukluğunuz olduysa veya şiddetli kalp yetmezliği 
yaşadıysanız lütfen doktorunuzla konuşunuz. Böyle bir durumda, SPIRIVA kullanıp 
kullanamayacağınıza karar verilmesi önemlidir.  
- SPIRIVA’yı  günde  bir defadan  daha  sık kullanmayınız.  
- SPIRIVA’nın  doğru  bir şekilde  nasıl  kullanılacağını  öğrenmelisiniz.  
- SPIRIVA’yı  yalnızca  kendi  özel HandiHaler  cihazı  ile kullanınız.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
SPIRIVA’nın  yiyecek  ve içecek  ile kullanılması  
SPIRIVA solunum yoluyla uygulanan bir ilaç olduğu için yiyecek ve içeceklerden etkilenmez. 
Ancak ilaç uygulanırken aynı anda herhangi bir şey yenilmemeli ya da içilmemelidir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Doktorunuz  özel olarak  tavsiye  etmediği  sürece,  bu ilacı hamilelik  sırasında  kullanmamalısınız.  
 
Tedaviniz  sırasında  hamile  olduğunuzu  fark ederseniz,  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Doktorunuz  özel olarak  tavsiye  etmediği  sürece,  bu ilacı bebeğinizi  emzirme  döneminde 
kullanmamalısınız.  
 
Araç  ve makine  kullanımı  
Baş dönmesi, bulanık görme ve baş ağrısı gibi etkilerin ortaya çıkması, araç ve makine kullanma 
becerilerini etkileyebilir. Böyle bir durum var ise, araç veya makine kullanma gibi zihin açıklığı 
gerektiren aktivitelerden kaçınınız.  4 / 12  SPIRIVA’nın  içeriğinde  bulunan  bazı yardımcı  maddeler  hakkında  önemli  bilgiler  
Tavsiye edilen doz olan günde bir kapsül şeklinde alındığında, her doz 5.5 mg’a kadar laktoz 
monohidrat (süt proteini) içerir. Eğer daha önceden doktorunuz tarafından bazı şekerlere karşı 
intoleransınız olduğu (vücudunuzun tahammülsüz olduğu) söylenmişse bu tıbbi ürünü 
kullanmadan önce doktorunuzla temasa geçiniz.  
 
Diğer  ilaçlar  ile birlikte kullanımı  
Akciğer  hastalığınız  için, ipratropium ya  da oksitropium  gibi benzeri ilaçlar  kullanıyorsanız  veya 
yakınlarda kullanmışsanız, lütfen doktorunuza söyleyiniz.  
 
SPIRIVA, KOAH tedavisinde kullanılan diğer ilaçlar ile birlikte kullanıldığında, herhangi özel 
bir yan etki bildirilmemiştir. İnhalasyon yoluyla kullanılan kurtarıcı ilaçlar (örn. salbutamol), 
metilksantinler (örn. teofilin) ve ağızdan yutularak alınan veya inhalasyon yoluyla kullanılan 
steroidler (örn. prednizolon) bu ilaçlar arasındadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. SPIRIVA  nasıl  kullanılır?  
 
Uygun  kullanım  ve doz/uygulama  sıklığı  için talimatlar  
 
Erişkinler/yaşlılar  
İlacınızı ne  zaman ve  nasıl alacağınız konusunda  doktorunuzun talimatlarını izleyiniz. Eğer emin 
değilseniz, doktorunuza ya da eczacınıza sorunuz.  
 
Kapsülü her gün aynı saatte kullanmaya özen gösteriniz. SPIRIVA 24 saat süreyle etkili 
olduğundan, bu konu önem taşımaktadır.  
 
Uygulama  yolu ve metodu  
Tavsiye  edilen  doz, günde  bir defa,  1 kapsül  içeriğinin  (18 mikrogram  tiotropium)  ağızdan 
soluyarak alınmasıdır (inhale edilmesidir). Tavsiye edilen dozdan daha fazlasını almayınız.  
 
Kapsülleri  yutmayınız.  
 
SPIRIVA kapsülünü içine koyacağınız HandiHaler cihazı, kapsülde delikler açmakta ve içindeki 
tozu soluyarak almanızı sağlamaktadır.  
 
HandiHaler cihazınız yanınızda bulunmalı ve siz bu cihazı uygun bir şekilde kullanmayı 
öğrenmiş olmalısınız. HandiHaler cihazının kullanımına ilişkin yönergeler , bu  kullanma 
talimatının  sonunda  yer almaktadır.  
 
HandiHaler  cihazının  içine  doğru  soluk  vermeyiniz.  
 
HandiHaler kullanımında herhangi bir sorun yaşarsanız, doktorunuz, hemşireniz veya 
eczacınızdan size cihazın nasıl çalıştığını göstermesini isteyiniz.  
 
HandiHaler cihazınızı ayda bir kez temizleyiniz. HandiHaler cihazınızın nasıl temizleneceğini 
gösteren yönergeler bu  kullanma talimatının  sonunda  yer almaktadır.  5 / 12  SPIRIVA kullanırken, tozun gözünüze kaçmaması için dikkatli olmalısınız. Eğer gözünüze toz 
kaçarsa, görmeniz bulanıklaşabilir, gözleriniz ağrıyabilir ve/veya kızarabilir. Böyle bir durumda 
gözlerinizi hemen ılık su ile yıkayınız. Daha sonra, başka ne yapmanız gerektiği konusunda 
hemen doktorunuzla konuşunuz.  
 
Eğer soluk alıp vermelerinizin kötüleştiğini hissediyorsanız, bu durumu mümkün olan en kısa 
sürede doktorunuza söylemelisiniz.  
 
Değişik  yaş grupları  
Çocuklarda  kullanımı:  SPIRIVA , 18 yaşından  küçük  çocuk  ve ergenlerde  deneyim  
bulunmadığı için kullanılmamalıdır.  
 
Yaşlılarda kullanımı: SPIRIVA , böbrekleri normal çalışan yaşlılarda önerilen dozlarda 
kullanılabilir.  
 
Özel  kullanım  durumları  
Böbrek yetmezliği: Böbrek yetmezliği olan hastalar, SPIRIVA’yı önerilen dozlarda 
kullanabilirler. Ancak, esas olarak böbrekler yoluyla atılan bütün ilaçlarda olduğu gibi, orta ile 
şiddetli böbrek bozukluğu olan hastalarda SPIRIVA kullanımı yakından izlenmelidir.  
 
Karaciğer yetmezliği: Karaciğer yetmezliği olan hastalar, SPIRIVA’yı önerilen dozlarda 
kullanabilirler.  
 
Eğer SPIRIVA’nın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız  gerekenden  daha  fazla  SPIRIVA  kullandıysanız  
SPIRIVA’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
Eğer günde bir kapsülden fazla SPIRIVA inhale ederseniz, derhal doktorunuzla konuşmalısınız. 
Böyle  bir durumda  ağız kuruluğu,  kabızlık,  idrar  yapmada  güçlük,  kalp atışlarında  hızlanma  veya 
bulanık görme gibi yan etkilerin ortaya çıkma riski artabilir.  
 
SPIRIVA  kullanmayı  unutursanız  
Bir dozu almayı unutursanız, gün içinde bunu hatırlar hatırlamaz ilacınızı kullanınız. Ancak aynı 
anda veya aynı gün içinde iki doz birden almayınız. Daha sonraki dozunuzu, her zamanki 
vaktinde alınız.  
 
Unutulan  dozları  dengelemek  için çift doz almayınız.  
 
SPIRIVA  ile tedavi  sonlandırıldığında  oluşabilecek  etkiler  
SPIRIVA  almayı  kesmeden  önce  doktorunuzla  konuşmalısınız.  
Eğer  SPIRIVA  almayı  bırakırsanız  KOAH  belirtileriniz  ağırlaşabilir.  
 
Bu ilacın  kullanımı  hakkında  başka  sorularınız varsa,  doktor  veya  eczacınıza  sorunuz.  
 
4. Olası  yan etkiler  nelerdir?  6 / 12  Tüm ilaçlar gibi, SPIRIVA’nın içeriğinde bulunan maddelere duyarlı olan kişilerde yan etkiler 
olabilir. Ancak bunlar her hastada ortaya çıkmaz.  
 
Aşağıdakilerden biri olursa SPIRIVA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
SPIRIVA uygulanmasından sonra, ciddi yan etkiler olan ve yüzünüzde ve boğazınızda şişmeye 
yol açan (anjiyoödem) alerjik reaksiyonlar veya diğer aşırı duyarlılık reaksiyonları (kan 
basıncınızın aniden düşmesi veya baş dönmesi) tek tek veya şiddetli bir alerjik reaksiyon 
tablosunun (anaflaktik reaksiyon) bir kısmı şeklinde ortaya çıkabilir. Ek olarak, inhalasyon yolu 
ile kullanılan  tüm ilaçlarda  olduğu gibi,  bazı hastalarda inhalasyondan hemen  sonra beklenmedik 
şekilde göğüste sıkışma hissi, öksürük, hırıltılı solunum veya nefessiz kalma durumu görülebilir 
(bronkospazm).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin SPIRIVA’ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Bu çok ciddi yan etkilerin hepsi oldukça seyrek görülür.  
 
Yan etkilerin ortaya çıkış sıklıkları şöyle tanımlanmıştır:  
Çok yaygın: 10 hastanın en az 1’inde görülebilir.  
Yaygın:  10 hastanın 1’inden az, fakat 100 hastanın 1’inden fazla görülebilir.   
Yaygın olmayan:  100 hastanın 1’inden az, fakat 1.000 hastanın 1’inden fazla görülebilir.  
Seyrek:  1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek:  10.000 hastanın 1’inden az görülebilir.  
Bilinmiyor:  Eldeki verilerden hareketle tahmin edilemiyor.  
Aşağıdaki  yan etkiler,  bu ilacı alan hastalarda  bildirilmiştir  ve görülme  sıklıkları  ile verilmiştir: 
Yaygın:  
- Ağız  kuruluğu  
 
Yaygın  olmayan:  
- Baş dönmesi  
- Baş ağrısı  
- Tat almada  bozukluklar  
- Görmede  bulanıklık  
- Kalp  atım hızında  düzensizlikler  (atriyal  fibrilasyon)  
- Boğazda  iltihaplanma  (farenjit)  
- Sesin  kısılması  
- Öksürük  
- Reflü  hastalığı  
- Kabızlık  
- Ağız  boşluğunda  ve boğazda  mantar  enfeksiyonu  
- Döküntü  
- İdrar  yapmada  güçlük  
- Ağrılı  idrar  yapma  
 
Seyrek:  
- Uyumada  güçlük Gözde kızarma ile ilişkili olarak ışıkların etrafında haleler veya renkli 
görüntüler görme (glokom)  7 / 12  - Göz basıncı  ölçümlerinde  yüksek  değerler  
- Düzensiz  kalp atışları  (supraventriküler  taşikardi)  
- Kalp  atım hızında  artma  (taşikardi)  
- Kalp  atışlarının  hissedilmesi  (palpitasyon)  
- İnhalasyondan hemen sonra göğüste sıkışma ile birlikte öksürük, hırıltılı  nefes veya nefes 
alamama hali (bronkospazm)  
- Burun  kanaması  
- Gırtlakta  iltihaplanma  (larenjit)  
- Sinüslerde  iltihaplanma  (sinüzit)  
- Bağırsakların  tıkanması  veya  bağırsak  hareketlerinin  olmaması  
- Diş etlerinin  iltihaplanması  
- Dilin  iltihaplanması  
- Yutmada  güçlük  
- Ağızda  iltihaplanma  
- Bulantı  
- Aniden  ortaya  çıkanlar  dahil,  aşırı duyarlılık  reaksiyonları  
- Yüzün  veya  boğazın  şişmesine  yol açan ciddi  allerjik  reaksiyon  (anjiyoödem)  
- Kurdeşen  
- Kaşıntı  
- İdrar  yolu enfeksiyonu  
 
Bilinmiyor : 
- Vücuttan  su atılması  
- Diş çürükleri  
- Şiddetli  alerjik  reaksiyon  (anafilaktik  reaksiyon)  
- Deride  enfeksiyonlar  veya  ülserler  
- Deride  kuruma  
- Eklemlerde  şişme  
 
Yan etkilerin  raporlanması  
Kullanma  Talimatında yer  alan veya almayan  herhangi  bir yan etki  meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan  etki bildirim  hattını  arayarak  Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
 
5. SPIRIVA’nın  saklanması  
 
SPIRIVA’yı  çocukların  göremeyeceği,  erişemeyeceği  yerlerde  ve ambalajında  saklayınız.  
 
25 oC altındaki  oda sıcaklığında  saklayınız.  Dondurmayınız.  
 
Son kullanma  tarihiyle  uyumlu  olarak  kullanınız.  8 / 12  Ambalajdaki  son kullanma  tarihinden  sonra  SPIRIVA’yı  kullanmayınız.  
Son kullanma  tarihi  belirtilen  ayın son günüdür.  
 
Blister şeridinden bir kapsül kullandıktan sonra, diğer 9 günde aynı şeritteki kapsülleri bitinceye 
kadar kullanmaya devam ediniz. Bir şerit bitmeden diğer bir şeritten kapsül çıkarmayınız.  
 
HandiHaler  cihazı  ilk kullanımdan  12 ay sonra atılmalıdır.  
 
Eğer  üründe  ve/veya  ambalajında  bozukluklar  fark ederseniz  SPIRIVA’yı  kullanmayınız.  
 
Çevreyi korumak amacıyla, son kullanma tarihi geçmiş veya kullanılmayan SPIRIVA’yı çöpe ve 
şehir suyuna atmayınız! Çevre , Şehircilik  ve İklim Değişikliği  Bakanlığınca belirlenen toplama 
sistemine veriniz. Bu konuda eczacınıza danışınız.  
 
Ruhsat  Sahibi:  
Boehringer Ingelheim İlaç Ticaret A.Ş.  
Esentepe Mah. Harman 1 Sok. Nidakule Levent No: 7/9 Kat: 15  
34394 Şişli / İstanbul  
Tel: (0 212) 329 1100 8. Faks: (0 212) 329 1101  
 
Üretim  Yeri:  
Boehringer  Ingelheim  Pharma  GmbH  & Co. KG 
Binger Strasse 173  
55216,  Ingelheim  am Rhein 
Almanya  
 
 
Bu kullanma talimatı     tarihinde  onaylanmıştır.  9 / 12  HandiHaler® Cihazı nın Kullanım  Talimatları  
 
HandiHaler cihazı, doktorunuzun solunum sıkıntılarınız için reçete ettiği SPIRIVA  18 mikrogram  
kapsül içindeki ilacı ağız yoluyla solumanız (inhale etmeniz) içindir.  
HandiHaler cihazı, SPIRIVA 18 mikrogram kapsüllerinin inhalasyonu için özel olarak tasarlanmış 
bir inhalasyon cihazıdır. Başka hiçbir ilacı almak için kullanılmamalıdır.  
HandiHaler sadece sizin içindir ve çoklu kullanım için tasarlanmıştır.  
 
SPIRIVA’yı kullanırken, doktorunuzun talimatlarını dikkatle izlemeyi 
unutmayınız.  İlk kullanımdan sonra  SPIRIVA 18 mikrogramı  inhale etmek 
için HandiHaler cihazınızı, 1 yıla kadar süreyle kullanabilirsiniz.  
 
 
HandiHaler  cihazının  parçaları:  
1. Toz başlığı  
2. Ağızlık  parçası  
3. Hazne  tabanı  
4. Delme  düğmesi  (yeşil renkte)  
5. Merkezi  hazne   
 
 
 
 
 
1. Toz başlığını  serbestlemek  için, delme  düğmesini  iyice  bastırıp 
bırakınız.  
 
 
2. Toz başlığını yukarı doğru çekerek tamamen açınız. 
Daha  sonra  ağızlık  parçasını  yukarıya  doğru  çekerek  açınız.   
 
 
3. Blister ambalajından bir SPIRIVA kapsül çıkarınız (kullanımdan  
hemen önce çıkarılmalıdır; bkz. Blisterin kullanımı) ve şekilde  
gösterildiği gibi merkezi hazneye yerleştiriniz. Kapsülün hazneye hangi 
yönde yerleştirildiği önemli değildir.   
 
10 / 12  4. Ağızlık parçasını bir "klik" sesi duyuncaya değin sıkıca kapatınız. Toz 
başlığını açık bırakınız.  
 
5. HandiHaler cihazını ağızlık parçası yukarıda olacak şekilde tutunuz ve 
delme düğmesini sadece tek bir hareketle iyice bastırarak bırakınız. 
Böylece  kapsülde  delikler  açılacak  ve nefes  aldığınızda  ilacın 
salıverilmesini sağlayacaktır.   
 
6. Nefesinizi  tam olarak veriniz.  
Önemli : Lütfen  hiçbir  zaman  ağızlık  parçasına  doğru  nefes  vermeyiniz.   
 
7. HandiHaler  cihazını ağzınıza kadar kaldırınız ve dudaklarınızı ağızlık 
parçasının çevresinde sıkıca kapayınız. Başınızı dik bir şekilde tutarak, 
yavaş ve derin bir nefes alınız; nefes alma hızınızı, kapsülün titreştiğini 
duyacak ya da hissedecek şekilde ayarlayınız.  
Akciğerleriniz doluncaya kadar nefes alınız; nefesinizi sizi zorlamayacak 
bir süreyle  tutunuz  ve bu esnada  HandiHaler  cihazını  ağzınızdan  çıkarınız. 
Şimdi normal nefes alıp vermeye başlayabilirsiniz.  
Basamak 6 ve 7'yi bir kez daha tekrarlayınız, bu kapsülün tamamen 
boşalmasını sağlayacaktır.   
 
 
8. Ağızlık parçasını yeniden açınız. Cihazı çevirerek kullanılmış kapsülü 
çıkarınız ve atınız.  
Ağızlık  parçasını  ve toz başlığını  kapatınız  ve HandiHaler  cihazınızı  
yerine kaldırınız.   
 
 
11 / 12  HandiHaler  cihazının  temizliği  
 
 
 
 
 
 
Bliste r kullanımı 
HandiHaler cihazınızı ayda bir kez temizleyiniz. Toz başlığını  
ve ağızlık  parçasını  açınız.  Sonra,  delme  düğmesini yukarı 
kaldırarak hazne tabanını açınız. Toz kalıntılarını tamamen 
temizlemek için cihazın tümünü ılık suyla yıkayınız. Fazla 
suyu bir kağıt havlu üstüne akıtınız ve havada kuruması için, 
toz başlığı, ağızlık parçası ve hazne tabanını açık olarak 
bırakınız. Havayla kuruma 24 saat süreceği için cihazınızı 
kullandıktan hemen sonra temizleyiniz , böylece bir sonraki 
doz zamanında cihazınız hazır olacaktır. Gerekirse, ağızlık 
parçasının dış kısmı, ıslak olmayan nemli bir bezle silinebilir.  
A. SPIRIVA  blister  şeritlerini,  perfore  (delikli)  çizgi  üzerinden  kopararak  
ayırınız.  
 
B. Kullanımdan hemen önce, blisterin alt tarafındaki folyoyu, işaretli 
yerinden tutunuz ve bir kapsülün tamamı görününceye, yani “DUR” 
işaretine kadar açınız.  
Eğer yanlışlıkla ikinci bir kapsül hava ile temas ederse, bu kapsülün 
atılması gerekir.   
 
C. Kapsülü çıkarınız.  
 
 
 
 
  
 
12 / 12  Kapsüller  aşırı sıcaklıklara  maruz  bırakılmamalıdır.  
 
SPIRIVA  kapsülleri  az miktarda  toz içermektedir,  bu nedenle  kapsüller yalnızca  kısmen  doludur.  