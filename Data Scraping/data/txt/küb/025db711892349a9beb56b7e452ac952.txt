1 / 9 KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
Biofleks  %3 Hipertonik Sodyum  Klorür  Çözeltisi  
Steril  
 
2. KALİTATİF  VE KANTİTATİF  BİLEŞİM  
Etkin  madde:  
Her 100 mL çözelti 3,0 g Sodyum  klorür içerir.  
İyon konsantrasyonları:  
− Sodyum:  513 
− Klorür: 513 
Osmolarite: 1025 mOsm/litre  
Yardımcı  madde:  
Yardımcı  maddeler  için bölüm  6.1'e bakınız.  
 
 
3. FARMASÖTİK  FORM  
İntravenöz infüzyon için çözelti  
 
 
4. KLİNİK  ÖZELLİKLERİ  
4.1 Terapötik  endikasyonları  
Sıvı-elektrolit kayıplarının sodyum  içermeyen  çözeltilerle  tedavi  edilmesine  bağlı  hiponatremi 
ve hipokloremi durumlarında. 
Sık lavman uygulanmasına ya da transüretral prostat rezeksiyonu operasyonlarında kullanılan 
irigasyon sıvılarının  açılan  venöz  sinüslerden dolaşıma  katılmalarına  bağlı  aşırı su alınması  ve 
buna bağlı vücut suyunun aşırı dilüsyonu durumunda. 
Aşırı  terleme,  kusma,  diyare  ve diğer  nedenlere  bağlı  ciddi  tuz kayıplarının acil tedavisinde.  
 
4.2 Pozoloji  ve uygulama şekli 
Pozoloji:  
Bir saatten  daha uzun bir  sürede olmak  üzere 100 mL. 
Tedaviye devam edebilmek için, klorür ve bikarbonat düzeylerini de içeren plazma elektrolit 2 / 9 konsantrasyonları ölçülmelidir. 
 
Uygulama sıklığı ve süresi:  
Hipertonik sodyum klorür  çözeltileri  saatte 100 mL'yi  aşmayacak  şekilde uygulanmalıdır.  
 
Uygulama şekli : 
İntravenöz olarak kullanılır.  
 
Özel  popülasyonlara ilişkin  ek bilgiler:  
Böbrek  /Karaciğer yetmezliği:  
Böbrek / karaciğer  yetmezliğinde kullanımıyla  ilgili bilgi bulunmamaktadır.  
Çocuk hastalar:  
Çocuklarda  kullanımıyla ilgili bilgi bulunmamaktadır.  
Geriyatrik  popülasyon:  
Yaşlılarda  dikkatli  kullanılmalıdır.  
 
4.3 Kontrendikasyonlar  
Sodyum ve klorür kullanımının kontrendike olduğu hastalarda kullanılmamalıdır. Serum 
elektrolitlerinin arttığı, normal olduğu veya az almanın ancak çok az olduğu durumlarda 
hipertonik sodyum klorür çözeltilerinin kullanılması kontrendikedir. 
4.4 Özel  kullanım uyarıları  ve önlemleri  
− Hipertonik çözeltiler tercihen büyük bir venden uygulanmalıdır. Tromboflebit olasılığını 
azaltmak için uygulama  yapılan ven 24 saatte bir değiştirilmelidir.  
− Hipertonik çözeltiler venlerde tahrişe ve lokal vasküler lezyonlara neden olabilir. 
Uygulama için büyük bir ven seçilmesi ve uygulamanın mümkün olan en düşük hızda 
yapılmasıyla bu durum önlenebilir. 
− Dekompanse konjestif kalp yetmezliği olan hastalarda, hipertansiyonlularda, ödemli 
hastalarda ve kortiko streroidler veya kortikostimülanlarla tedavi uygulanan hastalarda dikkatli kullanımı gerekir. 
− Hastaların elektrolit konsantrasyonu düzenli olarak izlenmelidir. 
− Diğer sodyum retansiyonu durumlarında, ciddi böbrek yetmezliğinde, karaciğer sirozu 3 / 9 bulunan hastalarda, sıvı dengesi, elektrolit düzeyleri ve asit -baz dengesi klinik olarak ve 
periyodik laboratuar tetkikleriyle takip edilmelidir.  
− Geriyatrik veya postoperatif hastalarda kısmen dikkatli kullanımı gerekir. 
− Özellikle fiziki durumu kötü olanlarda ve kronik alkolizmi olanlarda olmak üzere 
hipertonik çözeltilerin aşırı hızlı uygulanması ya da aşırı miktarlarda verilmesi ağır 
nörolojik etkilere (santral p ontin miyelinozis -  ozmotik demiyelinazyon) yol 
açabileceğinden kandaki sodyum düzeyinin 130 mEq/litre'den yüksek olmamasına dikkat edilmelidir.  
− Pulmoner ödem oluşturmaması açısından kullanım sırasında dikkatli olmalı ve hasta sürekli izlenmelidir.  
− Sodyum klorürün gereğinden fazla intravenöz verilmesi hipokalemiye ve asidoza neden 
olabilir. Bu nedenle hipokalemi ve asidozu olan hastalara uygulanmamalıdır. 
4.5 Diğer tıbbi  ürünler  ile etkileşimler  ve diğer etkileşim  şekilleri  
Bilinen  bir ilaç etkileşimi yoktur.  
Kortikosteroid veya  kortikostimülanlarla  tedavi  uygulanan hastalarda hipertansiyon ve aşırı su 
retansiyonuna yol açmamak için dikkatli kullanımı gerekir.  
4.6 Gebelik  ve laktasyon 
Genel tavsiye:  
Gebelik Kategorisi: C 
Çocuk  doğurma potansiyeli  bulunan kadınlar  / Doğum  kontrolü (Kontrasepsiyon)  
Bu gurup hastalarda kullanımıyla ilgili  özel bir durum bildirilmemiştir.  
Gebelik dönemi  
BİOFLEKS %3 HİPERTONİK SODYUM KLORÜR ÇÖZELTİSİ’nin  gebe kadınlarda 
kullanımına ilişkin yeterli veri mevcut değildir.  
Hayvanlar üzerinde yapılan çalışmalar, gebelik /ve- veya/ embriyonal/fetal gelişim /ve - veya/ 
doğum /ve -veya/ doğum sonrası gelişim üzerindeki etkiler bakımından yetersizdir (bkz. kısım 
5.3). İnsanlara yönelik potansiyel  risk bilinmemektedir.  Hastanın  başka  bir diyaliz  yöntemi  ile 
tedavi edilemediği durumlar dışında gebelerde kullanılmamalıdır.  4 / 9 Doktor  tarafından kesin gerekli görülmediği sürece gebelik döneminde kullanılmamalıdır.  
Laktasyon  dönemi  
Bilinen olumsuz bir etkisi bulunmamaktadır.  
Üreme yeteneği  / Fertilite  
Bilinen olumsuz bir etkisi bulunmamaktadır.  
4.7 Araç ve makine  kullanımı  üzerindeki  etkiler  
Araç ve makine kullanmaya  bilinen  bir etkisi yoktur.  
4.8 İstenmeyen  etkiler  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki veriler ile hareket 
edilemiyor)  
Kan ve lenf sistemi hastalıkları  
Bilinmiyor: Yaygın damar içi pıhtılaşması 
Metabolizma  ve beslenme hastalıkları  
Bilinmiyor:  Su tutulması ve  ödem;  konjestif  kalp yetmezliğinde  ağırlaşma;  asidoz.  
Çok seyrek: Hipernatremi, aşırı su kaybı  
Sinir sistemi hastalıkları  
Bilinmiyor: Baş ağrısı; baş dönmesi;  sersemlik  hali; huzursuzluk hali; iritasyon;  konvülsiyon; 
hemorajik ensefalopatiler; deliryum; koma ve ölüm. 
Kardiyak  hastalıklar  
Bilinmiyor:  Taşikardi . , konjestif kalp yetmezliği.  
Vasküler hastalıklar  
Seyrek: Flebit, damar dışına sızma, hipervolemi  
Çok seyrek: Venöz tromboz  
Bilinmiyor:  Periferik  ödem;  hipertansiyon;  hipotansiyon  
Solunum, göğüs bozuklukları ve mediastinal hastalıklar  
Bilinmiyor: Solunum güçlüğü 
Gastrointestinal  hastalıklar  
Bilinmiyor: Bulantı,  kusma;  diyare;  karında  kramplar;  susama  hissi;  tükürük salgılarında 
azalma; kanlı kusma.  5 / 9 Deri  ve deri altı  doku  hastalıkları  
Bilinmiyor:  Terlemede azalma.  
Kas- iskelet  bozukluklar,  bağ doku ve  kemik hastalıkları  
Bilinmiyor:  Kaslarda seyirme  ve sertleşme.  
Böbrek ve idrar hastalıkları  
Bilinmiyor:  Oligüri; böbrek yetmezliği.  
Genel  bozukluklar  ve uygulama bölgesine ilişkin  hastalıklar  
Bilinmiyor: Ateş;  halsizlik , enjeksiyon bölgesinde enfeksiyon, çok hızlı infüzyonda lokal ağrı ve 
venöz irritasyon  
Cerrahi  ve tıbbi  prosedürler  
Bilinmiyor: Enjeksiyon  bölgesinde enfeksiyon;  enjeksiyon uygulanan bölgeden başlayarak 
yayılan venöz tromboz ve flebit gelişimi; damar dışına sızma. 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans  Merkezi  (TÜFAM)’ne  bildirilmeleri gerekmektedir. ( www.titck.gov.tr;  
e-posta: tufam@titck.gov.tr;  tel: 0 800 314 00 08; faks: 0 312 218 35 99).  
4.9 Doz aşımı ve tedavisi  
Hipertonik çözeltilerin kullanımında ekstraselüler hacimde artış riski bulunmaktadır. Aşırı 
dozun belirtileri arasında hemorajik ensefalopatiler, kan kusma ve halsizlik, susama, tükürük 
salgılarında azalma, ateş, sersemlik hali, deliryum, oligüri, taşikardi ve hipot ansiyon bulunur. 
Aşırı dozun tedavisinde böbrek işlevleri normalse diüretikler uygulanabilir. İdrar ozmolaritesi ve plazmadaki iyon konsantrasyonları düzenli olarak kontrol edilmelidir. Böbrek işlevleri 
yetersizse diyaliz uygulanabilir. 
Özellikle fiziki du rumu kötü olanlarda ve kronik alkolizmi olanlarda olmak üzere, hipertonik 
sodyum klorürün aşırı hızlı uygulanması  ya da aşırı miktarlarda  verilmesi ağır nörolojik etkilere 
(santral pontin miyelinozis - ozmotik demiyelinizasyon) yol açabileceğinden kandaki sodyum 
düzeyinin 130 mEq/litre'den yüksek olmamasına dikkat edilmelidir. 
 
5. FARMAKOLOJİK  ÖZELLİKLER  6 / 9 5.1 Farmakodinamik özellikler  
Farmakoterapötik grubu:  Elektrolit dengesini etkileyen  çözeltiler 
ATC kodu:   B05XA03  
Sodyum klorür çözeltileri  vücudun ekstraselüler  sıvı bileşimi ile yakından  ilgilidir.  Hipertonik 
sodyum klorür çözeltilerinin hızlı elektrolit düzenlenmesinin gerekli olduğu ciddi tuz 
eksikliklerinde önemli yeri vardır. Kalp yetmezliğinde, böbrek yetmezliğinde, ameliyatlar 
sırasında ve sonrasında 'Düşük Tuz Sendromu' gözlenmektedir. Bu durumlarda sıklıkla klorür 
kaybı, sodyum kaybından fazladır. Klorür ekstraselüler sıvının majör anyonudur ve sodyumla 
birlikte  kaybı  asit-baz dengesinin bozulmasına  neden olur. Ciddi tuz azalması,  terleme,  kusma, 
diyare ve  diğer  durumlara bağlı  aşırı  sıvı kaybedilmesi ile  seyreden  durumlarda da görülebilir. 
Aşırı su alımına bağlı olarak plazmanın ileri dilüsyonu durumlarında da hipertonik sodyum 
klorür çözeltilerinin uygulanımı gerekebilir.  
 
5.2 Farmakokinetik özellikler  
BİOFLEKS  %3 HİPERTONİK  SODYUM  KLORÜR  ÇÖZELTİSİ,  intravenöz  uygulamaya 
uygun, steril, stabil bir çözeltidir. Hiçbir bakteriyostatik madde içermez.  
Osmolaritesi 1025 mOsm/litredir.  
Vücuda damar yoluyla uygulanan sodyum ve klorür tıpkı vücudun normal katyon ve anyonu 
olan sodyum ve klorürün izlediği yolları izleyerek ekstraselüler sıvı ile intraselüler sıvıda 
dağılır. Fazlası idrar yoluyla ve ter, tükürük vb. vücut salgılarıyla atılır . 
Emilim: 
İntravenöz  uygulamadan hemen  sonra uygulanan sodyum ve klorürür hızla  kandaki en yüksek 
düzeylerine ulaşır.  
Dağılım:  
BİOFLEKS %3 HİPERTONİK SODYUM KLORÜR ÇÖZELTİSİ ile alınan sodyum ve klorür, 
endojen sodyum ve klorürle aynı şekilde dağılıma uğra r. 
 
Biyotransformasyon:  
BİOFLEKS %3 HİPERTONİK SODYUM KLORÜR ÇÖZELTİSİ ile alınan sodyum ve klorür, endojen sodyum ve klorürle aynı şekilde biyotransformasyona uğrar.  7 / 9 Radyoaktif olarak işaretlenmiş sodyum (24Na) enjeksiyonu sonrası yarılanma ömrü, enjekte 
edilen sodyumun %99'u için 11- 13 gün ve kalan % 1'i için bir yıldır. 
Klorür, sodyum metabolizmasını yakından izler ve vücudun asit -baz dengesinde olan 
değişiklikler klorür konsantrasyonunda olan değişiklikler ile yansıtılır.  
Eliminasyon : 
BİOFLEKS %3 HİPERTONİK SODYUM KLORÜR ÇÖZELTİSİ ile alınan sodyum ve klorür, endojen sodyum ve klorürle aynı şekilde elimine edilir. 
Sodyum esas olarak renal  yolla atılır fakat aynı zamanda büyük çoğunluğu renal yolla geri 
emilir. Az miktarda sodyum ise feçes ve ter ile atılır.  
Klorür metabolik olarak sodyumu izlediğinden esas olarak renal yolla az miktarda ise feçes ve 
ter ile atılır.  
5.3 Klinik  öncesi  güvenlilik  verileri  
Bu konuda yapılan  herhangi bir çalışma  bulunmamaktadır.  
 
6. FARMASÖTİK  ÖZELLİKLERİ  
6.1 Yardımcı maddelerin listesi  
Enjeksiyonluk su 
 
6.2 Geçimsizlikler  
Ek ilaç kullanıldığı durumlarda geçimsizlik  olup olmadığı  kontrol edilmelidir.  
 
6.3 Raf ömrü  
24 ay.  
 
6.4 Saklamaya yönelik özel  tedbirler  
25 °C’nin  altındaki  oda sıcaklığında  saklanmalıdır.  
Bu ürün ve/veya ambalajı herhangi bir bozukluk içeriyorsa kullanılmamalıdır. 
Torbalar  açıldıktan  sonra kullanılmayan  kısmı saklanmamalıdır  (bkz.  Bölüm 6.6) 
6.5 Ambalajın  niteliği ve içeriği  
150 mL’lik Biofleks (PVC) torbalarda sunulmuştur.  
Ürünün setli ve setsiz olmak üzere iki formu bulunmaktadır.  8 / 9  
6.6 Tıbbi  üründen arta kalan  maddelerin  imhası  ve diğer özel önlemler  
"Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. "  
− Çözelti berrak değilse kullanılmamalıdır.  
− Torba delinmemelidir.  
− Torbadaki rezidüel  havaya bağlı olarak meydana gelebilecek bir hava embolisini önlemek 
için, başka infüzyon sıvılarıyla seri bağlantı yapılmamalıdır. 
− Ek ilaç uygulaması yapılacaksa, parenteral uygulama öncesi izotonik olup olmadığı kontrol 
edilmelidir. Herhangi bir ilaç ekleme işleminin dikkatle yapılması ve eklenen ilaçla çözeltinin aseptik koşullarda iyice karıştırılması gereklidir.  
− Tek kullanımlıktır. Kısmen kullanılmış çözeltiler saklanmamalı; intravenöz uygulamanın 
yapıldığı sağlık kuruluşunun tıbbi atık prosedürlerine uygun olarak imha edilmelidir. 
1. Torbanın açılması  
− Dış koruyucuyu kullanımdan hemen önce çıkarınız. 
− Koruyucu ambalajından çıkardıktan sonra torbanın sağlam olup olmadığını sıkarak kontrol 
ediniz. Sızıntı bulunursa ürün kullanılmamalıdır; sterilitesi bozulmuş  olabilir.  
− Parenteral ilaçlar kullanımdan önce gözle kontrol edilmelidir; yalnızca berrak, partikülsüz ve ambalaj bütünlüğü bozulmamış ürünler kullanılmalıdır. 
2. Uygulamaya hazırlama  
− Torbayı üzerindeki delikli bölümden asınız. 
− Uygulama ucundaki twist off’u ç eviriniz.  
− Uygulama setinin spaykını, uygulama ucuna sıkıca batırarak uygulama setini torbaya 
iliştiriniz. Çözeltinin hastaya uygulanması için setin kullanım talimatına uyulmalıdır.  
3. Ek ilaç ekleme:  
Dikkat: Tüm parenteral  çözeltilerde olduğu gibi, ürüne eklenecek tüm maddeler ürünle 
geçimli olmalıdır. Ürüne ekleme yapılacaksa, hastaya uygulamadan önce son karışımında 
geçimlilik kontrol edilmelidir.  
Uygulama öncesi ilaç ekleme:  9 / 9 − Torbanın ilaç uygulama ucu dezenfekte edilir. 
− Eklenecek ilaç 19- 22 gauge kalınlığındaki bir iğnesi olan enjektörle uygulanır. 
− Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurularak ilacın çözeltiyle tüm üyle 
karışması sağlanır.  
Dikkat:  İçine  ek ilaç uygulanmış  torbalar  saklanmamalıdır.  
Uygulama sırasında  ilaç ekleme:  
− Setin klempi kapatılır.  
− İlaç uygulama ucu dezenfekte edilir.  
− Eklenecek ilaç 19-22 gauge kalınlığındaki bir iğnesi olan enjektörle uygulanır. 
− Çözelti askısından çıkarılır ve ters çevrilir.  
− Bu pozisyondayken torbanın uygulama çıkışı ve enjeksiyon girişine hafifçe vurularak çözelti 
ve ek ilacın karışması sağlanır. 
− Torbayı eski konumuna getirerek klemp açılır ve uygulamaya devam edilir. 
 
7. RUHSAT  SAHİBİ  
Osel İlaç Sanayi ve Ticaret A.Ş. 
Akbaba Mah.  Maraş  Cad. No: 52 
34820 Beykoz / İstanbul  
Tel: (0216) 320 45 50  
Faks:  (0216) 320 45 56 
E-mail: info@osel.com.tr  
8. RUHSAT  NUMARASI  
203 / 32 
 
 
9. İLK RUHSAT  TARİHİ  / RUHSAT  YENİLEME TARİHİ  
İlk ruhsat tarihi: 23.10.2003 
  
10. KÜB’ÜN YENİLENME  TARİHİ  
--- 