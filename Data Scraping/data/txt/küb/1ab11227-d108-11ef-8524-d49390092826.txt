KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİVERVELL 5 g/10 mL I.V. infüzyonluk çözelti hazırlamak için konsantre
Steril
2. KALİTATİF VE KANTİTATİF BİLEŞİM
Etkin madde:
Her bir ampul (10 mL) 5 g L-ornitin L-aspartat içermektedir.
Yardımcı madde(ler):
Yardımcı maddeler için 6.1.’e bakınız.
3. FARMASÖTİK FORM
İntravenöz infüzyonluk çözelti konsantresi.
Berrak çözelti
4. KLİNİK ÖZELLİKLER
4.1. Terapötik endikasyonlar
Latent ve belirgin hepatik ensefalopati tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmemiş ise günde en fazla 4 ampul verilir.
Hastanın durumunun ciddiyetine göre, yeni başlayan bilinç bulanıklığı (prekoma) veya bilinç
bulanıklığı (koma) hallerinde 24 saat içinde 8 ampul verilebilir.
L-ornitin-L-aspartat'ın maksimal infüzyon hızı saatte 5 g'dır (bir ampulün içeriğine eşdeğerdir).
Uygulama şekli:
İnfüzyon çözeltisine ampulün içeriği ilave edilir ve bu şekilde hastaya verilir.
LİVERVELL normalde kullanılan infüzyon çözeltilerine rahatça karıştırılabilir. Venöz kapasite
göz önünde bulundurularak, infüzyon hacmi ayarlanır.
LİVERVELL infüzyon konsantresi, arter içine uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli renal yetmezlik durumunda kullanılmamalıdır. Referans değer olarak, serum kreatinin
değeri kullanılır. Serum kreatinin değerinin 3 mg/100 mL veya bu değerin altında olduğu
5/5durumlarda LİVERVELL kullanımına devam edilir. Bu değerin 3 mg/l00 mL’den fazla olması
halinde LİVERVELL kullanılmamalıdır.
Eğer karaciğer işlevinde tahribat varsa, hastanın durumuna bağlı olarak, infüzyon hızı
ayarlanmalıdır. Bu şekilde, ortaya çıkabilecek bulantı ve kusma önlenebilir.
Pediyatrik popülasyon:
Çocuklardaki deneyimler sınırlıdır.
Geriyatrik popülasyon:
Geriyatrik popülasyonda kullanımına ilişkin özel bir bilgi bulunmamaktadır.
4.3. Kontrendikasyonlar
L-ornitin L-aspartat’a karşı duyarlı olanlarda kontrendikedir.
Böbrek işlevleri ileri derecede hasar görmüş (renal yetmezlik) hastalarda kontrendikedir
(referans değer olarak, serum kreatinin değerinin 3 mg/100 mL’den fazla olması kullanılabilir).
4.4. Özel kullanım uyarıları ve önlemleri
LİVERVELL yüksek dozda kullanıldığında serumda ve idrarda üre seviyesi takibi yapılmalıdır.
Eğer karaciğer işlevleri ileri derecede hasar görmüşse, doktorunuz mide bulantısı ve kusmayı
önlemek için infüzyon hızını ayarlayacaktır.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşim çalışması bulunmamaktadır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü hakkında herhangi bir çalışma bulunmamaktadır.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
5/5LİVERVELL için gebeliklerde maruz kalmaya ilişkin klinik veri mevcut değildir. L-ornitin L-
aspartat’ın düşük düzeyde üreme toksisitesine neden olduğu görülmüştür. Bu nedenle, gebelikte
LİVERVELL konsantre infüzyon çözeltisi kullanımından kaçınılmalıdır. Buna rağmen,
LİVERVELL tedavisi gerekli görülüyorsa olası yarar ve zararlar dikkatlice
değerlendirilmelidir.
Laktasyon dönemi
L-ornitin L-aspartat’ın insan sütüyle atıp atılmadığı bilinmemektedir. L-ornitin L-aspartat'ın süt
ile atılımı hayvanlar üzerinde araştırılmamıştır. Emzirmenin durdurulup durdurulmayacağına
ya da LİVERVELL tedavisinin durdurulup durdurulmayacağına ilişkin karar verilirken,
emzirmenin çocuk açısından faydası ve LİVERVELL tedavisinin emziren anne açısından
faydası dikkate alınmalıdır.
Üreme yeteneği/Fertilite
L-ornitin L-aspartat’ın üreme yeteneği üzerine etkisi ile ilgili kontrollü çalışmalar
bulunmamaktadır.
4.7. Araç ve makine kullanımı üzerindeki etkiler
LİVERVELL’in araç ve makine kullanımı üzerine doğrudan, olumsuz bir etkisi yoktur. Ancak
L-omitin L-aspartat ile tedavi edilen hastalarda, hastalığa bağlı olarak, araç ve makine kullanma
kabiliyeti azalabilir. Bu nedenle, hastaların iyileşene kadar araç ve makine kullanmaktan
kaçınmaları önerilmektedir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle sıklığı
tahmin edilemiyor)
Bağışıklık sistemi hastalıkları
Bilinmiyor: Aşırı duyarlılık reaksiyonları, anaflaktik reaksiyonlar
Gastrointestinal hastalıklar
Yaygın olmayan: Mide bulantısı
Seyrek: Kusma
Mide bulantısı ve kusma, LİVERVELL’in hafif yan etkileridir. Bu etkiler genellikle geçicidir
ve tedavinin kesilmesini gerektirmez. Bu durum dozun azaltılmasıyla veya infüzyon hızının
düşürülmesiyle ortadan kalkar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
5/5Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Şimdiye kadar L-ornitin L-aspartat’ın aşırı dozda uygulanmasından kaynaklanan bir
intoksikasyon bulgusu bildirilmemiştir. Doz aşım vakaları, semptomatik tedavi gerektirir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Karaciğer hastalıklarında kullanılan ilaçlar
ATC kodu: A05BA
Etki mekanizması:
İn-vivo, L-ornitin L-aspartat etkisini, iki temel amonyak detoksifikasyon yolu olan, üre sentezi
ve glutamin sentezi üzerinde, omitin ve aspartat aminoasitleri aracılığıyla gösterir.
Ürojenez, ornitinin hem karbamil transferaz ve karbamil fosfat sentetaz enzimlerinin
aktivatörü, hem de üre sentezi için substrat olarak işlev gördüğü periportal hepatositlerde
gerçekleşir.
Glutamin Sentezi, perivenöz hepatositlerde gerçekleşir. Hastalık durumlarında aspartat ve
ornitinin metabolik ürünlerini de içeren diğer karboksilatlar hücrelere alınır ve burada glutamin
formuna dönüştürülerek amonyak bağlamada kullanılır.
Fizyolojik ve patofizyolojik koşullarda glutamat, amonyak bağlayıcı amino asit olarak işlev
görür. Ortaya çıkan glutamin amino asidi, yalnızca amonyağın toksik olmayan formda
atılmasını sağlamakla kalmaz, aynı zamanda üre siklusunu (hücreler arası glutamin değişimi)
aktive eder. Fizyolojik koşullarda ornitin ve aspartat, üre sentezi için sınırlayıcı faktör değildir.
Hayvanlarda yapılmış deneysel çalışmalar, glutamin sentezindeki artışın, amonyak seviyesini
düşürmek için devreye giren bir mekanizma olduğunu ortaya koymuştur. Bazı klinik
çalışmalarda dallanmış zincirli amino asitlerin, aromatik aminoasitlere dönüşme oranı
açısından iyileşme görülür.
5.2. Farmakokinetik özellikler
Genel özellikler:
L-omitin-L-aspartat, hızlı bir şekilde, çabuk metabolize olan L-ornitin ve L-aspartat
aminoasitlerine ayrılır. Farmakokinetik değerlendirmeler ağırlıklı olarak ornitin ile ilgilidir.
Emilim:
İntravenöz uygulamayı takiben, ornitin 897±328 µmol/L olarak belirlenen maksimum plazma
konsantrasyonuna (C ) 0,55±0,16 saatte ulaşılır. İntravenöz infüzyon uygulamasından
max
ortalama 7 saat sonra endojen ornitin seviyesine ulaşılmaktadır/erişilmektedir.
5/5Dağılım:
L-ornitin ve L-aspartat için sırasıyla terminal yarı-ömrü (t ) 4,5 ± 1,3 saat ve 5,3 ± 2,8 saat
1/2
olarak ve dağılım hacimleri ise sırasıyla 9,1 ± 3,7 L ve 8,8 ± 3,7 L olarak belirlenmiştir.
Biyotransformasyon:
Herhangi bir bilgi bulunmamaktadır.
Eliminasyon:
İnfüzyon sonrası bifazik bir durum izlemekte olup, bu fazın ilk aşamasında hızlı dağılım fazı
t = 15-25 dk. iken ikinci aşamasında daha yavaş nihai eliminasyon fazı t = 120-150 dk.
1/2 1/2
olmaktadır. İntravenöz uygulama sonrasında ornitin için plazma konsantrasyon zaman
(AUC ) eğrisi altında kalan alan 1390±160 µmol.saat/L’dir. Aspartatın bir kısmı,
0-7h
dönüştürülmeden idrarla atılır.
5.3. Klinik öncesi güvenlilik verileri
Farmakolojik güvenlilik çalışmalarından edinilen klinik öncesi veriler, doğru kullanılması
halinde, tekrarlanan dozlardan sonra insanlarda herhangi bir toksisite riski veya mutajenite riski
ortaya koymamıştır.
Karsinojenik potansiyeline ilişkin herhangi bir çalışma yapılmamıştır.
Doz tayin çalışmasında, L-ornitin-L-aspartatın üreme toksisitesinin oldukça düşük olduğu
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Geçimsizliğe yönelik bir çalışma bulunmadığından, diğer tıbbi ürünlerle birlikte
kullanılmamalıdır. İnfüzyon çözeltisine başka etkin madde katılmamalıdır. Çökelme,
opaklaşma gibi çözünürlükte bozulmayı işaret eden durumlarda kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Kutuda 10 adet; Tip 1 amber renkli cam ampul.
5/56.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
AROMA İLAÇ SAN. LTD. ŞTİ.
Vakıflar OSB Mahallesi,
Sanayi Caddesi No:22/1 Kat: 2
Ergene/TEKİRDAĞ
Tel : 0(282) 675 10 06
Faks : 0(282) 675 14 05
e-mail: info@aispharma.com
8. RUHSAT NUMARASI(LARI)
2019/648
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.12.2019
Ruhsat yenileme tarihi:
10. KÜB’ÜN YENİLENME TARİHİ
5/5