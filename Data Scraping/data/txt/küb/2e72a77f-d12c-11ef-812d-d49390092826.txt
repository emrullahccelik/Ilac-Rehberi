KISA ÜRÜN BİLGİSİ
1. BEŞERİ TIBBİ ÜRÜNÜN ADI
SELDİYET Perhiz Tuzu
2. KALİTATİF VE KANTİTATİF BİLEŞİM
Herbir 1 g tuzda;
Etkin madde:
Potasyum Klorür 700 mg
Amonyum Klorür 280 mg
Glutamik Asit 10 mg
Magnezyum Oksid 10 mg
Yardımcı madde(ler):
Yok.
Yardımcı maddeler için 6.1.’e bakınız.
3. FARMASÖTİK FORM
Oral toz
Beyaz kristalize toz.
4. KLİNİK ÖZELLİKLER
4.1. Terapötik endikasyonlar
- Hipertansiyon
- Kalp yetmezliği
- Şeker hastalığı
- Zayıflama rejimleri
- Hipopotasemi durumları,
* Diüretik kullanımı
* Malabsorbsiyon
4.2. Pozoloji ve uygulama şekli
Pozoloji/uygulama sıklığı ve süresi:
1 / 7Günlük potasyum ihtiyacını temin etmek için 5,5 - 11 g Seldiyet kullanımı yeterlidir. Bu
miktar doktorun tavsiyesine göre artırılıp azaltılabilir. Şişenin koruyucu kapağındaki çizgiye
kadar doldurulan Seldiyet, yaklaşık 3,3 g gelir. Doz bu ölçüyle ayarlanabilir.
Uygulama şekli:
Seldiyet, pişmiş ve yenmeye hazır yemeğin üstüne ekilerek kullanılır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda potasyum içeren tuzların kullanımı vücutta
hiperpotasemi’ye neden olabileceğinden kullanılmamalıdır.
Karaciğer yetmezliği:
Karaciğer yetmezliği olan hastalarda artan olası elektrolit bozuklukları nedeniyle
kullanılmamalıdır.
Pediatrik popülasyon:
Çocuklarda etkinliği ve güvenliğine ait veri bulunmamaktadır, bu nedenle çocuklarda
kullanımı önerilmez.
Geriyatrik popülasyon:
Hiperkalemi riski nedeniyle dikkatli kullanılmalıdır.
4.3. Kontrendikasyonlar
Hiperpotasemi halleri, böbrek yetersizliği, diyabetik asidoz, karaciğer hastalığı, adrenal
yetersizliği, potasyum tutan diüretikler ve ilacın formülündeki maddelere hassasiyeti
olanlarda kullanılmamalıdır.
4.4. Özel kullanım uyarıları ve önlemleri
Potasyum içeren tuzların böbrek yetersizliği olan hastalarda kullanımı vücutta potasyum
birikmesine (Hiperpotasemi) neden olabileceğinden dikkatli olunmalıdır.
Potasyum klorür, tek başına ya da diğer ilaçlarla kombinasyon halinde sindirim sisteminde
özellikle alt özofagus ve ince barsaklarda ülserasyonu indükleyebilir. Bu olasılık, sindirim
2 / 7sisteminde lokal, fonksiyonel ya da mekanik bozuklukları, kardiyovasküler hastalığı ya da
uzun süredir tedavi gören ya da antikolinerjik alan hastalarda artabilir. Gastrointestinal
obstürüksiyon ya da ülserasyonu destekleyen belirtiler ya da semptomlar, ilacın hemen
kesilmesinin nedeni olarak kabul edilmelidir.
Potasyum tuzları, böbrek fonksiyon yetmezliği, karaciğer hastalığı (hiperkalemi riski
nedeniyle), peptik ülseri olan ya da peptik ülser geçmişi olan hastalarda dikkatli
kullanılmalıdır. Serum potasyum ve diğer elektrolitlerin izlenmesi, özellikle kalp ve böbrek
hastalığı olan hastalarda gereklidir. Ciddi bulantı, kusma meydana gelirse ilaç kesilmelidir.
4.5. Diğer tıbbi ürünler ile etkileşimler ve diğer etkileşim şekilleri
Potasyum tutucu diüretiklerle (Triamteren,spironolakton, amilorid) eşzamanlı kullanımı
kontrendikedir. Potasyum atılımını etkileyen ilaçlar, SELDİYET ile beraber verildiğinde
hiperkalsemiyi kolaylaştırabilir. Beklenen etkileşimlerle sonuçlanan eş zamanlı kullanımlar
önerilmez.
ACE inhibitörleri, anjiyotensin II reseptör antagonistleri, NSAID’ler (örn. İndometazin), beta-
blokerler, heparin, digoksin siklosporin gibi potansiyel hiperkalsemiye sahip olduğu bilinen
herhangi bir ilacı alan hastalarda seldiyet dikkatli kullanılmalıdır.
Direkt renin inhibitörleri (örn. Aliskerin) gibi diğer ilaçlar ve proton pompa inhibitörleri,
seldiyet ile aynı anda kullanıldığı zaman hiperkalsemiye neden olabilir. Bu nedenle bu
ilaçların aynı anda kullanımında dikkatli olunmalıdır.
Antikolinerjik ilaçlar, gastrointestinal motiliteyi azaltabilir, bu nedenle solid oral potasyum
ilaçlarla beraber özellikle yüksek dozlarda verildiğinde çok dikkatli reçete edilmelidirler.
Levotiroksin içeren ilaçların magnezyum ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Özel popülasyonlara ilişkin ek bilgiler:
Pediyatrik popülasyon:
Veri bulunmamaktadır.
3 / 74.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal / fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Kısım
5.3.) insanlara yönelik potansiyel risk bilinmemektedir.
SELDİYET gerekli olmadıkça gebelik döneminde kullanılmamalıdır.
Üreme ile ilgili çalışmalar yapılmamıştır. Potasyum gereksinimi hamile ve hamile olmayan
kadınlarda aynıdır. Hamilelerde potasyum desteğini takiben yan etkiler görülmemiştir.
Hiperkalemi riski nedeniyle dikkatli kullanılmalıdır. Potasyum kloridin hamile bir kadına
verildiğinde fetusa zarar verip vermediği veya üreme kapasitesini etkileyip etkilemediği
bilinmiyor.
Genel kural olarak hamileliğin ilk üç ayında ilaç alınmamalı ve alınan ilacın yarar risk
dengesi hamilelik sırasında dikkate alınmalıdır. Hamilelik ile ilişkili gastrointestinal
hipomobilite nedeniyle oral potasyum preparatları, sadece gerekliyse hamilelere verilmelidir.
SELDİYET, anneye olan yararları bebeğe olan potansiyel risklerinden ağır basıyorsa
hamilelik sırasında verilmelidir.
Laktasyon dönemi
Potasyumun anne sütüne geçip geçmediği hayvanlarda ve insanlarda çalışılmamıştır.
Üreme yeteneği/Fertilite
Özel öneriler bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerine etkileri bilinmemektedir.
4.8. İstenmeyen etkiler
4 / 7En sık görülen yan tesirler bulantı, kusma, abdominal huzursuzluk ve diyare olup, alınan
miktarın düşürülmesi veya yemeklerle birlikte alınması ile kaybolur yada azalır.
Gastrointestinal hastalıklar
Bilinmiyor: Gastrointestinal obstrüksiyon, gastrointestinal kanama, alt ya da üst GIT
perforasyonlu yada perforasyonsuz gastrointestinal ülser. Bulantı, gaz, kusma, abdominal
ağrı, diyare
Deri ve deri altı doku hastalıkları
Bilinmiyor: Ürtiker, kızarıklık, prurit
Metabolizma ve beslenme hastalıkları
Bilinmiyor: Hiperkalemi (hem renal potasyum atılımı hem de metabolizması zayıf olan
hastalarda gelişebilir)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Özellikle böbrek fonksiyonları bozuk olan hastalarda doz aşımına bağlı hiperpotasemi
gelişebilir. Bu nedenle hastanın serum potasyum takibi yapılmalı ve gerekirse gastirik lavaj ve
zorlu diürez gibi tedbirler uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Mineral desteği
ATC kodu : A12BA51
Seldiyet, içerisinde tuz (sodyum klorür) ihtiva etmeyen, yemek tuzunun lezzetine ve fiziksel
özelliklerine çok benzer şekilde hazırlanmış, tıbbi diyet tuzudur. Formülündeki potasyum
klorür, diüretik kullanımı, diyet, parenteral beslenme gibi çeşitli nedenlere bağlı olarak
5 / 7meydana gelebilen hipopotaseminin giderilmesini sağlar. Potasyum, esansiyel bir vücut
elektrolitidir. İntrasellüler sıvının temel katyonu olan potasyum birçok enzimatik reaksiyonda
ve sinir iletimi, kas kontraksiyonu, karbonhidrat metabolizması gibi birçok fizyolojik işlemde
rol oynar. Erişkinlerin günlük potasyum ihtiyacı 50-100 mEq'dir. (1 g potasyum klorür
yaklaşık 13,3 mEq potasyum ihtiva eder.)
Amonyum klorür vücuttaki asit-baz dengesini ayarlayan en önemli moleküllerden biridir.
Ödemli hastalarda sodyum klorür kullanılması yasaklandığında ya da kısıtlandığında,
asidifiyan molekül olarak kullanılabilecek en önemli maddedir.
Magnezyum, organizmanın enzim sistemi, santral sinir sistemi, nöro-musküler sistem ve
kardiyovasküler sisteminin fonksiyonlarında önemli rol oynar. Hipomagnezemi durumlarında
bu fonksiyonlarda önemli bozukluklar meydana gelir.
5.2. Farmakokinetik özellikler
Genel özellikler
Emilim:
Potasyum klorür ve amonyum klorür gastrointestinal sistemden hızla absorbe olur.
Eliminasyon:
Temel atılma yolu böbreklerdir.
5.3. Klinik öncesi güvenlilik verileri:
Akut toksisite, tekrar doz toksisitesi, gentoksisite, karsinojenik potansiyel ve üreme toksisite
ile ilgili çalışmalara göre klinik öncesi veriler, insanlar için özel bir tehlikeyi ortaya
koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Yok.
6.2. Geçimsizlikler
Yok.
6.3. Raf ömrü
24 ay
6 / 76.4. Saklamaya yönelik özel tedbirler
25°C altındaki oda sıcaklığında ve kuru bir yerde saklanır.
6.5. Ambalajın niteliği ve içeriği
50 ve 100 g' lık tuzluk kapaklı cam şişede.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi ürünlerin kontrolü yönetmeliği” ve “Ambalaj ve ambalaj atıklarının kontrolü
yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Bağlarbaşı Gazi Cad. No:64-66
Üsküdar / İSTANBUL
Tel. : 0216 492 57 08
Faks : 0216 334 78 88
8. RUHSAT NUMARASI(LARI)
216/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.06.2008
Ruhsat yenileme tarihi:
10. KÜB’ÜN YENİLENME TARİHİ
-
7 / 7