KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HEXAXIM 0.5 mL IM enjeksiyonluk süspansiyon içeren flakon
Difteri, tetanoz, boğmaca (aselüler, bileşen), hepatit B (rDNA), poliomyelit (inaktif) ve
Haemophilus influenzae tip b konjuge aşısı (adsorbe)
2. KALİTATİF VE KANTİTATİF BİLEŞİM
Etkin madde:
Bir doz1 (0,5 mL) aşağıdakileri içerir:
2
Difteri Toksoidi .......................................................................... 20 IU ’den az olmamak üzere
Tetanoz Toksoidi ........................................................................ 40 IU2’den az olmamak üzere
Bordetella pertussis antijenleri
Boğmaca Toksoidi ................................................... 25 mikrogram
Filamentöz Hemaglutinin ......................................... 25 mikrogram
Poliovirus (İnaktif)3
Tip 1 (Mahoney) ...................................................... 40 D antijen birimi4
Tip 2 (MEF-1) .......................................................... 8 D antijen birimi4
Tip 3 (Saukett) .......................................................... 32 D antijen birimi4
Hepatit B yüzey antijeni5 ............................................................ 10 mikrogram
Haemophilus influenzae tip b polisakkarid ................................. 12 mikrogram
(Poliribosilribitol Fosfat)
Tetanoz proteinine konjuge edilmiş olarak ................................. 22-36 mikrogram
1 Hidrate edilmiş alüminyum hidroksit ile adsorbe edilmiş (0,6 mg Al3+)
2 Alt güven sınırı olarak (p= 0,95)
3
4 Vero hücrelerinde üretilmiştir
5 Veya uygun bir immünokimyasal yöntem kullanılarak belirlenmiş olan eşdeğer miktarda
antijen
6 Rekombinant DNA teknolojisi kullanılarak Hansenula polymorpha maya hücrelerinde
üretilmiştir
Aşı, üretim işlemleri sırasında kullanılan, eser miktarda; glutaraldehit, formaldehit, neomisin,
streptomisin ve polimiksin B içerebilir (bkz. Bölüm 4.3).
Yardımcı maddeler:
- Disodyum hidrojen fosfat
- Potasyum dihidrojen fosfat- Sakkaroz
“Yardımcı maddelerin tam listesi için Bölüm 6.1'e bakınız”.
3. FARMASÖTİK FORM
Enjeksiyon için süspansiyon içeren flakon.
HEXAXIM, beyazımsı, bulanık bir süspansiyondur.
4. KLİNİK ÖZELLİKLER
4.1. Terapötik endikasyonlar
HEXAXIM (DTaP-IPV-HB-Hib), altı haftadan itibaren bebek ve küçük çocuklarda, difteri,
tetanoz, boğmaca, hepatit B, poliomyelit ve Haemophilus influenzae tip b (Hib)'nin neden olduğu
invazif hastalıklara, karşı primer ve rapel aşı uygulaması için endikedir.
Bu aşı, resmi önerilere uygun olarak kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Birincil aşılama:
Birincil aşılama, resmi önerilere uygun olarak üç dozdan (dozlar arası en az 4 hafta arayla
uygulanan) oluşmaktadır.
Doğum sırasında bir doz hepatit B aşısı uygulanmış olsun ya da olmasın, 6, 10, 14 haftalık yaşta,
Dünya Sağlık Örgütü Genişletilmiş Bağışıklama Programı’nda yer alan aşılama takvimleri de
(EPI) dahil olmak üzere tüm aşılama programları kullanılabilir.
Doğum sırasında bir doz hepatit B aşısı uygulanmış olması durumunda, altı haftalık yaştan
itibaren hepatit B aşısının tamamlayıcı dozları için HEXAXIM kullanılabilir. Bu yaştan önce
ikinci bir hepatit B aşısı dozunun gerekli olması halinde, monovalan hepatit B aşısı
kullanılmalıdır.
Doğum sırasında bir doz hepatit B aşısı uygulandığında, HEXAXIM ile
heksavalan/pentavalan/heksavalan ardışık bebek primer aşılama programı ve bir pentavalan
DTaP-IPV/Hib aşısı resmi tavsiyelere göre kullanılabilir.
Rapel aşılama:
HEXAXIM ile 3 dozluk birincil aşılamadan sonra bir rapel doz uygulanmalıdır.
Rapel dozlar, son birincil dozdan en az 6 ay sonra ve resmi önerilere uygun olarak
uygulanmalıdır. En azından, bir doz Hib aşısı uygulanması zorunludur.
Buna ek olarak:
Doğum sırasında hepatit B aşısı uygulanmaması halinde, bir hepatit B aşısı rapel dozu
uygulanması gereklidir. Rapel doz İçin HEXAXIM düşünülebilir.
HEXAXIM DSÖ EPI programına göre 3 doz halinde (6, 10, 14. hafta) uygulandıktan sonra vedoğum sırasında hepatit B aşısı uygulanmadığında, bir hepatit B aşısı rapel dozu uygulanması
zorunludur. En azından, Polio aşısı için bir rapel doz uygulanmalıdır. Rapel doz için HEXAXIM
düşünülebilir.
Doğum sırasında hepatit B aşısı uygulanmış ise, 3 doz primer aşılamadan sonra, rapel aşı dozu
olarak HEXAXIM ya da beş valanlı DTaP-IPV/Hib aşısı uygulanabilir.
Daha önce başka bir altı valanlı aşı ya da monovalan hepatit B aşısı ile birlikte beş valanlı DTaP-
IPV/Hib aşısı uygulanmış olan bireylerde, rapel doz uygulaması için HEXAXIM kullanılabilir.
Uygulama şekli:
Bağışıklama, intramüsküler (IM) enjeksiyon yoluyla gerçekleştirilmelidir. Önerilen enjeksiyon
yeri tercihen uyluğun antero-lateral bölgesi ve daha büyük (muhtemelen 15 aylıktan büyük)
çocuklarda deltoid kastır.
Özel popülasyonlara ilişkin ek bilgiler:
Prematüre bebekler için veri mevcut değildir. Bununla birlikte daha düşük bir immün yanıt
gözlenebilmektedir ve klinik koruyuculuk düzeyi bilinmemektedir.
Aşıya verilen immün yanıtlar, genetik polimorfizm çerçevesinde araştırılmamıştır.
Böbrek/Karaciğer yetmezliği:
Kronik böbrek yetersizliği olan bireylerde, hepatit B yanıtının bozulduğu gözlenmektedir ve
hepatit B virüsü yüzey antijenine karşı gelişen antikor (anti-HBsAg) düzeyine göre, ek hepatit B
aşısı dozlarının uygulanması düşünülmelidir.
Karaciğer yetmezliğine sahip popülasyon için veri mevcut değildir.
Diğer pediatrik popülasyonlar:
HEXAXIM'in 6 haftalıktan küçük bebeklerdeki güvenliliği ve etkililiği belirlenmemiştir. Veri
mevcut değildir.
Daha büyük çocuklar için veri mevcut değildir (Bkz. Bölüm 4.8 ve 5.1).
Geriatrik popülasyon:
Uygulanabilir değildir.
4.3. Kontrendikasyonlar
Daha önceki bir HEXAXIM uygulamasından sonra anafılaktik reaksiyon öyküsü.
Etkin maddelere, Bölüm 6.1 'de liste halinde verilen yardımcı maddelerden herhangi birine, eser
miktardaki kalıntılara (glutaraldehit, formaldehit, neomisin, streptomisin ve polimiksin B),
herhangi bir boğmaca aşısına ya da daha önceki HEXAXIM uygulamasından veya aynı
bileşenler ya da maddeleri içeren bir aşının uygulamasından sonrasına karşı aşırı duyarlılık.
Kişide, boğmaca içeren bir aşının (tam hücreli ya da aselüler boğmaca aşıları) uygulanmasından
sonra 7 gün içinde etiyolojisi bilinmeyen ensefalopati ortaya çıkmış olması halinde HEXAXIM
aşı uygulanması kontrendikedir.
Bu durumlarda boğmaca aşısı uygulaması bırakılmalı ve aşılama programına difteri, tetanoz,hepatit B, poliomyelit ve Hib aşıları ile devam edilmelidir.
Kontrol altına alınmamış nörolojik bozukluğu ya da kontrol altına alınmamış epilepsisi olan
hastalara, söz konusu bozukluk için tedavi belirleninceye, bozukluk stabil duruma gelinceye ve
yararın açık bir biçimde riskten daha fazla olduğu belirleninceye kadar boğmaca aşısı
uygulanmamalıdır.
4.4. Özel kullanım uyarıları ve önlemleri
HEXAXIM, Corynebacterium diphtheriae, Clostridium tetani, Bordetella pertussis, hepatit B
virüsü, poliovirus veya Haemophilus influenzae tip b dışındaki diğer patojenlerden kaynaklanan
hastalığı önlemeyecektir. Bununla birlikte, hepatit B enfeksiyonu olmadığında hepatit D (delta
ajanından kaynaklanan)’nin ortaya çıkmaması nedeniyle, bağışıklamanın hepatit D'yi önlemesi
beklenebilir.
HEXAXIM, hepatit A, hepatit C ve hepatit E gibi diğer ajanların ya da diğer karaciğer
patojenlerinin neden olduğu hepatit enfeksiyonuna karşı koruma sağlamayacaktır.
Hepatit B virüsünün uzun inkübasyon süresi nedeniyle, aşı uygulaması sırasında tanı konmamış
bir hepatit B enfeksiyonunun mevcut olması mümkündür. Aşı, bu tür vakalarda hepatit B
enfeksiyonunu önlemeyebilir.
HEXAXIM, diğer Haemophilus influenzae tiplerinin neden olduğu enfeksiyöz hastalıklara ya da
kökeni farklı olan menenjite karşı koruma sağlamamaktadır.
Bağışıklamadan önce
Orta dereceli-ciddi akut febril hastalığı olan ya da enfeksiyon saptanan bireylerde bağışıklama
ertelenmelidir. Hafif bir enfeksiyon ve/veya düşük derecede ateş varlığı, aşılamanın gecikmesine
yol açmamalıdır.
Aşılama, kişinin tıbbi öyküsü (özellikle daha önce uygulanan aşılar ve olası advers reaksiyonlar)
incelendikten sonra gerçekleştirilmelidir. Benzer bileşenler içeren bir aşının uygulanmasından
sonraki 48 saat içinde ciddi ya da şiddetli reaksiyon Öyküsü olanlarda HEXAXIM uygulaması
dikkatle değerlendirilmelidir.
Herhangi bir biyolojik ürünün enjeksiyonundan önce, uygulamadan sorumlu olan kişi, alerjik
reaksiyonu ya da başka herhangi bir reaksiyonu önlemek için bilinen tüm önlemleri almalıdır.
Tüm enjekte edilebilir aşılarda olduğu gibi, aşının uygulanmasını takiben anafilaktik reaksiyon
ortaya çıkması durumunda, uygun tıbbi tedavi ve gözetim her zaman kullanıma hazır olmalıdır.
Boğmaca içeren herhangi bir aşının uygulanmasından sonra aşağıdaki olaylardan herhangi birinin
ortaya çıktığı biliniyorsa, boğmaca içeren aşının daha sonraki dozlarım uygulama kararı dikkatle
değerlendirilmelidir:
• Belirlenebilen başka bir nedene bağlı olmaksızın 48 saat içinde ortaya çıkan ≥ 40°C vücut
sıcaklığı;
• Aşılamadan sonraki 48 saat içinde ortaya çıkan kollaps ya da şok benzeri durum
(hipotonik-hiporesponsif epizod);
• Aşılamadan sonra 48 saat içinde ortaya çıkan ve ≥ 3 saat süren devamlı, durdurulamayan
ağlama;
• Aşılamadan sonraki 3 gün içinde ortaya çıkan, ateşli ya da ateşsiz konvülziyonlar.Yüksek boğmaca insidansı gibi bazı koşullar söz konusu olduğunda, potansiyel yararlar olası
risklerden daha önemli olabilmektedir.
Febril konvülziyon öyküsü, ailede konvülziyon ya da Ani Bebek Ölümü Sendromu (SIDS)
öyküsü, HEXAXIM uygulaması için bir kontrendikasyon oluşturmamaktadır. Bu tür advers
olaylar aşılamadan sonra 2-3 gün içinde ortaya çıkabildiğinden, febril konvülziyon öyküsü
olanlar yakından takip edilmelidir.
Daha önce tetanoz toksoidi içeren bir aşının uygulanmasını takiben Guillain-Barre sendromu ya
da brakiyal nörit ortaya çıkmışsa, tetanoz toksoidi içeren herhangi bir aşıyı uygulama kararı,
birincil aşılamanın tamamlanması ya da tamamlanmaması gibi potansiyel yararlar ve olası riskler
dikkatle değerlendirilerek verilmelidir. Aşılama, çoğunlukla birincil aşılamanın tamamlanmadığı
bireyler (yani üçten az sayıda doz uygulanmış olanlar) için geçerlidir.
İmmünosupresif tedavi ya da immün yetersizlik, aşının immünojenisitesini azaltabilir. Bu tür
tedavilerin uygulanması sona erinceye ya da hastalık düzelinceye kadar aşılamanın ertelenmesi
önerilmektedir. Bununla birlikte, antikor yanıtı sınırlı olabilse de, HIV enfeksiyonu gibi kronik
immün yetersizliği olan bireylerin aşılanması önerilmektedir.
Kullanım önlemleri
HEXAXIM’i intravasküler, intradermal ya da subkutan enjeksiyon yoluyla uygulamayınız.
Tüm enjekte edilebilir aşılarda olduğu gibi, intramüsküler uygulamayı takiben kanama meydana
gelebilmesi nedeniyle, bu aşı da trombositopenisi olan veya kanama bozukluğu olan bireylere
dikkatle uygulanmalıdır.
Çok erken doğan bebeklere (gebeliğin ≤ 28 haftasında doğan) ve özellikle daha önce solunum
sisteminin olgunlaşmaması öyküsü olan bebeklere birincil bağışıklama serileri uygulanırken,
potansiyel apne riski ve 48-72 saat süreyle solunumun izlenmesi gerektiği göz önünde
bulundurulmalıdır. Bu bebek grubunda aşılama büyük yarar sağladığından, aşı uygulamasından
vazgeçilmemeli ya da uygulama ertelenmemelidir.
HEXAXIM'in 0,5 mL'Iik bir dozu 23 miligramdan daha az sodyum ve 39 miligramdan daha az
potasyum içermektedir. Dolayısıyla bu aşının içerdiği sodyum ve potasyum miktarlarından
kaynaklanan hiçbir olumsuz etki beklenmemektedir.
Bu ürün sakkaroz içermektedir. Kullanım yolu nedeniyle herhangi bir uyarı gerektirmemektedir.
Laboratuvar testleriyle etkileşim:
Hib kapsüler polisakkarid antijeninin idrar yoluyla atılması nedeniyle, aşılamayı takiben 1-2 hafta
içinde pozitif idrar testi gözlenebilir. Bu dönemde Hib enfeksiyonunu doğrulamak için başka
testler yapılmalıdır.
Özel popülasyonlara ilişkin ek bilgiler
Prematüre bebekler için veri mevcut değildir. Bununla birlikte daha düşük bir immün yanıt
gözlenebilmektedir ve klinik koruyuculuk düzeyi bilinmemektedir.
Aşıya verilen immün yanıtlar, genetik polimorfizm çerçevesinde araştırılmamıştır.
Pediyatrik popülasyon:HEXAXIM'in 6 haftalıktan küçük bebeklerdeki güvenliliği ve etkililiği belirlenmemiştir. Veri
mevcut değildir.
Daha büyük çocuklar için veri mevcut değildir (Bkz. Bölüm 4.8 ve 5.1).
4.5. Diğer tıbbi ürünler ile etkileşim ve diğer etkileşim şekilleri
HEXAXIM'in pnömokokkal polisakkarid konjuge aşı ile birlikte uygulanmasına ilişkin veriler,
antijenlerin her birine karşı verilen antikor yanıtında klinik açıdan ilişkili bir etkileşim olmadığını
göstermiştir.
HEXAXIM'in rapel dozunun kızamık-kabakulak-kızamıkçık aşıları ile birlikte uygulanmasına
ilişkin veriler, antijenlerin her birine karşı verilen antikor yanıtında klinik açıdan ilişkili bir
etkileşim olmadığını göstermiştir. HEXAXIM ve suçiçeği aşısının antikor yanıtında klinik olarak
ilişkili bir etkileşim ortaya çıkabilir ve bu aşılar aynı anda uygulanmamalıdır.
Rotavirüs aşılarının birlikte uygulanmasına ilişkin veriler, antijenlerin her birine karşı verilen
antikor yanıtında klinik açıdan ilişkili bir etkileşim olmadığını göstermiştir.
HEXAXIM’in meningokok C konjuge aşısı veya meningokok grup A, C, W-135 ve Y konjuge
aşısı ile birlikte uygulanmasına ilişkin veriler, her antijene antikor yanıtı için klinik olarak
anlamlı bir etkileşim göstermemiştir.
Başka bir aşıyla birlikte uygulamanın düşünülmesi halinde, immünizasyon farklı enjeksiyon
yerlerinden gerçekleştirilmelidir.
HEXAXIM, başka herhangi bir aşıyla ya da parenteral yolla uygulanan diğer tıbbi ürünlerle
karıştırılmamalıdır.
İmmünosupresif tedavi durumu dışında diğer tedaviler ya da biyolojik ürünlerle anlamlı bir klinik
etkileşim bildirilmemiştir (bkz. Bölüm 4.4).
Laboratuvar testleriyle etkileşim için Bölüm 4.4’e bakınız.
4.6. Gebelik ve Laktasyon
Genel tavsiye
Gebelik kategorisi:
Geçerli değildir. Bu aşı, çocuk doğurma çağındaki kadınlara uygulamaya yönelik değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Geçerli değildir. Bu aşı, çocuk doğurma çağındaki kadınlara uygulamaya yönelik değildir.
Gebelik dönemi
Geçerli değildir. Bu aşı, çocuk doğurma çağındaki kadınlara uygulamaya yönelik değildir.
Laktasyon dönemi
Geçerli değildir. Bu aşı, çocuk doğurma çağındaki kadınlara uygulamaya yönelik değildir.
Üreme yeteneği/ Fertilite
Geçerli değildir. Bu aşı, çocuk doğurma çağındaki kadınlara uygulamaya yönelik değildir.4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
a- Güvenlilik profilinin özeti
HEXAXIM uygulanan bireylerde yapılan klinik araştırmalarda en sık bildirilen istenmeyen
etkiler; enjeksiyon yerinde ağrı, irritabilite, ağlama ve enjeksiyon yerinde eritem oluşumunu
içermektedir. İlk dozdan sonra, takibeden dozlara kıyasla nispeten daha fazla ön-tanımlı
reaktojenisite gözlenmiştir.
24 aylıktan büyük çocuklarda HEXAXIM’in güvenliliği, klinik çalışmalarda çalışılmamıştır.
b- İstenmeyen etkilerin listesi
İstenmeyen etkilerin sınıflandırılması için aşağıdaki kategori kullanılmaktadır;
İstenmeyen etkilerin sıklığı aşağıdaki gibi sınıflandırılmıştır;
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1.000 ila <1/100)
Seyrek (≥1/10.000 ila <1/1.000)
Çok seyrek (<1/10.000)
Bilinmiyor (eldeki verilerden hareketle tahmin edilemiyor)
Klinik Çalışmalarda ve Ticari Kullanım Süresince Bildirilen İstenmeyen Etkiler
Bağışıklık sistemi hastalıkları
Yaygın olmayan: Aşırı duyarlılık reaksiyonu
Seyrek: Anafilaktik reaksiyon*
Metabolizma ve beslenme hastalıkları
Çok yaygın: Anoreksi (iştahta azalma)
Sinir sistemi hastalıkları
Çok yaygın: Ağlama, uykuya meyilli olma (somnolans)
Yaygın: Anormal ağlama (uzun süreli ağlama)
Seyrek: Ateşli ya da ateşsiz konvülsiyon*
Çok seyrek: Hipotonik reaksiyonlar ya da hipotonik-hiporesponsif epizodlar (HHE)
Gastrointestinal hastalıklar
Çok yaygın: Kusma
Yaygın: Diyare
Deri ve deri altı doku bozuklukları
Seyrek: Döküntü
Genel hastalıklar ve uygulama yerindeki bozukluklar
Çok yaygın: Enjeksiyon yerinde ağrı, enjeksiyon yerinde eritem, enjeksiyon yerinde
şişme, irritabilite, ateş (vücut sıcaklığı≥ 38.0°C).
Yaygın: Enjeksiyon yerinde sertlik
Yaygın olmayan: Enjeksiyon yerinde nodül, ateş (vücut sıcaklığı≥ 39.6°C)
Seyrek: Ekstremitede yaygın şişme†.*Spontane bildirim ile elde edilen istenmeyen etki.
†Bölüm c’ye bakınız.
c- Seçili advers reaksiyonların tanımlanması
Ekstremitede yaygın şişme. Çocuklarda, enjeksiyon bölgesinden başlayarak bir ya da her iki
eklemi aşan ekstremitede yaygın şişme de dahil olmak üzere büyük enjeksiyon yeri
reaksiyonları (>50 mm) bildirilmiştir. Bu reaksiyonlar aşılamadan sonra 24-72 saat içinde
başlamakta; enjeksiyon yerinde eritem, sıcaklık, hassasiyet ya da ağrıyla bağlantılı
olabilmekte ve 3-5 gün içinde spontan olarak düzelmektedir.
Bu riskin, daha önce uygulanan aselüler boğmaca içeren aşı dozlarının sayısına bağlı olduğu
ve riskin 4. ve 5. dozlardan sonra arttığı görülmektedir.
d- Potansiyel istenmeyen etkiler (doğrudan HEXAXIM ile bağlantılı olmayan ve HEXAXIM
bileşenlerinden ya da içeriklerinden bir veya birkaç tanesini içeren başka aşılarla daha önce
bildirilen istenmeyen etkiler)
Sinir sistemi hastalıkları
- Tetanoz toksoidi içeren bir aşının uygulanmasından sonra brakiyal nörit ve Guillain-Barre
Sendromu bildirilmiştir.
- Hepatit B antijeni içeren bir aşının uygulanmasından sonra periferik nöropati (poliradikülonörit,
yüz felci), optik nörit, merkezi sinir sistemi demiyelinizasyonu (multipl skleroz) bildirilmiştir
- Ensefalopati/ensefalit
Solunum, göğüs bozuklukları ve mediastinal hastalıkları
Çok erken doğan (gebeliğin ≤ 28. haftasında doğan) bebeklerde apne (bkz. Bölüm 4.4)
Genel hastalıklar ve uygulama yerindeki bozukluklar
Haemophilus influenzae tip b içeren aşıların uygulanmasından sonra, bir ya da her iki alt
ekstremiteyi etkileyen ödematöz reaksiyon ortaya çıkabilmektedir. Ortaya çıkması durumunda,
bu reaksiyon çoğunlukla birincil enjeksiyonları takiben ve aşılamadan sonraki ilk birkaç saat
içinde ortaya çıkmaktadır. Bağlantılı semptomlar siyanoz, kızarıklık, geçici purpura ve şiddetli
ağlamayı içerebilmektedir. Tüm olaylar 24 saat içinde sekel bırakmadan spontan olarak düzelir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir, (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı
Hiçbir doz aşımı vakası bildirilmemiştir.5. FARMAKOLOJİK ÖZELLİKLER
5.1 Farmakodinamik özellikler
Farmako-terapötik grup: Aşılar, Kombine bakteriyel ve viral aşılar, ATC kodu: J07CA09
Her bir bileşen için elde edilen sonuçlar aşağıda yer alan tablolarda özetlenmektedir:
Tablo 1: 3 doz HEXAXIM ile birincil aşılamadan bir ay sonraki
Seroproteksiyon/Serokonversiyon oranları*
Üç doz
6-10-14 2-3-4 2-4-6
Hafta Ay Ay
Antikor Eşik Değerleri
N = 123 - N = 934 -
N =322††
220† 1270‡
% % %
Anti-difteri
97,6 99,7 97,1
(≥0,01 IU/mL)
Anti-tetanoz
100,0 100,0 100,0
(≥ 0,01 IU/mL)
Anti-PT
(Serokonversiyon**) 93,6 88,3 96,0
100,0 99,4 99,7
(Aşı yanıtı§)
Anti-FHA
(Serokonversiyon**) 93,1 90,6 97,0
100,0 99,7 99,9
(Aşı yanıtı§)
Anti-HBs Doğum sırasında
(≥ 10 mlU/mL) hepatit B aşısı 99,0 / 99,7
uygulanan
Doğum sırasında
hepatit B aşısı 95,7 96,8 98,8
uygulanmayan
Anti-Polio tip 1
100,0 99,4 99,9
(≥ 8 (1 /seyreltme))
Anti-Polio tip 2
98,5 100,0 100,0
(≥ 8 (1/seyreltme))
Anti-Polio tip 3
100,0 99,7 99,9
(≥ 8 (1/seyreltme))
Anti-PRP
95,4 96,2 98,0
(≥0,15 µg/mL)
*Genellikle vekil göstergeler (PT, FHA) ya da korumanın ilişkileri (diğer bileşenler) kabul
edilebilirN = analiz edilen birey sayısı (herbir protokol grup)
** Doğum sırasında hepatit B aşısı uygulanmaksızın 3, 5 ay (Finlandiya, İsveç)
† Doğum sırasında hepatit B aşısı uygulanarak ve uygulanmaksızın 6, 10, 14 hafta (Güney
Afrika Cumhuriyeti)
†† Doğum sırasında hepatit B aşısı uygulanmaksızın 2, 3, 4 ay (Finlandiya)
‡ Doğum sırasında hepatit B aşısı uygulanmaksızın (Arjantin, Meksika, Peru) ve doğum
sırasında hepatit B aşısı uygulanarak (Kosta Rika ve Kolombiya) 2, 4, 6 ay
§ Aşı yanıtı: Aşlamadan önceki antikor konsantrasyonunun <8 EU/mL olması durumunda,
aşılama sonrası antikor konsantrasyonu ≥8 EU/mL olmalıdır. Bunun dışındaki durumlarda,
aşılamadan sonraki antikor konsantrasyonu, bağışıklama öncesi düzeye eşit ya da daha
yüksek olmalıdır.
‡‡Serokonversiyon: ön aşılama seviyesine (ön-doz 1) kıyasla en az 4 kat artış
Tablo 2: HEXAXIM rapel dozunun uygulanmasından bir ay sonraki
Seroproteksiyon/Serokonversiyon oranları*
Antikor Eşik Değerleri Üç doz içeren birincil aşılamayı
takiben yaşamın ikinci yılında rapel
aşı dozunun uygulanması
6-10-14 2-3-4 2-4-6
Hafta Ay Ay
N = 177-
N = 204† N = 178††
396‡
% % %
Anti-difteri
100,0 100,0 97,2
(≥0,1 IU/mL)
Anti-tetanoz
100,0 100,0 100,0
(≥0,1 IU/mL)
Anti-PT
(Serokonversiyon**) 94,4 86,0 96,2
100,0 98,8 100,0
(Aşı yanıtı §)
Anti-FHA
(Serokonversiyon**) 99,4 94,3 98,4
100,0 100,0 100,0
(Aşı yanıtı §)
Anti-HBs Doğum sırasında hepatit
100,0 / 99,7
(≥ 10 B aşısı uygulanan
mlU/mL) Doğum sırasında hepatit
98,5 98,9 99,4
B aşısı uygulanmayan
Anti-Polio tip 1
100,0 98,9 100,0
(≥ 8 (1/seyreltim))
Anti-Polio tip 2
100,0 100,0 100,0
(≥ 8 (1 /seyreltme))
Anti-Polio tip 3
100,0 100,0 100,0
(≥ 8 (1/seyreltme))
Anti-PRP
98,5 98,9 98,3
(≥ 1,0 µg/mL)*Genellikle vekil göstergeler (PT, FHA) ya da korumanın ilişkileri (diğer bileşenler) kabul
edilebilir
N = analiz edilen birey sayısı (herbir protokol grup)
** Doğum sırasında hepatit B aşısı uygulanmaksızın 3, 5 ay (Finlandiya, İsveç)
† Doğum sırasında hepatit B aşısı uygulanarak ve uygulanmaksızın 6, 10, 14 hafta
(Güney Afrika Cumhuriyeti)
†† Doğum sırasında hepatit B aşısı uygulanmaksızın 2, 3, 4 ay (Finlandiya)
‡ Doğum sırasında hepatit B aşısı uygulanmaksızın (Meksika) ve doğum sırasında
hepatit B aşısı uygulanarak (Kosta Rika ve Kolombiya) 2, 4, 6 ay
‡‡ Serokonversiyon: ön aşılama seviyesine (ön-doz 1) kıyasla en az 4 kat artış
§ Aşı yanıtı: Ön aşılama antikor konsantrasyonunun (ön-doz 1) < 8 EU/ml olması halinde, rapel
sonrası antikor konsntrasyonu ≥ 8 EU/ml olmalıdır. Bunun dışındaki durumlarda, rapel sonrası
antikor konsantrasyonu, ön immünizasyon seviyesine (ön-doz 1) eşit veya ondan büyük
olmalıdır.
2 ve 4 aylık yaşta, 2 dozdan sonra Hib ve boğmaca antijenlerine immün yanıtlar
2, 4 ve 6 aylık yaşta HEXAXIM uygulanan bebeklerin oluşturduğu bir alt-grupta (N = 148), 2
dozdan sonra Hib (PRP) ve boğmaca antijenlerine (PT ve FHA) verilen immün yanıtlar
değerlendirilmiştir. 2 ve 4 aylık yaşta uygulanan 2 dozdan bir ay sonra, PRP, PT ve FHA
antijenlerine verilen immün yanıtların, 3 ve 5 aylık yaşta uygulanan 2 primer dozdan bir ay sonra
gözlenen yanıtlara benzer olduğu belirlenmiştir: bebeklerin %73,0'ında anti-PRP titrelerinin ≥
0,15 µg/mL olduğu, %97,9'unda anti-PT aşı yanıtı elde edildiği ve anti-FHA aşı yanıtının
bebeklerin %98,6’sında ortaya çıktığı gözlenmiştir.
İmmün yanıtın kalıcılığı
Değişken bebek/küçük çocuk birincil serilerinden ve doğum sırasında Hepatit B aşılaması ile
veya aşılama olmadan sonra aşı indüklü antikorların uzun süreli kalıcılığına ilişkin çalışmalar,
antikor seviyelerinin aşı antijenlerinin kabul edilmiş koruyucu seviyeleri ve antikor eşikleri
üzerinde kalmaya devam ettiğini göstermiştir (bkz. Tablo 3).
Buna ek olarak, aşının hepatit B bileşenine karşı bağışıklığın, doğum sırasında uygulanan bir doz
Hepatit B aşısı ve ardından geometrik ortalama konsantrasyonları 13,3 (%95 CI: 8,82 – 20,0)
mIU/ml’de olmak üzere 2, 4 ve 6 aylıklarda, aşı olanların %49,3’ünde ≥ 10 mIU/ml antikorun
bulunduğu bir küçük çocuk destek (rapel) dozu olmadan, bebeklere uygulanan 3 dozluk birincil
seriden sonra 9 yaşına kadar sürdüğü gösterilmiştir. Hepatit B’ye karşı bağışıklık hafızası,
aşılamadan sonra 3692 (%95 CI: 1886 – 7225) mIU/ml’de geometrik ortalama
konsantrasyonlarının gelişimiyle, aşılananların %93’ünde 9 yaşında bir zorlamalı Hepatit B
aşılamasına anamnestik bir yanıtın varlığıyla kanıtlanmıştır.Tablo 3: HEXAXIM ile aşılamadan sonra 4,5 yaşında seroproteksiyon oranlarıa
Antikor Eşikleri Birincil 2-4-6 aylık ve
Birincil 6-10-14 haftalık ve destek
destek (rapel) 12-24
(rapel) 15-18 aylık
aylık
Doğum sırasında Doğum sırasında Doğum sırasında
hepatit B olmadan hepatit B ile hepatit B ile
N=173b N=103b N=220c
% % %
Anti-difteri
( 0,01 IU/ml) 98,2 97 100
( 0,1 IU/ml) 75,3 64,4 57,2
Anti-tetanoz
( 0,01 IU/ml) 100 100 100
( 0,1 IU/ml) 89,5 82,8 80,8
Anti-PTe
( 8 EU/ml) 42,5 23,7 22,2
Anti-FHAe
( 8 EU/ml) 93,8 89,0 85,6
Anti-HBs
( 10 mIU/ml) 73,3 96,1 92,3
Anti-Polio tip 1
( 8 (1/dilüsyon)) NAd NAd 99,5
Anti-Polio tip 2
( 8 (1/dilüsyon)) NAd NAd 100
Anti-Polio tip 3
( 8 (1/dilüsyon)) NAd NAd 100
Anti-PRP
( 0,15 µg/ml) 98,8 100 100
N = Analiz edilen kişi sayısı (protokol setine göre)
a: Genel olarak kabul edilen vekiller (PT, FHA) veya koruma bağıntıları (diğer bileşenler)
b: Doğum sırasında hepatit B aşılaması ile ve aşılaması olmadan 6, 10, 14 hafta (Güney Afrika
Cumhuriyeti)
c: Doğum sırasında hepatit B aşılaması ile 2, 4, 6 aylık (Kolombiya)
d: Ülkedeki OPV Ulusal İmmünizasyon Günü nedeniyle, Polio sonuçları analiz edilmemiştir
e: 8 EU/ml, 4 LLOQ’ya (Enzime bağlı bağışıklık testi ELISA’daki Alt Kantifikasyon Limiti)
karşılık gelmektedir.
Anti-PT ve anti-FHA için LLOQ değeri 2 EU/ml’dir.
Boğmacaya karşı korumada etkinlik ve etkililik
Yüksek derecede endemik olan bir ülkede (Senegal), DTaP aşısı kullanılarak 3 doz içeren
birincil serilerin uygulandığı bebeklerde yapılan randomize, çift-kör bir araştırmada,
HEXAXIM aşının bileşiminde bulunan aselüler boğmaca (aP) antijenlerinin DSÖ tarafındantanımlanmış en şiddetli tipik boğmacaya (≥ 21 günlük paroksismal öksürük) karşı aşı etkililiği
belgelenmiştir. Bu araştırmada, yeni yürümeye başlayan çocuklarda bir rapel dozun gerekli
olduğu görülmüştür. İsveç'te 3, 5, 12 ay programı kullanılarak beş-valanlı DTaP-IPV/Hib aşısı
ile yapılan boğmaca hastalığına ilişkin 10 yıllık bir ulusal boğmaca gözetiminde, HEXAXIM
aşının bileşiminde bulunan aselüler boğmaca (aP) antijenlerinin uzun dönemde boğmaca
insidansını azaltma ve çocukluk çağındaki boğmaca hastalığını kontrol altına alma kapasitesi
gösterilmiştir. Uzun süreli takipten elde edilen sonuçlar, kullanılan aşıdan bağımsız olarak,
ikinci dozu takiben boğmaca insidansının çarpıcı bir biçimde azaldığını göstermiştir.
Hib invazif hastalığına karşı korunmada etkililik
Almanya'da yapılan geniş kapsamlı (beş yılı aşan takip süresi) bir pazarlama sonrası gözetim
araştırmasında, DTaP ve Hib kombinasyon aşılarının (HEXAXIM’in bileşiminde bulunan Hib
antijenini içeren beş-valanlı ve altı-valanlı aşılar) invazif Hib hastalığına karşı aşı etkililiği
gösterilmiştir. Aşının etkililiği, eksiksiz birincil seriler için %96,7 ve rapel doz (birincil seriden
bağımsız olarak) için %98,5 olarak saptanmıştır.
5.2 Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3 Klinik öncesi güvenlilik verileri
Konvansiyonel tekrarlanan doz toksisitesi ve lokal tolerans araştırmaları temel alındığında,
klinik dışı veriler insanlar için özel bir tehlike göstermemektedir.
Enjeksiyon yerlerinde, yavaş düzelmesi beklenen kronik histolojik enflamatuar değişiklikler
gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Disodyum hidrojen fosfat
Potasyum dihidrojen fosfat
Trometamol
Sakkaroz
L-fenilalanini de içeren esansiyel amino asitler
Sodyum hidroksit, asetik asit ve hidroklorik asit (pH’yı ayarlamak için)
Enjeksiyonluk su
Adsorban için: bkz. Bölüm 2.
6.2 Geçimsizlikler
Geçimlilik araştırmaları mevcut olmadığından, bu aşı başka aşılarla ya da tıbbi ürünlerle
karıştırılmamalıdır.
6.3 Raf ömrü
36 aydır.6.4 Saklamaya yönelik özel tedbirler
2°C ila 8°C arası sıcaklıkta, buzdolabında saklayınız.
Dondurmayınız.
Işıktan korumak için flakonu karton kutusunun içinde saklayınız.
6.5 Ambalajın niteliği ve içeriği
Halobutil tıpalı, tip I cam flakon içerisinde 0,5 mL süspansiyon
Ambalaj büyüklüğü: 1 adet ya da 10 adet flakon.
Tüm ambalaj büyüklükleri pazara sunulmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Uygulamadan önce, homojen, beyazımsı renkte bulanık bir süspansiyon elde etmek için flakon
çalkalanmalıdır.
Süspansiyon, uygulamadan önce görsel olarak incelenmelidir. Herhangi bir yabancı partiküllü
madde ve/veya fiziksel görünümde değişiklik gözlenmesi durumunda, flakon atılmalıdır.
Enjeksiyon için 0,5 mL’lik bir doz enjektör yardımıyla flakondan çekilmelidir.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Sanofi Pasteur Aşı Tic. A.Ş.
Büyükdere Caddesi No: 193 Kat:7
Levent 34394 Şişli – İstanbul, Türkiye
Tel: 0212 3391 00 00
Faks: 0212 339 13 80
8. RUHSAT NUMARASI: 2017/511
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.07.2017
Ruhsat yenileme tarihi:
10. KÜB’ÜN YENİLENME TARİHİ