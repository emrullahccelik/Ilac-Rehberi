1 / 12 
 KULLANMA TALİMATI  
 
DİCLOGESİC  50 mg kaplı tablet  
Ağız yolu ile alınır.  
 
• Etkin madde: Her bir kaplı  tablet  50 mg diklofenak potasyum  içermektedir .  
• Yardımcı maddeler:  Kalsiyum fosfat , mısır n işastası , sodyum nişasta glukolat TipA , 
polivinilpirolidon  (PVP) K30 , kolloidal silikon dioksit , magnezyum stearat, IsuPolish P red 
345.12 FSC (film kaplama):  titanyum dioksit, kırmızı demiroksit, sükroz, akasya gamı, talk, 
hidroksi propil metil selüloz (HPMC)  
 
Bu ilacı kullanmaya başlamadan önce bu KULLANMA TALİ MATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
 
 
 Bu Kullanma Talimatında:  
1. DİCLOGESİC  nedir ve ne için kullanılır?  
2. DİCLOGESİC’i  kullanmadan önce dikkat edilmesi gerekenler  
3. DİCLOGESİC  nasıl kullanılır?  
4. Olası yan etkiler nelerdir?  
5. DİCLOGESİC’in  saklanması  
 
Başlıkları yer almaktadır.  
 
1. DİCLOGESİC  nedir ve ne için kullanılır?  
Her bir kaplı tablet 50 mg diklofenak potasyum içerir.  
 
DİCLOGESİC , kırmızımsı kahverengi, yuvarlak bikonveks kaplı tablet lerdir.  
 
DİCLOGESİC , bir kutu içerisinde 20 adet kaplı tablet içeren blister ambalaj larda takdim 
edilmektedir.  
 
DİCLOGESİC , ağrı ve il tihabın tedavisinde kullanılan “ nonsteroidal antii nflamatuvar ilaçla r 
(NSAİİ’ ler)” adı verilen bir ilaç sınıfına aittir.  
 
DİCLOGESİC , aşağıdaki durumların kısa süreli tedavisinde kullanılabilir:  
• Kireçlenme (osteoartrit), eklemlerde ağrı ve şekil bozukluğu (romatoid artrit) ve sırt, boyun 
ve göğüs kafesi eklemlerinde sert leşme ile seyreden ağrılı ilerleyici romatizma (ankilozan 2 / 12 
 spondilit) belirti ve bulgularının tedavisi ile akut guta bağlı eklem iltihabı (akut gut artrit), 
akut kas -iskelet sistemi ağrıları, ameliyattan sonr aki ağrı (postoperatif ağrı) ve ağrılı adet 
görme  (dismenore) tedavisinde endikedir.  
 
DİCLOGESİC’in  etki mekanizması ya da size neden bu ilacın reçete edildiği ile ilgili herhangi 
bir sorunuz varsa doktorunuza sorunuz.  
 
2. DİCLOGESİC’i  kullanmadan önce dikkat edilmesi gerekenler  
Doktorunuzun tüm talima tlarına dikkatle uyunuz. Bu bilgiler bu kullanma talimatında yer alan 
genel bilgilerden farklı olabilir.  
 
DİCLOGESİC’i  aşağıdaki durumlarda KULLANMAYINIZ  
Eğer:  
• Diklofenaka ya da DİCLOGESİC’in  içerdiği yardımcı maddelerden herhangi birine karşı 
alerjiniz (aşırı duyarlılık) varsa,  
• İltihap ya da ağrı tedavisinde kullanılan ilaçları (örneğin asetilsalisilik asit/aspirin, 
diklofenak ya da ibuprofen ) aldıktan sonra bir alerjik reaksiyon geçirdiyseniz. Bu 
reaksiyonlar arasında astım, göğüs ağrısı,  burun akıntısı, deri döküntüsü, yüz ve ağzın 
şişmesi (anjioödem)  yer alabilir. Bu hastalarda “ steroidal olmayan i ltihap giderici ilaçlar”  
(NSAİİ’ ler) şiddet li, nadiren ölümcül olabilen reaksiyonlar oluştuğu bildirilmiştir. Alerjiniz 
olduğunu düşünüyorsanız doktorunuza danışınız.  
• Kalp -damar ameliyatı (Koroner arter by -pass greft) geçirdiyseniz, ameliyat öncesi, sırası ve 
sonrası ağrıların tedavisinde,  
• Mide y a da bağırsakta ülseriniz (yara) varsa,  
• Dışkıda kan ya da siyah dışkılama gibi semptomların  görülebileceği mide -bağırsak 
sisteminde kanama ya da delinme varsa,  
• Ağır böbrek ya da karaciğer hastalığınız varsa,  
• Ağır kalp yetmezliğiniz varsa,  
• Gebeliğin son  üç ayında iseniz.  
 
Bu uyarılar geçmişteki herhangi bir dönemde dahi olsa sizin için geçerliyse DİCLOGESİC’i  
kullanmadan önce bunu doktorunuza danışınız.  
 
Alerjiniz olduğunu düşünüyorsanız doktorunuza danışınız.  
 
DİCLOGESİC’i  aşağıdaki durumlarda DİKKAT Lİ KULLANINIZ  
Eğer:  
• Diklofenak tedavisine, kalp damar sistemi hastalıkları için önemli risk faktörlerini (örneğin, 
yüksek kan basıncı, kanınızda yağ (kolesterol, trigliseritler) düzeylerinde anormal derecede 
yükseklik, şeker hastalığı, sigara kullanımı g ibi) taşıyan hastalarda, ancak dikkatli bir 
değerlendirme sonrasında başlanmalıdır. Özellikle yüksek dozda kullanımında (günlük 150 
mg) ve uzun süreli tedavilerde bu riskin arttığı görülmüştür. Bu yüzden, diklofenak 
tedavisinde mümkün olan en kısa tedavi s üresi ve en düşük etkili doz tercih edilmelidir. 3 / 12 
 Sağlık mesleği mensuplarının hastaların diklofenak tedavisine devam etme gerekliliğini 
düzenli olarak tekrar değerlendirmelidir.  
• Bilinen bir kalp ya da kan damarı hastalığınız varsa [ayrıca kontrol edilemey en yüksek kan 
basıncı, konjestif kalp yetmezliği (kalbin vücudun ihtiyaçlarını karşılayabilecek kadar kan 
pompalayamaması), bilinen iskemik kalp hastalığı (kalbin oksijenlenmesini ve kanlanmasını 
sağlayan damarın daralması) veya periferik arteriyel hastalı k (atardamarların daralması ve 
bunun sonucunda damarın beslediği bölgeye yeterince kan gidememesi durumu) dahil kalp 
damar sistemi hastalığı olarak tanımlanır.] DİCLOGESİC  ile tedavi genellikle önerilmez. 
(Bilinen kalp hastalığınız varsa ya da kalp hastalı ğı riski taşıyorsanız ve özellikle 4 haftadan 
uzun süredir tedavi ediliyorsanız; DİCLOGESİC  ile tedavinizi sürdürmeniz gerekip 
gerekmediği doktorunuz tarafından yeniden değerlendirilecektir.)  
• Kalp damar sistemine yönelik yan etkiler açısından riskinizi mü mkün olan en düşük 
seviyede tutmak üzere ağrı ve/veya şişliğinizi hafifleten en düşük DİCLOGESİC  dozunu, 
mümkün olan en kısa süre boyunca almanız genellikle önemlidir.  
• DİCLOGESİC’i  asetilsali silik asit, kortikosteroidler, “ kan sulandırıcılar”  ve SSRI’ lar olarak 
sınıflandırılan depresyon ilaçları ile birli kte aynı anda aldıysanız (bkz. “ Diğer  ilaçlar ile 
birlikte kullanımı” ),  
• Astımınız ya da saman nezleniz (mevsimsel alerjik rinit) varsa,  
• Daha önce mide ülseri, mide kanaması ya da siyah dışkılama gibi mid e-bağırsak sistemi ile 
ilgili bir sorununuz varsa ya da geçmişte ağrı/iltihap giderici bir ilaç aldıktan sonra midede 
rahatsızlık ya da mide yanması geçirdiyseniz,  
• Kolon iltihabı (ülseratif kolit) ya da bağırsak iltihabı (Crohn hastalığı) varsa,  
• Karaciğer ya da böbrekle ilgili sorun varsa,  
• Vücudunuzda su kaybı olduysa (ör. bulantı, ishal, büyük bir ameliyattan önce veya sonra),  
• Ayaklarınız şişiyorsa,  
• Kanama bozukluğunuz ya da seyrek görülen bir karaciğer hastalığı olan porfiri (karın ağrısı 
ve kas kramplarına neden olan bir çeşit kalıtsal hastalık) dahil diğer kan hastalıklarınız varsa,  
• Bağ dokusu hastalıkları ya da benzer bir rahatsızlığınız varsa.  
• Lupus (SLE) veya benzeri bir durumunuz varsa  
• Sukroz gibi bazı şekerlere karşı dayanıksızlığınız  varsa  
 
Yukarıdaki uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
• DİCLOGESİC  kullanırken herhangi bir zamanda göğüs ağrısı, nefes darlığı, güçsüzlük ya 
da geveleyerek konuşma gibi kalp ya da kan da marları problemlerine işaret eden belirti veya 
semptomlar  yaşarsanız derhal doktorunuzu arayınız.  
• DİCLOGESİC , geçirilmekte olan bir enfeksiyonun semptomlarını (ör. baş ağrısı, yüksek 
ateş) azaltabilir ve bu nedenle enfeksiyonun tespit edilmesini ve yeterl i derecede tedavi 
edilmesini güçleştirebilir. Kendinizi kötü hissediyorsanız ve bir doktora görünmek 
istiyorsanız, DİCLOGESİC  aldığınızı belirtmeyi unutmayınız.  
• Diğer iltihap giderici ilaçlar gibi DİCLOGESİC  da çok seyrek olarak ciddi alerjik cilt 
reaksiy onlarına (ör. döküntü) neden olabilir. Eğer yukarıda tanımlanan belirtilerden 
herhangi birini yaşarsanız, derhal doktorunuza haber veriniz.  4 / 12 
 DİCLOGESİC’i  yiyecek ve içecek ile kullanılması  
DİCLOGESİC , bir bardak su ya da başka bir içecekle bütün halinde y utulmalıdır.  
 
DİCLOGESİC’in , yemeklerden önce ya da boş mideyle alınması önerilmektedir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz ya da hamile olduğunuzu düşünüyorsanız bunu doktorunuza söyleyiniz.  
 
Kesin gerekli olmadığı sürece hamilelik süresince DİCLOGESİC  almamalısınız.  
 
Diğer iltihap giderici ilaçlarda olduğu gibi, anne karnındaki bebeğe zarar verebileceği ve 
doğumda sorunlara yol açabileceğinden DİCLOGESİC  da gebeliğin son 3 ayında 
alınmamalıdı r. 
 
DİCLOGESİC  hamile kalınmasını güçleştirebilir. Hamile kalmayı planlıyorsanız ya da hamile 
kalma konusunda sorunlarınız varsa, gerekli olmadıkça DİCLOGESİC’i  kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza vey a eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Eğer bebeğinizi emziriyorsanız, bunu doktorunuza söyleyiniz.  
 
DİCLOGESİC  kullanıyorsanız bebeğinizi emzirmeyiniz, çünkü bu bebeğiniz için zararlı 
olabilir.  
 
Araç ve makine kullanımı  
Nadiren DİCLOGESİC  kullanan hastalar görme bozuklukları, baş dönmesi veya uyku hali gibi 
yan etkiler görebilirler. Böyle etkiler görürseniz araba kullanmamalı ve dikkat gerektiren diğer 
işleri yapmamalısınız. Böyle etkiler görür seniz en kısa zamanda doktorunuza söyleyiniz.  
 
Diğer özel uyarılar  
• Özellikle kilolu veya yaşlıysanız, en düşük DİCLOGESİC  dozunu mümkün olan en kısa 
süreyle almalısınız.  
• DİCLOGESİC  benzeri herhangi bir ilacı kullanırken kalp krizi veya inme riskinde küçük  bir 
artış söz konusudur. Uzun süre yüksek dozda alıyorsanız, risk daha yüksektir. Ne kadar ne 
ve süreyle alacağınız konusunda doktorun talimatlarını daima takip ediniz.  
• DİCLOGESİC  kullanırken herhangi bir zamanda kalbiniz veya kan damarlarınızla ilgili 
göğüs ağrıları, nefes darlığı, güçsüzlük veya geveleyerek konuşma gibi herhangi bir işaret 
veya belirti yaşarsanız, derhal doktorunuza başvurunuz.  5 / 12 
 • Bu ilaçları alırken doktorunuz sizi zaman zaman kontrol etmek isteyebilir.  
• NSAİİ'leri alırken mide problemi geç mişiniz varsa, özellikle de yaşlıysanız, olağandışı 
belirtiler fark ederseniz derhal doktorunuza söylemelisiniz.  
• Anti-enflamatuvar bir ilaç olduğu için, DİCLOGESİC  enfeksiyonun baş ağrısı ve yüksek 
sıcaklık gibi belirtilerini azaltabilir. Kendinizi iyi his setmiyorsanız ve bir doktora 
görünmeniz gerekiyorsa, ona DİCLOGESİC  kullandığınızı söylemeyi unutmayınız.  
 
Yakın geçmişte mide veya bağırsak sistemi ameliyatı geçirmişseniz veya bu tür bir ameliyat 
olacaksanız, DİCLOGESİC  almadan önce doktorunuza söyleyiniz, çünkü DİCLOGESİC  bazen 
ameliyattan sonra bağırsaklarınızdaki yara iyileşmesini kötüleştirebilir.  
 
DİCLOGESİC’in  içeriğinde bulunan bazı yardımcı maddeler hakkında önemli bilgiler  
DİCLOGESİC’in  içeriğinde sükroz ( şeker ) bulunur. Eğer daha önced en doktorunuz tarafından 
bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Aşağıdaki ilaçlardan birini alıyorsanız, dozu değiştirmeniz ve/veya başka önlem ler almanız 
gerekebilir:  
• Lityum ya da seçici serotonin geri alım inhibitörleri (SSRI) (depresyonun bazı tiplerinin 
tedavisinde kullanılan ilaçlar),  
• Digoksin (kalp sorunları için kullanılan bir ilaç),  
• Diüretikler (idrar söktürücü ilaçlar),  
• ACE inhibitör leri ya da beta blokörler (yüksek kan basıncı ve kalp yetmezliğini tedavi 
etmede kullanılan ilaçlar),  
• Asetilsalisilik asit (aspirin) veya ibuprofen gibi diğer ağrı/iltihap giderici ilaçlar,  
• Kortikosteroidler (vücuttaki iltihap bölgelerinin tedavisinde ku llanılan kortizon ve benzeri 
ilaçlar),  
• Kan sulandırıcılar (kanın pıhtılaşmasını önlemek için kullanılan varfarin ve benzeri 
ilaçlar),  
• İnsülin dışında diyabet (şeker hastalığı) tedavisinde kullanılan ilaçlar,  
• Metotreksat  (bazı kanser ya da iltihaplı romatizma türlerinin tedavisinde kullanılan ilaç),  
• Siklosporin, takrolimus (başlıca, organ nakli uygulanan hastalarda kullanılan ilaçlar),  
• Trimetoprim (idrar yolu enfeksiyonlarından korunmada ve bu enfeksiyonların tedavisind e 
kullanılır),  
• Kinolon türevi antibakteriyel ilaçlar (bazı enfeksiyonların tedavisinde kullanılan bir 
antibiyotik grubu),  
• Vorikonazol (mantar enfeksiyonlarında kullanılan bir ilaç),  
• Fenitoin (sara/kasılma nöbetlerinin tedavisinde kullanılan bir ilaç),  
• Kolestipol ve kolestiramin (kolesterol düşürücü olarak kullanılan ilaçlar) .  
• Mifepriston (hamileliği sonlandırmak için kullanılan bir ilaç),  
• Depresyon tedavisinde kullanılan SSRI olarak bilinen ilaçlar,  
 6 / 12 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DİCLOGESİC  nasıl kullanılır?  
Uygun kullanım ve doz/uygulama sıklığı için talimatlar:  
• Tedavi başlangıcında gü nlük doz genelde 10 0 ila 150 mg’ dır. Daha hafif vakalarda, günde 
75-100 mg genellikle yeterlidir. Günlük toplam doz, 2 veya 3’e bölünmüş o larak alınmalıdır. 
Günde 150 mg’ ın üzerine çıkmayınız.  
• Ağrılı adet dönemlerinde, ilk belirtileri his settiğiniz anda tedaviye 50 mg’ lık tek doz ile 
başlayınız. Gerekirse birkaç gün boyunca, günde iki ya da üç kez 50 mg ile devam edin. 
Günde 150 mg ’ın üzerine çıkmayınız.  
• Doktorunuz size tam olarak kaç tane DİCLOGESİC  almanız gerektiğini söyleyecektir. 
Tedaviye verdiğiniz yanıta göre dokto runuz daha yüksek ya da daha düşük bir doz önerebilir.  
• Doktorunuzun talimatlarına dikkatle uyunuz. Önerilen dozu aşmayınız.  
• Ağrınızın kontrol altında tutulabildiği en düşük dozu almanız ve DİCLOGESİC’i  gereğinden 
daha uzun süre almamanız önem taşır.  
• DİCLOGESİC’i  birkaç haftadan daha uzun süre kullanırsanız, gözden kaçabilen yan 
etkilerin görülmediğinden emin olunması açısından düzenli kontroller için doktorunuzu 
görmelisiniz.  
• DİCLOGESİC’i  ne kadar süre boyunca kullanacağınıza dair sorularınız varsa, doktorunuz 
ya da eczacınız ile konuşunuz.  
 
Uygulama yolu ve metodu:  
DİCLOGESİC , sadece ağızdan kullanım içindir.  
 
DİCLOGESİC , tercihen yemeklerden önce ya da mide boşken bir bardak su ya da başka bir 
içecekle bütün halinde yutulmalıdır. Bölünmemelidir ve çiğnenmemelidir.  
 
Değişik yaş grupları:  
• Çocuklarda kullanımı:  
DİCLOGESİC , 14 yaşın altındaki çocuk ve ergenlere verilmemelidir.  
 
14 yaş ve üzerindeki ergenlerde günde 75 ila 100 mg geneld e yeterlidir.  
 
Günlük toplam doz 2 veya 3’e bölünmüş o larak alınmalıdır. Günde 150 mg’ ın üzerine 
çıkmayınız.  
 
• Yaşlılarda kullanımı:  
Yaşlı hastalar DİCLOGESİC’i  diğer erişkinlerden daha güçlü tepki verebilirler. Bu nedenle 
özellikle yaşlılar doktorun talimatlarını dikkatle dinlemelidirler ve semptomları  dindiren 
mümkün olan en az sayıda tablet almalıdırlar. Yaşlı hastalarda istenmeyen etkilerin derhal 
doktora bil dirilmesi özellikle önemlidir.  
 
 7 / 12 
 Özel kullanım durumları:  
• Böbrek yetmezliği:  
DİCLOGESİC , böbrek yetmezliği olan hastalarda kullanılmamalıdır. Böbrek yetmezliği olan 
hastalarda yapılmış çalışmalar mevcut olmadığından, doz ayarlamasına ilişkin önerilerde 
bulunulamaz. Hafif ila orta şiddette böbrek yetmezliğiniz varsa DİCLOGESİC’in  dikkatli 
uygulanması konusunda doktorunuz sizi uyaracaktır. Lütfen doktorunuza danışınız.  
 
• Karaciğer yetmezliği:  
DİCLOGESİC  karaciğer yetmezliği olan hastalarda kullanılmamalıd ır. Karaciğer yetmezliği 
olan hastalarda yapılmış çalışmalar mevcut olmadığından, doz ayarlamasına ilişkin önerilerde 
bulunulamaz. Hafif ila orta şiddette karaciğer yetmezliğiniz varsa DİCLOGESİC’in  dikkatli 
uygulanması konusunda doktorunuz sizi uyaracaktı r. Lütfen doktorunuza danışınız.  
 
Eğer DİCLOGESİC’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DİCLOGESİC  kullandıysanız:  
Kazayla doktorunuzun size söylediğinden çok daha fazla DİCLOGESİC  aldıysanız, derhal 
doktorunuzla ya da eczacınızla temas kurunuz ya da bir hastanenin acil servisine başvurunuz.  
 
Tıbbi bakım görmeniz gerekebilir.  
 
DİCLOGESİC’den  kullanmanız gerekenden fa zlasını kullanmışsanız bir doktor veya eczacı ile 
konuşunuz.  
  
DİCLOGESİC’i  kullanmayı unutursanız  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
 
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, 
unuttuğunuz dozu atlayınız.  
 
Unutulan dozları dengelemek için çift doz almayınız.  
 
DİCLOGESİC  ile tedavi sonlandırıldığında oluşabilecek etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi DİCLOGESİC’in  içeriğinde  bulunan maddelere duyarlı olan kişilerde yan 
etkiler olabilir.  
 
DİCLOGESİC’in  kullanılması sonucunda aşağıda belirtilen yan etkiler ortaya çıkabilir:  
 
 8 / 12 
 Yan etkiler aşağıdaki katego rilerde gösterildiği şekilde sıralanmıştır:  
Çok yaygın :  10 hastanın en az bir inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az , fakat 1 0.000 hastanın birinden fazla  
görülebilir.  
Çok seyrek :  10.000 hastanın birinden az görülebilir.  
Bilinmiyor :  Eldeki veriler ile belirl enemeyecek kadar az hastada görülebilir.  
  
Aşağıdakilerden biri olursa, DİCLOGESİC’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ani ve  basıcı göğüs ağrısı (miyokard i nfarktüsü  veya kalp krizi belirtileri).  
• Nefessizlik, uzanırken soluma güçlüğü, ayak veya bacaklarda şişlik (kardiyak yetmezlik 
belirtileri).  
• Yüz, kol veya bacakta, özellikle vücudun bir tarafında, ani halsizlik veya uyuşukluk; ani 
görme kaybı veya bozukluğu; konu şmada veya konuşmayı anlama becerisinde ani ortaya 
çıkan güçlük; görme bozukluğunun eşlik ettiği veya etmediği, ilk kez meydana gelen ani 
migren benzeri baş ağrıları. Bu belirtiler inmenin erken bir belirtisi olabilir.  
• Karın ağrısı, hazımsızlık, mide ekşim esi, gaz, mide bulantısı, kusma,  
• Mide veya bağırsakta herhangi bir kanama belirtisi (kusmukta kan görülmesi, siyah ya  da 
koyu renkli dışkı)  
• Deri dökülmeleri, kaşıntı, morarma, ağrılı kırmızı bölgeler, deri soyulması veya kabarcıklar 
dahil olmak üzere ale rjik reaksiyonlar,  
• Hırıltı veya nefes darlığı (bronkospazm)  
• Yüz, dudak, eller veya parmaklarda şişlik  
• Derinin ya da gözün beyazının sararması  
• Sürekli boğaz ağrısı veya yüksek ateş  
• İdrar miktarında veya görüntüsünde beklenmeyen değişim  
• Karında DİCLOGES İC tedavisinin başlangıcından kısa süre sonra başlayan hafif kramp ve 
hassasiyet ve bunu takiben genellikle karın ağrısının başlangıcından itibaren 24 saat 
içerisinde rektal kanama (makattan kan gelmesi) veya kanlı ishal  
• Kounis sendromu (birçok allerjik  durum sonrası gelişen aşırı duyarlılık reaksiyonlarının 
sorumlu olduğu akut kalp damarları sorunu) adı verilen ve potansiyel olarak ciddi bir alerjik 
reaksiyonun işareti olabilecek göğüs ağrısı.  
• Eğer normalden daha kolay morardığınızı fark ediyorsanız vey a sıklıkla boğaz ağrısı ve 
enfeksiyon geçiriyorsanız doktorunuza bildiriniz.  
 
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın:  
• Baş ağrısı,  
• Sersemlik hissi,  9 / 12 
 • Vertigo (denge bozukluğundan kaynaklanan baş dönmesi),  
• Bulantı,  
• Kusma,  
• İshal,  
• Sindirim güçlüğü (dispepsi (hazımsızlık belirtisi)),  
• Karın a ğrısı,  
• Gaz,  
• İştah kaybı (iştah azalması belirtisi),  
• Anormal karaciğer fonksiyonu test sonuçları (örneğin transaminaz düzeylerinin 
yükselmesi),  
• Deri döküntüsü.  
 
Yaygın olmayan:  
Hızlı veya düzensiz kalp atışı (çarpıntı), göğüs ağrısı, kalp krizi veya nefes darlığı dahil kalp 
rahatsızlıkları, uzanırken nefes almada güçlük veya ayak veya bacaklarda şişlik (kalp 
yetmezliği belirtileri), özellikle de daha uzun süredir daha yüksek doz alıyorsanız (günde 150 
mg). 
 
Seyrek:  
• Kendiliğinden oluşan kanama ya da morarma (trombosit adı verilen kanamayı 
önleyen/durduran hücrelerin azalmasının sonucu),  
• Yüksek ateş, sık tekrarlanan enfeksiyonlar, inatçı boğaz ağrısı (agranülositoz  olarak 
adlandırılan vücudun enfeksiyonlara karşı savunmasında rol oynayan bazı hücrelerin 
azalmasının sonucu),  
• Nefes almada ve yutmada güçlük, deri döküntüsü, kaşıntı, kurdeşen, baş dönmesi (vücudun 
dışarıdan alınan maddeye karşı aşırı duyarlılığı, anafi laktik ve anafilaktoid reaksiyonlar),  
• Hırıltı ve öksürük ile birlikte soluk alıp vermede ani güçlük ve göğüste sıkışma hissi (astım 
ya da beraberinde ateş varsa pnömoni belirtileri),  
• Ani ve şiddetli baş ağrısı, bulantı, sersemlik, uyuşukluk, konuşamama y a da konuşma 
güçlüğü, dudaklar ve yüzde güçsüzlük ya da felç (beyin damarları ile ilgili bir sorun ya da 
inme belirtileri),  
• Boyun sertliği, ateş, bulantı, kusma, baş ağrısı (aseptik menenjit belirtisi),  
• Kan kusma (hematemez belirtileri) ve/veya siyah ya da kanlı dışkılama (mide/bağırsak 
kanaması belirtileri),  
• Kanlı ishal (kanamalı diyare belirtileri),  
• Siyah dışkılama (melena belirtileri),  
• Mide ağrısı, bulantı (gastrointestinal ülser belirtileri),  
• Ciltte ya da gözlerde sararma (sarılık belirtisi), bulan tı, iştah kaybı, koyu renkli idrar 
(hepatit/karaciğer yetmezliği belirtileri),  
• Sersemlik (uyku hali belirtisi),  
• Mide ağrısı (gastrit belirtisi),  
• Karaciğer bozukluğu,  
• Kaşıntılı deri döküntüsü (ürtiker belirtileri),  
• Genel olarak vücutta şişme (ödem beli rtileri).  10 / 12 
 Çok seyrek:  
• Özellikle yüzün ve boğazın şişmesi (anjiyoödem belirtileri),  
• Havale (n öbet/sara belirtileri),  
• Baş ağrısı, baş dönmesi (hipertansiyon ya da yüksek kan basıncı belirtileri),  
• Deri döküntüsü, deride morumsu -kırmızı lekeler, ateş, kaşıntı (vaskülit (kan damarları 
iltihabı) belirtileri),  
• İshal, karın ağrısı, ateş, bulantı, kusma (kanamalı kolit (kalın bağırsak iltihabı) ve ülseratif 
kolit (kalın ba ğırsağın bir çeşit iltihaplı hastalığı) veya Crohn hastalığının (bağırsakların bir 
çeşit iltihabi hastalığı) alevlenmesi dahil kolit belirtileri),  
• Midenin üzerinde şiddetli ağrı (pankreas iltihabı belirtileri),  
• Grip benzeri semptomlar , yorgunluk hissi, kas ağrıları, kan testi sonuçlarında karaciğer 
enzimlerinde artış (fulminant hepatit, k araciğer hücrelerinin harabiyeti, karaciğer yetmezliği 
dahil karaciğer bozukluğu belirtileri),  
• Deride kabarcık (büllöz dermatit belirtileri),  
• Deri renginin kırmızı ya da mor olması (damar iltihabının olası belirtileri), kabarcıklı deri 
döküntüleri, dudak larda, gözlerde ve ağızda kabarcıkların oluşması, pullanma ya da 
soyulmayla birlikte görülen deri iltihabı (eritema multiforme ya da ateş varsa Stevens -
Johnson sendromu (ciltte ve göz çevresinde kan oturması, şişlik ve kızarıklıkla seyreden 
iltihap) ya da toksik epidermal nekroliz (deride içi sıvı dolu kabarcıklarla seyreden ciddi bir 
hastalık) belirtileri),  
• Pullanma ya da soyulmayla birlikte görülen deri döküntüsü (eksfoliyatif dermatit belirtileri),  
• Derinin güneşe hassasiyetinde artış (ışığa duyarlılık reaksiyonu belirtileri),  
• Mor deri lekeleri (purpura ya da bir alerji nedeniyle oluştuysa Henoch -Schonlein purpura 
belirtileri),  
• Vücutta şişme, güçsüzlük hissi ya da idrar çıkışında değişiklik (akut böbrek yetmezliği 
belirtileri),  
• İdrarda aşırı miktarda protein (proteinüri belirtileri),  
• Yüzde ya da karında şişme, yüksek kan basıncı (nefrotik sendrom belirtileri),  
• İdrar çıkışında artış ya da azalma, sersemlik, bilinç bulanıklığı, bulantı (tubulointerstisiyel 
nefrit belirtileri),  
• İdrar çıkışının ciddi şe kilde azalması (renal papiller nekroz belirtileri),  
• Düşük kırmızı kan hücresi düzeyi (anemi belirtisi),  
• Düşük beyaz kan hücresi düzeyi (lökopeni belirtisi),  
• Zaman, yer, yön algılarında bozulma (dezoryantasyon),  
• Depresyon,  
• Uyuma güçlüğü (uykusuzluk bel irtisi),  
• Kabus görme,  
• Uyaranlara karşı aşırı duyarlı olma durumu, tepki gösterme yeteneği (irritabilite),  
• Rahatsız edici düşünceler ya da ruh hali (psikotik bozukluk belirtileri),  
• Ellerde ya da ayaklarda karıncalanma ya da uyuşukluk (parestezi belirtis i),  
• Bellek zayıflaması (hafıza bozukluğunun belirtileri),  
• Anksiyete (gerginlik),  
• Titreme (tremor),  
• Tat alma duyusunda bozulma (disgözi belirtileri),  11 / 12 
 • Duymada güçlük (işitme de bozukluğunun belirtisi),  
• Görme bozuklukları (görmede bozukluk, bulanık görme, çift görme belirtileri),  
• Kulak çınlaması,  
• Kabızlık, ağızda yaralar (stomatit (ağız içinde iltihap) belirtileri),  
• Dilde şişme kızarma ve ağrı (glossit (dil iltihabı) belirtileri),  
• Besinleri boğazdan m ideye taşıyan yemek borusunda bozukluk (özofagus bozukluğu),  
• Özellikle yemekten sonra üst karın ağrısı (intestinal diyafram hastalığı belirtisi),  
• Çarpıntı,  
• Göğüs ağrısı,  
• Kaşıntılı, kırmızı ve yanma hissi olan döküntü (egz ema belirtileri),  
• Deri üzerind e oluşan kızarıklık (eritem),  
• Saç dökülmesi (alopesi),  
• Kaşıntı (prurit),  
• İdrarda kan tespit edilmesi (hematüri).  
 
Bilinmiyor:  
• İskemik kolit , 
• Konfüzyon ,  
• Halusinasyon ,  
• Duygu bozukluğu ,  
• Halsizlik ,  
• Optik nörit  
 
DİCLOGESİC’i  birkaç haftadan daha uzun süre kullanırsanız, gözden kaçan yan etkilerin 
görülmediğinden emin olunması açısından düzenli kontroller için doktorunuzu görmelisiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.t r sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DİCLOGESİC’in  saklanması  
DİCLOGESİC’i  çocukların göremeyeceği, erişemeyeceği yerlerde ve ambalajında saklayınız.  
 
30°C altındaki oda sıcaklığında saklayınız.  
Son kullanma tarihiyle uyumlu olarak kullanınız.  
 12 / 12 
 Blister veya ambalajın üzerinde belirtilen son kullanma tarihinden sonra DİCLOGESİC’i  
kullanmayınız.  
 
Eğer üründe ve/veya ambalajında bozukluklar fark ederseniz DİCLOGESİC’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:  
SABA İlaç San. ve Tic. A.Ş.  
Küçükçekmece/İstanbul   
Tel: 0212 692 92 20  
Faks: 0212 697 00  24 
E-mail: saba@sabailac.com.tr  
 
Üretim Yeri:  
DEVA Holding A.Ş.  
Kapaklı/ TEKİRDAĞ  
 
Bu kullanma talimatı 21/06/2023  tarihinde onaylanmıştır.  
 