KISA ÜRÜN BİLGİSİ
1. BEŞERİ TIBBİ ÜRÜNÜN ADI
CAFERGOT 1 mg/100 mg Tablet
2. KALİTATİF VE KANTİTATİF BİLEŞİM
Etkin maddeler:
Ergotamin tartarat 1 mg
Kafein 100 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Sarımsı, yuvarlak, bir yüzde bölme çentiği bulunan tabletler.
4. KLİNİK ÖZELLİKLER
4.1. Terapötik endikasyonlar
Önerilen tedaviye (non-steroidal anti-inflamatuar ilaçlar ve/veya triptanlar) yanıt vermeyen
üst derece migren ataklarının tedavisinde kullanılır.
4.2. Pozoloji ve uygulama şekli
CAFERGOT profilaktik olarak kullanılmamalıdır. Ergotamin migren ataklarında monoterapi
olarak tavsiye edilmektedir ve triptanlar ile kombine edilmemelidir.
Pozoloji/uygulama sıklığı ve süresi:
Erişkinler
Genellikle tavsiye edilen doz migren prodromları oluşur oluşmaz 1-2 mg (1-2 tablet)
CAFERGOT’tur.
Eğer semptomlar ilacın uygulanmasından sonra tekrarlanıyorsa, iki doz arasında en az 2-3
saat beklenerek 24 saat içinde ikinci doz verilebilir.
Günlük kullanım 4 mg (4 tablet) ergotamin tartaratı aşmamalıdır.
Hastaların bir ayda kaç ilaç aldıklarını saymaları tavsiye edilir. Hastaların idame tedavisini
ayarlayabilmek için hasta 3 aydan fazla süre boyunca haftada 2 kezden fazla tedavi
gerektiriyorsa, gözden geçirilmelidir.
Uygulama şekli:
Tabletler bir miktar su ile çiğnenmeden yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: CAFERGOT şiddetli böbrek veya karaciğer yetmezliği olan
hastalarda kullanılmamalıdır (Bkz. Bölüm 4.3.).
1/11Hafif ila orta şiddette karaciğer bozukluğu ve özellikle de kolestazı olan hastalar uygun
şekilde izlenmelidir (Bkz. Bölüm 4.4.).
Pediyatrik popülasyon: 12 yaş altındaki çocuklarda kullanılmamalıdır. Ergotaminin
çocuklarda kullanımı ile ilgili bilgi bulunmamaktadır. Bu nedenle, bu yaş grubunda
CAFERGOT kullanımı tavsiye edilmemektedir.
Geriyatrik popülasyon: 65 yaş üstü hastalarda CAFERGOT güvenliliği ve etkililiği
değerlendirilmemiştir. Bu nedenle, bu yaş grubunda kullanımı tavsiye edilmemektedir.
4.3. Kontrendikasyonlar
• Ergot alkaloidlerine, kafeine veya bölüm 6.1’deki yardımcı maddelerden herhangi
birine karşı bilinen aşırı duyarlılıkta,
• Hastayı anjiyospastik reaksiyonlara yatkın hale getiren hastalıklar: Koroner yetmezlik
(özellikle stabil olmayan anjina veya koroner spastik anjina), şiddetli enfeksiyon
durumlarında, şok, obliteratif koroner arter hastalığı, Raynaud’s fenomeni gibi
periferal vasküler hastalıklar, hipertroidizm, geçici iskemik atak veya serebral
bozukluk geçmişi olan veya zor kontrol edilen hipertansiyon hastalarında,
• Temporal arterit,
• Hemiplejik veya baziler migren,
• Şiddetli böbrek veya karaciğer yetmezliğinde,
• Gebelik ve laktasyon döneminde,
• Triptanlar, makrolid sınıfı antibiyotikler (spiramisin hariç), ritonavir ile güçlendirilmiş
proteaz inhibitörleri, efavirenz, azol grubu antifungaller, triklabendazol, kinupristin/
dalfopristin kombinasyonu, stiripentol, diltiazem, boceprevir, telaprevir, kobisistat ve
ombistavir/parateprevir kombinasyonu ile birlikte kullanımı (Bkz. Bölüm 4.5.).
4.4. Özel kullanım uyarıları ve önlemleri
CAFERGOT’un 12 yaş altı ve 65 yaş üstü hastalarda kullanımı önerilmez.
CAFERGOT, yalnızca akut migren ataklarının tedavisinde endikedir, atakları önlemede
endike değildir.
CAFERGOT devamlı, uzun dönem idame tedavisi olarak kullanılmamalıdır.
Kısa aralıklarla tekrarlanan uygulama (Bkz. Bölüm 4.2.) özel izlem gerektirmektedir: yetersiz
kardiyovasküler toleransı gösteren herhangi bir klinik belirtinin ortaya çıkması durumunda
tedavi hemen sonlandırılmalıdır.
CAFERGOT ile tedavi edilmekte olan hastalar, izin verilen en yüksek dozlar ve doz aşımını
haber veren ilk belirtiler hakkında bilgilendirilmelidir.
Bunlar;
• ekstremitelerde iskemik ve trofik epizodlar, paresteziler (uyuşma, karıncalanma), ağrı
veya vazokonstriksüyon normal dozlarda oluşsa dahi araştırılmalıdır,
• migrenle ilişkisi olmayan bulantı ve kusma,
• miyokard iskemisi belirtileri (prekordiyal ağrı gibi). Bu doz aşımı semptomları ortaya
çıkar çıkmaz, ilacın kullanımına derhal son verilmeli ve doktora danışılmalıdır.
CAFERGOT’un uzun süreli veya aşırı kullanımı aşağıdakilere yol açabileceğinden
kontrendikedir:
2/11• fibrozis (özellikle plevral veya retroperitoneal). Nadir kalp kapakçığı fibrozisi vakaları
bildirilmiştir;
• ergotizm, potansiyel olarak ölümcül olabilen periferik kan damarı vazokonstrüksiyonu
semptomlarını da içerir;
• bağımlılık;
• tedaviyi geçici olarak bırakmayı gerektiren kronik günlük baş ağrıları;
• tedavinin bırakılması üzerine 24 ila 48 saat içinde meydana gelen ve muhtemelen 72
saat veya daha uzun süre devam eden bulantı, kusma gibi otonomik bozuklukların
eşlik edebileceği baş ağrılarının şiddetlenmesi;
Hafif ila orta şiddette karaciğer bozukluğu ve özellikle de hepatik kolestazı olan hastalar
uygun şekilde izlenmelidir.
Sporcular, bu tıbbi ürünün doping maddeleri listesine dahil edilen ergotamin içerdiği
gerçeğine dikkat etmelidir.
Bu tıbbi ürünün, dopaminerjik ergot alkaloidleri, alfa sempatomimetikleri (oral ve/veya nazal
olarak kullanılan), indirekt etkili sempatomimetikler, krizotinib, idelalisib veya enoksasin ile
eş zamanlı uygulanması önerilmemektedir (Bkz. Bölüm 4.5.).
4.5. Diğer tıbbi ürünler ile etkileşimler ve diğer etkileşim şekilleri
Kontrendikasyona neden olması beklenen etkileşimler
Güçlü CYP3A4 inhibitörleri
CAFERGOT’un, makrolid sınıfı antibiyotikler (örn., troleandomisin, eritromisin,
klaritromisin), HIV proteaz ya da revers transkriptaz inhibitörleri (örn., ritonavir, indinavir,
nelfinavir, delavirdin), azol sınıfı antifungal ilaçlar (örn., ketokonazol, itrakonazol,
vorikonazol) gibi sitokrom P450 3A4 (CYP3A4) enzimini inhibe eden ilaçlar ile birlikte
kullanılmasından; ergotamine maruziyetin artmasına ve ergot toksisitesine (ekstremitelerde ve
diğer dokularda vazospazm ve iskemi) yol açabilmeleri nedeniyle kaçınılmalıdır (Bkz. Bölüm
4.3.).
Vazokonstriktörler
Ergot alkaloidleri, sumatriptan ve diğer 5HT reseptör agonistleri dahil vazokonstriktör
1
ilaçların veya nikotinin (örn., çok fazla sigara içilmesi) ve sempatomimetiklerin CAFERGOT
ile birlikte kullanılmasından, vazokonstriksiyonun şiddetlenme olasılığı nedeniyle
kaçınılmalıdır (Bkz. Bölüm 4.3.).
Eş zamanlı kullanılmasının önerilmemesine neden olan, gözlemlenen etkileşimler
Bir veya daha fazla tıbbi ürünle etkileşime girme nedeniyle oluşan plazma kafein
konsantrasyonlarındaki olası artış, ergotamin emiliminde bir artışa neden olabilir. Kafein
önemli ölçüde CYP1A2 tarafından metabolize edilir ve enzim aktivitesini artıran veya azaltan
tıbbi ürünler kafeinin metabolik klirensini etkileyebilir. Florokinolonlar, meksiletin,
fluvoksamin ve oral kontraseptifler plazmaya kafeinin maruziyetini artırabilir.
Sempatomimetikler ve kafein arasındaki etkileşimler kan basıncında artışa neden olabilir.
3/11Göz önünde bulundurulması gereken, gözlemlenen etkileşimler
Beta-blokerler:
Ergotamin ve propranolol içeren tıbbi ürünlerle birlikte tedavi edilen hastalarda birkaç
vazospastik reaksiyon vakası bildirilmiştir.
Göz önünde bulundurulması gereken, beklenen etkileşimler
Orta/zayıf CYP3A4 inhibitörleri:
Simetidin, klotrimazol, flukonazol, greyfurt suyu, kinupristin / dalfopristin ve ziloton gibi orta
ila zayıf CYP3A4 inhibitörleri ergotamine maruz kalmayı artırabilir ve birlikte
kullanıldıklarında dikkatli olunması gerekebilir.
Serotonin geri alım inhibitörleri:
Ergotamin ve serotonin geri alım inhibitörlerinin (örneğin; amitriptilin), seçici ajanlar
(örneğin; sertralin) da dahil olmak üzere, eşzamanlı kullanımı, serotonin sendromuna neden
olabilir ve dikkatli kullanılmayı gerektirir.
CYP3A4 indükleyicileri:
CYP3A4-indükleyici tıbbi ürünler (örneğin; nevirapin, rifampisin), ergotaminin farmakolojik
aktivitesinde bir azalmaya neden olabilir.
Bilinmeyen etkileşimler:
Diğer sitokrom P450 izoenzimlerini içeren farmakokinetik etkileşimler bilinmemektedir.
Ergotamin ile ilgili etkileşimler
Kontrendike olan kombinasyonlar (Bkz. Bölüm 4.3.)
Triptanlar (almotriptan, fovatriptan, naratriptan, rizatriptan, sumatriptan, zolmitriptan,
eletriptan): Hipertansiyon riski, koroner arter vazokonstriksiyonu. Triptanın kesilmesi ile
alkaloid uygulaması arasında 24 saatlik bir aralık bırakılmalıdır.
Makrolidler (spiramisin hariç): Ekstremitelerde nekroz olma ihtimali ile ergotizm (ergot
alkaloidlerin karaciğer eliminasyonunda azalma).
Proteaz inhibitörleri (örneğin; amprenavir, atazanavir, fosamprenavir, indinavir, lopinavir,
nelfinavir, ritonavir, sakinavir, tipranavir): Ekstremitelerde nekroz ihtimali ile ergotizm (ergot
alkaloidin hepatik metabolizmasının inhibisyonu).
Ters transkriptaz inhibitörleri (delavirdin, efavirenz): Ekstremitelerde nekroz ihtimali ile
ergotizm (ergot alkaloidin hepatik metabolizmasının inhibisyonu).
Vorikonazol: Ekstremitelerde nekroz ihtimali ile ergotizm (ergot alkaloidin hepatik
metabolizmasının inhibisyonu).
Kinupristin-dalfopristin (kombinasyon halinde): Ekstremitelerde nekroz ihtimali ile ergotizm
(ergot alkaloidin hepatik metabolizmasının inhibisyonu).
Stiripentol: Ekstremitelerde nekroz ihtimali ile ergotizm (ergot alkaloidin hepatik
metabolizmasının inhibisyonu).
4/11Diltiazem: Ekstremitelerde nekroz ihtimali ile ergotizm (ergot alkaloidin hepatik
metabolizmasının inhibisyonu).
Fenilpropanolamin: Vazokonstriksiyon ve/veya hipertansiyon atağı riski.
Triklabendazol: Ekstremitelerde nekroz ihtimali ile ergotizm (ergot alkaloidin hepatik
metabolizmasının inhibisyonu). Tedavinin kesilmesi ile ergotamin tedavisine başlanması
arasında 24 saatlik bir aralık verilmelidir, bu durumun tersi de geçerlidir.
Tavsiye edilmeyen kombinasyonlar (Bkz. Bölüm 4.4.)
Dopaminerjik ergot alkaloidleri (bromokriptin, kabergolin, pergolid, lisurid):
Vazokonstriksiyon ve/veya hipertansiyon atağı riski.
Alfa sempatomimetikler (oral ve/veya burun yolu) (etilefrin, midodrin, nafazolin,
oksimetazolin, fenilefrin, sinefrin, tetrizolin, tuaminoheptan, timazolin): Vazokonstriksiyon
ve/veya hipertansiyon atağı riski.
Dolaylı sempatomimetikler (fenilpropanolamin hariç) (efedrin, fenilefrin, psödoefedrin):
Vazokonstriksiyon ve/veya hipertansiyon atağı riski.
Kullanım önlemleri gerektiren kombinasyonlar
Beta blokerler (propanolol, oksprenolol): Ergotizm; Ekstremitelerde iskemi ile birlikte
görülen bazı arteriyal spazm vakaları gözlemlenmiştir (kümülatif vasküler etkiler). Özellikle
kombinasyon tedavisinin ilk haftaları boyunca yüksek klinik izleme gereklidir.
Kafeine ilişkin etkileşim
Önerilmeyen kombinasyonlar
Enoksasin: Hepatik metabolizmada bir azalmaya bağlı uyarılma ve halüsinasyonlara neden
olabilen, plazma kafein konsantrasyonlarında artış.
Dikkat edilmesi gereken kombinasyonlar
Siprofloksasin, norfloksasin: Hepatik metabolizmada bir azalmaya bağlı uyarılma ve
halüsinasyonlara neden olabilen, plazma kafein konsantrasyonlarında artış.
Meksiletin: Hepatik metabolizmasının meksiletin tarafından inhibisyonu nedeniyle plazma
kafein konsantrasyonlarında artış.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: X
5/11Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadır.
Gebelik dönemi
CAFERGOT gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
Hayvan çalışmalarında, ergotamin tartarat ile yapılan testlerde teratojenik etki ortaya çıkmıştır.
Bu etkiler, utero-plasental kan akışında bir azalmaya bağlı olabilir (Bkz. Bölüm 5.3.).
Gebelik sırasında ergotamin tartarat kullanımı ile ilgili veriler sınırlıdır.
Ergotaminin plasenta ve göbek bağı üzerindeki oksitosik ve vazokonstriktör etkileri nedeniyle
CAFERGOT gebelik döneminde kontrendikedir.
Laktasyon dönemi
CAFERGOT’un terapötik dozları emziren kadınlara uygulandığı takdirde ergotamin anne
sütü alan çocuk üzerinde etkiye neden olabilecek ölçüde anne sütüne geçmektedir. Bebeklerde
kusma, ishal, zayıf nabız ve kan basıncında instabilite gibi etkilere yol açabilir. Bu nedenle
CAFERGOT, emziren annelerde kontrendikedir.
Üreme yeteneği / Fertilite
Oral ergotamin ve kafeinin kombinasyon terapisi (1:100) verilen erkek sıçanlardaki bir üreme
performansı çalışmasında fertilitenin etkilenmediği görülmüştür (Bkz. Bölüm 5.3).
İnsanlardaki üreme yeteneği üzerine kontrollü bir çalışma bulunmamaktadır.
4.7. Araç ve makine kullanımı üzerindeki etkiler
Baş dönmesini de içeren sersemlik hali tedavinin advers etkileri olarak bildirilmiştir. Araç ya
da makine kullanımı gibi belirli bir seviyede beceri gerektiren görevleri yerine getiren
hastalarda dikkatli olunması önerilir. Baş dönmesi veya diğer merkezi sinir sistemi
rahatsızlıkları geçiren hastalar araç veya makine kullanmamalıdır.
4.8. İstenmeyen etkiler
En yaygın görülen yan etkiler bulantı ve kusmadır.
Aşağıdaki istenmeyen etkiler, CAFERGOT, ile yapılan klinik araştırmalara ve pazarlama
sonrası deneyime dayanarak belirlenmiştir.
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır.
Çok yaygın (≥ 1/10); Yaygın (≥ 1/100 ila < 1/10); Yaygın olmayan (≥ 1/1.000 ila < 1/100);
Seyrek (≥ 1/10.000 ila <1/1.000); Çok seyrek (< 1/10.000), bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları
Seyrek: Aşırı duyarlılık reaksiyonları (deri döküntüsü, yüzde ödem, kaşıntı, ürtiker, dispne
gibi reaksiyonlar)
6/11Sinir sistemi hastalıkları
Yaygın: Baş dönmesini de içeren sersemlik hali
Yaygın olmayan: El ve ayak parmaklarında parestezi, hipoestezi, baş ağrısı
Bilinmiyor: Bağımlılık, kronik günlük baş ağrıları, tedavinin bırakılması üzerine baş
ağrılarının şiddetlenmesia
Kulak ve iç kulak hastalıkları
Seyrek: Baş dönmesi
Kardiyak hastalıklar
Yaygın olmayan: Siyanoz
Seyrek: Bradikardi, taşikardi
Çok seyrek: Miyokard iskemisi, miyokard enfarktüsü
Bilinmiyor: Kalp kapakçığı fibrozisid
Vasküler hastalıklar
Yaygın olmayan: Periferik vazokonstriksiyonb
Seyrek: Kan basıncında artış
Çok seyrek: Gangren
Solunum, göğüs bozuklukları ve mediastinal hastalıklar
Bilinmiyor: Plevral fibrozisd
Gastrointestinal hastalıklar
Yaygın: Bulantı ve kusma (migrene bağlı olmayan), karın ağrısı
Yaygın olmayan: İshal
Bilinmiyor: Retroperitoneal fibrozisd
Kas-iskelet bozukluklar, bağ doku ve kemik hastalıkları
Yaygın olmayan: Ekstremitelerde ağrı, ekstremitelerde güçsüzlük
Seyrek: Miyalji
Araştırmalar
Çok seyrek: Nabız yokluğu
Yaralanma ve zehirlenme
Seyrek: Ergotizmc
a CAFERGOT’un uzun süreli veya aşırı kullanımı, bağımlılığa ve ayrıca kronik günlük baş
ağrılarının başlangıcına yol açabilir. Tedavinin kesilmesi üzerine 24-48 saat içinde baş ağrısı
şiddetlenebilir ve 72 saat veya daha uzun süre devam edebilir; bu baş ağrılarına bulantı ve
kusma gibi otonomik bozukluklar eşlik edebilir (Bkz. Bölüm 4.4).
b Vazospazm belirtileri görülürse, CAFERGOT verilmesi durdurulmalıdır (Bkz. Bölüm 4.4.
ve 4.9.).
c Ergotamin dozuna bağlı olarak yoğun arteriyel vazokonstrüksiyon (ergotizm) meydana
gelebilir. Bu ekstremitelerde veya diğer dokulardaki (renal veya serebral vazospazm gibi)
vasküler iskeminin belirtilerine ve semptomlarına yol açabilir (Bkz. Bölüm 4.4. ve 4.9.).
7/11d Uzun süreli veya aşırı kullanım fibroza (özellikle plevral veya retroperitoneal fibrozise)
neden olabilir. Nadiren kardiyak kapak fibrozu vakaları bildirilmiştir (Bkz. Bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Ergotizm, ekstremitelerde veya diğer dokularda (renal veya serebral vazospazmlar gibi)
iskemi bulguları ve belirtileri üreten yoğun arteriyel vazokonstriksiyon olarak tanımlanır.
Tedavi uygulanmadığı takdirde kangrene neden olabilir. Çoğu ergotizm vakası, kronik
zehirlenme ve/veya aşırı doz ve/veya etkileşim ile ilişkilidir.
Semptomlar:
Karın ağrısı, kafa karışıklığı, denge kaybı, mide bulantısı, kusma, baş ağrısı, hipotansiyona
bağlı taşikardi veya bradikardi, solunum bozuklukları, baş dönmesi, parestezi, iskemi,
kangren, nöbet, şok, koma, aynı zamanda ekstremitelerde uyuşma, karıncalanma, ağrı gibi
vasküler iskemi semptomları, siyanoz ve nabız yokluğu. Nadir vakalarda, hastalarda
miyokardiyal enfarktüs görülmüştür.
Tedavi:
Akut zehirlenme durumunda gastrik boşalma ve semptomatik tedavi, yakın kardiyovasküler
izleme ile birlikte hastane ortamında sağlanmalıdır. Aktif kömürü uygulaması, ergotamin
tartaratın gastrik geçişini azaltabilir. Vasküler ergotizm onaylanırsa hastane ortamında acil
tedavi sağlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antimigren preparatları/Ergot Alkoloidleri
ATC kodu: N02CA52
Ergotamin vasküler düz kas üzerinde tonik bir etkiye sahiptir ve özellikle dış karotis ağında
arteriyal monoaminerjik reseptörler (NA ve HT) için özel bir çekime sahiptir. Ergotamin,
alfa-adrenerjik ve 5-HT reseptörlerini stimüle ederek vazokonstriksiyona neden olabilir.
Birkaç alt serotoninerjik reseptör türü için orta ila yüksek afiniteye sahip olmakla birlikte,
migren üzerindeki yararlı etkisi esas olarak 5-HT1B ve 5-HT1D reseptörlerindeki agonist
etkisine bağlıdır.
Kafein ergotaminin bağırsak emilimini arttırır (aşağıya bakınız). Ayrıca, 100 mg’dan yüksek
dozda kafein ek bir analjezik etki gösterebilir.
8/115.2. Farmakokinetik özellikler
Genel özellikler
Ergotamin
Emilim:
Ergotamin, oral uygulamayı takiben hızla emilir. Maksimum plazma konsantrasyonlarına,
uygulamadan 1,5 - 2 saat sonra ulaşılır.
Trityumla [3H] işaretlenmiş ergotamin kullanılarak yapılan çalışmalar, oral dozun % 62’sinin
gastrointestinal kanaldan emildiğini göstermektedir. Maksimum plazma konsantrasyonlarına
uygulamadan yaklaşık 2 saat sonra ulaşılır.
Bir veya daha fazla tıbbi ürünle etkileşime girme sonucu ortaya çıkabilecek plazma kafein
konsantrasyonlarında olası bir artış, ergotamin emiliminde bir artışa neden olabilir. Kafein
önemli ölçüde CYP1A2 tarafından metabolize edilir ve enzim aktivitesini arttıran veya
azaltan tıbbi ürünler kafeinin metabolik klirensini etkileyebilir.
Dağılım:
Ağız yoluyla biyoyararlanımı % 62 ± 3’tür. Tıbbi ürün dokuya yüksek afinite gösterir.
Ergotaminin proteinlere bağlanma oranı yaklaşık % 98’dir. Ana ilacın mutlak biyoyararlanımı,
oral uygulamayı takiben yaklaşık % 2 ve rektal uygulamayı takiben yaklaşık % 5'tir.
Biyotransformasyon:
Ergotamin, karaciğerde geniş kapsamlı olarak metabolize edilir ve CYP3A4 enzim sisteminin
bir substratıdır. Ergotaminin terapötik etkilerinin kısmen, aktif metabolitlerine bağlı olduğu
öne sürülmüştür.
Eliminasyon:
Ana ilaç ve metabolitler esas olarak safra ile atılır. Plazma eliminasyonu, sırasıyla 2.7 ve 21
saatlik alfa ve beta yarı ömürleri ile iki aşamada gerçekleşir.
İdrarda eliminasyon düşüktür (% 4,3 ± 0,4). İlaç öncelikli olarak safra yolu ve dışkı yollarıyla
atılır.
Kafeinin eklenmesi kana atılımı hızlandırır ve gastrik emilimi % 44 oranında artırır.
Doğrusallık/Doğrusal Olmayan Durum:
Doğrusallık/doğrusal olmayan durum ile ilgili bir veri yoktur.
Kafein
Emilim:
Oral uygulamayı takiben, kafein gastrointestinal kanaldan hızla ve neredeyse tamamen
absorbe edilir ve 175 mg oral uygulama sonrasında ulaşılan maksimum konsantrasyonlar 5 ile
10 mcg/ml arasındadır. Uygulama sonrası 15 ila 120 dakika arasında maksimum plazma
konsantrasyonlarına ulaşılır.
9/11Dağılım:
Kafein, plazma proteinine % 35 oranında bağlanır. Vücuttaki kafeinin doku dağılımı, beyin-
omurilik sıvısı, anne sütü, tükürük ve sperm de dahil olmak üzere nispeten aynıdır. Dağılım
hacmi yaklaşık 0,7 I/kg'dır. Kafein, plasental bariyeri geçer.
Biyotransformasyon:
Kafein çoğunlukla CYP1A2 tarafından paraksantinine metabolize edilir. Paraksantin,
demetilasyon ve hidroksilasyon yoluyla sırayla urasil ve ürik asit türevlerine metabolize olur.
Plazma eliminasyon yarı ömrü yaklaşık 3,5 saattir.
Eliminasyon:
Metabolitler ağırlıklı olarak idrarla atılır. Sigara ile kafein klirensi artar.
Doğrusallık/Doğrusal Olmayan Durum:
Doğrusallık/doğrusal olmayan durum ile ilgili bir veri yoktur.
5.3. Klinik öncesi güvenlilik verileri
Üreme toksisitesi
Ergotamin + kafein (1:100) kombinasyonu sıçanlarda ve tavşanlarda herhangi bir teratojenik
potansiyel sergilememiştir. Maternotoksik oral ergotamin dozlarında, test edilen hayvanlarda
gelişimsel toksisite (örneğin; fetal ağırlığın azalması, iskeletin geç kemikleşmesi veya
prenatal mortalitenin artması) gözlenmiştir.
Bu gözlem uterustaki damarların uzamış vazokonstriksiyon ve/veya ergotamin kaynaklı
artmış uterus tonusunun neden olduğu utero-plasental kan akışında azalma ile
ilişkilendirilmiştir.
Hayvanlarda yapılan çalışmalar sırasında kafeinin ancak çok yüksek dozlarda teratojenik
etkiye sahip olduğu görülmüştür.
Mutajenite
Kombinasyon tedavisi olarak ergotamin ve kafein için mutajenite çalışmaları yapılmamıştır.
In vivo modeller önemli bir genotoksik etki göstermemiştir.
Çeşitli genetik toksisite çalışmalarının genel sonuçları, kafeinin, insanlarla ilgili maruz kalma
seviyelerinde hiçbir genotoksik potansiyele sahip olmadığını göstermektedir.
Karsinojenite
Ergotamin veya ergotamin/kafein kombinasyonlarının kanserojen potansiyelini değerlendiren
herhangi bir çalışma bulunmamaktadır.
Rodentler üzerinde yapılan çalışmalar, kafeinin herhangi bir kanserojen etkisini
göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Tartarik asit
Magnezyum stearat
Talk
Mısır nişastası, modifiye edilmiş
Mikrokristalin selüloz
10/11Sarı demir oksit (E172)
6.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel tedbirler
CAFERGOT, 25°C’nin altındaki oda sıcaklığında saklanmalıdır. Işıktan koruyunuz.
6.5. Ambalajın niteliği ve içeriği
CAFERGOT, ısı ile kapatılmış lak ile kaplı alüminyum folyo ve PVC ve PVDC iki kat
filmden oluşan blister ambalajlarda 30 adet tablet olarak sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Assos İlaç, Kimya, Gıda Ürünleri Üretim ve Tic. A.Ş.
Ümraniye, İstanbul, Türkiye.
Tel: 0 216 612 91 91
Faks: 0 216 612 91 92
8. RUHSAT NUMARASI
232/61
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 21.07.2011
Ruhsat yenileme tarihi:
10. KÜB’ÜN YENİLENME TARİHİ
-
11/11