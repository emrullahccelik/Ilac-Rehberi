KISA ÜRÜN BİLGİSİ
1. BEŞERİ TIBBİ ÜRÜNÜN ADI:
EUCARBON® tablet
2. KALİTATİF VE KANTİTATİF BİLEŞİM
Etkin maddeler:
Bir tablette; 180 mg bitkisel kömür, 50 mg kükürt, 105 mg senne (sinameki) yaprağı tozu ve 25
mg rubarb (ışgın) ekstresi bulunur.
Yardımcı maddeler:
Yardımcı maddeler için bkz, 6.1.
3. FARMASÖTİK FORM
Tablet.
Mat, grimsi siyah, hafif nane kokusunda, bikonveks tabletler.
4. KLİNİK ÖZELLİKLER
4.1. Terapötik endikasyonlar
- Barsak geçişinin yavaşlaması,
- İntestinal obstrüksiyonla seyreden durumlar hariç konstipasyonun tüm formları,
- İnce barsaktaki parçalanma ve fermentasyon sürecinde,
- Meteorizm (diyaframın yükselmesi),
- Şişkinlik,
- İntestinal oto-intoksikasyon,
- Hemoroidal konstipasyon.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler ve 12 yaşından büyük çocuklarda: Hafif bir laksatif ve purgatif etki elde edilmesi için
günde 3 defaya kadar 1-2 tablet. Daha güçlü bir laksatif etki isteniyorsa akşam uygulanan doz 3-4
tablet EUCARBON® şeklinde artırılabilir.
Sindirim sistemindeki gazın eliminasyonu ve güçlü bir temizlenme için (örneğin; röntgen, i.v.
piyelografi v.b. tetkiklerden önce): Akşam alınan 6-8 tablet EUCARBON® (daha sonra bol
miktarda sıvı alınmalıdır).
Uzun dönemli, kesintisiz kullanım sonucunda etkide bir azalma ortaya çıkabilir.
Uygulama şekli: Tabletler, yemek sırasında ya da yemekten sonra bol miktarda sıvı ile
alınmalıdır.
Özel popülasyonlara ilişkin ek bilgiler
Böbrek yetmezliği: Böbrek yetmezliği olan hastalarda özel bir kullanımı yoktur.
Karaciğer yetmezliği: Karaciğer yetmezliği olan hastalarda özel bir kullanımı yoktur.
Pediyatrik popülasyon: 12 yaşından küçük çocuklarda kullanılmamalıdır.
Geriyatrik popülasyon: Geriyatrik popülasyonda özel bir kullanımı yoktur.4.3. Kontrendikasyonlar
Ürünün bileşimindeki maddelerden birine karşı aşırı duyarlılık, intestinal obstrüksiyon, akut
inflamatuvar barsak hastalıkları, kökeni bilinmeyen abdominal ağrı, ciddi su ve elektrolit dengesi
bozuklukları durumları ile 12 yaşından küçük çocuklarda kullanılmamalıdır.
4.4. Özel kullanım uyarıları ve önlemleri
• Güvenli bir etki elde etmek için gereken doz, bireyler arasında değişkenlik gösterebilir.
• Diyarenin ortaya çıkması bir doz aşımı belirtisidir.
• Zayıflatıcı bir ajan olarak kullanımı uygun değildir.
• Doktorun talimatı olmaksızın 1-2 haftadan daha uzun bir süre boyunca kullanılmamalıdır.
• Uzun süreli kesintisiz uygulama durumunda ilacın etkisi azalabilir.
4.5. Diğer tıbbi ürünler ile etkileşimler ve diğer etkileşim şekilleri
• EUCARBON® kullanımına bağlı bir hipopotasemi ortaya çıktığında, kalp glikozidlerinin
etkisi artmaktadır.
• Barsaktan geçişi hızlandırdığından birlikte kullanılan ve barsaklardan emilen ilaçların
emilimini azaltabilir.
Özel popülasyonlara ilişkin ek bilgiler: Özel popülasyonlara ilişkin etkileşim çalışması
yapılmamıştır.
Pediyatrik popülasyon: Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
EUCARBON®’un çocuk doğurma potansiyeli olan kadınlarda kullanımına ve doğum kontrol
yöntemlerine ilişkin bir öneri bulunmamaktadır.
Gebelik dönemi
EUCARBON®, gebelik dönemi boyunca kullanılmamalıdır.
Laktasyon dönemi
EUCARBON®, laktasyon dönemi boyunca kullanılmamalıdır.
Üreme yeteneği/Fertilite
EUCARBON® tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8. İstenmeyen etkiler
Aşağıdaki sınıflandırma istenmeyen etkilerin sıklığını tanımlamada kullanılır:Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100); seyrek
(≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden hareketle
tahmin edilemiyor).
Gastrointestinal hastalıklar
Seyrek: Abdominal ağrı, diyare, bulantı, kusma, elektrolit kaybı, hipokalemi, kabızlık, intestinal
atoni.
Böbrek ve idrar yolu hastalıkları
Yaygın olmayan: Alkali reaksiyonda, soluk kırmızı idrar
4.9. Doz aşımı ve tedavisi
Diyarenin ortaya çıkması bir doz aşımı belirtisidir; bu durumda tıbbi ürün bırakılmalı ya da dozaj
azaltılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: İntestinal adsorban, ATC kodu: A07BA51
EUCARBON®, yalnızca bitki ve minerallerden oluşan etkin maddeler içermektedir. Hafif
laksatif, şişkinlik giderici etkisi (eterik yağ içeriği yoluyla adjuvan destek), kömürün çeşitli toksik
maddelere bağlanma ve bunları senne yaprağı ve rubarb ekstresinin laksatif etkisi yolu ile elimine
etme kapasitesine bağlıdır. EUCARBON®, aynı zamanda sindirim sisteminde hafif bir
dezenfektan etkiye de sahiptir.
Senne yaprağı ve rubarb ekstresinden kaynaklanan antrakuinon glikozidler yolu ile laksatif etki
elde etmek için genellikle 15-30 mg sennosid (A ve B) alınması gereklidir. EUCARBON®’daki
sennosid içeriği nispi olarak düşük olduğundan konstipasyonun çeşitli formlarının tedavisi için
uygun dozaj dışkı kıvamı gözlenerek kolayca ve bireysel olarak ayarlanabilir.
Laksatif etki, EUCARBON®’un alınmasından yaklaşık 8-10 saat sonra başlamaktadır.
5.2. Farmakokinetik özellikler
EUCARBON® ile özel araştırmalar yapılmamıştır.
Emilimi, dağılımı ve metabolizması bulunmaktadır ancak feçes ile değişmeden atılır.
5.3. Klinik öncesi güvenlilik verileri
Sıçanlarda yapılan bir akut toksisite çalışması, gastrik tüp yoluyla 6-12 adet EUCARBON®
Tablet/kg-vücut ağırlığı uygulanmasından sonra beklenen laksatif etkilerin dışında istenmeyen
reaksiyon ortaya çıkmadığını göstermiştir. Çalışmaya katılan 10 hayvanın hiçbiri ölmemiştir.
Veriler, hiçbir ciddi yan etkinin gözlenmediği onlarca yıllık kullanım süreci yönünden de
desteklenmektedir.
6.FARMASÖTİK ÖZELLİKLER
6.1 Yardımcı maddelerin listesi
Kaolin
Talk
GliserinMısır nişastası
Kolloidal silikon dioksit
Nane esansı
Rezene esansı
6.2 Geçimsizlikler
Bilinmemektedir.
6.3 Raf ömrü
36 aydır.
6.4 Saklamaya yönelik özel tedbirler
30ºC’nin altındaki oda sıcaklığında saklayınız.
6.5 Ambalajın niteliği ve içeriği
100 tabletlik renkli/PVC blister ambalajda sunulmaktadır.
6.6 Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller ’Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
F.Trenka-Chem.Pharm.Fabrik-WIEN lisansı ile,
SANTA FARMA İLAÇ SANAYİİ A.Ş.
Okmeydanı, Boru Çiçeği Sok. No: 16
34382 Şişli –İSTANBUL
Tel: 0212 220 64 00
Faks: 0212 222 57 06
8. RUHSAT NUMARASI(LARI)
117/55
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.11.1973
Ruhsat yenileme tarihi: 20.11.2007
10. KÜB’ÜN YENİLENME TARİHİ
28.02.2012