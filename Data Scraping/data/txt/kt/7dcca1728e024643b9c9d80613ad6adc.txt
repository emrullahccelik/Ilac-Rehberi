1 / 9 
 KULLANMA TALİMATI  
 
BEMATORİN %0.03 göz damlası  
Göze damlatılır.  
Steril  
 
Etkin madde: Her 1 mL  göz damlası  etkin madde olarak 0,3 mg bimatoprost içerir.  
Yardımcı madde(ler):  Benzalkonyum klorür, disodyum hidrojen fosfat heptahidrat, sitrik asit 
monohidrat , sodyum klorür, sodyum hidroksit, hidroklorik asit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okum aya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde dokt orunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
1. BEMATORİN  nedir ve ne için kullanılır?  
2. BEMATORİN ’i kullanmadan önce dikkat edilmesi gerekenler  
3. BEMATORİN  nasıl kullanılır?  
4. Olası yan etkiler nelerdir?  
5. BEMATORİN ’in saklanması  
Başlıkları yer almaktadır.  
 
1. BEMATORİN  nedir ve ne için kullanılır?  
BEMATORİN, 3 m L’lik plastik şişede kullanıma sunulan bir göz damlasıdır.  
 
BEMATORİN etkin madde olarak bimatoprost içerir, bimatoprost prostamidler adı verilen ilaç  
grubunun bir üyesidir.  
 
BEMATORİN  bir antiglokom preparatıdır.  
 
BEMATORİN, gözdeki yüksek basıncı düşürmek için kullanılır. Tek başına ya da beta 
blokerler  adı verilen ve gözdeki yüksek basıncı düşürmek için kullanılan başka ilaçlar ile 
birlikte  kullanılabilir.  
 
Gözünüz, gözün iç tarafını besleyen berrak, su gibi bir s ıvı içermektedir. Bu sıvı sürekli olarak  
gözün dışına boşaltılmakta ve bunun yerini yeni yapılan sıvı almaktadır. Sıvı dışarıya yeterince  
2 / 9 
 hızlı olarak boşaltılmaz ise, gözün iç tarafındaki basınç artar. BEMATORİN, boşaltılan sıvı  
miktarını artırarak etki g österir. Bu durum göz içindeki basıncı azaltır.  
Eğer yüksek basınç azaltılamazsa, glokom adı verilen bir hastalığa yol açabilir ve bu durum 
görmenizi bozabilir.  
 
2. BEMATORİN ’i kullanmadan önce dikkat edilmesi gerekenler  
BEMATORİN ’i aşağıdaki durumlarda KULLANMAYINIZ  
Eğer ; 
 Bimatoprost a veya  yardımcı  maddelerden herhangi birine karşı alerjiniz  (aşırı hassas 
iseniz) var sa, 
 Geçmişte damlanın içindeki koruyucu madde benzalkonyum klorürün yan etkisi nedeniyle 
göz damlası uygulamasını bıra ktıysanız . 
 
BEMATORİN ’i aşağıdaki durumlarda DİKKATLİ KULLANINIZ  
Eğer;  
 Solunum problemleriniz  varsa,  
 Karaciğer veya böbrek problemleriniz varsa,  
 Daha önceden katarakt ameliyatı geçirdiyseniz,  
 Kontakt lens kullanıyorsanız , (bkz. “BEMATORİN’ in içeriğinde bulunan bazı yardımcı  
maddeler hakkında önemli bilgiler”)  
 Geçmişte tansiyonunuz veya kalp atışlarınız düşük idiyse ya da hala düşükse , 
 Gözünüzde virüse bağlı bir enfeksiyon ya da iltihaplanma olduysa , 
 Göz kuruluğunuz varsa , 
 Korneanızda (gözün ö n tarafında bulunan şeffaf yapı) sorunlar varsa veya geçmişte  
olduysa .  
 
Tedavi sırasında, BEMATORİN  göz çevres inde yağ kaybına neden olabilir;  bu da göz kapağı 
kıvrımınızın derinleşmesine, gözünüzün çökük görünmesine (enoftalmi), üst göz kapağınızın 
sarkmasına (pitoz is), göz çevresindeki  derinin sıkılaşmasına ( dermatok alazis  involüsyonu) ve 
gözünüzün alt beyaz kısmının daha görünür hale gelmesine (inferior skleral görünüm ) neden 
olabilir. De ğişiklikler genellikle hafiftir  ancak belirginse görüş  alanın ızı etkileyebilir. 
BEMATORİN  almayı bırakırsanız değişiklikler kaybolabilir.  
 
BEMATORİN, kirpiklerinizin uzamasına ve renginin koyulaşmasına sebep olabilir. Ayrıca göz  
kapağınızın etrafındaki derinin de koyulaşmasına sebep olabilir. Zamanla göz bebeğinizi n 
etrafındaki renkli kısmın (iris) rengi de koyulaşabilir. Bu değişiklikler kalıcı olabilir.  Yalnızca 
tek gözü tedavi ediyorsanız değişiklikler daha belirgin olabilir.  
 
BEMATORİN, 18 yaşın altındaki çocuklarda araştırılmadığından 18 yaşın altındaki hastalarda  
kullanılmaz.  
 
Çok dozlu göz damlası kullanımıyla ilişkili olarak bakteriyel keratit bildirimleri bulunmaktadır.  
 
3 / 9 
 Bu ürünler, çoğunlukla aynı zamanda başka bir göz hastalığı olan hastalar tarafından kazara  
kontamine edilmiştir. Gözün epitel yüzey inde bozulma olan hastalar bakteriyel keratit gelişimi 
açısından daha büyük risk altındadır.  
 
BEMATORİN’in cilt yüzeyiyle tekrarlanan şekilde temas ettiği alanlarda tüylenme potansiyeli 
bulunmaktadır. Bu nedenle BEMATORİN’in tavsiye edildiği şekilde uygula nması ve yanak 
veya diğer cilt alanlarına akmasını önlemek önemlidir.  
 
BEMATORİN tedavisini takiben yaygın olmayan sıklıkta (≥1/1.000 ila ≤1/100) kistoid 
maküler ödem bildirilmiştir. Bu nedenle maküler ödem riski olduğu bilinen hastalarda (örn: 
afakik  hastalar, yırtık posteriör lens kapsülü olan psödofakik hastalar) BEMATORİN dikkatli  
kullanılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BEMATORİN ’in yiyecek ve içecek ile kullanılm ası 
BEMATORİN’ in yiyecek ve içecekler ile etkileşmesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
BEMATORİN, doktorunuz tarafından önerilmediği sürece hamilelik esnasında 
kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
BEMATORİN anne sütüne geçebilir, bu nedenle BEMATORİN kullanırken emzirmemeniz 
gerekir.  
 
Araç ve makine kullanımı  
BEMATORİN kullandıktan kısa bir süre sonra geçici bir görme bulanıklığı söz konusu olabilir.  
Görüşünüz tekrar netleşene kadar araç veya makine kullanmamanız gerekir.  
 
BEMATORİN ’in içeriğinde bulunan bazı yardımcı maddeler hakkında önemli bilgiler  
BEMATORİN’in içinde koruyucu madde olarak benzalkonyum klorür içerdiğinden yumuşak 
kontakt lensler tarafından emilebilir ve kontakt lenslerin ren ginin bozulmasına yol açabilir . 
Gözlerinizd e lens varken kullanmayınız.  Uygulamadan önce kontakt lensi çıkartınız ve lensi 
takmak için en azından 15 dakika bekleyiniz.  
 
4 / 9 
 Benzalkonyum klorür, özellikle gözlerinizde kuruluk varsa veya kornea (gözün önündeki 
saydam tabaka) bozukluklarınız varsa, göz t ahrişine neden olabilir. Bu ilacı kullandıktan sonra 
gözünüzde anormal bir his, batma veya ağrı hissederseniz doktorunuzla konuşunuz.  
 
Diğer ilaçlar ile birlikte kullanımı  
Birden fazla göz damlası kullanıyorsanız, önce BEMATORİN’i  damlatınız ve diğer damlayı en 
az 5 dakika ara ile uygulayınız.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bu konu hakkında bilgi veriniz.  
 
3. BEMATORİN  nasıl kullanılır?  
Uygun kullanım ve doz/uygulama sıklığı için talimatlar:  
BEMATORİN , yalnızca  göze uygulanır. BEMATORİN ’i her zaman doktorunuzun tavsiyesi  
doğrultusunda kullanınız. Emin olmadığınız durumlarda doktorunuza ya da eczacınıza  
danışınız. Normal doz, hasta göze akşamları günde bir kez tek damladır.  
 
Günde bir kereden fazla kullanmayınız, tedavinin etkisi azalabilir.  
 
Uygulama yolu ve metodu:  
Şişenin kapağındaki kurcalamaya karşı güvenlik bandı bozulmuş ise ürünü kullanmayınız.  
 
Uygulamadan önce el lerinizi yıkayınız.  
 
 
 Şişenin kapağını açınız.  
 Kapağın altında bulunan halkayı çıkarınız (bkz. Resim 3 ve Resim 4).  
 Kapağı halka olmadan tekrar kapatınız. Kapak içerisindeki plastik pin şişenin ucunu 
delecektir (bkz. Resim 5) . 
 
5 / 9 
 1. Ellerinizi yıkayın . Başınızı arkaya doğru eğin ve tavana bakın.  
 
 
 
2. Alt göz kapağınızı cep oluşturana kadar yavaşça aşağı doğru çekin.  
 
 
 
3. Şişeyi ters çevirin ve tedavi gereken göze bir damla düşene kadar 
şişeyi sıkın.  
 
 
4. Alt göz kapağınızı bırakın ve gözünüzü 30 saniye boyunca kapayın.  
 
Damlayı gözünüze isabet ettiremediyseniz tekrar deneyin. İlacı n 
yanağınıza akan kısmını silin.  
 
İltihaplanmaların önlenmesine yardımcı olmak için, şişenin ucunun gözünüze ya da herhangi 
bir başka yüzeye temas etmesine izin vermeyiniz. Şişeyi kullandıktan hemen sonra kapağını 
kapatınız.  
 
Birden fazla göz damlası kullanıyorsanız önce BEMATORİN’i damlatınız ve diğer damlayı en 
az 5 dakika ara ile uygulayınız.  
 
Değişik yaş grupları:  
Çocuklarda kullanımı:  
18 yaşın altındakilerde BEMATORİN kullanılm amalıdır.  
 
Yaşlılarda kullanımı:  
Yaşlı hastalarda herhangi bir doz  ayarlanmasına gerek yoktur.  
 
Özel kullanım durumları:  
Böbrek /Karaciğer yetmezliği:   
Karaciğer ya da böbrek yetmezliği olanlarda incelenmemiş tir. Bu rahatsızlıklar sizde var ise 
doktorunuza söyleyiniz ve BEMATORİN’ i dikkatli kullanınız.  
 
Eğer BEMATORİN ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla BEMATORİN  kullandıysanız:  
BEMATORİN ’den kullanmanız gerekenden fazlasını kullanmışsanız bir doktor veya eczacı il e 
konuşunuz.  
 
6 / 9 
 Kullanmanız gerekenden daha fazla BEMATORİN kullandıysanız,  bu durumun size herhangi 
ciddi bir zarar  vermesi olası değildir . Bir sonraki dozu nuzu her zamanki saatinde  damlatınız.  
 
BEMATORİN ’i kullanmayı unutursanız  
Unutulan dozları dengelemek için çift doz almayınız.  
BEMATORİN kullanmayı unutursanız, hatırladığınız an tek bir damla damlatınız ve daha sonra 
normal damlatma seyrinize dönünüz.  
 
BEMATORİN, tam etki göstermesi için her gün düzenli kullanılmalıdır. BEMATORİN’i  
bıraktığınız taktirde göz içi basıncınız artabilir, o nedenle BEMATORİN’ i kesmeden önce  
doktorunuzla görüşünüz.  
 
BEMATORİN  ile tedavi sonlandırıldığında oluşabilecek etkiler  
BEMATORİN sonlandırıldığında herhangi bir etki bulunmamaktadır.  
 
4. Olası yan etkiler nelerdir?  
Tüm ilaçlar da olduğu  gibi BEMATORİN ’in içeriğinde bulunan maddelere duyarlı olan 
kişilerde yan etkiler olabilir  ancak bu etkiler herkeste gözlenmez.  
 
Aşağıdakilerden biri olursa, BEMATORİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Eller, ayaklar, bilekler, yüz, dudakların şişmesi ya da özellikle  ağız veya boğazın yutmayı veya 
nefes almayı zorlaştıracak şekilde şişmelerinde.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin BEMATORİN’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler:  
Yan etkilerin sıklık dereceleri aşağıdaki gibidir:  
Çok yaygın:  10 hastada 1’den fazla kişiyi etkileyen  
Yaygın:  100 hastada 1 ile 10 kişiyi etkileye n 
Yaygın olmayan:  1.000 hastada 1 ile 10 kişiyi etkileyen  
Seyrek:  10.000 hastada 1 ile 10 kişiyi etkileyen  
Çok seyrek:  10.000 hastada 1’den az kişiyi etkileyen  
 
Çok yaygın yan etkiler:  
Gözdeki etkiler:  
- Kirpiklerde uzama (%45’e kadar)  
- Hafif kızarıklık (%44’e kadar)  
- Kaşıntı (%14’e kadar)  
- Göz bölgesindeki yağ kaybı nedeniyle, g öz ka pağı kıvrımınızın derinleşmesi , gözünüzün 
çökmesi  (enoft almi), göz kapağınızın düşmesi  (pitozis ), göz ç evresindeki derinin 
7 / 9 
 sıkılaşması  (dermatokalazis involüsyonu ) ve gözünüzün  alt beyaz kısmının daha görünür 
hale gelmesi  yol açabilecek göz bölgesinde yağ kaybı gözün daha görünür hale gelmesi 
(inferior  skleral görünüm ) 
 
Yaygın yan etkiler:  
Gözdeki etkiler:  
- Gözde alerjik reaksiyon  
- Göz yorgunluğu  
- Işığa karşı hassasiyet  
- Gözün çevre sindeki derinin renginin  koyulaşması  
- Kirpik renginin koyulaşma sı 
- Ağrı 
- Gözde yabancı cisim hissi  
- Gözlerde yapışkanlık  
- İris rengin in koyulaşma sı 
- Net görmede zorluk  
- Tahriş  
- Yanma  
- Göz kapağında i ltihap, kızarıklık ve kaşıntı  
- Göz yaşarması  
- Kuruluk  
- Görünüşün kötüleşmesi  
- Görünüşün bulanıklaşması  
- Göz yüzeyini kaplayan görmeye yardımcı tabakada şişkinlik  
- Göz yüzeyinde iltihaplı ya da iltihapsız küçük çatlaklar  
 
Vücuttaki etkiler:  
- Baş ağrısı  
- Karaciğerinize ait kan testlerinin sonuçlarında artış  
- Kan basıncında artış 
 
Yaygın olmayan yan etkiler:  
Gözdeki etkiler:  
- Kistoid makula ödemi (gözün içindeki retinanın görüşün kötüleşme sine neden olan  
şişmesi)  
- Göz içinde iltihap  
- Retinada kanama  
- Göz kapağının şişmesi  
- Göz kapağının seğirmesi  
- Göz kapağının küçülmesi,  göz yüzeyinden uzaklaşması  
- Gözün çevresindeki deride kızarıklık  
 
Vücuttaki etkiler:  
- Bulantı  
8 / 9 
 - Baş dönmesi  
- Güçsüzlük  
- Gözün etrafında kıllanma  
 
Sıklığı bilinmeyen yan etkiler:  
Gözdeki etkiler:  
- Göz rahatsızlıkları  
 
Vücuttaki etkiler:  
- Astım  
- Astımın kötüleşmesi  
- Kronik obstr üktif akciğer hastalığı (KOAH) isimli akciğer hastalığının kötüleşmesi  
- Nefes darlığı  
- Alerjik reaksiyon belirtileri (şişme, gözde kızarıklık ve ciltte isilik)  
Ciltte renk değişikliği  (göz çevresi)   
Fosfat içeren diğer göz damlaları ile görülen yan etkiler:  
Bazı hastalarda çok seyrek olarak, tedavi sırasındaki kalsiyum birikmesi nedeniyle gözün ön 
kısmındaki şeffaf tabakada (kornea) bulanık alanlar gelişmiştir.  
 
Yan etkilerin raporlanması  
Kullanma Talimatında yer alan veya almayan herhangi bir ya n etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi ” ikonuna tıklayarak ya da 
0800 3140008 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen h erhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. BEMATORİN ’in saklanması  
BEMATORİN ’i çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
 
Şişeyi ilk açıldığından 28 gün sonra, içinde birkaç damla kalmış olsa dahi atmalısınız. Bu  
iltihaplanmayı önleyecektir. Şişeyi açtığınız tarihi hatırlamanıza yardımcı olması için şişenin  
ilk açıldığı tarihi kutunun üzerindeki boş alana yazınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra BEMATORİN ’i kullanmayınız.  
 
9 / 9 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Faks: 0212 697 00 24  
E-mail:deva@devaholding.com.tr  
 
Üretim yeri: 
Deva Holding A.Ş  
Kartepe / KOCAELİ  
 
Bu kullanma talimatı …/…/… tarihinde onaylanmıştır.  
