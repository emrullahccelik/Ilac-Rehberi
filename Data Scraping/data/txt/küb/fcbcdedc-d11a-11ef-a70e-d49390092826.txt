KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOLTEM 8 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 8 mg Ondansetrona eşdeğer 10 mg Ondansetron hidroklorür dihidrat
içerir.
Yardımcı maddeler:
Anhidr laktoz (inek sütü kaynaklı)...163,75 mg
Gün batımı sarısı (E110)...................0,0392 mg
Ponceau 4R kırmızı (E124)...............0,0007 mg
Diğer yardımcı maddeler için 6.1’e bakınız
3. FARMASÖTİK FORM
Film kaplı tablet
Sarı renkli, film kaplı, bir yüzü Nobel logolu tabletler.
4. KLİNİK ÖZELLİKLER
4.1 Terapötik endikasyonlar
ZOLTEM, sitotoksik kemoterapi ve radyoterapinin neden olduğu bulantı ve kusmanın
tedavisinde, ayrıca postoperatif bulantı ve kusmanın önlenmesi ve tedavisinde de endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Kemoterapi ve radyoterapi sonucu oluşan bulantı ve kusma: Kanser tedavisinin
emetojenik potansiyeli, uygulanan kemoterapi kombinasyonlarının dozlarına ve kullanılan
radyoterapi rejimlerine göre değişir. Doz rejimi emetojenik maruziyetin şiddetine göre
seçilmelidir.
Emetojenik kemoterapi ve radyoterapi: Önerilen oral doz tedaviden 1-2 saat önce 8 mg,
takiben maksimum 5 gün boyunca her 12 saatte bir oral yolla alınan 8 mg’dır. Maksimum
5 gün boyunca kullanılır. Emetojenik etkisi yüksek olan kemoterapi için tek seferde 24 mg
doza kadar oral ondansetron ile 12 mg oral deksametazon sodyum fosfat kemoterapiden 1
ila 2 saat önce kullanılabilir. İlk 24 saatten sonraki gecikmiş veya uzamış emezisten
korunmak için, ZOLTEM tedavisine, tedavi kürü sonrasında, 5 güne kadar oral yoldan
devam edilmelidir. Önerilen doz günde iki kere 8 mg’dır.
Yüksek derecede emetojenik kemoterapi: ZOLTEM oral, intravenöz veya intramüsküler
yoldan verilebilir. Önerilen oral doz, tedaviden 1-2 saat önce, 12 mg oral deksametazon
sodyum fosfat ile birlikte 24 mg’dır. İlk 24 saat sonraki gecikmiş ya da uzamış emezisten
korunmak için, tedavi kürünü takiben ZOLTEM tedavisine 5 güne kadar oral yoldan devam
1edilmelidir. Önerilen oral doz günde iki kere 8 mg’dır.
Postoperatif bulantı ve kusma: Postoperatif bulantı ve kusmayı önlemek için önerilen oral
doz anesteziden 1 saat önce tek doz 16 mg’dır. Başlamış postoperatif bulantı ve kusmanın
tedavisinde enjeksiyon şeklinde uygulanması önerilir.
Uygulama şekli:
Oral olarak alınır.
Özel popülasyonlara ilişkin ek bilgiler:
Böbrek yetmezliği:
Günlük dozaj, dozaj sıklığı ve uygulama yolunda değişiklik yapmaya gerek yoktur.
Karaciğer yetmezliği:
Orta derecede şiddetli veya şiddetli karaciğer fonksiyon bozukluğu olan hastalarda
ondansetron klirensi önemli derecede azalır ve serum yarılanma ömrü önemli derecede uzar.
Böyle hastalarda günlük toplam doz 8 mg'ı aşmamalıdır.
Pediyatrik popülasyon:
KNBK (sitotoksik kemoterapinin neden olduğu bulantı ve kusma - 6 aydan 17 yaşa kadar):
ZOLTEM dozu, vücut yüzey alanı (VYA) ya da ağırlığa göre hesaplanabilir. Pediyatrik
klinik çalışmalarda, ondansetron 25 - 50 ml serum fizyolojik ya da diğer geçimli infüzyon
sıvılarında seyreltilerek infüzyon ile verilmiş ve infüzyon en az 15 dakika yapılmıştır.
VYA ile dozlama
Ondansetron 5 mg/m2 i.v. tek doz olarak kemoterapiden hemen önce uygulanmalıdır. i.v. doz
8 mg’ı geçmemelidir. Oral doz 12 saat sonra başlatılabilir ve 5 güne kadar sürdürülebilir
(Tablo 1). Yetişkin dozları aşılmamalıdır.
Tablo 1. VYA’na göre KNBK doz belirleme (6 aydan 17 yaşa kadar)
VYA 1. Gün 2 – 6. Günler
5 mg/m2 i.v. + Her 12 saatte bir 2 mg
<0,6 m2
12 saat sonra 2 mg şurup şurup
5 mg/m2 i.v. + Her 12 saatte bir 4 mg
≥0,6 m2 ila ≤ 1,2 m2
12 saat sonra 4 mg şurup veya tablet şurup ya da tablet
5 mg/m2 i.v. veya 8 mg i.v. + Her 12 saatte bir 8 mg
>1.2 m2
12 saat sonra 8 mg şurup veya tablet şurup ya da tablet
Vücut ağırlığına göre doz hesaplama
Ondansetron 0,15 mg/kg i.v. tek doz olarak kemoterapiden hemen önce uygulanmalıdır.
i.v. doz 8 mg’ı aşmamalıdır. Birinci gün, dozu 4 saatlik ara ile 2 i.v. doz verilebilir. Oral
doz 12 saat sonra başlatılabilir ve 5 güne kadar sürdürülebilir (Tablo 2). Yetişkin dozları
aşılmamalıdır.
2Tablo 2. Vücut ağırlığına göre KNBK doz belirleme (6 aydan 17 yaşa kadar)
Vücut
1. Gün 2 – 6. Günler
ağırlığı
≤10 kg Her dört saatte bir, 3 doza kadar 0,15 mg/kg i.v Her 12 saatte bir 2 mg şurup
Her 12 saatte bir 4 mg şurup ya
>10 kg Her dört saatte bir, 3 doza kadar 0,15 mg/kg i.v
da tablet
Postoperatif bulantı ve kusma (1 aydan 17 yaşa kadar):
İki yaşın altındaki çocuklarda post-operatif bulantı ve kusmanın önlenmesinde veya
tedavisinde oral uygulama için herhangi bir çalışma yapılmamıştır.
Postoperatif bulantı ve kusmanın önlenmesinde ve tedavisinde ZOLTEM yavaş
intravenöz enjeksiyon (en az 30 saniye) önerilmektedir.
Geriyatrik popülasyon:
Emetojenik kemoterapi ve radyoterapi:
Ondansetron dozajında, dozaj sıklığında ve uygulama yolunda değişiklik yapmak gerekmez.
Postoperatif bulantı ve kusma:
Yaşlılarda, postoperatif bulantı ve kusmanın önlenmesinde ve tedavisinde ondansetronun
kullanımı ile ilgili sınırlı sayıda çalışma vardır; ancak ondansetron 65 yaşın üzerinde
kemoterapi alan hastalarda iyi tolere edilmiştir.
Diğer:
Zayıf spartein/debrisokin metabolizması olan hastalar: Ondansetronun eliminasyon
yarılanma ömrü spartein ve debrisokini zayıf metabolize edenlerde değişmez. Böyle
hastalarda tekrarlanan dozlar genel popülasyondan farklı olmayan ilaç düzeyleri verecektir.
Günlük dozajda değişiklik gerekmez.
4.3 Kontrendikasyonlar
Apomorfin ile eşzamanlı kullanım (bkz. Bölüm 4.5)
Preparatın herhangi bir bileşenine aşırı duyarlılık (bkz. Bölüm 6.1).
4.4 Özel kullanım uyarıları ve önlemleri
Diğer selektif 5-HT reseptör antagonistlerine karşı aşırı duyarlılık gösteren hastalarda aşırı
3
duyarlılık reaksiyonları rapor edilmiştir. Solunum reaksiyonları semptomatik olarak tedavi
edilmelidir ve klinisyenler bu reaksiyonlara hipersensitivite reaksiyonlarının öncüleri
olarak özellikle dikkat etmelidirler.
Ondansetron, doza bağlı bir şekilde QT aralığını uzatmaktadır (bkz. Bölüm 5.1). Ayrıca,
ondansetron kullanan hastalarda pazarlama sonrası Torsades de Pointes vakaları
bildirilmiştir. Konjenital uzun QT sendromu bulunan hastalarda ondansetron
kullanımından kaçınınız. Ondansetron, elektrolit anomalileri, konjestif kalp yetmezliği,
bradiaritmisi bulunan hastalarda, QT uzaması olan veya QT uzaması gelişebilecek
hastalarda veya QT uzamasına ya da elektrolit anomalilerine sebep olan diğer tıbbi ürünleri
kullanan hastalarda dikkatli şekilde uygulanmalıdır.
Hipokalemi ve hipomagnezemi, ondansetron uygulaması öncesinde düzeltilmelidir.
Ondansetron ile diğer serotonerjik ilaçların (selektif serotonin geri alım inhibitörleri
3(SSRI) ve serotonin noradrenalin geri alım inhibitörleri (SNRI’lar) dahil) bir arada
kullanımı sonrasında serotonin sendromu (mental durumda değişiklik, otonomik instabilite
ve nöromusküler anormallikler dahil) olan hastalara ilişkin pazarlama sonrası bildirimler
alınmıştır. Eğer klinik durum ondansetron ile diğer serotonerjik ilaçların bir arada
kullanımını gerektiriyorsa, hastanın uygun şekilde gözlemlenmesi tavsiye edilir.
Ondansetronun kalın bağırsaktan geçiş süresini uzattığı bilindiğinden, subakut
barsak obstrüksiyonu belirtileri olan hastalar ondansetron uygulamasından sonra
izlenmelidir.
Adenotonsillektomi ameliyatları olan hastalarda bulantı ve kusmaları ondansetron ile
önlemek gizli kanamaları maskeleyebilir. Bundan dolayı, böyle hastalar ondansetron
sonrası dikkatle takip edilmelidir.
Pediyatrik popülasyon:
Ondansetronu hepatotoksik kemoterapi ajanları ile bir arada alan pediyatrik hastalar,
karaciğer fonksiyonunda bozulma açısından yakından takip edilmelidir.
Kemoterapi sonucu oluşan bulantı ve kusma (CINV): mg/kg bazında doz hesaplanır ve 4
saat aralıklarla üç doz uygulanırken toplam günlük doz, 5 mg/m2’lik tek bir doz ve ardından
bir oral dozun verilmesi ile karşılaştırıldığında daha yüksek olacaktır. Bu iki farklı doz
uygulama rejiminin karşılaştırmalı etkililiği klinik çalışmalarda araştırılmamıştır.
Çalışmalar arası karşılaştırma iki rejim için benzer etkililiği göstermektedir (bkz. Bölüm
5.1).
Tablet laktoz içerir. Nadir kalıtımsal galaktoz intoleransı, Lapp laktoz yetmezliği ya da glukoz
galaktoz malabsorpsiyon problemi olan hastaların bu ilacı kullanmamaları gerekir.
ZOLTEM tabletler, gün batımı sarısı (E110) ve ponceau 4R kırmızı (E124) içerdiğinden alerjik
reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Yaygın olarak birlikte uygulandığı ilaçların metabolizmasını artırdığına veya önlediğine
dair herhangi bir kanıt bulunmamaktadır. Spesifik çalışmalar ondansetronun alkol,
temazepam, furosemid, tramadol, alfentanil, morfin, lidokain, tiyopental ve propofol ile
birlikte uygulandığında farmakokinetik olarak etkileşmediğini göstermektedir.
Ondansetron multipl hepatik sitokrom P-450 enzimleri CYP3A4, CYP2D6 ve CYP1A2
tarafından metabolize olur. Bu metabolik enzimlerin ondansetronu metabolize etmedeki
çeşitliliğinden dolayı, enzim inhibisyonu ya da bir enzimin düşük aktivitesi (örn. CYP2D6
genetik bozukluğu) normal olarak diğer enzimler tarafından telafi edilmektedir ve
ondansetron atılımında veya doz gereksiniminde çok az değişikliğe neden olmakta ya da
herhangi bir değişikliğe neden olmamaktadır.
Ondansetronun, QT aralığını uzatan ve/veya elektrolit anomalilerine sebep olan ilaçlarla
eş zamanlı olarak uygulanması sırasında dikkatli olunmalıdır (bkz. Bölüm 4.4).
ZOLTEM ile QT uzamasına yol açan ilaçların birlikte kullanılması QT uzamasına katkıda
bulunur. ZOLTEM ile birlikte kardiyotoksik ilaçların (örn. doksurubisin ve daunorubisin
gibi antrasiklinler ya da trastuzumab), antibiyotiklerin (örn. eritromisin), antifungallerin
(örn. ketakonazol), antiaritmikler (örn. amiodaron) ve beta blokörler (örn. atenolol veya
timolol) kullanılması aritmi riskini artırabilir.
4Serotonerjik İlaçlar (örn. SSRI’lar ve SNRI’lar)
Eşzamanlı ondansetron ve seçici serotonin geri alım inhibitörleri (SSRI’lar) ve serotonin
noradrenalin geri alım inhibitörleri (SNRI’lar) dahil olmak üzere diğer serotonerjik ilaçları
takiben serotonin sendromu (değişmiş ruhsal durum, otonom instabilite ve nöromüsküler
anomaliler) tarif edilmiştir (bkz. Bölüm 4.4).
Apomorfin
Ondansetronun apomorfin hidroklorür ile eşzamanlı kullanımı şiddetli hipotansiyon ve
bilinç kaybı bildirimleri nedeniyle kontrendikedir.
Fenitoin, Karbamazepin ve Rifampisin
CYP3A4’ün potent indükleyicileri (örn. fenitoin, karbamazepin ve rifampisin) ile tedavi
edilen hastalarda, ondansetronun klirensi artmıştır ve ondansetronun kan konsantrasyon
düzeyleri azalmıştır.
Tramadol
Küçük ölçekli çalışmalardan elde edilen veriler ondansetronun tramadolün analjezik
etkisini azalttığını belirtmektedir.
Özel popülasyonlara ilişkin ek bilgiler
Veri yoktur.
Pediyatrik popülasyon
Veri yoktur.
4.6 Gebelik ve laktasyon
Gebelik kategorisi:
Gebeliğin 1. trimesterında: D
Gebeliğin 2.ve 3. trimesterında: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik testi:
Çocuk doğurma potansiyeli bulunan kadınlarda ondansetron tedavisine başlamadan önce
gebelik durumu doğrulanmalıdır.
Kontrasepsiyon:
Üreme potansiyeli olan kadınlar ondansetronun gelişmekte olan fetüse zarar verebileceği
konusunda bilgilendirilmelidir. Cinsel olarak aktif üreme potansiyeli olan kadınların,
tedavi sırasında ve ondansetron ile tedaviyi bıraktıktan sonraki iki gün boyunca etkili
doğum kontrolü (%1'den daha az gebelik oranıyla sonuçlanan yöntemler) kullanmaları
önerilir.
Gebelik dönemi
Epidemiyolojik çalışmalardan elde edilen insan deneyimine göre, ondansetronun gebeliğin
birinci trimesterında kullanıldığında orofasiyal malformasyonlara neden olduğundan
şüphelenilmektedir.
1,8 milyon gebeliğin dahil olduğu bir kohort çalışmada, ondansetronun birinci trimesterda
kullanımı oral yarık riskinde (tedavi edilen her 10.000 kadın için 3 ilave vaka; düzeltilmiş
göreceli risk 1,24 (%95 GA 1,03-1,48) artışla ilişkiliydi.
5Kardiyak malformasyonlara ait mevcut epidemiyolojik çalışmalar çelişkili sonuçlar
göstermiştir.
Hayvanlar üzerinde yapılan çalışmalar üreme toksisitesi ile ilgili olarak doğrudan veya
dolaylı zararlı etkiler göstermemektedir.
Ondansetron gebeliğin birinci trimesterında kullanılmamalıdır. Gebeliğin ikinci ve
üçüncü trimesterında ondansetron kullanımı önerilmemektedir.
Sıçanlarda ve tavşanlarda yapılan üreme çalışmaları, fetüse zarar verdiğine dair kanıt
göstermemiştir (bkz. Hayvan verileri).
İnsan verileri
ABD'de yapılan üç epidemiyolojik çalışmada gebeliğin birinci trimesterında ondansetrona
maruz kalan annelerin bebeklerinde orofasiyal yarıklar ve kardiyak malformasyonlar dahil
spesifik konjenital anomali riskleri değerlendirilmiştir.
Ondansetrona maruz kalan 88.467 gebe kadında yapılan bir kohort çalışmasında kardiyak
malformasyonlarda belirgin bir artış bulunmaksızın oral yarıklar riskinde (tedavi edilen
her 10.000 kadın için 3 ek vaka, düzeltilmiş göreceli risk (RR) 1,24 (%95 GA 1,03 – 1,48)
artış göstermiştir. İntravenöz yoldan ondansetrona maruz kalan 23.877 gebe kadında ayrı
olarak yayımlanan bir alt grup analizinde, oral yarıklar veya kardiyak malformasyonların
riskinde bir artış bulunmamıştır.
İki veri setindeki 23.200 vakayı içeren popülasyon-temelli doğum defektleri kayıtlarının
kullanıldığı bir vaka kontrol çalışmasında bir veri setinde damak yarığı riski artarken, diğer
veri setinde risk artışı gösterilmemiştir. Bu çalışmada kardiyak malformasyon riski
artmamıştır.
Ondansetrona maruz kalan 3.733 gebe kadında yapılan ikinci kohort çalışmasında
ayarlanmış RR 1,7 (%95 GA 1,0 - 2,9) ile ventriküler septal defekt riskinde artış
bulunurken kardiyak malformasyon riskinde istatistiksel olarak anlamlı bir artış
bulunmamıştır.
Hayvan verileri
Sıçanlarda ve tavşanlarda gerçekleştirilen embriyo-fetal gelişim çalışmalarında, gebe
hayvanlara organogenez döneminde sırasıyla 15 mg/kg/gün ve 30 mg/kg/gün'e kadar oral
ondansetron dozları uygulanmıştır. Tavşanlarda maternal vücut ağırlığı artışında hafif bir
azalma dışında, ondansetronun maternal hayvanların veya yavruların gelişimi üzerinde
önemli bir etkisi olmamıştır. Sıçanlarda 15 mg/kg/gün ve tavşanlarda 30 mg/kg/gün
dozlarındaki maternal doz vücut yüzey alanına bağlı olarak sırasıyla önerilen maksimum
24 mg/gün insan oral dozunun yaklaşık 6 ve 24 katı idi. Doğum öncesi ve sonrası
gelişimsel toksisite çalışmasında gebe sıçanlara gebeliğin 17. gününden yavrulamanın 21.
gününe kadar 15 mg/kg/gün’e kadar oral ondansetron verildi. Maternal vücut ağırlığında
hafif bir düşüş dışında gebe sıçanlar ve çiftleşmiş F1 jenerasyonunun üreme performansı
dahil yavruların doğum öncesinde ve sonrasındaki gelişimi üzerinde herhangi bir etkisi
bulunmamıştır. Sıçanlarda 15 mg/kg/gün dozunda maternal doz BSA'ya göre önerilen
maksimum 24 mg/gün insan oral dozunun yaklaşık 6 katı idi.
Laktasyon dönemi
Ondansetronun anne sütüne geçip geçmediği bilinmemektedir. Ondansetronun emzirilen
çocuk üzerindeki etkileri veya ondansetronun süt üretimi üzerindeki etkileri hakkında veri
6bulunmamaktadır. Bununla birlikte, ondansetronun emziren hayvanların (sıçanların)
sütüne geçtiği gösterilmiştir. Bu nedenle, ondansetron kullanan anneler bebeklerini
emzirmemelidir.
Üreme yeteneği /Fertilite
Ondansetronun insan fertilitesi üzerindeki etkileri hakkında bilgi bulunmamaktadır.
4.7 Araç ve makine kullanımı üzerindeki etkiler
Psikomotor testlerde ondansetron performansı etkilememiş ve sedasyona neden
olmamıştır. Bu tür aktivitelerde ondansetronun farmakolojisinden beklenen zararlı etkiler
gözlenmemiştir.
4.8 İstenmeyen etkiler
Sıklık sınıflandırması aşağıdaki gibidir:
Çok yaygın ≥1/10, Yaygın ≥1/100 ve <1/10, Yaygın olmayan ≥1.000 ve <1/100, Seyrek
≥1/10.000 ve <1/1.000, Çok seyrek <1/10.000, Bilinmiyor (eldeki verilerden hareketle
tahmin edilemiyor)
Çok yaygın, yaygın ve yaygın olmayan olaylar genellikle klinik deney çalışmalarından
hesaplanmıştır. Plasebolardaki insidans hesaba katılmıştır. Seyrek ve çok seyrek olaylar
genellikle satış sonrası spontan verilerden hesaplanmıştır.
Aşağıdaki sıklıklar, endikasyon ve formülasyona göre ondansetronun önerilen standart
dozlarında hesaplanmıştır. Çocuklarda ve yetişkinlerdeki advers olay profilleri yetişkinlerde
görülenlerle karşılaştırılabilirdir.
Bağışıklık sistemi hastalıkları
Seyrek: Bazen ağır olabilen ani aşırı duyarlılık reaksiyonları (anaflaksi dahil)
Sinir sistemi hastalıkları
Çok yaygın: Baş ağrısı
Yaygın olmayan: Nöbetler ve hareket bozuklukları (kalıcı klinik sekel kanıtı olmayan,
distonik reaksiyonlar, okülojirik krizler ve diskinezi gibi ekstrapiramidal reaksiyonlar)1
Seyrek: Hızlı i.v. uygulama sırasında görülen sersemlik
Göz hastalıkları
Seyrek: Ağırlıklı olarak intravenöz ondansetron uygulaması sırasında görülen geçici
görme bozuklukları (örn. bulanık görme)
Çok seyrek: Ağırlıklı olarak i.v. uygulama sırasında olmak üzere geçici körlük 2
Kardiyak hastalıklar
Yaygın olmayan: Aritmiler, göğüs ağrısı (ST segment depresyonu ile birlikte olan veya
olmayan), bradikardi
Seyrek: QT uzaması (Torsades de Pointes dahil)
Vasküler hastalıklar
Yaygın: Hararet veya sıcak basması hissi
Yaygın olmayan: Hipotansiyon
Solunum, göğüs bozuklukları ve mediastinal hastalıkları
Yaygın olmayan: Hıçkırık
7Gastrointestinal hastalıklar
Yaygın: Konstipasyon
Hepatobiliyer hastalıklar
Yaygın olmayan: Karaciğer fonksiyon testlerinde asemptomatik artışlar3 #
Deri ve deri altı doku hastalıkları
Çok seyrek: Toksik epidermal nekroliz dahil toksik deri döküntüsü
1. Kalıcı klinik sekel yönünde istikrarlı kanıt olmaksızın gözlenmiştir.
2. Bildirilen körlük vakalarının büyük kısmı ilk 20 dakika içerisinde kaybolmuştur. Çoğu
hasta öncesinde sisplatin dahil kemoterapi ajanları almıştır. Bazı geçici körlük olgularının
kökende kortikal olduğu bildirilmiştir.
3. Bu olaylar yaygın olarak sisplatin ile kemoterapi gören hastalarda gözlemlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Belirti ve semptomlar
Ondansetronun aşırı dozajı hakkında sınırlı bilgi vardır. Vakaların büyük çoğunluğundaki
belirtiler, önerilen dozları alan hastalarda bildirilen belirtilere benzerdir (bkz. Bölüm 4.8).
Görüş bozulması, şiddetli kabızlık, hipotansiyon ve geçici ikinci derece AV blok vazovagal
vaka içeren belirtiler rapor edilmiştir.
Ondansetron, doza bağlı bir şekilde QT aralığını uzatmaktadır. Doz aşımı halinde, EKG
ile izlenmesi önerilmektedir.
Küçük çocuklarda oral doz aşımından sonra serotonin sendromu ile uyumlu vakalar
bildirilmiştir.
Tedavi
Ondansetron için spesifik bir antidot bulunmamaktadır, bu nedenle tüm şüpheli doz aşımı
durumlarında uygun olduğu şekilde semptomatik ve destekleyici tedavi verilmelidir.
Ek tedavi, klinik durum gerektirdiği ya da mevcut olduğu yerlerde ulusal zehir merkezi
tarafından önerildiği şekilde olmalıdır.
Ondansetron ile doz aşımında, ondansetronun anti-emetik etkisi nedeniyle hastaların yanıt
vermeleri olası olmadığından altınkökü kullanımı önerilmez.
Pediyatrik popülasyon
Bebeklerde ve 12 ay ila 2 yaş arası çocuklarda kaza sonucu oral ondansetron doz
aşımlarından (4 mg/kg tahmini alımın üzerinde) sonra serotonin sendromu ile uyumlu
pediyatrik vakalar bildirilmiştir.
85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiemetikler ve bulantıyı önleyici ilaçlar, Selektif 5-HT3
reseptör antagonisti
ATC kodu: A04AA01
Ondansetron; güçlü, yüksek derecede selektif 5-HT reseptör antagonistidir. Kusma ve
3
bulantıyı kontrol altına almaktaki etki mekanizması tam olarak bilinmemektedir.
Kemoterapötik ajanlar ve radyoterapi incebarsakta serotonin (5-HT) salıverilmesine neden
olarak 5-HT reseptörleri yoluyla vagal afferentleri aktive etmek suretiyle kusma refleksini
3
başlatırlar. Ondansetron bu refleksin başlamasını bloke eder.
Vagal afferentlerin aktivasyonu, dördüncü ventrikül tabanına yerleşmiş area postrema
bölgesinde de 5-HT salıverilmesine neden olabilir ve bu da merkezi mekanizmayla
bulantıyı artırabilir. Bundan dolayı, ondansetronun sitotoksik kemoterapi ve radyoterapi
nedeniyle meydana gelen bulantı ve kusmayı kontrol altına almadaki etkisi muhtemelen
periferik ve merkezi sinir sisteminin her ikisinde de bulunan nöronlardaki 5-HT
3
reseptörlerini bloke etmesinden ileri gelmektedir.
Post operatif kusma ve bulantıdaki etki mekanizması bilinmemektedir fakat sitotoksik
ajanlarla indüklenen bulantı ve kusma ile ortak bir yolu olabilir.
Ondansetron plazma prolaktin konsantrasyonlarını değiştirmez.
Ondansetronun, opiat kaynaklı emezisteki rolü henüz kesinleştirilmemiştir.
QT Uzaması
Ondansetronun QTc aralığı üzerindeki etkisi, 58 sağlıklı yetişkin erkek ve kadın üzerinde
gerçekleştirilen çift kör, randomize, plasebo ve pozitif (moksifloksasin) kontrollü bir
çapraz geçişli çalışmada değerlendirilmiştir. Ondansetron dozları, 15 dakikalık intravenöz
infüzyonla uygulanan 8 mg ve 32 mg şeklinde idi. Test edilen en yüksek dozda (32 mg),
başlangıca göre düzeltmenin ardından plaseboya kıyasla QTcF’de maksimum ortalama
fark (%90 CI üst sınırı) 19,6 (21,5) msn idi. Test edilen en düşük dozda (8 mg), başlangıca
göre düzeltmenin ardından plaseboya kıyasla QTcF’de maksimum ortalama fark (%90 CI
üst sınırı) 5,8 (7,8) msn idi. Bu çalışmada, 480 msn’den büyük bir QTcF ölçümü ve 60
msn’den büyük bir QTcF uzaması oluşmamıştır.
Klinik Çalışmalar
Pediyatrik popülasyon
KNBK
Ondansetronun kanser kemoterapisi ile indüklenen kusma ve bulantının kontrolündeki
etkililiği, 1 ila 18 yaşındaki 415 hastada yürütülen çift kör, randomize çalışmada
değerlendirilmiştir (S3AB3006). Kemoterapi gününde, hastalar ya 5 mg/m2 IV
ondansetron ve 8 ila 12 saat sonra oral yolla 4 mg ondansetron ya da 0,45 mg/kg IV
ondansetron ve 8 ila 12 saat sonra oral yolla plasebo almıştır. Kemoterapi sonrası her iki
grup da 3 gün boyunca günde iki kez 4 mg ondansetron şurup kullanmıştır. Kemoterapinin
en kötü gününde tam kusma kontrolü %49 (5 mg/m2 IV ve 4 mg oral ondansetron) ve
%41’dir (0,45 mg/kg IV ve oral plasebo). Kemoterapi sonrası her iki grup da 3 gün
9boyunca günde iki kez 4 mg ondansetron şurup kullanmıştır. İki tedavi grubu arasında
advers olayların genel insidansı veya yapısı açısından bir fark yoktur.
1 ila 17 yaşındaki 438 hastada yürütülen çift kör randomize plasebo kontrollü bir çalışma
(S3AB4003) kemoterapinin en kötü gününde aşağıdaki oranlarda tam kusma kontrolü
göstermiştir:
• Ondansetron 2 ila 4 mg oral deksametazon ile birlikte 5 mg/m2’lik IV dozda
intravenöz yolla uygulandığında hastaların %73’ü.
• Ondansetron kemoterapi günlerinde 2 ila 4 mg’lık oral deksametazon ile birlikte 8
mg’lık bir dozda şurup olarak uygulandığında hastaların %71’i.
Kemoterapi sonrasında her iki grup da 2 gün boyunca günde iki kez 4 mg ondansetron
şurup kullanmıştır. İki tedavi grubu arasında advers olayların insidansı veya yapısı
açısından bir fark yoktur.
6 ila 48 aylık 75 çocukta ondansetronun etkililiği, açık etiketli, karşılaştırmalı olmayan, tek
kollu bir çalışmada araştırılmıştır (S3A40320). Tüm çocuklar kemoterapi başlatılmadan
önce 30 dakikada ve ilk dozdan 4 ve 8 saat sonra yeniden IV yolla uygulanan 0,15
mg/kg’lık üç doz ondansetron almıştır. Tam kusma kontrolü hastaların %56’sında elde
edilmiştir.
Bir diğer açık etiketli, karşılaştırmalı olmayan, tek kollu çalışmada (S3A239) <12
yaşındaki çocuklar için 4 mg ve ≥12 yaşındaki çocuklar için oral 8mg’lık iki doz
ondansetronu takiben ettiği 0,15 mg/kg’lık bir IV ondansetron dozunun etkililiği
araştırılmıştır (toplam çocuk sayısı n = 28). Tam kusma kontrolü hastaların %42’sinde elde
edilmiştir.
Postoperatif bulantı ve kusma
Ameliyat sonrası bulantı ve kusmanın önlenmesinde tek doz ondansetron etkililiği, 1 ila 24
aylık 670 çocukta yürütülen randomize, çift kör, plasebo kontrollü bir çalışmada
araştırılmıştır (kavrama yeteneği elde edildikten sonraki yaş ≥44 hafta, kilo ≥3 kg). Dahil
edilen gönüllülere genel anestezi altında elektif ameliyat randevusu verilmiş olup, ASA
durumu ≤III’tür. Anestezinin başlatılmasını takiben beş dakika içinde 0,1 mg/kg’lık tek
doz ondansetron uygulanmıştır. 24 saatlik değerlendirme periyodu sırasında (ITT) en az
bir kusma epizodu yaşayan gönüllü oranı, plasebo kullananlarda ondansetron
kullananlardan daha yüksektir (%11’e karşı %28, p<0,0001).
Genel anestezi yaptıran 1469 erkek ve kadın hastada (2 ila 12 yaş) dört çift kör, plasebo
kontrollü çalışma yürütülmüştür. Hastalar ya tekli ondansetron dozlarına (40 kg ya da daha
düşük ağırlıktaki pediyatrik hastalar için 0,1 mg/kg, 40 kg’dan fazla pediyatrik hastalar
için 4 mg; hasta sayısı = 735) ya da plaseboya (hasta sayısı = 734) randomize edilmiştir.
Çalışma ilacı anestezinin başlatılmasından hemen önce ya da sonra en az 30 saniyede
uygulanmıştır. Ondansetron bulantı ve kusmanın önlenmesinde plasebodakinden anlamlı
olarak daha etkilidir. Bu çalışmaların bulguları Tablo 3’te özetlenmektedir.
10Tablo 3 Pediyatrik hastalarda postoperatif bulantı ve kusmanın önlenmesi ve
tedavisi – 24 saatte tedavi yanıtı
Çalışma Sonlanım Ondansetron Plasebo (%) p değeri
noktası (%)
S3A380 CR 68 39 ≤0,001
S3GT09 CR 61 35 ≤0,001
S3A381 CR 53 17 ≤0,001
S3GT11 bulantı yok 64 51 0,004
S3GT11 kusma yok 60 47 0,004
CR = kusma epizotları, kurtarma veya tedavinin kesilmesini içermez.
5.2. Farmakokinetik özellikler
Genel özellikler
Emilim:
Oral uygulamanın ardından, gastrointestinal sistemden pasif olarak ve tamamen absorbe
edilmiştir ve ilk geçiş metabolizmasına uğramaktadır. Doruk plazma konsantrasyonlarına
dozun verilmesinden yaklaşık 1,5 saat sonra ulaşır. 8 mg’ın üzerindeki dozlar için,
ondansetronun sistemik etkisine maruziyetindeki artış, dozla orantısal olandan daha
büyüktür; bu, oral yoldan daha yüksek dozlar uygulandığındaki ilk geçiş
metabolizmasındaki azalmayı yansıtabilir.
Sağlıklı erkek bireylerde ortalama biyoyararlanım, tek 8 mg tablet uygulamasını takiben,
yaklaşık %55 ila 60’dır. Biyoyararlanım yiyecek varlığında hafifçe artmıştır fakat
antasitlerden etkilenmemiştir.
Dağılım:
Oral, intramusküler (i.m.) ve intravenöz (i.v.) dozlardan sonra ondansetronun dizpozisyonu,
yaklaşık 3 saatlik terminal yarılanma ömrü ve yaklaşık 140 L’lik kararlı durum dağılım
hacmi ile benzerdir. Ondansetronun i.m. ve i.v. uygulanmasından sonra eşdeğer sistemik
maruziyet elde edilir.
Ondansetronun 5 dakika süreyle verilen 4 mg’lık intravenöz infüzyonu, yaklaşık 65
ng/ml’lik pik plazma konsantrasyonları verir. Ondansetronun intramusküler uygulamasını
takiben, enjeksiyondan sonraki 10 dakika içerisinde yaklaşık 25 ng/ml’lik pik plazma
konsantrasyonları elde edilir.
Biyotransformasyon:
Ondansetron sistemik dolaşımdan, çeşitli enzimatik yolaklar aracılığıyla başlıca hepatik
metabolizma ile uzaklaştırılır.
CYP2D6 enzimi eksikliğinin (debrisokin polimorfizmi) ondansetronun farmakokinetiğine
etkisi yoktur.
Eliminasyon:
Ondansetron yüksek oranda (%70-76) proteine bağlanmaz. Ondansetron sistemik
dolaşımdan çoklu enzimatik yolak aracılığıyla ağırlıklı olarak hepatik metabolizma yoluyla
temizlenir. Emilen dozun %5’inden azı değişmeden idrarla atılır. CYP2D6 enziminin
yokluğu (debrisokuin polimorfizmi), ondansetronun farmakokinetiğini etkilemez.
Ondansetronun farmakokinetik özellikleri tekrarlı dozlarla değişmez.
11Hastalardaki karekteristik özellikler
Cinsiyet:
Ondansetronun dağılımında cinsiyet farklılıklar gösterilmiş olup, kadınlarda oral dozu
takiben emilim daha hızlı ve fazladır; sistemik klirens ve dağılım hacmi (ağırlık için
ayarlanan) azdır.
Çocuklar ve Gençler (1 aydan 17 yaşa kadar):
1-4 aylık pediyatrik hastalarda (n=19) yapılan cerrahi, ağırlığa bağlı klirens 5-24 aylık
(n=22) hastalardakinden, yaklaşık %30 daha azdır, fakat 3-12 yaşlarındaki hastalarla
karşılaştırılabilirdir. 1-4 aylık hasta popülasyonundaki yarı ömür 5-24 aylık hastalardaki
2,9 saat ve 3-12 yaş aralığı ile karşılaştırıldığında ortalama 6,7 saat olarak rapor edilmiştir.
1-4 aylık hasta popülasyonundaki farmakokinetik parametrelerdeki farklılıklar ve
ondansetron gibi suda çözünebilen ilaçlar için yüksek dağılım hacmi, yenidoğanlardaki ve
bebeklerdeki total vücut suyunun yüksek yüzdesi ile açıklanabilir.
Genel anestezi altında elektif cerrahi uygulanan 3-12 yaş arası hastalarda ondansetronun
klirensinin ve dağılım hacminin mutlak değerleri yetişkin hastalarla karşılaştırıldığında
azalmıştır. Kilo ve 12 yaş ile iki paremetre de lineer olarak artmış, değerler genç
yetişkinlerinkine yaklaşmıştır. Klirens ve dağılım hacmi değerleri vücut ağırlığıyla
normale döndürüldüğünde, bu parametreler için değerler farklı yaş grubu popülasyonları
arasında benzer olmuştur. Yaşa bağlı değişiklikleri kiloya bağlı doz uygulaması kompanse
eder ve pediyatrik hastalarda sistemik maruziyeti normalize etmede etkilidir.
Popülasyon farmakokinetik analizleri ondansetronun i.v. uygulamasını takiben 1 ay - 44
yaş arası 428 kişide (kanser hastaları, cerrahi hastaları ve sağlıklı gönüllüler) uygulanmıştır.
Bu analize dayanarak, oral ya da i.v. dozu takiben 1-4 aylık bebekler hariç, çocuklarda ve
yetişkinlerdeki ondansetronun sistemik maruziyeti (EAA) yetişkinlerinkiyle
kıyaslanabilirdir. Dağılım hacmi yaşa bağlıdır ve yetişkinlerde bebeklere ve çocuklara
oranla daha düşüktür. Klirens kiloya bağlıdır fakat 1-4 aylık bebekler haricinde yaşa bağlı
değildir. 1-4 aylık bebeklerde yaşa bağlı klirenste ek bir azalma olup olmadığı veya kişi
sayısının azlığına bağlı doğal bir değişkenlik olduğu konusunda bir sonuca varmak zordur.
6 aydan küçük yaştaki hastalar CSBK (Cerrahi sonrası bulantı ve kusma)’da sadece tek
doz ondansetron alacağından, klinik olarak bağlantılı olan düşük klirens olası değildir.
Yaşlılar:
Sağlıklı yaşlı gönüllülerde yürütülen erken Faz I çalışmalar, klirenste bir miktar yaşla
ilişkili azalma ve ondansetronun yarılanma ömründe bir artış göstermiştir. Bununla
birlikte, gönüllüler farklı yaş gruplarından seçilmiştir: Genç (<65 yaşındaki) ve yaşlı
gönüllüler (≥65 yaş) arasında farmakokinetik parametrelerde dikkate değer bir çakışma ile
sonuçlanmış olup, KNBK klinik çalışmalarına kaydedilen genç ve yaşlı kanser hastaları
arasında güvenlilik veya etkililikte yaşlılar için farklı bir doz uygulama önerisini
destekleyecek genel farklar gözlenmemiştir.
Daha güncel ondansetron plazma konsantrasyonları ve maruziyet-yanıt modellemesine
dayalı olarak, genç yetişkinlere kıyasla ≥75 yaşındaki hastalarda QTcF üzerinde daha
büyük bir etki öngörülmektedir. 65 yaş ve 75 yaş üzerindeki hastalarda intravenöz dozlama
için spesifik doz uygulama bilgileri sunulmaktadır (bkz. Dozaj ve Uygulama – Kemoterapi
ve Radyoterapi ile İndüklenen Bulantı ve Kusma Bölümü – Yaşlılar).
Böbrek Yetmezliği:
Böbrek yetmezliği (kreatinin klirensi 15-60 mL/dakika) olan hastalarda, ondansetronun i.v.
uygulanmasından sonra hem sistemik klirens hem de dağılım hacmi azalmakta, bu da
12eliminasyon yarılanma ömründe hafif fakat klinik açıdan anlamlı olmayan bir artış ile
sonuçlanmaktadır (5,4 saat). Düzenli hemodiyaliz gerektiren şiddetli böbrek bozukluğu olan
hastalar ile gerçekleştirilen bir çalışma (diyalizler arası çalışma) ondansetronun
farmakokinetiğinin intravenöz uygulama sonrasında temelde değişmediği göstermektedir.
Karaciğer Yetmezliği:
Şiddetli karaciğer bozukluğu olan hastalarda oral, intravenöz veya intramusküler uygulama
sonrasında ondansetronun sistemik klirensi, uzayan eliminasyon yarılanma ömürleri (15-32
saat) ve pre-sistemik metabolizma nedeniyle %100’e yaklaşan oral biyoyararlanım ile
belirgin şekilde azalır.
5.3 Klinik öncesi güvenlilik verileri
Kopyalanmış insan kardiyak iyon kanallarındaki bir çalışmada ondansetronun klinik olarak
ilgili konsantrasyonlarda hERG potasyum kanallarını bloke ederek kardiyak
repolarizasyonu etkileme potansiyeli olduğu gösterilmiştir.
İnsan gönüllülerde yürütülen kapsamlı QT çalışmasında doza bağımlı QT uzaması
gözlenmiştir (bkz. Bölüm 5.1 – QT uzaması).
Üreme toksisitesi:
Bkz. Bölüm 4.6
6. FARMASÖTİK ÖZELLİKLER
6.1 Yardımcı maddelerin listesi
Anhidr laktoz (inek sütü kaynaklı)
Mikrokristalin selüloz
Prejelatinize mısır nişastası
Magnezyum sterat
Film Kaplama
Opadry Yellow OY-C 22902
(H.P.M.C. 2910, titanyum dioksit, etilselüloz, kinolin sarısı alüminyum lak, dietilftalat, gün batımı
sarısı (E110), ponceau 4R kırmızı (E124))
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
25ºC altındaki oda sıcaklığında saklayınız.
6.5 Ambalajın niteliği ve içeriği
Kutuda, polietilen kapaklı, polipropilen şişede 6 adet film tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne uygun
olarak imha edilmelidir.
137. RUHSAT SAHİBİ
NOBEL İLAÇ SAN. ve TİC. A.Ş.
Saray Mah. Dr.Adnan Büyükdeniz Cad. No:14
34768 Ümraniye / İSTANBUL
Tel : 216 - 633 60 00
Faks : 216 - 633 60 01
8. RUHSAT NUMARASI
189/63
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.12.1998
Ruhsat yenileme tarihi: 04.06.2014
10. KÜB’ÜN YENİLENME TARİHİ
14