KISA ÜRÜN BİLGİSİ
1. BEŞERİ TIBBİ ÜRÜNÜN ADI
ARTROCOL PR 200 mg kapsül
2. KALİTATİF VE KANTİTATİF BİLEŞİM
Etkin madde:
Her bir uzatılmış salımlı kapsül 200 mg ketoprofene eşdeğer 302,11 mg ketoprofen retard
mikropellet içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı kapsül.
Beyaz, beyazımsı mikropellet küreler içeren skarlet kırmızısı – pembe opak renkli sert jelatin
kapsüller.
4. KLİNİK ÖZELLİKLER
4.1. Terapötik endikasyonlar
ARTROCOL, osteoartrit, romatoid artrit ve ankilozan spondilit belirti ve bulgularının tedavisi
ile akut gut artrit, akut kas iskelet sistemi ağrıları, post-operatif ağrı ve dismenore tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Doz, hastanın kilosuna ve semptomların ciddiyetine bağlı olarak günde bir kez 100-200
mg’dır.
Maksimum günlük doz 200 mg’dır. Günlük 200 mg’lık dozla tedaviye başlamadan önce risk-
yarar dengesi dikkatli bir şekilde düşünülmelidir. Daha yüksek dozlar tavsiye edilmemektedir
(Bkz. Bölüm 4.4).
Uygulama şekli:
Oral yolla uygulanır. Tercihen yemeklerle birlikte veya yemeklerden sonra alınmalıdır.
İstenmeyen etkiler, ilacı semptomları kontrol etmek için gereken en düşük etkili dozda ve en
kısa sürede kullanarak minimize edilebilir.
1Özel popülasyonlara ilişkin ek bilgiler:
Böbrek yetmezliği:
Hafif ve orta dereceli böbrek yetmezliği olan hastalarda dikkatli kullanılmalıdır. Şiddetli
böbrek yetmezliği olan hastalarda kullanılmamalıdır.
Karaciğer yetmezliği:
Hafif ve orta dereceli karaciğer yetmezliği olan hastalarda dikkatli kullanılmalıdır. Şiddetli
karaciğer yetmezliği olan hastalarda kullanılmamalıdır.
Pediyatrik popülasyon:
Pediyatrik popülasyonda kullanımı ile ilgili veri bulunmamaktadır.
Geriyatrik popülasyon:
Yaşlı hastalarda istenmeyen etkilerin ciddi sonuçlara yol açma riski yüksektir. Bir NSAİİ
kullanımının gerekli olduğu düşünülüyorsa, en düşük etkili doz en kısa sürede kullanılmalıdır.
NSAİİ tedavisi sırasında hasta gastrointestinal kanama açısından düzenli olarak takip
edilmelidir.
4.3. Kontrendikasyonlar
ARTROCOL; ketoprofene, ilacın içeriğindeki herhangi bir yardımcı maddeye, asetilsalisilik
aside veya diğer bir NSAİİ’ye karşı hipersensitivite geçmişi (örneğin; bronkospazm, astmatik
ataklar, rinit, anjiyoödem, ürtiker veya ketoprofene karşı diğer alerjik tip reaksiyonlar) olan
hastalarda kontrendikedir. Bu hastalarda ketoprofen kullanımı ile ciddi, nadiren fatal olabilen,
anafilaktik reaksiyonlar bildirilmiştir (Bkz. Bölüm 4.8).
ARTROCOL ayrıca aşağıdaki durumlarda kontrendikedir:
 Gebeliğin 3. trimesterinde,
 Şiddetli kalp yetmezliği olan hastalarda,
 Aktif peptik ülseri olan veya geçmişte gastrointestinal kanama, ülserasyon,
perforasyon gözlenmiş olan hastalarda,
 Hemorajik diyatezi olan hastalarda,
 Şiddetli karaciğer yetmezliği olan hastalarda,
 Şiddetli böbrek yetmezliği olan hastalarda,
 Koroner arteriyel by-pass grefti (CABG) cerrahisinde perioperatif ağrının
tedavisinde kontrendikedir.
24.4. Özel kullanım uyarıları ve önlemleri
Kardiyovasküler (KV) Risk:
 NSAİ ilaçlar ölümcül olabilecek KV trombotik olaylar, miyokard infarktüsü ve inme
riskinde artışa neden olabilir. Bu risk kullanım süresine bağlı olarak artabilir. KV
hastalığı olan veya KV hastalık risk faktörlerini taşıyan hastalarda risk daha yüksek
olabilir.
 ARTROCOL koroner arter bypass greft (CABG) cerrahisinde peri-operatif ağrı
tedavisinde kontrendikedir.
Gastrointestinal (Gİ) Risk:
 NSAİ ilaçlar kanama, ülserasyon, mide veya bağırsak perforasyonu gibi ölümcül
olabilecek ciddi Gİ istenmeyen etki riskinde artışa yol açarlar. Bu istenmeyen etkiler
herhangi bir zamanda, önceden uyarıcı bir semptom vererek veya vermeksizin ortaya
çıkabilirler. Yaşlı hastalar ciddi Gİ etkiler bakımından daha yüksek risk
taşımaktadırlar.
Ge nel
ARTROCOL’in kortikosteroidlerin yerine geçmesi veya kortikosteroid yetersizliğini tedavi
etmesi beklenemez. Kortikosteroidlerin birdenbire kesilmesi, hastalığın alevlenmesine yol
açabilir. Uzatılmış kortikosteroid tedavisi altındaki hastalarda; eğer kortikosteroidlerin
kesilmesi kararı alındıysa, tedavinin yavaşça azaltılarak sonlandırılması gerekir.
ARTROCOL’in [ateş ve] inflamasyonu azaltmadaki farmakolojik aktivitesi, infeksiyoz
olmadığı düşünülen ağrılı durumların komplikasyonlarının tanınmasında önemli olan bu
belirtilerin faydasını azaltabilir.
İstenmeyen etkiler, semptomları kontrol etmek için gereken en düşük etkili dozda ve en kısa
sürede kullanılarak en düşük düzeye indirilebilir. (Bkz. Bölüm 4.2 ve aşağıdaki
gastrointestinal ve kardiyovasküler riskler).
Ketoprofenin siklooksijenaz-2 selektif inhibitörleri dahil NSAİİ’ler ile eşzamanlı
kullanımından kaçınılmalıdır (Bkz. Bölüm 4.5).
Yaşlılar
Yaşlı hastalarda, özellikle ölümcül olabilecek gastrointestinal kanama ve perforasyon olmak
üzere, NSAİİ'lere karşı ortaya çıkan advers reaksiyon sıklığında artış söz konusudur. Diğer
NSAİİ’lerde olduğu gibi, yaşlıların (65 yaş ve üstü) tedavisi sırasında dikkatli olunmalıdır.
3Kardiyovasküler, renal ve hepatik yetmezlik
Tedavinin başlangıcında, özellikle de hasta yaşlıysa, kalp rahatsızlığı, karaciğer fonksiyon
bozukluğu, siroz ve nefrozu bulunan hastalarda, diüretik tedavi alan hastalarda, kronik renal
bozukluğu olan hastalarda renal fonksiyon dikkatli bir şekilde gözlemlenmelidir. Bu
hastalarda ketoprofen uygulaması, prostaglandin inhibisyonuna bağlı olarak renal kan
akışında azalmayı indükler ve renal bozukluğa yol açar (Bkz. Bölüm 4.3).
Renal etkiler
NSAİİ’lerin çeşitli formlarda nefrotoksisiteye neden oldukları bildirilmiştir ve bu durum;
interstisyel nefrite, nefrotik sendroma ve renal yetmezliğe neden olabilir.
Hepatik etkiler
Karaciğer fonksiyon testleri anormal sonuç veren veya karaciğer hastalığı geçmişi olan
hastalarda transaminaz düzeyleri özellikle uzun dönemli tedavi sırasında periyodik olarak
takip edilmelidir. Ketoprofen ile seyrek olarak sarılık ve hepatit vakaları bildirilmiştir.
Diğer NSAİ ilaçlar ile olduğu gibi ketoprofen ile de karaciğer enzimlerinden bir veya birden
fazlası yükselebilir. Bu laboratuvar anormallikleri, tedavinin sürdürülmesiyle ilerleyebilir,
değişmeden kalabilir veya geçici olabilir. NSAİ ilaçlarla yapılan klinik araştırmalarda,
hastaların yaklaşık %1’inde ALT ve AST düzeylerinde önemli artışlar (normalin üst sınırının
yaklaşık üç katı veya üstünde) görüldüğü rapor edilmiştir. Buna ilaveten, sarılık, ölümcül
fulminant hepatit, karaciğer nekrozu ve karaciğer yetmezliği gibi nadir ve bazıları ölümle
sonuçlanan ağır karaciğer reaksiyonları olan vakalar bildirilmiştir.
Karaciğer fonksiyon bozukluğunu gösteren semptom ve/veya bulguları olan ya da karaciğer
testlerinde anormallik bulunan bir hastanın ARTROCOL ile tedavi edilirken; daha ağır bir
karaciğer reaksiyonu gelişmesine kanıt olabilecek belirtiler açısından incelenmesi gerekir.
Eğer karaciğer hastalığıyla uyumlu klinik semptom ve bulgular gelişirse ya da sistemik
belirtiler (örn. eozinofili, döküntü, vb.) meydana gelirse, ARTROCOL tedavisi
sonlandırılmalıdır.
Kardiyovasküler, serebrovasküler ve trombotik olaylar
Hipertansiyon geçmişi ve/veya hafif ila orta derecede konjestif kalp yetmezliği olan
hastalarda uygun gözlem ve tavsiye gereklidir, çünkü bu hastalarda NSAİİ tedavisi ile ilişkili
sıvı tutulumu ve ödem bildirilmiştir.
Klinik çalışmalar ve epidemiyolojik veriler, bazı NSAİİ’lerin (özellikle yüksek dozlarda ve
uzun dönemli tedavide) kullanımının arteriyal trombotik olayların (örneğin miyokardiyal
4enfarktüs veya felç) riskinde küçük bir artışla ilişkili olduğunu göstermektedir. Ketoprofeni
bu riskten hariç tutacak yeterli veri mevcut değildir.
Kontrol edilemeyen hipertansiyon, konjestif kalp yetmezliği, iskemik kalp hastalığı, periferal
arteriyel hastalık ve/veya serebrovasküler hastalığı olan hastalar ketoprofenle sadece dikkatli
bir değerlendirmenin ardından tedavi edilmelidir. Kardiyovasküler hastalık için risk faktörleri
bulunan hastalarda uzun dönemli tedaviye başlamadan önce risk faktörleri (örneğin;
hipertansiyon, hiperlipidemi, diabetes mellitus, sigara içme) açısından benzer bir
değerlendirme yapılmalıdır.
Aspirinin birlikte kullanılması durumunda, NSAİİ ile ilişkili ciddi kardiyovasküler trombotik
olay riskinin azalacağına dair tutarlı herhangi bir kanıt bulunmamaktadır. Aspirin ve bir
NSAİİ’nin eş zamanlı kullanımı ciddi gastrointestinal olay riskini kesinlikle arttırmaktadır.
Koroner arter by-pass (CABG) cerrahisini takiben ilk 10-14 gün içindeki ağrının tedavisi için
selektif bir COX-2 inhibitörü olan NSAİİ ile yapılan, geniş ölçekli, kontrollü iki klinik
çalışmada, miyokard enfarktüsü ve inme sıklığının arttığı bulunmuştur.
Çok sayıda selektif ve non-selektif COX-2 inhibitörü ile yapılan, 3 yıla varan klinik
çalışmalarda ölümcül olabilen, ciddi kardiyovasküler (CV) trombotik olay, miyokard
infarktüsü ve inme riskinde artma gösterilmiştir. COX-2 selektif ve non-selektif tüm
NSAİİ’ler benzer risk taşıyabilir. Kardiyovasküler hastalığı olduğu veya kardiyovasküler
hastalık riski taşıdığı bilinen hastalar daha yüksek bir risk altında olabilir. Önceden görülmüş
bir kardiyovasküler semptom olmasa bile hekim ve hasta böyle olay gelişimlerine karşı tetikte
olmalıdır.
NSAİİ ile tedavi edilen hastalarda, istenmeyen kardiyovasküler olay riskini minimize etmek
için; en düşük etkili dozun, mümkün olan en kısa süre boyunca kullanılması gerekir.
Hastalar ciddi kardiyovasküler olayların semptom ve/veya bulguları hakkında
bilgilendirilmeli; bu semptomlar meydana gelirse alınacak önlemler hastalara öğretilmelidir.
Hipertansiyon
ARTROCOL dahil, NSAİİ’ler hipertansiyonun yeni başlamasına veya önceden var olan
hipertansiyonun kötüleşmesine neden olabilir ki her iki durum da kardiyovasküler olay
sıklığının artışına katkı yapabilir. Tiyazid veya loop diüretikleri kullanan hastaların NSAİİ
alırken bu tedavilere verdiği yanıt bozulabilir. ARTROCOL dahil, NSAİİ’ler hipertansiyonlu
hastalarda dikkatli kullanılmalıdır. NSAİİ tedavisi başlatıldığı sırada ve tedavi boyunca kan
basıncı yakından takip edilmelidir.
5Solunum bozuklukları
Kronik rinit, kronik sinüzit ve/veya nazal polipi olan astımlı hastalar, aspirin ve/veya
NSAİİ’lere karşı diğer hastalara göre daha yüksek alerji riski taşırlar. ARTROCOL tedavisi
özellikle aspirin veya NSAİİ’lere alerjik olan hastalarda astım ataklarına veya bronkospazma
neden olabilir (Bkz. Bölüm 4.3).
Gastrointestinal kanama, ülserasyon ve perforasyon
Gastrointestinal bir bozukluk öyküsü bulunmayan veya öncü bir belirti bulunmayan kişilerde
de, tüm NSAİİ’ler ile tedavinin herhangi bir döneminde, ölümcül olabilecek gastrointestinal
kanama, inflamasyon, ülserasyon veya perforasyon riski bildirilmiştir.
Bazı klinik ve epidemiyolojik kanıtlar ketoprofenin, diğer NSAİİ’lere kıyasla, özellikle
yüksek dozlarda alındığında yüksek gastrointestinal kanama riskiyle ilişkili olabileceğini öne
sürmektedir.
Gastrointestinal kanama, ülserasyon ve perforasyon riski, özellikle hemoraji ve perforasyon
ile kombine ülser hikayesi olan hastalarda ve yaşlı hastalarda ve artan NSAİİ dozu ile
artmaktadır. Bu hastalarda tedaviye mevcut olan en düşük doz ile başlanmalıdır. Bu
hastalarda ve ayrıca eşzamanlı olarak düşük dozda aspirin ve gastrointestinal kanama riskini
arttırabilecek diğer ilaçları kullanan hastalarda koruyucu ajanlar (örn. misoprostol veya proton
pompası inhibitörleri) ile kombinasyon düşünülmelidir.
NSAİİ’ler gastrointestinal hastalık geçmişi (örneğin ülseratif kolit, Crohn’s hastalığı) olan
hastalarda dikkatli bir şekilde kullanılmalıdır. Çünkü bu tür hastalıkların alevlenme riski
bulunmaktadır (Bkz. Bölüm 4.8).
Gastrointestinal toksisite geçmişi olan hastalar, özelliklede yaşlı hastalar, tedavinin başlangıç
aşamasında herhangi bir alışılmadık abdominal semptomu (özellikle gastrointestinal kanama)
bildirmelidir.
Bu ciddi advers olaylar, NSAİİ ile tedavi edilen hastalarda, bir uyarı semptomuyla birlikte
olsun veya olmasın; herhangi bir anda meydana gelebilir. Üst gastrointestinal sistemde ciddi
bir advers olay oluşan beş hastadan sadece birinde semptom görülür. NSAİİ’lerin neden
olduğu üst gastrointestinal ülserler, ağır kanama veya perforasyon, 3-6 ay süreyle tedavi
edilmiş hastaların yaklaşık % 1’inde, bir yıl süreyle tedavi edilmiş hastaların yaklaşık %2-
4’ünde meydana gelir. Bu eğilim kullanım süresi uzadıkça devam eder ve tedavinin gidişatı
sırasında herhangi bir anda ciddi bir gastrointestinal olayın oluşması ihtimalini arttırır. Ancak
kısa süreli tedavi de risksiz değildir.
6NSAİİ’ler, önceden ülser hastalığı veya Gİ kanama hikayesine sahip hastalara reçetelenirken
son derece dikkatli olunmalıdır. Yapılan çalışmalar, NSAİİ kullanan, önceden peptik ülser
ve/veya Gİ kanama hikayesine sahip hastaların, bu risk faktörlerine sahip olmayan hastalara
kıyasla Gİ kanama geliştirme riskinin 10 kat fazla olduğunu göstermiştir. Ülser hikayesine ek
olarak yapılan çalışmalarda, Gİ kanama riskini arttırabilecek aşağıdakiler gibi birlikte
uygulanan bir çok tedavi ve komorbiditeye yol açabilecek bir çok durum tanımlanmıştır: oral
kortikosteroidlerle tedavi, antikoagülanlarla (örn. varfarin) tedavi, selektif serotonin-reuptake
inhibitörleri (SSRI), anti-platelet ajanlar (örn. aspirin), NSAİİ’ler ile tedavinin uzaması, sigara
kullanımı, alkol bağımlılığı, ilerlemiş yaş ve genel sağlık durumunun kötü olması. Fatal Gİ
olaylar hakkındaki spontan raporların çoğu yaşlı ve zayıf bünyeli hastalar tarafından
bildirilmiştir; bu nedenle bu gibi durumları olan hastalarda tedavi uygulanırken özellikle
dikkatli olmak gerekmektedir.
NSAİİ’ler ile ilişkili olarak çok seyrek pankreatit bildirilmiştir.
Ketoprofen kullanan hastalarda gastrointestinal kanama veya ülserasyon meydana geldiğinde
tedavi sonlandırılmalıdır.
NSAİİ ile tedavi edilen hastalarda potansiyel advers gastrointestinal olay riskini minimize
etmek için, en düşük etkili doz, mümkün olan en kısa süre boyunca kullanılmalıdır. Hastalar
ve hekimler, NSAİİ tedavisi sırasında gastrointestinal ülserasyon ve kanama semptomları ve
bulguları açısından tetikte olmalıdır. Eğer ciddi bir gastrointestinal advers olay şüphesi varsa,
derhal ilave değerlendirme yapılmalı ve tedavi başlatılmalıdır. Ciddi bir gastrointestinal
advers olay olasılığı ortadan kalkana kadar; NSAİİ kesilmelidir. Yüksek risk bulunan
hastalarda, NSAİİ dışındaki alternatif tedaviler dikkate alınmalıdır.
Renal etkiler
Uzun süreli NSAİİ kullanımı renal papiler nekroz ve diğer renal hasarlara yol açmaktadır.
Ayrıca, renal prostaglandinlerin renal perfüzyonun idamesinde kompanse edici bir rol
oynadığı hastalarda renal toksisite de görülmüştür. Böyle hastalarda nonsteroidal
antiinflamatuar ilaç uygulanması prostaglandin formasyonunda ve ikincil olarak da renal kan
akışında doza bağlı bir azalmaya sebep olabilmekte, bu da renal dekompansasyonu
hızlandırabilmektedir. Böyle bir reaksiyon verme riski en yüksek olan hastalar böbrek
fonksiyonlarında bozulma, kalp yetmezliği, karaciğer disfonksiyonu olanlar, diüretik ve ADE
inhibitörü kullananlar ve yaşlılardır. NSAİİ tedavisinin durdurulmasının ardından genellikle
tedavi öncesi duruma geri dönülmektedir.
7İlerlemiş böbrek hastalıkları
Ketoprofenin ilerlemiş böbrek hastalığı olan hastalarda kullanımına ilişkin kontrollü
çalışmalarda elde edilmiş bir bilgi bulunmamaktadır. Bu nedenle, ilerlemiş böbrek hastalığı
olan hastalarda ARTROCOL tedavisi önerilmemektedir. Eğer ARTROCOL tedavisi
başlatılmışsa hastanın renal fonksiyonlarının yakından takip edilmesi önerilir.
Hematolojik etkiler
ARTROCOL dahil, NSAİİ alan hastalarda bazen anemi görülür. Bunun nedeni sıvı tutulması,
gizli veya ağır gastrointestinal kan kaybı ya da ilacın kan yapımı (eritropoiezis) üstünde tam
olarak açıklanamayan etkisi olabilir. ARTROCOL dahil, NSAİİ’lerle uzun süreli tedavi gören
hastalarda eğer anemi semptom veya bulguları görülürse, hemoglobin veya hematokrit
kontrolü yapılmalıdır. NSAİİ’ler trombosit agregasyonunu inhibe eder. Bazı hastalarda
kanama zamanını uzattıkları gösterilmiştir. Aspirinin tersine, trombosit fonksiyonu üstündeki
etkileri niceliksel olarak daha az, daha kısa süreli ve geri dönüşümlüdür. ARTROCOL
kullanan hastalar, trombosit fonksiyonlarındaki değişikliklerden ters etkilenebilecekleri için;
tıpkı kanama bozukluğu olan ya da antikoagülan kullanan hastalar gibi dikkatle takip
edilmelidir.
Önceden mevcut olan astım
Astımı olan hastalarda aspirine duyarlı astım bulunabilir. Aspirine duyarlı astım bulunan
hastalarda aspirin kullanılmasıyla ölümcül olan ağır bronkospazm meydana gelmesi
ilişkilendirilmiştir. Aspirine duyarlı hastalarda, aspirin ile diğer NSAİİ’ler arasında çapraz
reaktivite rapor edilmiştir. ARTROCOL, bu tip aspirin duyarlılığı bulunan hastalarda
uygulanmamalıdır ve önceden mevcut astımı olan hastalarda dikkatli kullanılmalıdır.
Kadın doğurganlığı ve hamilelik
Diğer NSAİİ'lerde olduğu gibi ketoprofenin kullanımı kadınlarda doğurganlığı azaltabilir ve
gebe kalmaya çalışan kadınlar için tavsiye edilmemektedir. Gebe kalmakta güçlük çeken veya
infertilite tetkikleri yaptırmakta olan kadınlarda NSAİİ kullanımının bırakılması
düşünülmelidir.
Gebeliğin geç dönemlerinde diğer NSAİİ’ler gibi ketoprofen de kullanılmamalıdır, çünkü
duktus arteriozusun (anne karnında açık olup doğumu takiben kapanması gereken, kalpten
çıkan iki büyük atardamar [aort ve pulmoner arter] arasındaki açıklık) erken kapanmasına
neden olabilir.
Deri reaksiyonları
8NSAİİ kullanımı ile ilişkili olarak çok seyrek oranda bazıları fatal olabilen ciddi deri
reaksiyonları (eksfolyatif dermatit, Stevens-Johnson sendromu (SJS) ve toksik epidermal
nekroliz (TEN)) bildirilmiştir. Tedavinin başlangıcındaki hastaların bu reaksiyonlara ilişkin
yüksek risk grubunda olduğu görülmüştür. Hastalarda bu reaksiyonların ortaya çıkma riskinin
tedavinin erken döneminde en yüksek düzeyde olduğu ve ortaya çıkan reaksiyonun, olguların
çoğunda tedavinin ilk ayı içinde başladığı görülmektedir. Bu ciddi olaylar herhangi bir ön
uyarı olmaksızın meydana gelebilir. Hastaların ciddi cilt semptom ve bulguları hususunda
bilgilendirilmesi gerekir. Ciltte döküntü, mukozal lezyon ve herhangi bir aşırı duyarlılık
reaksiyonunu görülür görülmez tedaviye son verilmelidir.
SLE ve karma bağ dokusu hastalığı
Sistemik lupus eritematozus (SLE) ve karma bağ dokusu hastalığı olan hastalarda aseptik
menenjit riskinde artış meydana gelebilir (Bkz. Bölüm 4.8).
Enfeksiyöz hastalıklar
Diğer NSAİİ’lerde olduğu gibi, enfeksiyöz hastalık varlığında ketoprofenin antiinflamatuvar,
analjezik ve antipiretik özelliklerinden dolayı, enfeksiyon ilerlemesinin olağan belirtilerini
(örneğin ateş) maskeleyebileceği göz önünde bulundurulmalıdır.
Görme bozuklukları
Görsel bozukluklar, örneğin bulanık görme meydana gelirse, tedavi sonlandırılmalıdır.
Anafilaktoid reaksiyonlar
Diğer NSAİİ’lerle olduğu gibi, daha önce bilinen ARTROCOL kullanımı olmayan hastalarda
anafilaktoid reaksiyonlar meydana gelebilir. ARTROCOL, aspirin triadı bulunan hastalara
verilmemelidir. Bu semptom kompleksi tipik olarak astımlı hastalarda, aspirin veya diğer
NSAİİ’leri aldıktan sonra meydana gelir. Nazal polipi olsun veya olmasın; astımlı hastada
rinit belirtileri veya ağır, ölümcül bronkospazm oluşabilir (Bkz. Bölüm 4.3 ve Bölüm 4.4.
Önceden mevcut olan astım) Anafilaktoid reaksiyon meydana gelen vakalarda acil tıbbi
yardım aranması gerekir.
Hastalar için bilgi
Bir NSAİİ ile tedaviyi başlatmadan önce ve devam eden tedavi süresince, periyodik olarak
hastalara aşağıdaki bilgilerin verilmesi gerekir. Hastaların yazılan her reçeteye eşlik eden
NSAİİ Kılavuzu’nu okuması teşvik edilmelidir.
1- Diğer NSAİİ’ler gibi, ARTROCOL de miyokard enfarktüsü veya inme gibi ciddi
kardiyovasküler yan etkilere neden olabilir ki bunlar hastaneye yatışla ve hatta ölümle
neticelenebilir. Her ne kadar ciddi kardiyovasküler olaylar uyarıcı semptomlar olmadan
9meydana gelebilirse de, hastaların göğüs ağrısı, nefes darlığı, halsizlik, konuşma güçlüğü
gibi semptom ve bulgular konusunda tetikte olmaları ve gösterge oluşturan herhangi bir
semptom veya bulgu gözlediği anda tıbbi tavsiye aramaları gerekir. Hastalara bu izlemin
taşıdığı önemin anlatılması gerekir.
2- Diğer NSAİİ’ler gibi, ARTROCOL de gastrointestinal rahatsızlık ve nadir olarak ülser,
kanama gibi hastaneye yatışla ve hatta ölümle neticelenen ciddi gastrointestinal yan
etkilere neden olabilir. Her ne kadar ciddi gastrointestinal kanal ülserasyonları ve kanama,
uyarı semptomları olmadan meydana gelebilirse de, hastaların ülserasyon ve kanama
semptomlarına karşı tetikte olması; epigastrik ağrı, dispepsi, melena ve hematemez gibi
gösterge oluşturan herhangi bir semptom veya bulgu gözlediği anda tıbbi tavsiye
istemeleri gerekir. Hastalara bu takibin öneminin anlatılması gerekir.
3- Diğer NSAİİ’ler gibi, ARTROCOL de ciltte eksfolyatif dermatit, Stevens-Johnson
Sendromu (SJS) ve toksik epidermal nekroliz (TEN) gibi ciddi yan etkilere neden olabilir;
bunlar hastaneye yatış ve hatta ölümle neticelenebilir. Her ne kadar ciddi cilt reaksiyonları
uyarı semptomları ve bulguları olmadan meydana gelebilirse de, hastaların ciltte kabartı,
döküntü, ateş veya kaşıntı gibi aşırı duyarlılık semptom ve bulgularına karşı tetikte
olması; gösterge oluşturan herhangi bir semptom veya bulgu gözlediği anda tıbbi tavsiye
istemesi gerekir. Hastalara, herhangi bir tipte cilt döküntüsü gelişirse derhal ilacı
kesmeleri ve en kısa sürede hekime başvurmaları tavsiye edilmelidir.
4- Hastaların açıklanamayan kilo artışı veya ödemle ilgili semptom ve bulgularını derhal
hekimlerine bildirmesi gerekir.
5- Hastaların karaciğer toksisitesiyle ilgili uyarıcı semptom ve bulgular (örn. bulantı,
yorgunluk, uyuşukluk, kaşıntı, sarılık, karın sağ üst kadranında hassasiyet ve grip benzeri
semptomlar) hakkında bilgilendirilmesi gerekir. Eğer bunlar oluşursa, hastanın tedaviyi
derhal kesmesi ve hemen tıbbi tedavi araması gerektiği anlatılmalıdır.
6- Hastaların anafilaksi benzeri reaksiyonun belirtileri (örn. soluk alma güçlüğü, yüzde ve
boğazda şişme) konusunda bilgilendirilmesi gerekir. Eğer bunlar meydana gelirse,
hastanın derhal acil tıbbi tedavi araması gerektiği anlatılmalıdır.
7- Hamileliğin son trimesterinde ARTROCOL kontrendikedir. Diğer NSAİİ’lerde olduğu
gibi duktus arteriozusun erken kapanmasına neden olabilir.
Laboratuvar testleri
Ciddi gastrointestinal kanal ülserasyonları ve kanama, uyarı semptomları olmadan meydana
gelebileceğinden; hekimlerin gastrointestinal kanama semptom ve bulgularını takip etmesi
gerekir. NSAİİ’lerle uzun süreli tedavi altındaki hastaların tam kan sayımları ve biyokimya
profilleri periyodik olarak kontrol edilmelidir. Eğer karaciğer veya böbrek hastalığıyla
10uyumlu klinik bulgu ve semptomlar gelişirse, sistemik göstergeler ortaya çıkarsa (örn.
eozinofili, ciltte döküntü, vb.) veya anormal karaciğer testleri devam ederse veya kötüleşirse;
ARTROCOL’un kesilmesi gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer analjezikler/NSAİİ’ler (siklooksijenaz-2 selektif inhibitörler dahil) ve yüksek doz
salisilatlar:
2 veya daha fazla NSAİİ’nin (aspirin dahil) eşzamanlı kullanımından kaçınılması gerekir,
çünkü bu, özellikle gastrointestinal ülserasyon ve kanama olmak üzere yan etki riskini arttırır
(Bkz. Bölüm 4.4).
Antikoagülanlar (heparin ve varfarin) ve platelet agregasyon inhibitörleri (örneğin tiklopidin,
klopidogrel):
Kanama riskinde artış meydana gelir (Bkz. Bölüm 4.4). Eşzamanlı uygulama kaçınılmazsa,
hasta yakın bir şekilde gözlem altında tutulmalıdır.
Lityum:
Böbrek yoluyla lityum atılımının azalması nedeniyle, plazma lityum seviyesinde, bazen toksik
düzeylere ulaşabilen artış riski. Minimum lityum konsantrasyonu ortalaması % 15 oranında
artmıştır ve böbrek lityum klerensi yaklaşık % 20 oranında azalmıştır. Gerekli görülen
durumlarda plazma lityum düzeyleri yakından izlenmeli ve NSAİİ tedavisi sırasında ve
sonrasında lityum doz düzeyleri ayarlanmalıdır.
15 mg/haftanın üzerinde dozlarda metotreksat:
Yüksek doz (haftada 15 mg’dan daha yüksek dozlarda) metotreksatın ketoprofen dahil
NSAİİ’lerle birlikte kullanımının ardından metotreksat eliminasyonundaki azalmadan dolayı
ciddi etkileşimler gözlenir.
Metotreksatın özellikle yüksek dozlarında (> 15 mg/hafta) görülen hematolojik toksisite
riskinde artış, muhtemelen proteine bağlı metotreksatın yer değiştirmesi ve renal klerensinin
azalması ile ilişkilidir. Haftada 15 mg’dan daha düşük dozlarda kombinasyon tedavisinin ilk
haftaları sırasında haftalık olarak tam kan sayımı gözlemlenmelidir. Renal fonksiyonda
herhangi bir değişim olması durumunda veya hasta yaşlıysa, gözlem daha sık periyotlarla
yapılmalıdır.
15 mg/haftadan düşük dozlarda metotreksat:
Kombinasyon tedavisinin ilk haftalarında, tam kan sayımı haftalık olarak takip edilmelidir.
Böbrek fonksiyonunda herhangi bir değişiklik varsa ya da hastanın yaşlı olması durumunda,
11daha sık takip yapılmalıdır. NSAİİ’lerin tavşan böbreği kesitlerinde metotreksat birikmesini
kompetitif olarak inhibe ettiği rapor edilmiştir. Bu bulgu metotreksat toksisitesini
arttırabileceğine işaret edebilir. NSAİİ’lerin metotreksat ile birlikte uygulanması sırasından
dikkatli olunmalıdır.
Zidovudin:
NSAİİ’ler zidovudin ile birlikte verildiklerinde hematolojik toksisite riskinde artış meydana
gelir. Zidovudin ve ibuprofeni eşzamanlı alan HIV (+) hemofili hastalarında eklem içi
kanama ve hematoma riskinde artışa dair kanıtlar mevcuttur.
Kortikosteroidler:
Gastrointestinal ülserasyon veya kanama riskinde artış meydana gelir (Bkz. Bölüm 4.4).
Diüretikler:
Diüretik etkide azalma. Diüretik alan ve özellikle dehidratasyon olmuş hastalarda,
prostaglandin inhibisyonunun neden olduğu renal kan akışındaki azalmaya bağlı sekonder
olarak böbrek yetmezliği gelişme riski daha yüksektir. Bu hastalarda, eş zamanlı tedaviye
başlamadan rehidratasyon sağlanmalı ve tedaviye başladığında böbrek fonksiyonu
izlenmelidir.
ADE inhibitörleri ve anjiyotensin II antagonistleri:
Antihipertansif etkide azalma. Böbrek fonksiyonu bozulmuş olan hastalarda (örneğin,
dehidratasyon bulunan hastalar ya da yaşlı hastalar) bir ADE inhibitörü veya Anjiyotensin II
antagonistinin siklooksijenazı inhibe eden ajanlarla birlikte uygulanması, olası bir akut böbrek
yetmezliği de dahil olmak üzere, böbrek fonksiyonunun daha da kötüleşmesine yol açabilir.
Pentoksifilin:
Kanama riskinde artış vardır. Daha sık klinik takip ve kanama süresinin gözlemlenmesi
gerekir.
Mifepriston:
NSAİİ’ler mifepriston uygulamasından sonra 8-12 gün boyunca kullanılmamalıdır, çünkü
NSAİİ’ler mifepristonun etkisini azaltabilir.
Antihipertansif ajanlar (beta-blokörler, anjiyotensin dönüştürücü enzim inhibitörleri,
diüretikler):
Antihipertansif potensin azalması riski vardır (vazodilatör prostaglandinlerin NSAİİ’ler ile
inhibisyonu).
12Probenesid:
Eşzamanlı probenesid uygulaması ketoprofenin plazma klerensini önemli derecede azaltabilir.
Selektif serotonin geri alım inhibitörleri (SSRI’ler):
Gastrointestinal kanama riskinde artış meydana gelir (Bkz. Bölüm 4.4).
Kardiyak glikozitler:
NSAİİ’ler kalp yetmezliğini şiddetlendirebilir, glomerüler filtrasyon hızını azaltabilir ve
plazma glikozit düzeylerini arttırabilir.
Kinolon antibiyotikler:
Hayvan verileri, NSAİİ’lerin kinolon antibiyotikleri ile ilişkili konvülsiyonların ortaya çıkma
riskini arttırabileceğini gösterir. NSAİİ’ler ve kinolonları eşzamanlı alan hastaların
konvülsiyon geliştirme riskinde artış meydana gelebilir.
Trombolitikler:
Kanama riskinde artış meydana gelir.
Takrolimus:
NSAİİ’ler takrolimus ile eşzamanlı olarak verildiğinde özellikle yaşlı hastalarda nefrotoksisite
riskinde artış meydana gelir.
Siklosporin:
Özellikle yaşlı hastalarda olmak üzere nefrotoksisite riskinde artış meydana gelir.
Özel popülasyonlara ilişkin ek bilgiler
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: Birinci ve ikinci trimester C, üçüncü trimester X.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Gebe kalma potansiyeli olan kadınlara reçete edildiğinde, hasta gebe kalmaya karar verirse ya
da gebelik şüphesi durumunda ilacın kesilmesi için hekime danışması önerilir.
Kontrasepsiyon üzerine etkisine ilişkin bir bilgi bulunmamaktadır.
13Gebelik dönemi
Prostaglandin sentezinin inhibisyonu gebeliği ve/veya embryo/fötal gelişimi olumsuz yönde
etkileyebilir. Epidemiyolojik çalışmalardan elde edilen veriler, erken gebelik döneminde
prostaglandin sentez inhibitörünün kullanımından sonra düşük yapma, kardiyak
malformasyon ve gastroşizis riskinde artış meydana gelebileceğini belirtir. Kardiyovasküler
malformasyon için mutlak risk, %1’den daha az olan seviyeden yaklaşık %1,5’a kadar artar.
Riskin doz ve tedavinin süresi ile arttığına inanılır. Hayvanlarda prostaglandin sentez
inhibitörünün uygulanmasının pre- ve post- implantasyon kaybı ile ve embryo-fötal letalitede
artış ile sonuçlandığı gösterilir. Ek olarak organogenetik periyot sırasında prostaglandin
sentez inhibitörü verilen hayvanlarda kardiyovasküler dahil çeşitli malformasyonların
insidansında artış bildirilir. Gebeliğin ilk ve ikinci trimesteri sırasında ketoprofen belirgin
şekilde gerekli görülmediği takdirde kullanılmamalıdır. Ketoprofen gebe kalmaya çalışan bir
bayan tarafından veya gebeliğin ilk ve ikinci trimesteri sırasında kullanılırsa, doz etkili olan
en düşük düzeyde tutulmalı ve tedavi süresi en kısa süreye indirgenmelidir.
Gebeliğin üçüncü trimesteri sırasında bütün prostaglandin sentez inhibitörleri fötusu
aşağıdakilere maruz bırakabilir:
 Kardiyopulmoner toksisite (duktus arteriyozuzun prematüre kapanması ve pulmoner
hipertansiyon);
 Oligohidramniyoslu renal yetmezliğe ilerleyen renal fonksiyon bozukluğu;
 Kanama süresinin muhtemel uzaması, çok düşük dozlarda bile meydana gelebilen
kan sulandırıcı etki.
 Gecikmiş veya uzamış doğumlar ile sonuçlanan uterin kasılmalarının inhibisyonu.
Sıçanlarda NSAİİ’lerle yapılan çalışmalarda prostaglandin sentezini inhibe eden diğer
ilaçlarda olduğu gibi distosi (güç doğum) ve gecikmiş doğum sıklığında artış, sağ kalan yavru
sayısında azalma görülmüştür. ARTROCOL’un gebe kadınlarda doğum eylemi üzerindeki
etkileri bilinmemektedir
Sonuç olarak, ketoprofen gebeliğin üçüncü trimesteri sırasında kontrendikedir.
Laktasyon dönemi
Ketoprofenin anne sütüne geçip geçmediğine ilişkin herhangi bir veri mevcut değildir. Pek
çok ilaç insan sütüne geçtiğinden ve ARTROCOL’un süt emen bebeklerde ciddi advers etki
yapması ihtimali bulunduğundan; ilacın anne için taşıdığı önem dikkate alınarak, emzirmenin
sonlandırılmasına veya ilacın kesilmesine karar verilmelidir. Ketoprofenin emziren annelerde
kullanımı önerilmemektedir.
14Üreme yeteneği / fertilite
Diğer NSAİİ’lerde olduğu gibi ketoprofenin kullanımı kadınlarda doğurganlığı azaltabilir ve
gebe kalmaya çalışan kadınlar için tavsiye edilmemektedir. Gebe kalmakta güçlük çeken veya
infertilite tetkikleri yaptırmakta olan kadınlarda NSAİİ kullanımının bırakılması
düşünülmelidir.
4.7. Araç ve makine kullanımı üzerindeki etkiler
Hastalar somnolans, baş dönmesi veya konvülsiyonlar, uyku sersemliği, yorgunluk ve görsel
rahatsızlıkların ortaya çıkma potansiyeli hakkında uyarılmalıdır ve bu semptomlar meydana
gelirse araç veya makine kullanmamaları tavsiye edilir.
4.8. İstenmeyen etkiler
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Aşağıdaki yan etkiler ketoprofen ile yetişkinlerde bildirilmiştir.
Kan ve lenf sistemi hastalıkları
Seyrek: Hemorajik anemi, kanamadan dolayı ortaya çıkan anemi
Bilinmiyor: Agranülositoz, trombositopeni, kemik iliği yetmezliği, nötropeni
Bağışıklık sistemi hastalıkları
Seyrek: Anafilaktik reaksiyonlar (şok dahil)
Psikiyatrik hastalıklar
Bilinmiyor: Duygudurum değişikliği
Sinir sistemi hastalıkları
Yaygın olmayan: Baş ağrısı, baş dönmesi, somnolans
Seyrek: Parestezi
Bilinmiyor: Konvülsiyonlar, disguzi, depresyon, konfüzyon, halüsinasyonlar, vertigo,
halsizlik, uyku sersemliği, boyun katılığı, baş ağrısı, mide bulantısı, kusma, ateş veya
dezoriyentasyon gibi semptomlar ile seyreden aseptik menenjit raporları (özellikle otoimmün
bozukluğu örneğin sistemik lupus eritematozus ve karma bağ dokusu hastalığı olan
hastalarda) (Bkz. Bölüm 4.4).
15Göz hastalıkları
Seyrek: Görsel bozukluklar örneğin bulanık görme (Bkz. Bölüm 4.4)
Bilinmiyor: Optik nevrit
Kulak ve iç kulak hastalıkları
Seyrek: Tinnitus
Kardiyak hastalıklar
Bilinmiyor: Kalp yetmezliği, ödem
Vasküler hastalıklar
Bilinmiyor: Hipertansiyon, vazodilatasyon
Solunum, göğüs bozuklukları ve mediastinal hastalıklar
Seyrek: Astım, astmatik ataklar
Bilinmiyor: Bronkospazm (özellikle aspirin ve diğer NSAİİ’lere bilinen hipersensitivitesi olan
hastalarda), rinit, spesifik olmayan alerjik reaksiyonlar, dispne
Gastrointestinal hastalıklar
Yaygın: Dispepsi, mide bulantısı, karın ağrısı, kusma
Yaygın olmayan: Konstipasyon, diyare, flatulans, gastrit
Seyrek: Stomatit, peptik ülser
Çok seyrek: Pankreatit (NSAİİ’ler ile çok seyrek pankreatit raporları not edilmiştir)
Bilinmiyor: Kolit ve Crohn’s hastalığının alevlenmesi, gastrointestinal hemoraj ve
perforasyon, gastralji, melena, hematemez
Gastrointestinal kanama bazen fatal olabilir, özellikle yaşlılarda (Bkz. Bölüm 4.4).
Hepatobiliyer hastalıklar
Seyrek: Hepatit, transaminazların artışı, hepatit bozukluklarından dolayı serum bilirubininin
artışı
Bilinmiyor: Anormal karaciğer fonksiyonu, sarılık
Deri ve deri altı doku hastalıkları
Yaygın olmayan: Döküntü, pruritus
Bilinmiyor: Fotosensitivite reaksiyonları, alopesi, ürtiker, anjiyoödem, Stevens-Johnson
sendromunu ve toksik epidermal nekrolizi kapsayan büllöz erüpsiyonlar, eksfoliyatif ve
büllöz dermatozlar (epidermal nekroliz, eritema multiforme), purpura
16Böbrek ve idrar hastalıkları
Bilinmiyor: Akut böbrek yetmezliği, tübülointerstisyel nefrit, nefritik sendrom, anormal
böbrek fonksiyon testleri
Genel bozukluklar ve uygulama bölgesine ilişkin hastalıklar
Yaygın olmayan: Ödem, yorgunluk
Bilinmiyor: Baş ağrısı, tat perversiyonu
Araştırmalar
Seyrek: Kilo alımı
Klinik denemeler ve epidemiyolojik veriler bazı NSAİİ’lerin kullanımının (özellikle yüksek
dozda ve uzun süreli kullanımda) arteriyel trombotik olay (örneğin miyokardiyal enfarktüs
veya felç) riskinde artış ile ilişkili olabileceğini belirtir (Bkz. Bölüm 4.4).
Başlıca istenmeyen etkilerin görüldüğü durumlarda ARTROCOL kullanımı
sonlandırılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
2.5 g ketoprofen dozlarına kadar doz aşımı vakaları bildirilmiştir. Çoğu durumda semptomlar
iyi huyludur ve yorgunluk, uyku sersemliği, mide bulantısı, kusma ve epigastrik ağrı ile
sınırlıdır. Ayrıca baş ağrısı, seyrek diyare, dezoriyentasyon, eksitasyon, koma, baş dönmesi,
tinnitus, bayılma ve seyrek konvülsiyonlar meydana gelebilir. Propiyonik asit türevlerinin doz
aşımından sonra hipotansiyon, bronkospazm, gastrointestinal hemoraj gibi yan etkilerin
görülmesi beklenir.
Önemli zehirlenme durumlarında akut böbrek yetmezliği ve karaciğer hasarı olasıdır.
Böbrek yetmezliği durumunda dolaşımdaki ilacı elimine etmek için hemodiyaliz kullanışlı
olabilir.
17Terapötik önlemler
Ketoprofen doz aşımına karşı spesifik bir antidot bulunmamaktadır. Şüphelenilen çok büyük
doz aşımı durumlarında gastrik lavaj tavsiye edilir ve dehidrasyonu kompanse etmek için,
üriner atılımı gözlemlemek için, asidozu düzeltmek için semptomatik ve destekleyici tedavi
yapılmalıdır.
ARTROCOL’un yavaş salım özelliğinden dolayı ketoprofenin oral yolla alımdan sonra 16
saate kadar absorpsiyonunun devam etmesi beklenir.
İlacın alınmasından sonra 1 saat içerisinde yavaş salımlı ketoprofenin absorpsiyonunu
azaltmak için aktif kömür uygulaması sırasında dikkatli olunmalıdır.
Alternatif olarak yetişkinlerde, hasta potansiyel olarak toksik miktarlar almışsa 1 saat
içerisinde hala midede bulunan pelletleri geri almayı hedefleyen gastrik lavaj düşünülmelidir.
Gastrik içerikteki pelletleri tanımlamak mümkün olmalıdır. Ciddi elektrolit anormalliklerinin
düzeltilmesi düşünülmelidir.
İyi bir idrar çıkışı olduğundan emin olunmalıdır.
Böbrek ve karaciğer fonksiyonu yakından takip edilmelidir.
Hastalar, potansiyel olarak toksik miktarları aldıktan sonra en az 4 saat gözlemlenmelidir.
Sık ve uzamış konvülsiyonlar intravenöz diazepam ile tedavi edilir.
Gastrik dekontaminasyonun faydası bilinmemektedir.
Hastanın klinik durumuna göre diğer önlemler alınabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Propiyonik Asit Türevleri, NSAİİ
ATC kodu: M01AE03
Ketoprofen, güçlü bir nonsteroidal antiinflamatuvar ajandır. Aşağıdaki farmakolojik etkilere
sahiptir.
Antiinflamatuvar
18Ketoprofen, sıçanlarda 1 mg/kg dozda karragenan ile indüklenmiş abselerin gelişimini inhibe
eder. Gine domuzlarında 6 mg/kg dozda UV radyasyonu ile indüklenmiş eritemayı inhibe
eder. Ayrıca gine domuzunda ve insanın kesilmiş akciğer preparatlarında PGE ve PFG ∞
2 2
sentezinin güçlü bir inhibitörüdür.
Analjezik
Ketoprofen, yaklaşık 6 mg/kg dozda per oral yolla uygulanmayı takiben farelerde
fenilbenzokinon veya bradikinin nedenli viseral ağrıyı etkili bir şekilde azaltır.
Antipiretik
Ketoprofen (2 ve 6 mg/kg), bira mayasının subkütan enjeksiyonu nedenli hipertermiyi inhibe
eder. 1 mg/kg dozda da tavşanlara antikoagülan aşısının intravenöz yolla uygulanması ile
indüklenmiş hipertermiyi inhibe eder.
İntravenöz yolla 10 mg/kg dozda uygulanan ketoprofen, kardiyovasküler sistemi, solunum
sistemini, santral sinir sistemini veya otonomik sinir sistemini etkilemez.
5.2. Farmakokinetik özellikler
Genel özellikler
Emilim:
Ketoprofen, ARTROCOL PR kapsüllerinden yavaş fakat tamamen emilir. Maksimum plazma
konsantrasyonlarına 6-8 saat sonra ulaşılır.
Dağılım:
Devamlı günlük dozlamayla birikim meydana gelmez. Ketoprofen, plazma proteinlerine çok
yüksek oranda bağlanır.
Biyotransformasyon:
Önemli oranda karaciğerde glukronik asit ile konjuge olarak metabolize olur. Bir kısmı da
hidroliz olduktan sonra glukronik asit konjugasyonu işlemine girer. Glukronik asitle konjuge
olmuş ketoprofen rezervuar ilaç potansiyeline sahiptir. Böbrek yetmezliği olan hastalarda bu
durum önemlidir. Sağlıklı gönüllülerde konjugatları sadece iz seviyesinde tespit edilebilirken,
yaşlılarda renal fonksiyonların azalmasından dolayı serumdaki seviyelerinin yükseldiği
gözlenir.
Eliminasyon:
Yaklaşık 8 saatlik bir yarılanma ömrü ile vücuttan atılır.
19Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Kısa ürün bilgisinde sunulan verilere ek olarak herhangi bir veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Kapsül (granüller):
Nötral pellet
Etil selüloz
Makrogol
Stearik asit
Amonyum metakrilat kopolimer tip B
Şellak
Talk
Kapsül kabuğu:
Kırmızı demir oksit (E172)
Titanyum dioksit (E171)
Jelatin (sığır kaynaklı)
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
ARTROCOL PR 200 mg Kapsül 10, 20, 30 ve 50 kapsül şeklinde şeffaf PVC/PVDC-Alu
folyo blister ambalaj içerisinde kullanma talimatı ile birlikte karton kutuda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
207. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2017/760
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.09.2017
Ruhsat yenileme tarihi:
10. KÜB’ÜN YENİLENME TARİHİ
21