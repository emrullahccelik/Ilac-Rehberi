KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
BERIPLEX P/N 250 IU Enjeksiyonluk Çözelti Hazırlamak İçin Toz ve Çözücü
Steril, Apirojen
2. KALİTATİF VE KANTİTATİF BİLEŞİM
Etkin madde:
İnsan protrombin kompleksi, 250 IU
İnsan protrombin kompleksi, insan plazma koagülasyon faktörleri II, VII, IX ve X ile Protein
C ve Protein S’den oluşur. İnsan protrombin kompleksini oluşturan bu bileşenlerinin
formülasyon miktarları aşağıdadır.
İçerik Çözündürmeden sonra içerik Toz içerik/Flakon
(IU/ml) (IU)
İnsan koagülasyon faktörü II 20-48 200-480
İnsan koagülasyon faktörü VII 10-25 100-250
İnsan koagülasyon faktörü IX 20-31 200-310
İnsan koagülasyon faktörü X 22-60 220-600
Protein C 15-45 150-450
Protein S 12-38 120-380
Hazırlanan çözeltinin toplam protein içeriği 6-14 mg/ml’dir.
Faktör IX’un spesifik aktivitesi 2.5 IU/mg toplam protein’dir.
Yardımcı maddeler:
Heparin (domuz mukozasından elde edilir)
İnsan Albümini
İnsan antitrombin III
Sodyum klorür (30-60 mg/flakon),
Sodyum sitrat (20-40 mg/flakon),
Hidroklorik asit ya da sodyum hidroksit (pH ayarı için yeterli miktar)
Yardımcı maddeler için bkz.6.1
3. FARMASÖTİK FORM
Enjeksiyonluk Çözelti Tozu ve Çözücüsü
Beyaz toz ve berrak renksiz çözücü.
14. KLİNİK ÖZELLİKLER
4.1 Terapötik endikasyonlar
 K vitamini antagonistleri ile tedavinin neden olduğu yetmezlik gibi protrombin
kompleksi koagülasyon faktörlerinin kazanılmış yetmezliğinde meydana gelen
kanamaların tedavisi ve perioperatif proflaksisinde; veya K vitamini
antagonistlerinin doz aşımında, yetmezliğin hızla düzeltilmesi gerekiyorsa.
 Saflaştırılmış spesifik koagülasyon faktör ürünlerinin mevcut olmadığı durumlarda,
K vitaminine bağımlı koagülasyon faktörlerinden herhangi birinin konjenital
yetmezliğinde meydana gelen kanamaların tedavisi ve perioperatif proflaksisinde.
4.2 Pozoloji ve uygulama şekli
Pozoloji/uygulama sıklığı ve süresi:
Aşağıda sadece genel dozaj kılavuzu verilmiştir. Tedavi, koagülasyon hastalıkları tedavisinde
deneyimli bir doktorun denetiminde başlatılmalıdır. Dozaj ve replasman tedavisinin süresi
hastalığın şiddetine, kanamanın yeri ve büyüklüğüne ve hastanın klinik şartlarına bağlıdır.
Miktar ve uygulama sıklığı bireysel olarak her hastaya göre hesaplanmalıdır. Dozaj aralıkları
protrombin kompleksindeki her koagülasyon faktörünün dolaşımdaki farklı yarılanma-
ömürlerine uyarlanmalıdır (bkz. Bölüm 5.2). Bireysel dozaj gereksinimleri, bu koagülasyon
faktörlerinin her biri için düzenli olarak gerçekleştirilen plazma seviyesi tayinleri veya
protrombin kompleks düzeylerinin global testleri [INR (Uluslararası Normalleşme Oranı,
Quick testi] esas alınarak ve hastanın klinik şartları sürekli izlenerek belirlenebilir.
Büyük cerrahi müdahalelerde, koagülasyon tayinleriyle (spesifik koagülasyon faktör tayinleri
ve/veya protrombin kompleks düzeylerinin global testleri), replasman tedavisinin kesin olarak
izlenmesi şarttır
- K vitamini antagonistleri ile tedavi sırasında meydana gelen kanamaların tedavisi ve
perioperatif proflaksisi:
Doz, tedavi öncesi ve hedeflenen INR’a bağlı olacaktır. Aşağıdaki tabloda farklı başlangıç
INR düzeylerinde, INR normalizasyonu için (örn. ≤ 1,3) gerekli olan yaklaşık dozlar,
çözünmüş ürün için ml/kg vücut ağırlığı ve IU FIX/kg vücut ağırlığı olarak, verilmiştir.
Başlangıç INR 2.0-3.9 4.0-6.0 > 6.0
Yaklaşık doz ml/kg vücut ağırlığı 1 1.4 2
Yaklaşık doz IU (faktör IX/kg vücut ağırlığı 25 35 50
Maksimum tek dozun 5000 IU FIX’u geçmemesi önerilmiştir.
K-vitamini antagonistlerinin indüklediği hemostaz bozukluğunun düzeltilmesi,
enjeksiyondan sonra en geç 30 dakika içinde gerçekleşir ve yaklaşık 6-8 saat sürer. Ancak,
aynı zamanda K vitamini veriliyorsa, K-vitamini etkisi genellikle 4-6 saatte ortaya çıkar.
Yani K vitamini verildiğinde, insan protrombin kompleksi ile tekrar tedavi genellikle
gerekli değildir.
Bu öneriler sınırlı sayıda denekle gerçekleştirilen klinik çalışmalardan elde edilen verilere
dayanmaktadır. Geri dönüşüm ve etki süresi değişebilir, bu nedenle tedavi sırasında INR
izlemesi şarttır.
2- K vitaminine bağımlı koagülasyon faktörlerinden herhangi birinin konjenital
yetmezliğinde meydana gelen kanamaların tedavisi ve perioperatif proflaksisinde, spesifik
koagülasyon faktör ürünlerinin mevcut olmadığı durumlarda:
Gerekli protrombin kompleks konsantresi dozajı, klinik çalışmalardan elde edilen veriler
esas alınarak hesaplanır:
 Her kg vücut ağırlığı için 1 IU Faktör IX’un, plazma Faktör IX aktivitesini normalin
% 1.3’ü (0,013 IU/ml) kadar artırması beklenebilir.
 Her kg vücut ağırlığı için 1 IU Faktör VII’nin, plazma Faktör VII aktivitesini normalin
% 1.7’si (0,017 IU/ml) kadar artırması beklenebilir.
 Her kg vücut ağırlığı için 1 IU Faktör II’nin, plazma Faktör II aktivitesini normalin %
1.9’u(0,019 IU/ml) kadar artırması beklenebilir.
 Her kg vücut ağırlığı için 1 IU Faktör X’un, plazma Faktör X aktivitesini normalin %
1.9’i (0,019 IU/ml) kadar artırması beklenebilir.
Uygulanan spesifik faktör dozu, her faktör için güncel WHO standardı olan Uluslararası
birim (IU) (International Unit) ile ifade edilir. Plazmada spesifik bir koagülasyon
faktörünün aktivitesi ya yüzde oran (normal plazmaya göre) ya da Uluslararası Birim
(plazmadaki spesifik koagülasyon faktörü için uluslar arası standart) olarak ifade edilir.
Bir Uluslararası birim (IU)’lik bir koagülasyon faktörünün aktivitesi, 1 ml normal insan
plazmasında bulunan o koagülasyon faktörü miktarına eşittir.
Örneğin gerekli faktör X dozajının hesaplanmasında, 1 IU Faktör X/kg vücut ağırlığı’nın
plazma Faktör X aktivitesini 0,019 IU/ml yükselttiği bulgusu esas alınır.
Gerekli dozaj aşağıdaki formül kullanılarak belirlenir:
Gerekli ünite = vücut ağırlığı [kg] x istenen faktör X artışı [IU/ml] x 53
53 (ml/kg) karşı gelen tahmini geri kazanım.
Eğer bireysel geri kazanım biliniyorsa, hesaplamada bu değer kullanılmalıdır.
Uygulama şekli:
BERİPLEX ambalaj içerisindeki çözücü ile çözündürüldükten sonra intravenöz enjeksiyon ile
uygulanır (dakikada 3 IU/kg’dan fazla değil, maksimum 210 IU/dk, yaklaşık 8 ml/dk).
Çözündürme ve uygulama şekliyle ilgili ayrıntılı bilgiler için bkz. Bölüm 6.6.
Özel popülasyonlara ait ek bilgiler:
Böbrek/karaciğer yetmezliği:
Doz ayarlaması gerekli değildir.
Pediatrik popülasyon:
Çocuklarda kullanımı ile ilgili yapılan bir klinik çalışma yoktur.
Geriatrik popülasyon:
Doz ayarlaması gerekli değildir, pozoloji ve uygulama genel önerilere uyar.
4.3 Kontrendikasyonlar
BERİPLEX aşağıdaki durumlarda kullanılmamalıdır:
 Etkin maddeye ya da yardımcı maddelere aşırı duyarlılık
3 Tromboz, anjina pektoris riski, yeni geçirilmiş myokard enfarktüsü (istisna: oral
antikoagülanların aşırı dozu sonrası yaşamı-tehdit eden kanamada ve fibrinolitik terapi
indüksiyonundan önce kullanılabilir.)
 Dissemine intravasküler koagülasyon olgusunda, protrombin kompleks-preparatları ancak
tüketim aşaması sonlandıktan sonra kullanılabilir.
 Heparine bağlı trombositopeni hikayesi
4.4 Özel kullanım uyarıları ve önlemleri
Koagülasyon hastalıklarının tedavisinde deneyimli bir uzmanın önerisi aranmalıdır.
K vitaminine bağımlı koagülasyon faktörlerinin kazanılmış yetmezliği olan hastalarda (örn. K
vitamini antagonistleri ile tedavinin neden olduğu yetmezlik), BERİPLEX sadece protrombin
kompleks düzeylerinin hızla düzeltilmesi gereken durumlarda (büyük kanamalar ya da acil
cerrahi müdahaleler gibi) kullanılmalıdır. Diğer durumlarda K vitamini antagonistlerinin
dozunun azaltılması ve/veya K vitamini verilmesi genellikle yeterlidir.
K vitamini antagonisti kullanan hastalarda, hastalığın altında yatan neden hiper-koagülasyon
olabilir ve insan protrombin kompleksinin kullanımı bunu alevlendirebilir.
Herhangi bir K vitaminine bağımlı koagülasyon faktörünün konjenital yetmezliğinde, eğer
mevcutsa, spesifik koagülasyon faktör ürünleri kullanılmalıdır.
Eğer alerjik ya da anaflaktik-tipte reaksiyonlar meydana gelirse, BERİPLEX uygulaması
derhal durdurulmalı (örn. enjeksiyon kesilir) ve uygun tedavi başlatılmalıdır. Terapötik
önlemler istenmeyen etkinin türüne ve şiddetine bağlıdır. Şok tedavisi için standart tıbbi
önlemler uygulanmalıdır.
Konjenital veya kazanılmış yetmezliği olan hastalar protrombin kompleksiyle tedavi
edildiğinde, özellikle tekrarlanan dozlarda, tromboz veya dissemine intravasküler
koagülasyon riski vardır. Risk, izole Faktör VII yetmezliğinin tedavisinde daha yüksek
olabilir; çünkü daha uzun yarılanma ömrüne sahip diğer K vitaminine bağımlı koagülasyon
faktörleri normalden oldukça yüksek düzeylere kadar birikebilir. İnsan protrombin kompleksi
verilen hastalar dissemine intravasküler koagülasyon veya tromboz bulgu ve semptomları için
yakından izlenmelidir.
Tromboembolik komplikasyon riski nedeniyle, BERİPLEX koroner kalp rahatsızlığı ya da
miyokard enfarktüsü geçirmiş hastalara, karaciğer rahatsızlığı olan hastalara, ameliyat
dönemindeki ve sonrası dönemdeki hastalara, yeni doğanlara veya tromboembolik fenomen
veya dissemine intravasküler koagülasyon (DIC) veya eşzamanlı inhibitör yetmezlik riski
bulunan hastalara yakın gözlem altında verilmelidir. Bu durumlarda BERİPLEX’in potansiyel
yararları, bu komplikasyonların potansiyel risklerine karşı tartılmalıdır. DIC veya sepsis
görülen hastalarda, BERİPLEX tedavisinden önce, antitrombin III replasman tedavisi
düşünülmelidir.
Dissemine intravasküler koagülasyonlu hastalarda, özel şartlar altında, protrombin kompleks
koagülasyon faktörleriyle replasman tedavisi gerekli olabilir. Bu replasman tedavisi, sadece
tüketim aşaması sonlandıktan sonra yapılır (örn. hastalığın altında yatan nedenin tedavisi,
antitrombin III düzeyinin kalıcı normalizasyonu).
İstenmeyen reaksiyonlar arasında heparinle indüklenen trombositopeni, Tip II (HIT, tip II)
olabilir. HIT’nin belirgin özellikleri, platelet sayımının %50 altına düşmesi ve/veya heparin
tedavisi sırasında yeni veya açıklanamayan tromboembolik komplikasyonların oluşmasıdır.
4Başlangıcı, genellikle heparin tedavisinin başlamasından 4 ila 14 günleri arasında olur ancak,
heparine yakın zamanda maruz kalmış hastalarda (geçmiş 100 gün içinde) 10 saat içinde de
oluşabilir.
Faktör IV inhibitörleri ile immüntolerans indüksiyonu yapılan Hemofili B hastaları ve alerjik
geçmişi olan hastalarda, tekil vakalarda nefrotik sendrom rapor edilmiştir.BERİPLEX’in yeni
doğanlarda K vitamini yetmezliğine bağlı perinatal kanamalarda kullanımına ilişkin veri
mevcut değildir.
BERİPLEX her 10 ml’de 34.3 mg kadar sodyum içerir (yaklaşık 1.5 mmol). Bu durum,
kontrollü sodyum diyetinde olan hastalar için göz önünde bulundurulmalıdır.
Virüslere ilişkin güvenlilik bilgileri
BERİPLEX P/N, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. BERİPLEX P/N’ de
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirus B19 gibi zarflı olmayan virüslere
karşı alınan tedbirler sınırlı sayıda olabilir. Parvovirus B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
İnsan kaynaklı protrombin kompleks ürünleri ile düzenli/tekrarlı tedavi gören hastalarda
uygun aşılama (hepatit A ve hepatit B) düşünülmelidir.
Hasta ile ürün serisi arasındaki bağıntıyı koruyabilmek amacı ile, hastaya her BERİPLEX P/N
uygulandığında ürünün ismi ve seri numarasının kayıt edilmesi önemle tavsiye edilmektedir.
Hastada daha önce Heparine bağlı olarak trombositopeni gelişmiş ise BERIPLEX
kullanılmamalıdır.
54.5 Diğer tıbbi ürünlerle etkileşimler ve diğer etkileşim şekilleri
İnsan protrombin kompleksi ürünleri K vitamini antagonistleriyle tedavinin etkisini nötralize
eder, ancak diğer tıbbi ürünlerle etkileşimi bilinmemektedir.
Yüksek dozda insan protrombin kompleksi alan hastalarda heparine duyarlı pıhtılaşma testleri
yapılırken, heparinin alınan ürünün bir bileşeni olduğu dikkate alınmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yapılmamıştır.
Pediyatrik popülasyon :
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri yoktur.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir. BERİPLEX gebelik döneminde kesinlikle
gerekli olmadıkça kullanılmamalıdır.
Laktasyon dönemi
BERİPLEX’in insanlarda emzirme sırasında kullanımının güvenliliğine dair kontrollü klinik
çalışma mevcut değildir. Bu nedenle laktasyon sırasında uygulanması ile ilgili olarak dikkatli
olunmalıdır. BERİPLEX, tedavinin emziren anne açısından faydası, ilaçtan beklenen yarar/
zarar oranı değerlendirildikten sonra kullanılabilir.
Üreme yeteneği/fertilite
BERİPLEX’nin fertilite üzerine doğrudan veya dolaylı olarak zararlı etkilerinin olduğu
bilinmemektedir.
4.7 Araç ve makine kullanımı üzerinde etkiler
BERİPLEX'in araç ve makine kullanım kabiliyetini bozacağına dair herhangi bir çalışma
gerçekleştirilmemiştir.
4.8 İstenmeyen etkiler
Güvenlilik Profilinin Özeti
Şiddetli anafilaktik reaksiyonlar dahil alerjik veya anafilaksi benzeri reaksiyonlar yaygın
olmayan şekilde gözlenmiştir (bkz bölüm 4.4).
Replasman tedavisi, dolaşımda insan protrombin kompleks faktörlerinden birinin veya daha
fazlasının inhibe olmasına neden olan antikorlar oluşmasına neden olabilir. Böyle bir
inhibisyon oluşursa, durum kendisini zayıf klinik yanıt olarak gösterecektir. Böyle
durumlarda, rehberlik almak amacıyla özel bir hemofili merkezine başvurulması tavsiye
6edilir. BERİPLEX içinde bulunan faktörlere karşı antikorları olan hastalarda anafilaktik
reaksiyonlar gözlemlenmiştir.
Vücut sıcaklığında artış yaygın olarak gözlemlenmiştir.
İnsan protrombin kompleks uygulamasını müteakip tromboembolik episod riski vardır (bkz
bölüm 4.4).
BERİPLEX’in tablo halinde istenmeyen etkilerinin listesi
Klinik çalışmalarda BERİPLEX tedavisinde gözlenen advers ilaç reaksiyonları
MedDRA’daki sistem organ sınıfına göre listelenmektedir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek (≥ 1/10,000 ila < 1/1000,) çok seyrek (< 1/10,000), bilinmiyor (eldeki verilerden
hareketle tahmin edilemeyen)
MedDRA Sistem MeDRA tercih takımı Advers Sıklık
Organ Sınıf Kategorisi
Kan ve Lenf Sistemi Dissemine intravasküler Bilinmiyor
Hastalıkları koagülasyon
Bağışıklık Sistemi Aşırı duyarlılık veya allerjik Bilinmiyor
Hastalıkları reaksiyonlar
Anafilaktik şok dahil anafilaktik Bilinmiyor
reaksiyonlar
Antikor gelişimi Bilinmiyor
Sinir Sistemi Baş ağrısı Yaygın
Hastalıkları
Vasküler Hastalıklar ve Tromboembolik olaylar* Yaygın
diğer Sistem Organ
Sınıfı
Genel Bozukluklar ve Yüksek ateş Yaygın
uygulama yeri
durumları
* ölümcül sonuçlar içeren vakalar dahil
Viral güvenilirlik ile ilgili bilgiler: Uyarılar ve önlemler bölümüne bakın (bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks : 0 312 218 35 99)
74.9 Dozaşımı ve tedavisi
Yüksek dozlarda protrombin kompleks konsantresi kullanılmasına bağlı olarak miyokard
enfarktüsü, dissemine intravasküler koagülasyon, venöz tromboz ve pulmoner emboli
oluşabileceğinden, doz aşımından kaçınılması için koagülasyon durumunun tedavi süresince
izlenmesi şarttır. Doz aşımı durumunda tromboembolik komplikasyonlar ya da dissemine
intravasküler koagülasyon, bu komplikasyonlarla ilgili olarak risk grubunda bulunan
hastalarda artmıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antihemorojikler, kombine kan koagülasyon faktörleri II,VII, IX ve
X
ATC Kodu : B02BD01
Karaciğerde K vitamini yardımı ile sentezlenen koagülasyon faktörleri II, VII, IX ve X yaygın
olarak protrombin kompleksi olarak isimlendirilir. BERİPLEX koagülasyon faktörlerine ek
olarak K vitaminine bağımlı koagülasyon inhibitörleri Protein C ve Protein S de içermektedir.
Faktör VII, ekstrinsik kan koagülasyon yolağını başlatan aktif serin proteaz faktör VIIa’nın
zimojenidir. Doku tromboplastin faktörü-faktör VIIa kompleksi koagülasyon faktörleri IX ve
X’u aktive eder ve böylece faktör IXa ve Xa oluşur. Koagülasyon kaskatının daha ileri
aktivasyonuyla, protrombin (Faktör II) aktive edilir ve trombine dönüşür. Trombinin
aktivasyonuyla fibrinojen fibrine çevrilir ve sonuç olarak pıhtı oluşur. Normal trombin
oluşumu platelet fonskiyonu için primer hemostazın bir parçası olarak hayati öneme sahiptir.
İzole şiddetli faktör VII yetmezliği, trombin oluşumu azalmasına ve bozulmuş fibrin oluşumu
ve bozulmuş primer hemostaza bağlı olarak kanama eğilimine neden olur. İzole faktör IX
yetmezliği klasik hemofililerden bir tanesidir (Hemofili B). İzole faktör II ya da faktör X
yetmezliği ise çok nadirdir, ancak ağır formda klasik hemofilide görülenle benzer bir kanama
eğilimine neden olur.
Diğer bileşenler koagülasyon inhibitörleri Protein C ve Protein S de karaciğerde sentezlenir.
Protein C’nin biyolojik aktivitesi ko-faktör Protein S tarafından artırılır.
Aktive edilmiş Protein C, koagülasyon faktörleri Va ve VIIIa’yı inaktive ederek
koagülasyonu inhibe eder. Protein S ise Protein C’nin ko-faktörü olarak koagülasyon
inaktivasyonunu destekler. Protein C yetmezliği, tromboz riski artışı ile ilişkilidir.
K vitamini antagonistleri ile tedavi sırasında K vitaminine bağımlı koagülasyon faktörlerinin
kazanılmış yetmezliği meydana gelir. Eğer yetmezlik ağırsa şiddetli kanama eğilimi ile
sonuçlanır; bu, kas ve eklem kanamasından çok retroperitonal ya da serebral kanama ile
karakterizedir. Ağır hepatik yetmezlik de K vitaminine bağımlı koagülasyon faktörleri
düzeyinde önemli ölçüde azalma ve ilgili klinik cevap kanama eğilimi ile sonuçlanabilir.
Ancak bu, eş zamanlı olarak devam eden düşük-derecede intravasküler koagülasyon, düşük
trombosit düzeyleri, koagülasyon inhibitörlerinin yetmezliği ve bozulmuş fibrinoliz yüzünden
genellikle çok komplekstir.
İnsan protrombin kompleksi uygulaması, K vitaminine bağımlı koagülasyon faktörlerinin
plazma düzeylerinde artış sağlar ve bu faktörlerden biri ya da birkaçında yetmezlik olan
hastalardaki koagülasyon defektini geçici olarak düzeltebilir.
85.2 Farmakokinetik özellikler
Farmakokinetik ve in vivo geri kazanım verisi bir sağlıklı gönüllü çalışması (N= 15) ve akut
majör kanama veya kanamaların perioperatif profilaksinde vitamin K anatgonist etkilerinin
geri dönüştürülmesi tedavisini içeren iki çalışmadan (N=98, N=43) elde edilmiştir.
Emilim:
İntravenöz uygulama, ürünün etki yerinde derhal mevcut olması demektir; biyoyararlanım
uygulanan dozla orantılıdır.
Dağılım:
BERİPLEX, organizmada endojen K vitaminine bağımlı koagülasyon faktörleri ile aynı
şekilde dağılır.
Biyotransformasyon:
BERİPLEX, organizmada endojen K vitaminine bağımlı koagülasyon faktörleri ile aynı
şekilde metabolize olur.
Eliminasyon:
Medyan plazma yarı ömrü ile ilgili bilgiler sağlıklı gönüllü çalışmasındaki tabloda
sunulmuştur.
Sağlıklı Gönüllü Çalışması:
15 sağlıklı gönüllüye 50IU/kg BERİPLEX uygulanmıştır. BERİPLEX dozu olarak uygulanan
faktör infüzyonunu (IU/kg) müteakip beklenen plazmadaki ölçülebilir faktör seviyelerindeki
(IU/ml) artış IVR olarak tanımlanmıştır. Faktör II, VII, IX, X and Protein C ve S için marjinal
IVR’ler değerlendirilmiştir. Tüm maksimum bileşen düzeylerine 3 saatlik sürede ulaşılmıştır.
Ortalama marjinal IVR, Faktör IX için 0.016IU/ml ve Protein C için 0.028’dir. Medyan
plazma yarılanma ömürleri ve marjinal IVR aşağıdaki tabloda gösterilmiştir :
Parametre Medyan plazma yarı Marjinal IVR
ömrü (aralık)/saat (IU/kg vücut ağırlığı başına IU/ml)
Geometrik %90 CI¥
ortalama
Faktör II 60 (25-135) 0.022 (0.020-0.023)
Faktör VII 4 (2-9) 0.024 (0.023-0.026)
Faktör IX 17 (10-127)* 0.016 (0.014-0.018)
Faktör X 31 (17-44) 0.021 (0.020-0.023)
Protein C 47 (9-122)* 0.028 (0.027-0.030)
Protein S 49 (33-83)* 0.020 (0.018-0.021)
Güven aralığı
¥
* Terminal yarılanma ömrü, iki-kompartımanlı model
9Akut majör kanama durumunda vitamin K antagonist tedavisinin etkilerinin geri
dönüştürülmesi çalışması
K vitamini antagonisti ile tedavi sırasında, kanama tedavisi amacıyla BERİPLEX alan 98
hastada ortalama in-vivo kazanım (IVR) hesaplanmıştır. Marjinal IVR yanıtları, Faktör VII
için 0.016 IU/ml ve Protein C için 0.019 IU/ml aralığındadır.
Akut majör kanama durumunda vitamin K antagonist tedavisinin etkilerinin geri
döndürülmesi ve perioperatif kanama profilaksisi çalışması
K vitamini antagonisti ile tedavi sırasında, kanama tedavisi veya kanamanın perioperatif
profilaksisi için BERİPLEX alan 43 hastada, ortalama in-vivo kazanım (IVR) hesaplanmıştır.
1 IU/g BERİPLEX intravenöz uygulaması, vitamin K bağlı koagülasyon faktörlerinin plazma
seviyelerini 0.013 – 0.023 IU/ml aralığında arttırmıştır.
5.3 Klinik öncesi güvenlilik verileri
BERİPLEX etkin madde olarak protrombin kompleks faktörleri (Faktör II, VII, IX ve X)
içerir. Bunlar insan plazmasından türetilmiştir ve endojen plazma bileşenleri gibi hareket eder.
BERİPLEX’in önceki pastörize edilmiş, ama nanofiltre edilmemiş diğer bir ürün ile farelerde
yapılan tek doz toksisite çalışmaları, test edilen en yüksek doz olan 200 IU/kg
uygulamasından sonra orta dereceli bir toksisiteyi göstermiştir. Tekrarlanan doz
uygulamalarıyla yapılan pre-klinik çalışmalar (kronik toksisite, kanserojenisite, ve üreme
toksisitesi), konvansiyonel hayvan modellerinde heterolog insan proteinleri uygulaması
sonrası antikor gelişmesi nedeniyle uygun şekilde gerçekleştirilemez.
Lokal tolerans tavşanlarda intravenöz BERİPLEX uygulaması sonrasında gösterilmiştir.
Tavşanlarla yapılan bir neo-antijenisite çalışması pastörizasyon prosesine bağlı olarak
neoepitop oluşumuna dair bir bulgu göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Toz :
Heparin (domuz mukozasından elde edilir.)
İnsan albümini
İnsan antitrombin III
Sodyum klorür
Sodyum sitrat
Hidroklorik asit veya sodyum hidroksit (pH ayarı için az miktarda)
Çözücü :
Enjeksiyonluk su
6.2 Geçimsizlikler
BERİPLEX diğer tıbbi ürünler, çözücüler veya solvanlarla karıştırılmamalıdır.
6.3 Raf ömrü
36 ay (Açılmadan)
10Hazırlandıktan sonra, mikrobiyolojik açıdan ve BERİPLEX‘in koruyucu içermemesi
nedeniyle çözelti hemen kullanılmalıdır. Bu çözeltinin oda sıcaklığında (maksimum 25°C) 24
saate kadar fiziko-kimyasal açıdan dayanıklı olduğu gösterilmiştir. Ancak hemen
kullanılmayacaksa, çözelti oda sıcaklığında en fazla 8 saat bekletilebilir.
6.4 Saklamaya yönelik özel tedbirler
25°C altındaki oda sıcaklığında saklayınız.
Dondurmayınız. Donmuş ürünleri çözüp kullanmayınız.
Flakonu ışıktan korumak için dış karton kutusunun içinde saklayınız.
6.5 Ambalajın niteliği ve içeriği
Kutuda, gri bromobütil lastik tıpalı, alüminyum/polipropilen flip-off kapaklı 17 ml’lik renksiz
Tip II cam flakon, enjeksiyonluk su içeren klorobutil lastik tıpalı, alüminyum/polipropilen
flip-off kapaklı 10 ml’lik renksiz Tip I cam flakon ve 1 adet filtre transfer cihazı ile birlikte, 1
adet flakon + 1 adet çözücü flakon
6.6 Beşeri tıbbi üründen arta kalan maddelerin imhası ve diğer özel önlemler
İmha
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Hazırlama talimatları
- Hazırlanan çözelti berrak ve hafif opak olmalıdır. Enjektöre çekilmiş ürün kullanılmadan
önce partikül ve renk değişikliği için gözle kontrol edilmeli, bulanık veya tortu görülen
çözeltiler kullanılmamalıdır.
- Çözündürme ve enjektöre çekme aseptik şartlarda yapılmalıdır.
11Çözündürme
Çözücüyü oda sıcaklığına getirin. Mix2vial paketini açmadan önce ürün ve çözücü flako-
nunun koruma kapağını çıkartın ve tıpaları aseptik bir çözelti ile yıkayın, kurutun.
1. Mix2vial paketini, kapak kısmını soyarak
açın.
1
2. Çözücü flakonunu düz, temiz bir yüzeye
yerleştirin ve flakonu sıkıca tutun.
Mix2Vial’i paketiyle alın ve mavi ucunu
çözücü tıpasından geçecek şekilde,
aşağıya doğru itin.
2
3. Paketi Mix2Vial setinden dikkatle çıkartın.
Sadece paketi, Mix2Vial setini değil,
yukarıya doğru çekin.
3
4. Ürün flakonunu düz ve sağlam bir yüzeye
yerleştirin. Mix2Vial seti takılmış çözücü
flakonunu ters çevirin ve şeffaf adaptörü
ürün flakon tıpasından geçecek şekilde,
aşağıya doğru itin.Çözücü otomatik olarak
ürün flakonu içine girecektir.
4
5. Bir elinizle Mix2Vial setinin ürün-tarafını,
diğer elinizle çözücü tarafını tutun ve seti
çevirerek iki parçaya ayırın.
Mavi parçalı çözücü flakonunu atın.
5
6. Ürün flakonunu içindeki madde tamamen
çözününceye kadar hafifçe döndürerek
çevirin. Çalkalamayın.
6
127. Boş, steril bir şırıngaya hava çekin. Ürün
flakonu dik pozisyondayken şırıngayı
Mix2Vial'in Luer kilit somununa takın.
Havayı ürün flakonuna enjekte edin.
7
Enjektöre çekme ve uygulama
8. Şırınga pistonunu basılı tutarken, sistemi
ters çevirin ve pistonu yavaşça geri çekerek
konsantre ürünü şırıngaya çekin.
8
9.Şimdi konsantre ürün şırıngaya
aktarılmıştır, şırınga haznesini sıkıca tutun
(şırınga pistonunu aşağıya doğru tutarak ) ve
Mix2Vial setini şırıngadan çıkartın.
9
Ürün doldurulmuş şırıngaya kan girmemesine dikkat edilmelidir, çünkü kanın şırınga içinde
pıhtılaşma riski vardır ve bu şekilde hastaya fibrin pıhtıları enjekte edilebilir.
Hazırlanan çözelti ayrı bir infüzyon hızı ile uygulanmalıdır.
7. RUHSAT SAHİBİ
CSL Behring Biyoterapi İlaç
Dış Ticaret Anonim Şirketi
Levent Esentepe mah., Büyükdere Cad.
Apa Giz Plaza, No:191 K:14
Levent 34394, Şişli-İstanbul
8. RUHSAT NUMARASI
2019/261
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.05.2019
Ruhsat yenileme tarihi
10. KÜB’ÜN YENİLENME TARİHİ
13