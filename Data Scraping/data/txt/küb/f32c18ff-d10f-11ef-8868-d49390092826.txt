KISA ÜRÜN BİLGİSİ
1. BEŞERİ TIBBİ ÜRÜNÜN ADI
OVADRİL %13,33+%1,66+%2,5 losyon
2. KALİTATİF VE KANTİTATİF BİLEŞİM
Etkin maddeler: Her bir tüp 16 g Çinko Oksit, 2 g Difenhidramin Hidroklorür, 3 g Lidokain
Hidroklorür içerir.
Yardımcı maddeler:
Propilen glikol 3,46 g
Benzalkonyum klorür 0,024 g
Yardımcı maddeler için 6.1’e bakınız.
3. FARMASÖTİK FORM
Losyon.
120 g’lık polietilen tüp içerisinde, beyaz renkli, bergamot kokulu, viskoz olan ve
çalkalandığında homojen hale geçen losyon.
4. KLİNİK ÖZELLİKLER
4.1. Terapötik endikasyonlar
OVADRİL böcek sokması, basit cilt tahrişlerine bağlı kaşıntı ve ağrının geçici olarak
giderilmesinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Doktor tarafından önerildiği biçimde kullanılır, ilgili bölgeye günde 3 – 4 kez avuç içerisine
yeterli miktarda alınıp problemli bölgeye uygulanır. İstenildiğinde sürüldüğü yerden su ile
yıkanarak kolayca çıkar.
OVADRİL, lidokain içermektedir. Bir seferde uygulanan lidokain dozu 250 mg’ı aşmamalıdır.
Günlük 35-40 g (1000 mg lidokaine eşdeğer) OVADRİL dozu aşılmamalıdır. Çok geniş
yüzeye, çok sık uygulama ile hipersensitivite ortaya çıkabileceğinden bu şekilde kullanılması
önerilmez.
1 / 11Uygulama şekli:
Topikal kullanım içindir.
Kullanmadan önce tüp çalkalanmalıdır.
Özel popülasyonlara ilişkin ek bilgiler:
Böbrek yetmezliği:
Hafif ile orta dereceli böbrek yetmezliği olan hastalarda kullanırken dikkatli olunmalıdır.
Karaciğer yetmezliği:
Hafif ile orta dereceli karaciğer yetmezliği olan hastalarda kullanırken dikkatli olunmalıdır.
Lidokain karaciğerde metabolize olduğundan, karaciğer fonksiyon bozukluğu olan hastalarda
lidokainin yarı ömrü uzayabilir. Şiddetli karaciğer yetmezliğinde ilacın daha küçük alanlara
uygulanması düşünülebilir.
Pediatrik popülasyon:
2 yaşından büyük çocuklarda kullanılır.
Çocuklara uygulanacak doz daha düşük olmalı, çocuğun yaşı, kilosu ve fiziksel durumuna
uygun olmalıdır. Geniş ve zarar görmüş yüzeylere uygulanırken, bilhassa lidokainin sistemik
absorbsiyonunun artabileceği göz önünde bulundurulmalıdır.
Geriatrik popülasyon:
Herhangi bir doz ayarlaması gerekmemektedir.
4.3. Kontrendikasyonlar
Lidokain amid tipi anestezikler veya OVADRİL’in içeriğindeki maddelere karşı aşırı
duyarlılığı olanlarda kullanılmamalıdır.
Bebeklerde, prematürelerde ve 2 yaşın altındaki çocuklarda, antihistaminiklerin riskinden
dolayı emziren annelerde, Difenhidramin HCl ve benzer yapıdaki diğer antihistaminiklere
aşırı duyarlılığı olanlarda ve MAO inhibitörü ilaç kullananlarda kullanılmamalıdır.
Açık yara ve mukoza mebranına, yanıklara, cilt bütünlüğünün bozulduğu egzamatöz lezyonlar,
soyulmuş cilt akut veziküler ve eksudatif dermatozlar üzerine uygulanmaz. Yanma hissi,
kızarıklık ve cilt döküntüleri oluştuğunda tedaviye son verilmelidir.
Suçiçeği ve kızamıkta kullanılmamalıdır.
2 / 11Özel kullanım uyarıları ve önlemleri
Difenhidramin içeren ürünler, kabarmış ve sulanmış lezyonlarda, geniş vücut alanları üzerinde
uygulanmamalı, önerilenden daha sık ve Difenhidramin içeren başka ilaçlarla (dahilen ve
haricen) kullanılmamalıdır. İlacın göz ile temasında kaçınılmalıdır.
Sepsis ve ilacın uygulandığı cilt bölgesinin ciddi hasar görmesi durumunda, ani sistemik
emilim riski olabileceğinden OVADRİL uygulanırken dikkatli olunmalıdır.
OVADRİL X-Ray uygulamaları öncesinde sürülmemelidir.
Yanma duygusu ya da kızarıklık gelişirse, veya şikayet devam ederse tedavi sonlandırılmalıdır.
Uygulama yerinde bir enfeksiyon ortaya çıkarsa tedavi sonlandırılmalıdır.
Para-aminobenzoik asit türevlerine (prokain, tetrakain, benzokain gibi) alerjisi olan hastalarda
lidokaine karşıda kros duyarlılık olabileceği gösterilmemiştir.
Lidokain’in sistemik etkisine daha duyarlı olabilecekleri için genel durumu kötü olanlar,
yaşlılar, debil hastalar ve çocuklarda dikkatli kullanılmalıdır.
Yüksek plazma düzeyleri ve ciddi yan etkileri önlemek amacıyla yeterli etkinin sağlandığı,
mümkün olan düşük dozlar kullanılmalıdır. Tekrarlanan dozlarda ilacın veya metabolitlerinin
birikmesi nedeniyle kan düzeyinde artış görülebilir. Hastanın durumuna göre tolerans gelişimi
olabilir. Lidokainli preparatların, özellikle geniş deri yüzeylerine ve bilhassa da oklüzyon
altında uygulandığında kalp ritim bozuklukları, nefes alma zorluğu, koma ve hayati tehlikeye
yol açabilmektedir.
OVADRİL propilen glikol içermektedir. Deride irritasyona neden olabilir.
OVADRİL benzalkonyum klorür içerdiği için irritan, deri reaksiyonlarına sebep olabilir.
4.4. Diğer tıbbi ürünlerle etkileşimler ve diğer etkileşim şekilleri
Bilinen bir ilaç etkileşimi yoktur.
Difenhidramin içeren başka ilaçlarla beraber (dahilen veya haricen) kullanılmamalıdır.
Lokal anestezik ajan ihtiva eden diğer ürünler ile beraber kullanıldığında emilen miktarın
artacağı göz önünde bulundurulmalıdır.
Lidokaine bağlı toksik etki aditif ve potansiyel olarak sinerjik olabileceği için Grup I
antiaritmik ilaç (tokainid ve meksiletin gibi) kullanan hastalarda OVADRİL dikkatle
kullanılmalıdır.
Asidoz ve Santral Sinir Sistemi stimulanları ya da depresanlarının kullanımı gibi faktörler
lidokain’in sistemik etkilerinin oluşmasına yol açan santral sinir sistemi seviyelerini
etkileyebilir.
3 / 11Özel popülasyonlara ilişkin ek bilgiler:
Veri mevcut değildir.
Pediyatrik popülasyon:
Veri mevcut değildir.
4.5. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Difenhidramin hidroklorür için gebeliklerde kullanımına ilişkin güvenirliliği tespit
edilmemiştir. Lidokain için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler bakımından yetersizdir.
Kullanımı durumunda potansiyel yarar risk durumu göz önünde bulundurulmalıdır.
Laktasyon dönemi
OVADRİL losyon içindeki etken maddelerden difenhidramin deriden absorbe olabilir,
plasentadan geçebilir, anne sütüne de geçtiği için emzirme döneminde bu ilaç
kullanılmamalıdır ya da tedavi sırasında emzirme durdurulmalıdır.
Üreme yeteneği / Fertilite
Difenhidramin fertiliteyi etkileyecek potansiyeli olup olmadığı konusunda yeterli veri
bulunmamaktadır. Ancak fareler üzerinde yapılan bir çalışmada fertilitede azalma
görülmüştür.
Lidokainin sıçan ve tavşanlarda yapılan deneylerde fetusa herhangi bir zararı tespit edilmiş
olmamasına rağmen kadınlarda fetus üzerine etkisi bilinmediğinden özellikle gebeliğin erken
dönemlerinde dikkatli olunmalıdır.
4.6. Araç ve makine kullanımı üzerindeki etkiler
Ürünün topikal uygulanması sebebiyle, difenhidramin hidroklorür’ün meydana getireceği bir
etki beklenmemekle birlikte, lidokain hidroklorür içermesinden dolayı, uygulandığı bölgede
4 / 11Lokal bir uyuşma meydana getirdiğinden, araç ve makine kullanırken dikkatli olunması
gerekmektedir.
4.7. İstenmeyen etkiler
İstenmeyen etkileri sınıflandırmak için şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Difenhidramin kullanımında görülen advers etkiler şunlardır:
Sinir sistemi hastalıkları
Yaygın olmayan: Uyuşukluk, sersemlik,
Seyrek: Konvülsiyon, parastezi
Göz hastalıkları
Yaygın olmayan: Bulanık görme
Kardiyak hastalıkları:
Seyrek: Palpitasyon, tremor
Solunum, göğüs bozuklukları ve mediastinal hastalıklar:
Yaygın olmayan: Gastrointestinal rahatsızlıklar, ağız kuruluğu
Deri ve derialtı doku hastalıkları:
Seyrek: Hipersensitivite reaksiyonları, deride döküntü, eritema, ürtiker ve anjiyoödem
Bilinmiyor: Fotosensitivite
Böbrek ve idrar yolu hastalıkları:
Yaygın olmayan: İdrar yapmada güçlük
Lidokain kullanımında görülen advers etkiler şunlardır:
Lidokaine bağlı yan etkiler amid tipi lokal anesteziklerin yan etkilerine benzerdir. Bu yan
etkiler genellikle doza bağlıdır ve yüksek dozda uygulanma veya hızlı absorbsiyon nedeniyle
yüksek plazma konsantrasyonlarının ortaya çıkması sonucu meydana gelebilir. Ciddi yan
etkiler genellikle sistemiktir.
Bağışıklık sistemi hastalıları:
Yaygın olmayan: Alerjik reaksiyonlar (genellikle parenteral tedavi sonrası görülür). Uzun
dönem topikal kullanım sonrası hipersensitivite oluşabilir.
Bilinmiyor: Tolerans azalmasına bağlı reaksiyonlar
5 / 11Sinir sistemi hastalıkları:
Bilinmiyor: Sinirlilik, baş dönmesi, tremor, konvülsiyonlar
Göz hastalıkları:
Bilinmiyor: Görme bozuklukları
Deri ve deri altı doku hastalıkları:
Yaygın: Ciltte iritasyon, kızarıklık, kaşıntı veya döküntü
Kazara gözle temasından sonra korneada iritasyon gözlenmiştir.
Seyrek: Hipersensitivite reaksiyonları, deride döküntü, eritem, ürtiker ve anjiyoödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.8. Doz Aşımı
Özellikle çocuklarda önerilenden fazla miktarda kullanılmamalıdır. Geniş cilt alanlarına su
toplamış veya hasar görmüş cilde uygulanmamalıdır. Böyle durumlarda artan Difenhidramin
serum konsantrasyonları sistemik toksisiteyle sonuçlanabilir.
Akut durumlar lokal anesteziklerin terapötik kullanımı sırasında karşılaşılan yüksek plazma
düzeyleri ile ilgili olabilir. Topikal kullanımda aşırı doz mümkün olmamakla birlikte ortaya
çıkması halinde nefes yolunu açık bulundurmak gerekir. Konvülsiyonlara karşı antikonvülsif
ajanlar kullanılabilir. İlacın kazara yüksek miktarda (bi tüp veya daha fazla) yutulması halinde
oral biyoyararlanımı düşüktür. Ancak hipotansiyon ve kalp bloğu görülebilir. Bu durumda
uygun resüsitasyon yöntemleri uygulanmalıdır.
5. FARMAKOLOJİK ÖZELLİKLERİ
5.1. Farmakodinamik Özellikleri
Farmakoterapötik grup: Antiprüritikler (Antihistaminikler, Anestezikler ve diğerleri)
ATC kodu: D04AB01
Difenhidramin HCl, monoetanol amin türevi antimuskarinik ve sedatif etkileri olan sedatif
antihistamindir. Ürtiker, anjiyoödem, pruritus gibi alerjik cilt hastalıklarının semptomatik
6 / 11olarak rahatlatılmasında kullanılır. Difenidramin HCl’in güçlü antiprüritik ve antihistaminik
etkileri vardır. Topikal olarak % 1-2 oranında kullanılır.
Lidokain uyarının başlaması ve iletilmesi için gereken iyon akışını inhibe ederek sinir hücresi
membranını stabilize eder ve lokal anestezi oluşumunu sağlar. Lidokainin yüksek plazma
düzeylerine ulaşması kalp debisi, total periferik direnç ve ortalama kan basıncında
değişikliklere neden olur. Bu değişiklikler, lokal anestezik ilacın kardiyovasküler sistemin
çeşitli bileşenleri üzerine doğrudan depresan etkili olarak sinir liflerinin bloke edilmesine
bağlı olabilir.
Çinko oksit, zayıf antiseptik özellikleri olan hafif bir astrenjandır.
5.2. Farmakokinetik Özellikler
Genel özellikler
Çinko Oksit:
Emilim:
Topikal kullanım için üretildiği ve sistemik emilim göstermesi beklenmediğinden
uygulanabilir değildir.
Dağılım:
Sistemik emilim göstermesi beklenmediğinden uygulanabilir değildir.
Biyotransformasyon:
Sistemik emilim göstermesi beklenmediğinden uygulanabilir değildir.
Eliminasyon:
Sistemik emilim göstermesi beklenmediğinden uygulanabilir değildir.
Doğrusallık/Doğrusal Olmayan Durum:
Doğrusallığı ile ilgili bilgi bulunmamaktadır.
Lidokain Hidroklorür:
Emilim:
Lokal olarak uygulandığında lidokain hidroklorür oldukça çabuk absorpsiyona uğrar. Lidokain
topikal uygulamayı takiben mukoz membranlardan emilebilir. Emilim hızı ve miktarı;
uygulama bölgesi, süresi, konsantrasyon ve toplam dozaja bağlıdır.
Dağılım:
Lidokain’in plazma proteinlerine bağlanması, ilaç konsantrasyonu ile ilişkilidir ve bağlı
fraksiyon artan ilaç konsantrasyonu ile düşer. Lidokain 1-4 mikrogram/ml serbest baz
konsantrasyonunda, %60-80 oranında proteinlere bağlı bulunur. Bağlanma aynı zamanda alfa-
7 / 111-asit-glikoprotein plazma konsantrasyonuna bağlıdır. Lidokain, kan-beyin ve plasental
bariyerleri büyük ihtimalle pasif difüzyon ile geçer.
Biyotransformasyon:
Lidokain ilk geçiş eliminasyonuna uğrar. Eliminasyon esas olarak karaciğerde metabolize
edilmek suretiyledir. Karaciğerde hızla biyotransformasyona uğrar ve metabolitler halinde
ayrılır. Metabolite dönüşen lidokain’in % 90’ı karaciğerde metabolize olur. Metabilite
dönüşmeden kalan kısımlar ise böbrekler yoluyla atılır.
Eliminasyon:
Lidokain’in yaklaşık % 10’u böbrekler yoluyla değişmeden atılır. İdrarda rastlanan başlıca
metaboliti 4-hidroksi-2,6 dimetilanilin’in bir konjugatıdır. Lidokian metabolizmasına ilişkin
çalışmalarda, intravenöz bolus lidokain enjeksiyonunu takiben lidokain’in eliminasyon
yarılanma ömrü 1,5-2 saat olarak gösterilmiştir.
Doğrusallık/Doğrusal Olmayan Durum:
Geçerli değildir.
Difenhidramin Hidroklorür:
Emilim:
Oral uygulamayı takiben difenhidramin bağırsakta iyi absorbe edilir. 50 mg dozu takiben
difenhidramin pik (doruk) serum seviyelerine 2 ile 2,5 saatte ulaşır.
Dağılım:
Difenhidramin MSS dahil olmak üzere tüm vücuda dağılır. 50 mg oral dozu takiben difenhidramin
dağılım hacmi 3,3 ile 6,81/kg’dır ve %78’i plazma proteinlerine bağlanır. Metabolik akıbeti
üzerine çok az veri bulunmaktadır. Diğer antihistaminikler gibi ilaç, vücut organlarına geniş bir
şekilde dağılır, plesentaya geçer.
Biyotransformasyon:
Difenhidramin, hızlı bir şekilde ve neredeyse tamamiyle metabolize olur. N-demetil ve N,N-
didemetil türevlerine dealkile olur. 50 mg oral difenhidramin dozu için plazma klerens
değerleri 600-1300 ml/dk’dır ve terminal yarılanma ömrü 3,4-9,3 saat arasında değişir.
Eliminasyon:
Az miktarda değişmemiş halde idrar ile atılır.
Doğrusallık/Doğrusal Olmayan Durum:
Doğrusallığı ile ilgili bilgi bulunmamaktadır.
8 / 11Hastalardaki karakteristik özellikler:
Böbrek/karaciğer yetmezliği:
Orta-ciddi böbrek yetmezliğinde doz aralığının glomerül filtrasyon hızına bağlı olarak
uzatılması gerektiği tespit edilmiştir.
Kronik karaciğer hastalığı olanlarda intravenöz 0,8 mg/kg difenhidramin uygulanmasında
hastalığın ciddiyeti ile paralel ölçüde yarılanma-ömrünün uzadığı tespit edilmiştir. Ancak
ortalama plazma klerens ve açık dağılım volümü anlamlı ölçüde değişmemiştir.
Ciddi karaciğer hastalığı olanlarda lidokain metabolize olamayacağı için toksik kan
konsantrasyonuna ulaşma riski artmıştır.
5.3 Klinik öncesi güvenlilik verileri
Mutajenite:
Yapılan geniş ölçekli testler difenhidramin’in mutajenik potansiyeli olmadığını göstermiştir.
Lidokain HCl salmonella/memeli mikrozom testinde mutajenik bulunmamıştır. İnsan
lenfositlerinde kromozom sapma testinde ve fare mikronukleus testinde klastojenik değildir.
2,6-ksilidin ve lidokain metabolitini mutajenitesi karma sonuçlu farklı testlerde çalışılmıştır.
Sadece metabolik aktivasyon şartlarındaki Ames testinde bileşik zayıf mutajenik bulunmuştur.
İlave olarak, aktivasyonlu veya aktivasyonsuz timidin kinaz yerinde indüklenmiş kromozom
sapmasında ve solüsyon konsantrasyonunun 1,2 mg/ml olduğu kardeş kromotografik
değişimlerde 2,6-ksilidin mutajenik olduğu gözlenmiştir.
İn vitro Syrian kobay embriyo hücrelerinde; çinko ile morfolojik transformasyon,
“unscheduled” DNA sentezi ve kız kardeş kromatid değişimi pozitif bulunmuştur.
Karsinojenite:
Her ne kadar hayvan çalışmalarında bu tip bir etki gözükmemiş olsa bile, difenhidramin’in
karsinojenik potansiyelini tespit etmek için yetersiz bilgi mevcuttur.
Lidokainin minör metaboliti olan 2,6-ksilidin, sıçanlarda karsinojenik bulunmuştur. Ancak
topikal lidokain uygulanmasında bu metabolitin kan konsantrasyonu göz ardı edilebilir.
Teratojenite:
Sıçan, tavşan ve farelerde yapılan çalışmalarda difenhidramin uygulamasının anlamlı
teratojenik etkisinin olmadığı gösterilmiştir.
Yüksek amniyotik sıvı ya da maternal serum çinko konsantrasyonu ile fötal nöral tup defekti
arasında ilişki olabileceği öne sürülmüş, ancak kanıtlanamamıştır. 85 kontrol ile 82 etkilenmiş
gebelik kıyaslandığında serum çinko konsantrasyonu ile nöral tup defekti arasında bir ilişki
bulunmamıştır.
9 / 11Doğurganlık:
Fareler üzerinde yapılan bir çalışmada doğurganlığın azaldığı tespit edilmiş olsa bile,
difenhidramin’in doğurganlık üzerinde olan etkisini gösteren yeterli bilgi mevcut değildir.
Lidokain pomad uygulamasının doğurganlık üzerine olan etkisi çalışılmamıştır.
6. FARMASÖTİK ÖZELLİKLER
6.1. Yardımcı Maddelerin Listesi
Mentol
Gliserin
Sodyum karboksi metil selüloz
Bergamot esansı
Etil alkol
Benzalkonyum klorür % 50 solüsyon
Propilen glikol
Distile su
6.2. Geçimsizlikler
Bildirilmemiştir.
6.3. Raf Ömrü
48 ay
6.4. Saklamaya yönelik özel tedbirler
OVADRİL, 25°C altındaki oda sıcaklığında, ışıktan uzakta saklanmalıdır.
Çocukların göremeyeceği, erişemeyeceği yerlerde ve ambalajında saklanmalıdır.
6.5. Ambalajın Niteliği ve içeriği
120 g' lık polietilen tüp.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Kullanılmamış olan ürünler ya da artık materyaller “ Tıbbi Atıklar
Kontrolü Yönetmeliği” ve “ Ambalaj ve Ambalaj Atıklarını Kontrolü Yönetmeliği”lerine
uygun olarak imha edilmelidir.
10 / 117. RUHSAT SAHİBİ
Toprak İlaç ve Kim. Mad. San. ve Tic. A.Ş.
Hobyar Mah. Ankara Cad. Hoşağası İşhanı
No: 31/516 Fatih/İSTANBUL
8. RUHSAT NUMARASI
Ruhsat No: 159/69
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 16.03.1992
Ruhsat Yenileme Tarihi: 17.12.2018
10. KÜB’ÜN YENİLEME TARİHİ
06.07.2018
11 / 11