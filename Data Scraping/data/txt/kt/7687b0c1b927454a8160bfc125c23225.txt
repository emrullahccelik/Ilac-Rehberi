1 
 KULLANMA TALİMATI  
 
AEROHİT  500 mcg inhalasyon için toz içeren blister  
Ağızdan solunarak kullanılır.  
 
 Etkin madde:  İnhalasyon için her bir doz 500 mcg flutikazon propiyonat  içermektedir.  
 Yardımcı madde:  Laktoz  (inek sütü kaynaklı)   
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma T alimatında:  
1. AERO HİT nedir ve ne için kullanılır?  
2. AEROHİT ’i kullanmadan önce dikkat edilmesi gerekenler  
3. AEROHİT  nasıl kullanılır?  
4. Olası yan etkiler nelerdir?  
5. AEROHİT ’in saklanması  
 
Başlıkları yer almaktadır.  
 
1. AEROHİT nedir ve ne için kullanılır?  
AEROHİT flutikazon propiyonat içerir. Flutikazon propiyonat kortikosteroidler adı verilen 
ilaç grubunun bir üyesidir ve yangı (iltihap, enflamasyon) giderici etkisi olduğundan, 
akciğerlerdeki hava yollarının duvarlarında oluşan şişme ve hassasiyeti azaltarak nefes alıp 
verme  sorunlarını rahatlatır.  
 
AEROHİT, düzenli tedavi gereken hastalarda astım ataklarının önlenmesine yardımcı olur. 
Bu nedenle “önleyici” olarak da adlandırılır. Düzenli olarak her gün kullanılması gerekir.  
 
AEROHİT, nefes darlığı hissettiğiniz ani astım ata klarının tedavisinde kullanılmaz.  
 
KOAH’ta tek başına kullanılması önerilmez.  
 
KOAH’lı (kronik obstrüktif akciğer hastalığı) hastalarda belirtilerin ve atak sıklığının 
azaltılmasında kullanılır.  
 2 
 AEROHİT  her uygulamada 50 0 mikrogram flutikazon propiyonat salıvermektedir.  
 
AEROHİT, 60 dozluk inhalasyon için toz içeren Alü/Alü blister ambalajlarda inhalasyon 
cihazı içerisinde bulunur.  
 
2. AEROHİT ’i kullanmadan önce dikkat edilmesi gerekenler  
AEROHİT ’i aşağ ıdaki durumlarda KULLANMAYINIZ  
Eğer;  
 Flutikazon propiyonata veya AEROHİT ’in yardımcı maddesi laktoza  karşı alerjiniz varsa 
bu ilacı kullanmayınız.  
 
AEROHİT ’i aşağıdaki  durumlarda DİKKATLİ KULLANINIZ  
Eğer;  
 Astım belirtilerini gidermek için kısa etkili bronkodilatör (bronş genişletici) kullanımını 
arttırdıysanız doktorunuza bildiriniz, bu durum astım kontrolünüzün kötüleştiğini gösterir.  
 Astımınız ani ve ilerleyen şekilde kötüleştiyse doktorunuzu bilgilendiriniz.  
 AEROHİT ’i ani astım ataklarını rahatlatmak için kullanmayınız. Ani astım belirtilerini 
gidermek için hızlı ve kısa etkili bronkodilatöre ihtiyacınız vardır. Bu ilaçları yanınızda 
bulundurunuz.  
 AEROHİT  doz uygulaması ardından aniden hırıltılı solunumda artış ile kendini gösteren 
bronş spazmı ortaya çıkabilir. AEROHİT ’i hemen kesip doktorunuzu ara yınız.  
 Yanıt eksikliği veya şiddetli astım alevlenmeleri durumunda doktorunuz inhale AEROHİT  
dozunu art tırabilir ve gerekli olduğunda sistemik steroid ve/veya enfeksiyon varsa 
antibiyotik kullanarak sizi tedavi edebilir.  
 AEROHİT  özellikle yüksek dozlarda u zun süre kullanıldığında, içerdiği kortikosteroid 
nedeniyle Cushing sendromu (sırtta kambura benzer yağ birikimi, yüzde yuvarlaklaşma, 
aşırı kıllanma ve özellikle bel ve leğen kemiklerinde kemik erimesi) , Cushingoid özellikler 
(Cushing sendromunda görülenl ere benzer özellikler), adrenal süpresyon (böbrek üstü 
bezinden hormon salınımının baskılanması), çocuk ve ergenlerde büyüme geriliği, kemik 
mineral yoğunluğunda azalma, göze perde inmesi (katarakt), göz içi basıncının artması 
(glokom) ve daha seyrek olara k psikomotor hiperaktivite (aşırı ve yoğun etkinlik ya da 
hareketlilikte olma durumu), uyku bozuklukları, anksiyete (endişe), depresyon (ruhsal 
çöküntü) ya da agresyonu (saldırganlık, özellikle çocuklarda) içeren ruhsal ya da 
davranışsal etkiler gibi siste mik etkilere yol açabilir.  
 Uzun süredir yüksek dozda inhale steroid kullanıyorsanız trafik kazası ya da ameliyat 
öncesi gibi stresli durumlarda ilave steroidler kullanmanız gerekebilir. Doktorunuz bu 
dönemde size ilave steroid vermeye karar verebilir.  
 AERO HİT çocuklarda büyüme geriliğine yol açabilir. Bu nedenle uzun süre kullanan 
çocukların boyu düzenli olarak izlenmelidir. Büyüme yavaşlar ise, dozun azaltılması 
amacıyla doktorunuz tedaviyi gözden geçirecek ve astım kontrolünü etkili biçimde 
sağlayan en dü şük doza düşürecektir.  
 AEROHİT  tedavisini doktorunuza danışmadan aniden kesmeyiniz.  3 
  AEROHİT  kan şekeri seviyesini art tırabilir, bu nedenle şeker hastalığınız varsa 
doktorunuzu bilgilendiriniz, tedavinizde değişiklik yapmak isteyebilir.  
 Verem (akciğer tüber külozu) hastalığınız varsa veya daha önce geçirdiyseniz doktorunuzu 
bilgilendiriniz, tedavinizde değişiklik yapmak isteyebilir.  
 Eğer ritonavir (bir antiviral) kullanıyorsanız, doktorunuza bildiriniz, tedavinizde değişiklik 
yapmak isteyebilir.  
 Bu ilacı KOAH  tedavisi için kullanıyorsanız pnömoni olarak bilinen akciğer enfeksiyonu 
geliştirme riskiniz artabilir.  Bu rahatsızlığın belirtileri için  “4. Olası yan etkiler nelerdir? ” 
bölümüne bakınız. Bu belirtilerden herhangi biri sizde geliştiyse derhal doktorunuz u 
bilgilendiriniz.  
 Bazı hastalar inhale (nefes yoluyla alınan) kortikosteroidlere daha duyarlı olabilir, bu 
nedenle ağızdan alınan kortikosteroid tedavisinden inhale kortikosteroid tedavisine 
geçirildiğinizde doktorunuz sizi yakından izleyecektir.  
 Sistemik  kortikosteroid tedavisinden inhale flutikazon propiyonat tedavisine başladıktan 
sonra , yanınızda astım ataklarının kötüleşmesi, göğüs enfeksiyonu, majör hastalık, cerrahi 
ve travma gibi stres dönemlerinde ek tedaviye ihtiyaç duyabileceğinizi gösteren bir uyarı 
kartı taşıyınız.  
 Sistemik kortikosteroid tedavisinden, inhale tedaviye geçirildiğinizde saman n ezlesi 
(alerjik rinit) veya egza ma gibi alerjiler ortaya çıkabilir. Doktorunuz bu alerjileri tedavi 
etmek için bazı ilaçlar kullanmanızı isteyebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
AEROHİT ’in yiyecek ve içecek ile kullanılması  
Uygulama yolu nedeniyle herhangi bir etkileşim beklenmemektedir.  
 
Hamilelik   
İlacı kullanmadan önce do ktorunuza veya eczacınıza danışınız.  
 
Gebelik döneminde flutikazon propiyonat kullanımı ile ilgili deneyim yetersiz olduğundan 
gebelik sırasında sadece doktorunuz gerekli olduğuna karar verirse kullanınız.  
 
Tedaviniz sırasında hamile oldu ğunuzu fark ederseniz  hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde flutikazon propiyonat kullanımı ile ilgili deneyim yetersiz olduğundan 
emzirme döneminde sadece doktorunuz gere kli olduğuna karar verirse kullanınız.  
Araç ve makine kullanımı  
AEROHİT ’in araç ve makine kullanma yeteneği üzerinde bir etki oluşturması beklenmez.  4 
  
AEROHİT ’in içeriğinde bulunan bazı yardımcı maddeler hakkında önemli bilgiler  
AEROHİT’in  içeriğinde özel uyarı gerektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Eğer;  
 Ritonavir gibi güçlü sitokrom P450 3A4 inhibitörleri adı verilen gruba dahil olan ilaçlardan 
kullanıyorsanız,  
 Mantar enfeksiyonlarının tedavisine yönelik bir ilaç (ketokonazol gibi) kullanıyorsanız  
 
doktorunuzu bilgilendiriniz, tedavinizde değişiklik yapmak isteyebilir.  
 
Bu ifadeler belirli bir süre önce kullanılmış veya gelecekte bir zaman kullanılacak ürünler için 
de geçerlidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. AEROHİT  nasıl kullanılır?  
Uygun kullanım ve doz/uygulama sıklığı iç in talimatlar:  
Astım tedavisinde:  
Yetişkinler ve 16 yaş üzeri ergenler: Günde 2 kez 100  -1000 mikrogram . 
 
Doktorunuz hastalığınızın şiddetine göre AEROHİT ’in başlangıç dozunu ayarlayacaktır:  
Hafif astım   : Günde 2 kez 100  - 250 mikrogram . 
Orta şiddetli astım  : Günde 2 kez 250  - 500 mikrogram . 
Şiddetli astım   : Günde 2 kez 500  - 1000 mikrogram . 
 
Daha sonra doktorunuz, bireysel yanıtınıza göre ilacınızın dozunu etkili en düşük doza 
ayarlayacaktır.  
 
Kronik obstrüktif akciğer hastalığında (KOAH):  
Yetişkinler : Günde 2 kez 500 mikrogram . 
 
Uygulama yolu ve metodu:  
AEROHİT ’i ağız yoluyla inhalasyon şeklinde kullanınız.  
 
İnhalasyon cihazı yoluyla nefes aldığınızda ilaç akciğerlerinize ulaşır. Bu nedenle, cihazın 
ağız parçası aracılığıyla derin ve güçlü nefes alma nız önemlidir.  
İnhalasyon cihazının kullanımı doktor veya bir başka sağlık personeli tarafından size 
gösterilecektir.  
 5 
 İlacınızı kullandıktan sonra ağzınızı su ile iyice çalkalayınız ve çalkaladıktan sonra 
ağzınızdaki suyu tükürünüz. Bunu yapmak, ağzınızda  mantar enfeksiyonu (pamukçuk) 
gelişmesi riskini azaltır.  
 
AEROHİT’i doktorunuzun talimatlarına göre, düzenli olarak kullanmanız önemlidir. Eğer ne 
kadar süre AEROHİT kullanacağınız hakkında sorularınız varsa, doktorunuza ya da 
eczacınıza danışınız.  
 
Kullanıma ilişkin detaylı bilgi kullanma talimatında mevcuttur.  İnhalasyon cihazının doğru 
kullanımı için aşağıda verilen kuralları dikkatle izleyiniz.  
 
İnhalasyon cihazı kullanım talimatları  
KAPALI  
İnhalasyon  cihazı kutusundan çıkardığınızda kapalı durumda olacaktır.  
 
 
AÇIK  
Kullanılmamış bir inhalasyon cihazı içinde ayrı ayrı korunmuş olarak toz halde 60 dozluk ilaç 
bulunur. Doz göstergesi, inhalasyon cihazı içinde kaç doz ilaç kaldığını gösterir.  
 
 
Her doz tam olarak ölçülmüş olup hijyenik şartlara uygun olarak korunmaktadır. Bakıma veya 
yeniden doldurmaya gerek yoktur.  
 
İnhalasyon cihazının üst kısmındaki doz göstergesi kaç doz kaldığını gösterir. İnhalasyon 
cihazını kullanmak kolaydır. İlacı alacağınız zam an yapacaklarınız aşağıdaki üç basamakta 
gösterilmiştir.  
1. Açma  
2. İçine çekme  
3. Kapatma  
 
AEROHİT İnhalasyon Cihazı Nasıl Çalışır?  
Dış kapak itilince ağızlık içinde küçük bir delik açılır ve bir dozluk ilaç inhale edilmek için 
hazırdır. İnhalasyon cihazı kapatılı nca dış kapak ilk pozisyonuna döner ve bir sonraki 
6 
 kullanım için hazır hale gelir. Dış ka pak, kullanılmadığı zamanlarda i nhalasyon cihazını 
korur.  
 
1. Açma -İnhalasyon cihazını nasıl kullanmalısınız?  
İnhalasyon cihazını açmak ve inhalasyon  için hazır hale getirmek için dış kapağı itmeniz 
yeterli olacaktır.  İnhalasyon cihazının ağızlığı size dönük olacak şekilde tutunuz. İnhalasyon 
cihazı artık kullanıma hazırdır. Dış kapağın her açılışında inhalasyon için bir doz hazır hale 
gelir. Bu doz gö stergesinde görülür. İlacı ziyan etmemek için dış kapak ile oynamayınız.  
 
2. İçine çekme  
 İlacı içinize çekmeden önce bu bölümü dikkatli bir şekilde okuyunuz.  
 İnhalasyon cihazını ağzınızdan uzak tutunuz. Nefesinizi rahatça yapabileceğiniz kadar 
dışarı veriniz.  
Unutmayınız, asla inhalasyon cihazının içine nefes vermeyiniz.  
 Ağızlığı dudaklarınıza yaslayınız. Uzun ve derin nefes alınız, nefesi burnunuzdan değil, 
İnhalasyon cihazının içinden alınız.  
 İnhalasyon cihazını ağzınızdan uzaklaştırınız.  
 10 saniye veya raha tça tutabildiğiniz kadar uzun bir süre nefesinizi tutunuz.  
 Yavaşça nefes veriniz.  
 
3. Kapatma  
 İnhalasyon cihazını kapatmak için dış kapağı ilk pozisyonuna kaydırmanız yeterlidir.  
 İnhalasyon cihazı yeniden kullanıma hazır hale gelmiştir.  
 
Eğer iki inhalasyon  almanız tavsiye edildiyse 1’den 3’e kadar olan basamakları tekrar 
etmelisiniz.  
 
UNUTMAYINIZ!  
İnhalasyon cihazını kuru tutunuz.  
Kullanılmadığı zaman kapalı tutunuz.  
İnhalasyon cihazının içine asla nefes vermeyiniz.  
Dış kapağı ilacı almaya hazır olduğunuzda  açınız.  
Söylenen dozdan daha fazla almayınız.  
 
Değişik yaş grupları:  
Çocuklarda kullanımı:  
Astım tedavisinde:  
4 yaş ve üzeri çocuklar: Günde 2 kez 50  - 200 mikrogram . 
4 yaşından küçük çocuklar: 4 yaşından küçük çocuklarda AEROHİT kullanımı tavsiye 
edilmem ektedir.  
 
Yaşlılarda kullanım ı: 
Yaşlılarda doz ayarlaması gerekli değildir.  7 
  
Özel kullanım durumları:  
Böbrek/Karaciğer yetmezliği:  
Karaciğer ve böbrek bozukluğunda doz ayarlaması gerekli değildir.  
 
Eğer AEROHİT ’in etkisinin çok güçlü veya zayıf olduğuna dair bir izleminiz var ise 
doktorunuz  veya eczacınız ile konuşunuz.  
 
Kullanmanız gerekenden daha fazla AEROHİT  kullandıysanız  
AEROHİT ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
AEROHİT ’i kullanmayı unutursanız  
Doktorunuz atlanan dozun ne zaman uygulanacağına karar verecektir.  
 
Unutulan dozları dengelemek için çift doz almayınız.  
 
AEROHİT  ile tedavi sonlandırıldığında oluşabilecek etkiler  
AEROHİT  tedavisi yavaş yavaş azaltılmalı ve doktor gözetimi olmadan aniden 
kesilmemelidir.  
 
4. Olası yan etkiler nelerdir?  
Tüm ilaçlar gibi AEROHİT ’in içeriğinde bulunan maddelere duyarlı olan kişilerde yan etkiler 
olabilir.  
 
Eğer aşağıdakilerden biri olursa, AEROHİT ’i kullanmayı durduru nuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar  - Ciltte alerji (aşırı duyarlılık reaksiyonları), yüz ve boğazda şişme 
(anjiyoödem), solunum belirtileri (nefes darlığı (dispne ) ve/veya bronşların daralması 
(bronkospazm ) ve ani alerjik tepkiler (anafilaktik reaksiyonlar ). 
 
Diğer yan etkiler  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  :10 hastanın en az birinde görülebilir.  
Yaygın  :10 ha stanın birinden az, faka t 100 hastanın birinden fazla görülebilir.  
Yaygın olmayan  :100 hastanın birinden az, fakat 1 .000 has tanın birinden fazla  görülebilir.  
Seyrek  :1.000 hastanın birinden az görülebilir.  
Çok seyrek  :10.000 hastanın birinden az görülebil ir. 
Bilinmiyor  :Eldeki verilerden hareketle tahmin edilemiyor.  
 
Çok yaygın  
 Ağızda ve boğazda pamukçuk (kandidiyazis)* . 
 
 8 
 Yaygın  
 Ses kısıklığı*  
 Ciltte çürük (kontüzyon)  
 KOAH’lı hastalarda pnömoni ( akciğerlerde enfeksiyon)  
AEROHİT kullanırken aşağıdaki belirtilerden birisini yaşarsanız hekiminize bildiriniz.  Bu 
belirtiler akciger enfeksiyonu belirtileri olabilir:  
 Ateş veya titreme  
 Mukus üretiminde artış, mukus renginde değişiklik  
 Artmış öksürük veya nefes alma güçlüğünde artış 
 
Çok seyrek  
 Sırtta kambura benzer yağ birikimi, yüzde yuvarlaklaşma, aşırı kıllanma ve özellikle bel ve 
leğen kemiklerinde kemik erimesi belirtileri ile görülen bir hastalık (Cushing sendromu), 
Cushing sendromunda görülenlere benzer özellikler (Cush ingoid özellikler), böbreküstü 
bezi baskılanması (adrenal süpresyon), büyümede gecikme, kemik mineral yoğunluğunda 
azalma, göze perde inmesi (katarakt), göz içi basıncının artması (glokom),  
 Kan şeker düzeylerinde artış (hiperglisemi)** , 
 Endişe (anksiyete),  uyku bozuklukları, aşırı ve yoğun etkinlik ya da hareketlilikte olma 
durumu (hiperaktivite) ve uyaranlara karşı aşırı duyarlı olma durumu (irritabilite) dahil 
davranış değişiklikleri (genelde çocuklarda),  
 Tek bir akciğerde hava yollarının geçici olarak da ralması (paradoksal bronkospazm),  
 Hazımsızlık (dispepsi),  
 Eklem ağrısı (artralji).  
 
Bilinmeyen  
 Ruhsal çöküntü (depresyon), saldırganlık (agresyon) (çoğunlukla çocuklarda) . 
 
* AEROHİT ’in kullanımını takiben ağzın su ile çalkalanması ses kısıklığı ve pamukç uk 
oluşumunu gidermek için yararlı olabilir.  
** Çok nadir durumlarda kan şekerinizin miktarında artış (hiperglisemi) olabilir. Eğer şeker 
hastalığınız varsa kan şekeri seviyenizin daha sık izlenmesi ve genel şeker hastalığı 
tedavisinde olası bir ayarlama y apılması gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana ge lmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türki ye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 9 
 5. AEROHİT ’in saklanması  
AEROHİT ’i çocukların göremeyeceği, erişemeyeceği yerlerde ve ambalajında saklayınız.  
 
25 ºC  altındaki oda sıcaklığında ve kuru yerde saklayınız.  
  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra AEROHİT ’i kullanmayınız.  
 
Eğer üründe ve/veya ambalajında bozukluklar fark ederseniz, AEROHİT ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:   Celtis  İlaç San. ve Tic. A.Ş.  
Esenler / İSTANBUL  
Telefon: 0 850 201 23 23  
Faks: 0 212 481 61 11  
e-mail: info@celtisilac.com.tr  
 
Üretim yeri  :  Neutec İlaç San. Tic. A.Ş.  
1.OSB. 1. Yol No:3 Adapazarı / SAKARYA  
 
Bu kullanma talimatı tarihinde onaylanmıştır.  