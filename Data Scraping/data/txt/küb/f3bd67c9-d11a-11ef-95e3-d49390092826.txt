KISA ÜRÜN BİLGİSİ
1. BEŞERİ TIBBİ ÜRÜNÜN ADI
Calcitron 1 mcg/ml I.V. enjeksiyonluk çözelti içeren ampul
2. KALİTATİF VE KANTİTATİF BİLEŞİM
Etkin madde:
1 ampul (1 ml) içinde: Kalsitriol.......... 1 mcg
Yardımcı maddeler:
Sodyum klorür ................................... 1.5 mg
Sodyum askorbat ............................... 10 mg
Sodyum dihidrojen fosfat dihidrat… 2.03 mg
Disodyum hidrojen fosfat dihidrat… 9.53 mg
Disodyum edetat dihidrat ................... 1.1 mg
Yardımcı maddeler için 6.1'e bakınız.
3. FARMASÖTİK FORM
Enjeksiyonluk ampul
4. KLİNİK ÖZELLİKLER
4.1 Terapötik endikasyonlar
CALCİTRON kronik renal diyalize giren hastalardaki hipokalseminin tedavisinde kullanılır.
Yükselmiş olan paratiroid hormon düzeylerini belirgin biçimde düşürdüğü gösterilmiştir.
PTH'daki azalmanın renal osteodistrofi'de iyileşmeyle sonuçlandığı gösterilmiştir.
4.2 Pozoloji ve uygulama şekli
Pozoloji:
CALCİTRON’un optimal dozu her hasta için dikkatle belirlenmelidir.
CALCİTRON tedavisinin etkinliği her hastanın yeterli ve uygun miktarda günlük kalsiyum
aldığı varsayımına dayandırılmaktadır. Kalsiyumun yetişkinlerdeki günlük gereksinimi 800
mg'dır. Her hastanın günlük yeterli kalsiyum alımını garantilemek için hekim ya kalsiyum
destek preparatı vermeli ya da hastaya uygun diyet önerilmelidir.
1/12Kalsitriol'ün genellikle önerilen başlangıç dozu hipokalseminin ve/veya sekonder
hiperparatiroidizmin şiddetine bağlı olarak haftada üç kere, yaklaşık gün aşırı uygulanan 1.0 µg
(0.02 µg /kg) ile 2 µg'dır. Haftada üç kere 0.5 µg gibi küçük dozlar ve 4.0 µg gibi yüksek dozlar
da başlangıç dozu olarak kullanılmıştır. Kalsitriol, intravenöz yol ile bolus şeklinde
uygulanabilir. Eğer hastalığın biyokimyasal parametrelerinde ve klinik belirtilerinde tatmin
edici bir tepki görülmezse, doz iki -dört haftalık aralıklarla 0.5 - 1.0 µg arttırılabilir.
0.25 µg 'den 2.0 µg'ye kadar basamaklı olarak arttırılan dozlar kullanılmıştır ve haftada üç kez
8 µg'a kadar olan maksimal dozlar bildirilmiştir.
Uygulama sıklığı ve süresi
Bu titrasyon döneminde haftada en az iki kez serum kalsiyum ve fosfor düzeyleri belirlenmeli
ve hiperkalsemi veya serum kalsiyum-fosfat çarpımı 70'ten yüksek bulunursa, bu parametreler
normale dönünceye kadar ilaç derhal kesilmelidir.
Daha sonra kalsitriol, daha düşük bir dozla tekrar başlatılmalıdır. Tedaviye yanıt olarak PTH
düzeyleri azalırken, dozun da azaltılması gerekebilir. Böylelikle, basamaklı doz artışları
bireylere göre uyarlanmalı ve PTH, serum kalsiyum ve fosfor düzeyleriyle orantılı olmalıdır.
Doz titrasyonu için tavsiye edilen yaklaşım aşağıda verilmektedir:
PTH Düzeyleri Kalsitriol Dozu
Aynı veya artmış Artırılır
< % 30 azalma Artırılır
> % 30, < % 60 azalma Aynı dozda sürdürülür
> % 60 azalma Azaltılır
Normal aralığın 1.5 -3 katı Aynı dozda sürdürülür
Barbitürat veya antikonvülsan alan hastalar için daha yüksek dozlarda CALCİTRON gerekli
olabilir. Çünkü barbitürat veya antikonvülsanlar, CALCİTRON’un etkilerini azaltabilir.
Kortikosterodler ile CALCİTRON'un etkileri önlenebilir.
Uygulamadan önce ürün, partikül içeriği ve renk değişimi açısından incelenmelidir. Kalsitriolün
kendisi renksiz, billursu bir bileşik olmasına karşın CALCİTRON'a bir antioksidan olarak
eklenen sodum askorbat beyaz veya çok soluk sarı renktedir ve oksijen ile kombine olduğunda
sarı renk alabilir.
Uygulama şekli
CALCİTRON sadece intravenöz olarak uygulanmalıdır.
CALCİTRON plastik bir 1 ml tüberkülin şırıngasına çekilmeli ve diyalizin sonunda intravenöz
olarak bolus dozunda uygulanmalıdır. Hemodiyalizin sonunda kateterden uygulanabilir.
Ampuller tek dozluktur. Kullanılmayan kısmı atılmalıdır.
2/12Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer yetmezliği olan hastalarda farmakokinetik çalışma gerçekleştirilmemiştir.
Böbrek yetmezliği olan hastalarda doz, PTH, kalsiyum ve fosfor düzeylerine göre bireysel olarak
düzenlenmelidir (Bkz. Uygulama sıklığı ve süresi).
Pediyatrik popülasyon:
CALCİTRON'un çocuklardaki güvenilirlik ve etkinliği henüz belirlenmemiştir. Pediyatrik
hastalardaki kalsitriol kullanımı üzerine sınırlı veri bulunmaktadır (bkz. Bölüm 5.1).
Geriyatrik popülasyon:
Kalsitriol ile yapılan klinik çalışmalarda, genç deneklere göre daha farklı yanıt verip
vermediklerini belirlemek amacıyla yeterli sayıda 65 yaş ve üstü denek yer almamıştır.
Bildirilen diğer klinik deneyimlerde yaşlı ve genç hastaların yanıtları arasında herhangi bir fark
tanımlanmamıştır. Genel olarak yaşlı hastalarda doz seçimi; hepatik, renal veya kardiyak
fonksiyon azalmasının ve eşzamanlı başka hastalık ya da başka ilaç tedavilerinin daha sık olduğu
göz önüne alınarak dikkatle yapılmalı, genellikle dozaj aralığının alt sınırından başlanmalıdır.
4.3 Kontrendikasyonlar
- CALCİTRON, kalsitriol veya ilaçta bulunan diğer maddelere karşı, daha önceden aşırı
duyarlılığı olan hastalarda kontrendikedir.
- CALCİTRON hiperkalsemili hastalara veya vitamin D toksisitesi belirtileri bulunan
hastalara verilmemelidir.
4.4 Özel kullanım uyarıları ve önlemleri
Kalsitriol, vitamin D'nin mevcut en güçlü metaboliti olduğu için, tedavi sırasında vitamin D ve
türevleri kullanılmamalıdır.
Kalsitriolün aşırı dozu, hiperkalsemi ve bazı durumlarda hiperkalsiüriye yol açar; bu nedenle,
tedavinin erken dönemlerinde doz ayarlaması sırasında, serum kalsiyum ve fosfor düzeyleri
haftada en az iki kez belirlenmelidir. Hiperkalsemi gelişirse, ilaç derhal kesilmelidir.
Dijital tedavisi gören hastalara kalsitriol dikkatle verilmelidir, çünkü bu hastalarda
hiperkalsemi kardiyak aritmilere neden olabilir.
PTH düzeyleri anormal düzeylere baskılanırsa adinamik kemik hastalığı gelişebilir. Eğer diğer
nedenlerden (diagnostik) dolayı biopsi yapılamıyorsa, kemik döngü oranını göstermek için
PTH düzeyleri kullanılabilir. Eğer kalsitriol uygulanan hastalarda PTH düzeyleri önerilen hedef
aralığın (normal üst limitin 1.5-3 katı) altına düşerse kalsitriol dozu azaltılmalı veya tedaviye
son verilmelidir. Kalsitriol tedavisinin kesilmesi geri tepme etkisi ile sonuçlanabilir dolayısıyla
idame dozuna ulaşana kadar uygun bir doz azaltma titrasyonu önerilir.
Yüksek fosfor seviyeleri ile seyreden ve diyalize giren hastalarda uygun serum fosfat
3/12bağlayıcıları kullanılmalıdır. İstisnai durumlar dışında, alüminyum içeren fosfat bağlayıcıları
kullanılmamalıdır.
Vitamin D analogları ile birlikte kalsiyum kaynaklı fosfat bağlayıcı alırken hiperkalsemi gelişen
hastalarda az miktarda kalsiyum içeren diyaliz sıvıları yardımcı olabilir.
Vitamin D'nin herhangi bir formunun doz aşımı tehlikelidir (bkz. Bölüm 4.9).
Vitamin D ve metabolitlerinin doz aşımına bağlı progresif hiperkalsemi acil tedavi
gerektirecek kadar şiddetli olabilir. Kronik hiperkalsemi, genel vasküler kalsifikasyon,
nefrokalsinoz ve diğer yumuşak doku kalsifikasyonuna yol açabilir. Serum kalsiyum fosfat
çarpımının (Ca x P) 70 mg2/dL2’yi aşmasına izin verilmemelidir. Bu durumun erken tespiti
için şüpheli anatomik bölgelerin radyografik değerlendirmesi yararlı olabilir.
Cerrahi operasyon geçiren imobilize hasta esasen hiperkalsemi riskine açıktır.
Normal renal fonksiyonlara sahip CALSİTRON alan hastalar dehidrasyondan kaçınmalıdır.
Kalsitriol, serum inorganik fosfat seviyesini yükseltir. Bu durum hipofosfatemiye sahip
hastalarda istenmesine karşın, ektopik kalsifikasyon sebebiyle renal yetmezliği olan hastalarda
dikkatli olunmalıdır. Böyle durumlarda, plazma fosfat seviyesi oral yolla uygulanan uygun
fosfat bağlayıcı ajan veya düşük fosfat diyeti ile normal düzeyde (2-5 mg/100ml veya
0,65,1,62 mmol/l) tutulmalıdır.
Ergokalsiferol’den (vitamin D2) kalsitriole geçiş durumunda, kandaki ergokalsiferol
seviyesinin başlangıç değerine ulaşması bir kaç ay sürebilir (Bkz. Bölüm 4.9).
CALSİTRON ile tedavi edilen Vitamin D dirençli kemik hastalığına sahip hastalar (ailesel
hipofosfatemi), oral fosfat tedavilerine devam etmelidir.
Hasta için bilgi:
Hasta ve ailesi, diyet ve ek kalsiyum alımı konusundaki uyarılara uymak ve magnezyum içeren
antiasitler dahil olmak üzere doktor tarafından onaylanmamış, reçetesiz satılan ilaçları
kullanmamak konusunda bilgilendirilmelidir. Hastalar, ayrıca, hiperkalsemi semptomları
konusunda da bilgilendirilmelidir (bkz. Bölüm 4.8).
Laboratuar testleri:
Serum kalsiyum, fosfor, magnezyum ve alkali fosfataz düzeyleri ile 24 saatlik üriner kalsiyum
ve fosfor düzeyleri periyodik olarak kontrol edilmelidir. Uygulamanın başlangıç döneminde
serum kalsiyum ve fosfor düzeyleri daha sık (haftada iki kez) ölçülmelidir.
OSTRİOL her dozunda 1 mmol (23 mg)’den daha az sodyum ihtiva eder; yani esasında “sodyum
içermez”.
4.5 Diğer tıbbi ürünler ile etkileşimler ve diğer etkileşim şekilleri
Kalsitriol halihazırda mevcut en etkili vitamin D metaboliti olduğu için, hipervitaminozis D
gelişmesinden kaçınmak amacıyla kalsitriol ile tedavi sırasında başka vitamin D preparatları
reçetelenmemelidir.
Magnezyum içeren antiasitler ve CALCİTRON birlikte kullanılmamalıdır, çünkü böyle bir
kullanım hipermagnezemi gelişimine yol açabilir.
4/12Vitamin D analogları ve kardiyak glikozitlerle birlikte kullanımı kardiyak aritmilerle
sonuçlanabilir.
Kolestiramin ve kolestipol kalsitriol'ün absorpsiyonunu/etkisini azaltır.
Barbitürat ya da antikonvülsan almakta olan hastalarda vitamin D'nin etkileri azalabilir.
Kortikosteroidler vitamin D analoglarının etkilerini engelleyebilirler.
Tiazid diüretikleri ile birlikte kullanıldığında hiperkalsemi riski artar.
Magnezyum içerikli antiasitler ile birlikte kullanıldığında hipermagnezemi riski artar.
Özel popülasyonlara ilişkin ek bilgiler:
Etkileşim açısından özel popülasyonlara ilişkin veri bulunmamaktadır.
Pediyatrik popülasyon:
Etkileşim açısından pediyatrik popülasyona ilişkin veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
CALCİTRON'un çocuk doğurma potansiyeli bulunan kadınlarda kullanımında doğum kontrolüne
ilişkin yeterli veri mevcut değildir. Preklinik çalışmalarda, oral kalsitriolün üreme üzerine etkisi
raporlanmamıştır. CALCİTRON ile doğum kontrol gereksinimi üzerine herhangi bir veri mevcut
değildir.
Gebelik dönemi
Hayvanlar üzerinde yapılan çalışmalar gebelik/ve-veya/embriyonal/fetal gelişim/veveya/
doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir. CALCİTRON gerekli olmadıkça gebelik
döneminde kullanılmamalıdır.
Gebe kadınlarda yeterli ve iyi kontrollü çalışmalar yoktur. CALCİTRON gebelikte sadece,
potansiyel yararları fetus üzerindeki potansiyel risklerinden fazlaysa kullanılmalıdır.
İnsan için önerilen dozun 4 ve 15 katı kalsitriol, tavşanlara oral yoldan verildiğinde, teratojenik
olacağı rapor edilmiştir. Bu dozlarda 15 fetüsten 3 yavru dış ve iskelet anomalileri göstermiştir.
Bununla birlikte, kontrollerle kıyaslandığında diğer 23 yavru (156 fetüs) belirgin anomaliler
göstermemiştir.
Sıçanlarda 0,45 mcg/kg’a kadar oral dozlarda yapılan teratoloji çalışmaları, teratojenik potansiyeli
olduğunu göstermemiştir.
Laktasyon dönemi
5/12Bu ilacın insan sütüne geçip geçmediği bilinmemektedir. Birçok ilaç insan sütüne geçtiğinden
ve süt çocuklarında kalsitriolün ciddi advers etkileri bulunabileceğinden, anne için ilacın
önemi de göz önüne alınarak ilaç ya da emzirmeden hangisinin kesileceğine karar verilmelidir.
Üreme yeteneği/Fertilite
Oral kalsitriol kullanımına bağlı olarak fertilitede belirgin bir etki bildirilmemiştir.
4.7 Araç ve makine kullanımı üzerindeki etkiler
Bilinen bir etkisi yoktur.
4.8 İstenmeyen etkiler
Nadiren, anaflaksi ve enjeksiyon bölgesinde lokal kızarıklık dahil aşırı duyarlılık olguları
rapor edilmiştir.
Enjeksiyon bölgesinde, bazen, hafif bir ağrı gözlenmiştir.
CALCİTRON'un (enjeksiyonluk kalsitriol) advers etkileri, genelde, aşırı vitamin D alımında
oluşan etkilere benzer. Hiperkalsemiyle bağlantılı vitamin D entoksikasyonunun erken ve geç
semptom ve belirtileri şunlardır:
Erken:
Asteni, baş ağrısı, uyku hali, bulantı, kusma, ağız kuruluğu, konstipasyon, miyalji, kemik
ağrısı, disguzi, iştah azlığı, abdominal ağrı ve dispne. Kalsitriol klinik araştırmalarında
bildirilen bu olayların sıklığı, aşağıdaki Advers İlaç Reaksiyonları tablosunda sıralanmaktadır.
Geç:
Poliüri, polidipsi, anoreksi, kilo kaybı, noktüri, konjonktivit (kalsifik), pankreatit, fotofobi,
rinore, pruritus, hipertermi, libido azalması, BUN artışı, albüminleri, hiperkolesterolemi,
SGOT ve SGPT artışları, ektopik kalsifikasyon, hipertansiyon, kardiyak aritmiler ve nadiren
belirgin psikoz, hipermagnezemi. Kalsitriol klinik araştırmalarında bildirilen bu olayların
sıklığı, aşağıdaki Advers İlaç Reaksiyonları tablosunda sıralanmaktadır.
Tablo 1. Kalsitriol Klinik Araştırmalarındaki Hastalarda Oluşan Advers İlaç
Reaksiyonlarının Özeti
Sistem Organ Çok Yaygın Yaygın olmayan Bilinmeyen
Sınıfı yaygın (≥1/100 ila (≥1/1.000 ila (eldeki verilerden
(≥1/10) <1/10) <1/100) hareketle tahmin
edilemiyor)
Enfeksiyonlar İdrar yolu
ve enfeksiyonu
enfestasyonlar
Bağışıklık Hipersensitivite
sistemi
hastalıkları
Metabolizma İştah azalması Polidipsi
ve beslenme Dehidrasyon Hiperkolesterolemi
hastalıkları Hipermagnezemi
6/12Psikiyatrik Libido azalması
hastalıklar Apati
Psikoz
Sinir sistemi Baş Uyku Disguzi
hastalıkları ağrısı hali/somnolans
Parestezi
Göz hastalıkları Konjoktivada
birikme
Fotofobi
Kardiyak Kardiyak aritmi
hastalıkları
Vasküler Hipertansiyon
hastalıklar
Solunum, Rinore
göğüs
ve mediastinal
hastalıklar
Gastrointestinal Mide bulantısı Pankreatit
hastalıklar Kusma
Ağız kuruluğu
Kabızlık
Karın ağrısı
Dispepsi
Deri ve deri altı Prurit
doku
hastalıkları
Kas - iskelet, Miyalji Kemik ağrısı
bağ Kas zayıflığı
doku ve kemik
hastalıkları
Böbrek ve idrar Poliüri
yolu Noktüri
hastalıkları Albuminüri
Genel ve Ağrı Enjeksiyon Enjeksiyon
uygulama yerinde ağrı yerinde reaksiyon
bölgesine Asteni Kalsinoz
ilişkin
hastalıklar
Araştırmalar Kilo kaybı Kan üresinin
Aspartat artması
aminotransferazın Alanin
artması aminotransferazın
artması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
7/124.9 Doz aşımı ve tedavisi
Hastalara günlük ihtiyaçlarından fazla CALCİTRON uygulanması hiperkalsemi,
hiperkalsiüri ve hiperfosfatemiye yol açabilir. CALCİTRON’un terapötik dozlarıyla birlikte
yüksek miktarda kalsiyum ve fosfat alımı da benzer anomalilere yol açabilir.
Hemodiyaliz hastalarında hiperkalsemi ve doz aşımının tedavisi:
Hiperkalseminin (normal aralık üst sınırının 1mg/dl'den daha çok aşılması) genel tedavisinde
CALCİTRON uygulaması hemen kesilir, düşük kalsiyumlu diyete başlanır ve kalsiyum
destek preparatları kesilir. Diyalizat çözeltisindeki kalsiyum konsantrasyonunun azaltılması
gündeme getirilebilir. Normokalsemiye erişinceye kadar serum kalsiyum düzeyleri her gün
ölçülmelidir. Hiperkalsemi genellikle iki-yedi gün içinde ortadan kalkar. Serum kalsiyum
düzeyleri normal sınırları içine çekildiğinde CALCİTRON, önceki tedavidekinden 0.5 µg
daha düşük bir dozda yeniden uygulanabilir. Doz titrasyonları sırasında serum kalsiyum
düzeyleri haftada en az iki kez ölçülmelidir.
Devamlı ve belirgin bir şekilde yükselen serum kalsiyum seviyeleri kalsiyum içermeyen
diyalizatlı diyaliz ile düzeltilebilir.
Kazaen oluşan kalsitriol enjeksiyonu doz aşımının tedavisi:
CALCİTRON'un kazaen oluşan akut doz aşımının tedavisi genel destek önlemlerinden
oluşmalıdır. Seri şeklinde serum elektrolit (özellikle kalsiyum) ölçümleri yapılmalı, üriner
kalsiyum atılım hızı ve hiperkalsemiye bağlı elektrokardiyografik anormallikler
belirlenmelidir. Digital glikozitleri alan hastalarda bu izleme kritik önem taşır. Kazaen doz
aşımlarında kalsiyum destek preparatlarının kesilmesi ve düşük kalsiyumlu diyetlere
başlanması gerekir. Kalsitriolün farmakolojik etkisinin sadece 3-5 gün olmasından dolayı
daha fazla ölçüm büyük ihtimalle gerekli değildir. Eğer yüksek serum kalsiyum düzeyleri
inatçı olursa, hastada altta yatan tabloya bağlı olarak, gündeme getirilebilecek çeşitli
terapötik alternatifler vardır. Literatürde açıklanan tedavi yaklaşımları forse tuz diürezi,
kalsiyumsuz bir diyalizat ile hemodiyaliz, periton diyalizi ve bisfosfonatlar, mitramisin,
kalsitonin, kortikosteroidler (glukokortikoidler) ve galyum nitrat gibi ilaçların kullanımını
içermektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Vitamin D analoğu
ATC kodu: A11CC04
Kalsitriol, vitamin D 'ün (kolekalsiferol) aktif formudur. İnsanda vitamin D'nin doğal ya da
3
endojen olarak üretilmesi, esas olarak, deride 7-dehidrokolesterol'ün vitamin D 'e
3
dönüştürülmesi için gerekli ultraviyole ışınlarına bağlıdır. Vitamin D 'ün hedef dokularda
3
tamamen aktif hale geçmeden önce karaciğerde ve böbrekte metabolik olarak aktive edilmesi
gereklidir. Başlangıçtaki değişim karaciğerde bulunan vitamin D -25-hidroksilaz enzimiyle
3
katalize edilir ve bu reaksiyonun ürünü 25-(OH)D 'tür (kalsifediol). Bu madde böbrek
3
dokusunun mitokondrilerinde hidroksilasyona uğrar ve bu reaksiyon, renal
25-hidroksivitamin D -1-alfa-hidroksilaz enzimiyle aktive edilerek, vitamin D 'ün aktif formu
3 3
olan 1α,25-(OH) D (kalsitriol) oluşturulur.
2 3
8/12Barsak, kemik, böbrek ve paratiroid bez kalsitriolün etkinlik gösterdiği bilinen yerlerdir.
Kalsitriol, barsaklarda kalsiyum transportunu uyarmada vitamin D 'ün bilinen en etkin
3
formudur. Akut üremik sıçanlarda, kalsitriolün barsaklarda kalsiyum emilimini uyardığı
gösterilmiştir. Kemiklerde kalsitriol, paratiroid hormon ile birlikte kalsiyum rezorpsiyonunu
uyarır ve böbreklerde, kalsitriol kalsiyumun tubuler reabsorpsiyonunu artırır. İn-vitro ve in-
vivo çalışmalarda kalsitriol'ün, PTH sentez ve salgılanmasını doğrudan baskıladığı
gösterilmiştir. Böbreğin, öncül maddeleri aktif bileşen kalsitriol'e yeterli biçimde
dönüştürememesinden dolayı üremik hastalarda vitamin D'ye dirençli durum oluşabilir.
Çocuklardaki Klinik Çalışmalar:
Kalsitriolün güvenlik ve etkililiği, hemodiyalizdeki son evre böbrek hastalığı olan 2-18
yaşındaki 47 pediatrik hastanın 12 haftalık, randomize, çift-kör, plasebo kontrollü çalışmasında
incelenmiştir. Kalsitriol alan en genç hasta 9 yaşındadır. Kalsitriolün başlangıç dozu bazal intakt
PTH (iPTH) seviyelerine (<500 pg/ml, 500-1000 pg/ml, >1000 pg/ml) dayanarak haftada üç kez
sırasıyla 0.5 µg, 1.0 µg veya 1.5 µg'dır. Kalsitriol dozu serum iPTH, kalsiyum ve Ca x P
seviyelerine göre 0.25 µg'lık doz ile basamaklı arttırılarak ayarlanmıştır. 13-18 yaşındaki
grubun primer etkinlik analizinde, plasebo alanların %16'sı (19 kişiden 3'ü) ile karşılaştırıldığında
kalsitriol alanların % 44'ünün (16 kişinin 7'si) bazal iPTH'dan iki ardışık %30'luk düşüşü
olmuştur (tedavi grupları arasında %28 fark). Fakat bu farklılık istatistiksel olarak anlamlı
değildi. 2-12 yaş grubunda yetersiz hasta sayısı nedeniyle istatistiksel analiz yapılmazken,
kalsitriol hastalarının %80'i (5 kişiden 4'ü) ve plasebo hastalarının %29'u (7 kişiden 2'si) bu
primer etkinlik sonlanım noktasına ulaşmıştır (tedavi grupları arasında %51 fark). 13-18 yaş
grubunda kalsitriol ile tedavi edilenlerden biri geçici hiperkalsemi (>11.0 mg/dl) yaşamıştır.
5.2 Farmakokinetik özellikler
Genel özellikler
Kalsitriol insanlarda doğal olarak bulunan renksiz, kristalize bir bileşiktir. Organik
çözücülerde çözünür, suda göreceli olarak çözünmez. CALCİTRON (enjeksiyonluk kalsitriol)
sentetik olarak üretilmiş kalsitrioldür ve intravenöz enjeksiyon yoluyla kullanılan steril,
izotonik, berrak, sulu bir çözeltidir.
Emilim:
Kalsitriol bolus enjeksiyon şeklinde uygulandığında, kanda hızla etkin düzeye gelir.
Dağılım:
Vitamin D metabolitlerinin kanda spesifik plazma proteinlerine bağlanarak taşındığı
bilinmektedir. Uygulanan kalsitriol dozunun farmakolojik etkinliği yaklaşık 3-5 gün süreyle
devam eder.
Biyotransformasyon:
Kalsitriole ilişkin iki metabolik yol belirlenmiştir; 1,24,25-(OH) D ve kalsitroik asite
3 3
dönüşüm.
Eliminasyon:
Enjeksiyonluk kalsitriolün elimimasyon yarılanma ömrü insanlarda belirlenmemiştir.
9/12Doğrusallık/Doğrusal olmayan durum:
Doğrusal bir farmakokinetik gösterir.
5.3 Klinik öncesi güvenlilik verileri
Toksikoloji
Akut toksisite
Kalsitriolün akut toksisitesi değişik veriliş yollarıyla fare ve sıçanlara uygulanarak
incelenmiştir. Letal dozlar Tablo 2’de gösterilmiştir:
Tablo 2. Fare ve Sıçanlarda Kalsitriolün Akut Toksisitesi Median Letal Dozlar
Türler Veriliş yolu LD mcg/kg
50
Fare IP 1900
PO 1350
SC 145
Sıçan SC 66
Toksisitenin primer belirtileri azalmış lakrimasyon, ataksi, vücut ısısının düşmesi ve uyku
halidir.
Kalsitriolun farelerdeki akut toksisite çalışmaları her bir vücut ağırlığının kg’ı için 1350
mcg’lık bir oral öldürücü dozu belirtmişlerdir. Subkutan yolla uygulamada farelerdeki ve
sıçanlardaki öldürücü dozlar, sırası ile 145 ve 66 mcg /kg idi ve bu durum parenteral yolla
uygulamadaki akut toksisitenin daha yüksek bir derecesini doğrulamaktaydı. Bu değerler, 0,25
mcg ile 2 mcg arasındaki olağan klinik dozdan birkaç mertebe daha yüksektir.
Subakut Toksisite
6 aya kadar süren sıçanlardaki ve köpeklerdeki toksisite çalışmaları, kalsitriolun birincil advers
etkilerinin öncelikle uzamış hiperkalsemi ile ilgili olduğunu belirtmişlerdir. 0,02 ile 0,03
mcg/kg/gün arasında bir oral dozdaki kalsitriol, hiçbir advers etkiye neden olmamıştır veya
minimum advers etki yapmıştır.
Özel çalışmalar
Ven iritasyon çalışması
Önerilen maksimum dozun 10 katı olan 5 µg/kg kalsitriol tavşanın kulak venine i.v. olarak
verilmiştir. Kalsitriolün venleri irite etmediği bulunmuştur.
Üreme çalışmaları
Sıçanlardaki reprodüktif toksisite çalışmaları, 0,30 mcg/kg/gün’e kadar olan oral dozların
üremeyi veya postnatal fetal gelişimini advers olarak etkilemediğini göstermişlerdir.
Tavşanlarda, 0,8 mcg/kg/gün ve 0,30 mcg/kg/gün oral dozlarında her gruptan bir batında
10/12doğan yavrularda çoklu fetal anomalileri gözlenmiştir, ancak 0,02 mcg/kg/gün dozunda bunlar
gözlenmemiştir. Anomali gösteren batın yavrularının veya fetüslerin sayısında düşük bir
insidans mevcutken, bu bulguların kalsitriol uygulaması sebebi ile meydana gelme olasılığı
göz ardı edilememekteydi.
Mutajenite
Kalstiriolün karsinojenik potansiyelini değerlendirmek için uzun süreli hayvan çalışmaları
yapılmamıştır. Ames metoduna göre mutajenite bulgusuna rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Polisorbat 20
Sodyum klorür
Sodyum askorbat
Sodyum dihidrojen fosfat dihidrat
Disodyum hidrojen fosfat dihidrat
Disodyum edetat dihidrat
Enjeksiyonluk su
6.2 Geçimsizlikler
Kalsitriolün PVC kaplarda ve setlerde adsorbe olduğu bilinmektedir. Bundan dolayı, SAPD
(Sürekli Ayaktan Periton Diyalizi) sırasında ilacın PVC kap ve sete adsorbsiyonuyla doz
belirgin bir şekilde azalabileceği için diyalizat ile birlikte kalsitriol infüzyonu
uygulanmamalıdır. Önerilen uygulama metodu için bkz. Bölüm 4.2.
6.3 Raf ömrü
24 ay
6.4 Saklamaya yönelik özel tedbirler
25 oC’nin altındaki oda sıcaklığında saklayınız. Işıktan koruyunuz. Dondurmayınız.
6.5 Ambalajın niteliği ve içeriği
Karton kutuda 25 adet 1 ml'lik amber renkli tip I cam ampul
6.6 Beşeri tıbbi üründen arta kalan maddelerin imhası ve diğer özel önlemler
Uygulamadan önce ürün, partikül içeriği ve renk değişimi açısından incelenmelidir.
Ampuller tek dozluktur. Kullanılmayan kısmı atılmalıdır.
11/12Geçerli olduğu takdirde kullanılmamış olan ürünler ya da atık materyaller 'Tıbbi Atıkların
Kontrolü Yönetmeliği' ve 'Ambalaj ve Ambalaj Atıklarının Kontrolü Yönetmelik'lerine uygun
olarak imha edilmelidir.
7. RUHSAT SAHİBİ
Haver Farma İlaç A.Ş.
Akbaba Mahallesi Maraş Caddesi No:52/2/1
Beykoz/İSTANBUL
Tel: 0216 324 38 38
Faks: 0216 317 04 98
8. RUHSAT NUMARASI
2017/579
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 09/08/2017
Ruhsat yenileme tarihi: -
10. KÜB'ÜN YENİLENME TARİHİ
-
12/12