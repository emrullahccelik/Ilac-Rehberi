1/5 
 KULLANMA TALİMATI  
 
FARHEX® gargara  
Haricen uygulanır.  
 
 Etkin madde:  120 ml gargara solüsyonu, 180 mg benzidamin hidroklorür ve 144 mg 
klorheksidin glukonat içermektedir.  
 Yardımcı maddeler:  Aspartam (E951), sodyum sakkarin, gliserin, etil alkol (%95), 
crem ofor RH 40, nane esansı ve deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza  söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. FARHEX® nedir ve ne için kullanılır?  
2. FARHEX®’i kullanmadan önce dikkat edilmesi gerekenler  
3. FARHEX® nasıl kullanılır?  
4. Olası yan etkiler nelerdir?  
5. FARHEX®’in saklanması  
 
Başlıkları yer almaktadır.  
 
1. FARHEX® nedir ve ne için kullanılır?  
FARHEX®’in etkin maddelerinden olan benzidamin, steroid yapıda olmayan yangı önleyici 
ve ağrı kesici bi r ajandır. Haricen tedavide kullanılan konsantrasyonlarda lokal anestezik (his 
duyusunu engelleyen) etki göstermektedir. Klorheksidin ise antiseptik (mikrop öldürücü) 
etkiye sahiptir ve genel ağız hijyenine ara verildiği zaman plak (dişlerin üzerini kaplay an 
mikrobiyal birikinti) ve gingivit (dişeti yangısı) gelişimini azaltmada önemli rol oynar.  
FARHEX®, kutuda, ağzı plastik kapaklı, 120 ml solüsyon içeren renkli cam şişede, 15 ml’lik 
plastik ölçeği ile birlikte sunulmaktadır. Renksiz, berrak çözelti görün ümündedir.  
FARHEX®,  
 Ağız ve boğaz mukozasında iltihap (enflamasyon) ve ağrıyla seyreden diş eti iltihabı 
(gingivit), ağız içi iltihabı (stomatit), boğaz iltihabı (farenjit), bademcik iltihabı (tonsilit) 
ve pamukçuklarda (aftöz lezyonlar),  
 Ağız ve boğazd a mikroorganizmaların üremesinin durdurulması, yutma işlevinin 
rahatlatılması ve diş eti rahatsızlıklarında belirti  giderici olarak,  
 Diş hekimliğinde işlemlerden önce ve sonra,  
 Radyoterapi (ışın tedavisi) ve kemoterapi (ilaç tedavisi) sonrası veya diğer nedenlere bağlı 
ağız içi yaralarda (mukozit),  
 Diş plaklarının önlenmesinde kullanılır.  2/5 
 2. FARHEX®’i kullanmadan önce dikkat edilmesi gerekenler  
FARHEX®’i aşağıdaki durumlarda KULLANMAYINIZ  
 Eğer FARHEX®’in herhangi bir bileşenine karşı aşırı duyarlıysanız,  
 Hamilelik ve emzirme döneminde kullanmayınız.  
 
FARHEX®’i aşağıdaki durumlarda DİKKATLİ KULLANINIZ  
 FARHEX® sadece ağzı çalkalamak veya gargara yapmak içindir.  
 Klinik çalışmaların yeterli sayıda olmaması sebebiyle FARHEX®, 12 yaşından küçük 
çocuklarda tavsi ye edilmemektedir.  
 FARHEX® yalnızca ağız içinde kullanılır, gözler ve kulaklar ile temasından kaçınınız. 
Gargara solüsyonu gözlerle temas ederse hemen su ile iyice yıkayınız.  
 FARHEX® ağız içinde, dil ve diş üzerinde geri dönüşümlü renk değişikliği yapabili r. 
 FARHEX®’i yutmayınız ve çalkalamadan sonra tükürmek suretiyle ağızdan uzaklaştırınız. 
Seyreltilmeden kullanılır.  
 Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa  
FARHEX® kullanımına ilave olarak doktorunuz antibakteri yel tedavi düşünebilir.  
 Emilen benzidamin ve parçalanma ürünleri idrarla atıldığı için, şiddetli böbrek fonksiyon 
bozukluğunuz varsa doktorunuzu bilgilendiriniz.  
 Emilen benzidamin yüksek oranda karaciğerde parçalandığı için, şiddetli karaciğer 
fonksiyon b ozukluğunuz varsa doktorunuzu bilgilendiriniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FARHEX®’in yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz FARHEX®’i kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacını za danışınız.  
Bebeğinizi emziriyorsanız FARHEX®’i kullanmayınız.  
 
Araç ve makine kullanımı  
FARHEX®’in araç ve makine kullanma üzerine herhangi bir olumsuz etkisi söz konusu 
değildir .  
 
FARHEX®’in içeriğinde bulunan bazı yardımcı maddeler hakkında önemli bi lgiler  
FARHEX® aspartam, etil alkol, gliserin ve sodyum sakkarin içerir. Ancak haricen 
uygulandığı için uyarı gerekmez.  
 
Diğer ilaçlar ile birlikte kullanımı  
Klorheksidine bağlı ilaç etkileşimleri:  
 Klorheksidin tuzları sabun ve diğer anyonik bileşiklerle g eçimsizdir.  3/5 
  Klorheksidin tuzları katyonik veya noniyonik yüzey aktif maddelerle geçimlidir, ancak 
yüksek konsantrasyonlarda beraber kullanıldıklarında klorheksidinin etkinliği azalabilir.  
 Setrimid ve lissapol NX gibi yüzey aktif maddelerle ise çözünürlükle ri arttırılabilir.  
 Arap zamkı, sodyum alginat, sodyum karboksi metil selüloz gibi anyonik bileşiklerle, 
nişasta ve kitre zamkı ile geçimsizdir, aynı zamanda bu maddelerle etkileri de azalır.  
 Brillant green, kloramfenikol, bakır sülfat, floressein sodyum, f ormaldehit, gümüş nitrat, 
çinko sülfat gibi maddelerle de geçimsizdir.  
 Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen tuzlar 
halinde çökebilir.  
 Benzoat, bikarbonat, karbonat, borat, nitrat, fosfat ve sülfatlarla bir araya gelen 
klorheksidin tuzlarının %0,05’ten daha derişik çözeltileri, daha düşük çözünürlükte tuzlar 
oluşturacağı için çökelme meydana gelir.  
 Klorheksidin glukonat, setrimid ve benzalkonyum k lorürle geçimlidir. Bunlar bakteri 
öldürücü etkisini arttırırlar. Setrimid, sert sularla klorheksidinin çökmesini önler.  
 Klorheksidin ve diğer tuzları klorheksidin glukonata göre alkolde suda olduğundan daha 
iyi çözünür. Formülasyonda %7 oranında alkol bul unması çözeltiyi gram negatif 
mikroorganizmalara karşı daha etkin kılar. Selülozik filtrelerden süzülürken tutulabilirler.  
 
Benzidaminle herhangi bir ilaç etkileşmesi bildirilmemiştir.  
 
Bu ifadelerin belirli bir süre önce kullanılmış veya gelecekte bir zam an kullanılacak ürünlere 
de uygulanabileceğini lütfen not ediniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. FARHEX® nasıl kullanılır?  
Uygun kullanım ve doz/uygulama sıklığı için talimatlar:  
Yetişkinlerde genel dozu 15 ml’dir. Gün boyunca 1,5 -3 saatlik aralıklarla en az 30 saniye 
ağızda tutulur.  
Doktorunuz FARHEX® ile tedavinizin ne kadar süreceğini size bildirecektir.  
 
Uygulama yolu ve metodu:  
FARHEX seyreltilmeden kullanılır. Kullanımdan sonra ağızdan atılır.  
 
FARHEX®’deki klorheksidin, tedavi süresince plak ve dişeti yangısında azalma yapar. Ağız 
hijyeni uygulamalarına alternatif olarak kullanıyorsanız, en az bir daki ka ağzınızda 
çalkalayınız.  
FARHEX®’deki klorheksidinin sebep olduğu renklenmeyi en aza indirmek için kullanmadan 
önce dişlerinizi fırçalamanız  uygundur.  
 
Değişik yaş grupları  
Çocuklarda kullanımı (12 yaş ve üstü):  
5-15 ml gargara ile her 1,5 -3 saatte bir  30 saniye süreyle gargara yapılır.  
Sürekli olarak 7 günden fazla kullanılmamalıdır.  
Yanma ve batma hissi oluşursa gargara suyla seyreltilmelidir.  
12 yaşından küçük çocuklarda kullanılmamalıdır.  
 
Yaşlılarda kullanımı:   
Yaşlı hastalarda kullanımına ilişk in özel bir durum bulunmamaktadır.  4/5 
  
Özel kullanım durumları  
Özel kullanım durumları bulunmamaktadır.  
 
Eğer FARHEX’in etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden dah a fazla FARHEX®  kullandıysanız  
FARHEX®, kazara içilirse , belirtileri önlemeye yönelik tedavi yapılmalıdır.  
 
FARHEX’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FARHEX®’i kullanmayı unutursanız  
Unutulan dozl arı dengelemek için çift doz almayınız.  
 
FARHEX® ile tedavi sonlandırıldığında oluşabilecek etkiler  
Bilinmemektedir.  
 
4. Olası yan etkiler nelerdir?  
Tüm ilaçlar gibi, FARHEX®’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa FARHEX®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Ani gelişen nefes darlığı, ciltte döküntü, yüzde ve/veya dilde şişme  
 Aşırı duyarlılık reaksiyonları  
 Alerjik  reaksiyon lar 
 
Bunlar çok ciddi yan etkilerdir. Eğer bunlardan biri sizde mevcut ise, sizin FARHEX®’e karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Bu çok ciddi yan etkiler oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Tahrişe bağlı cilt reaksiyonları  
 Ağızda meydana gelen döküntü  
 Boğaz tahrişi ve öksürük  
 Tükrük bezinde büyüme  
 
Bunlar ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz doktorunuza söyleyiniz:  
 Ağız dokusunda hissizleşme  
 Ağızda iğne batması ve yanma hissi  
 Baş dönmesi, baş ağrısı, uyuşukluk  
 Bulantı, kusma, öğürme  5/5 
  Ağız kuruluğu veya susuzluk hissi  
 Ağızda serinlik hissi  
 Tat almada değişiklik  
 Dişlerde veya diğer ağız içi yüzeylerde lekelenme  
 Diş taşı oluşumunda artış  
 
Bunlar FARHEX®’in hafif yan etkileridir.  
Bu yan etkiler doz azaltıldığında vey a tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FARHEX®’in saklanması  
FARHEX’i çocukların göremeyeceği, erişemeyeceği yerlerde ve ambal ajında saklayınız.  
Işıktan koruyarak sa klayınız.  
25C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra FARHEX’i kullanmayınız.  
 
Ruhsat Sahibi : Santa Farma  İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri : Santa Farma İlaç Sanayii A.Ş.  
Sofalıçeşme Sokak, No: 72 -74 34091 Edirnekapı -İSTANBUL  
Tel: (+90 212) 534 79 00  
Fax: ( +90 212) 521 06 44  
 
Bu kullanma talimatı .... tarihinde onaylanmıştır.  
 
 