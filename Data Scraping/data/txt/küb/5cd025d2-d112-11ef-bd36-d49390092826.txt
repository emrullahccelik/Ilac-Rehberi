KISA ÜRÜN BİLGİSİ
1. BEŞERİ TIBBİ ÜRÜNÜN ADI
IMMUNORHO 300 mikrogram (1500 IU) / 2 mL IM Enjeksiyon İçin Liyofilize Toz İçeren
Flakon
Steril, apirojen
2. KALİTATİF VE KANTİTATİF BİLEŞİM
Etkin madde:
İnsan Anti-D immünoglobulini
Her 2 mL’lik flakon 1500* IU insan Anti-D immünoglobulini içerir.
* 100 mcg insan anti-D immünoglobülini 500 Uluslararası Birime (IU) karşılık gelir.
Liyofilize ürün çözücü ampul ile rekonstitüe edildikten sonra, enjeksiyonluk çözeltinin 1 mL’si:
25-180 mg insan proteini içerir. Plazma proteinlerinin minimum % 90’ı IgG’dir.
D antijenine karşı 150 mcg (750 IU’e eşdeğer) antikor içerir.
Potens, Avrupa Farmakopesi testi kullanılarak belirlenmiştir. Uluslararası Referans
Preparatların Uluslararası Birimdeki eşdeğerliği Dünya Sağlık Örgütü tarafından belirlenir.
IgG alt sınıfları dağılımı (yaklaşık değerler):
IgG % 66,0
1
IgG % 30,0
2
IgG % 2,5
3
IgG % 1,5
4
Maksimum IgA içeriği 300 mikrogram/ mL’dir.
İnsan donörlerinin plazmasından üretilir.
Yardımcı madde(ler):
Bu tıbbi ürün, her bir flakonunda maksimum 7,8 mg sodyum içerir.
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyon için liyofilize toz içeren flakon ve çözücü olarak enjeksiyonluk su içeren 2
mL ampulden oluşmaktadır.
Liyofilize, higroskopik, beyaz veya hafifçe sarı, kolayca ufalanabilen katı tıbbi ürün.
1/114. KLİNİK ÖZELLİKLER
4.1. Terapötik endikasyonlar
Doğurganlık çağındaki Rh(D) negatif kadınlarda Rh(D) immünizasyonunun önlenmesinde
• Antenatal profilaksi
 Planlanmış antenatal profilakside,
 Aşağıdaki gebelik komplikasyonlarını takip eden antenatal profilakside:
Kürtaj/düşük/düşük tehlikesi, dış gebelik veya molar gebelik, intraüterin fetal ölüm (IUFÖ),
antepartum kanamaların neden olduğu transplasental kanama (TPH), amniyosentez, koriyonik
biyopsi, eksternal versiyon ve benzeri obstetrik manipülatif uygulamalar, invaziv
müdahaleler, kordosentez, künt abdominal travmalar veya fetal terapötik müdahaleler.
• Postnatal profilaksi
 Rh(D) pozitif (D, Dzayıf ve DKısmi) bebek doğumundan sonra
Rh(D) pozitif kanın veya platelet konsantresi gibi kırmızı kan hücreleri içeren diğer ürünlerin
uyuşmayan transfüzyonlarından sonra, Rh(D) negatif doğurganlık çağındaki kadınların
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Anti-D immünoglobulin dozu, maruz kalınan Rh(D) pozitif kırmızı kan hücrelerinin
seviyesine göre ve 0,5 mL Rh(D) pozitif kırmızı kan hücreleri veya 1 mL Rh(D) pozitif kanın,
yaklaşık 10 mikrogram (50 IU) anti-D immünoglobulin ile nötralize olduğu bilgisine
dayandırılarak belirlenmelidir.
İntramüsküler kullanım için insan anti-D immünoglobülinin dozu ve doz şeması, diğer resmi
ya da Üye Devletlerin kılavuzlarında yer alan öneriler dikkate alınarak belirlenmelidir.
Rh(D) negatif kadınlarda Rh(D) immünizasyonunun önlenmesinde:
• Antenatal profilaksi: Genel önerilere uygun olarak, mevcut uygulanan dozlar 50 – 330
mikrogram veya 250 -1650 IU aralığındadır.
 Planlanan antenatal profilaksi:
Gebeliğin 28 -30. Haftasında tek bir doz veya 28. ve 34. Haftalarda iki doz.
 Gebelik sırasında gelişen komplikasyonlar sonrasında antenatal profilaksi:
Tek bir doz mümkün olan en kısa sürede ve 72 saat içinde uygulanmalı ve eğer
gerekirse, doz gebelik süresince 6-12 haftalık aralıklarla tekrarlanmalıdır.
• Postnatal profilaksi: Genel önerilere uygun olarak, mevcut uygulanan dozlar, 100 ila 300
mikrogram veya 500 ila 1500 IU aralığındadır. Eğer daha düşük doz (100 mikrogram
veya 500 IU) uygulanırsa, fetal-maternal kanamanın boyutunu belirlemek için bir test
yapılmalıdır.
Postnatal kullanım için, Rh pozitif (D, Dzayıf ve DKısmi) bebek doğumundan sonraki 72 saat
içinde, mümkün olan en kısa sürede ürün anneye uygulanmalıdır. Eğer 72 saatten daha
2/11fazla süre geçmişse, ürünün kullanımından kaçınılmamalı ve mümkün olan en kısa sürede
uygulanmalıdır.
Antenatal profilaksi dozu uygulanmış olsa ve hatta maternal serumda antenatal
profilaksiden kalan aktivite gösterilmiş olsa dahi postnatal doz mutlaka verilmelidir.
Fetal/neonatal anemi veya intrauterin fetal ölüm gibi büyük bir feto-maternal kanama [> 4 mL
(kadınların %0,7-%0,8’i)] şüphesi varsa, fetal HbF’yi (fetal hemoglobin) tespit eden
Kleihauer-Betke asit elüsyon testi veya özel olarak Rh(D) pozitif hücreleri tespit eden akış
sitometrisi gibi uygun bir yöntem ile kanamanın boyutu belirlenmelidir. Bu doğrultuda ilave
anti-D immünoglobulin dozları (0,5 mL fetal kırmızı kan hücresi başına 10 mikrogram veya
her 0,5 mL fetal kırmızı kan hücresi başına 50 IU) uygulanmalıdır.
Kırmızı kan hücrelerinin uyumsuz transfüzyonları
Önerilen doz, transfüze edilen her 2 mL’lik Rh(D) pozitif kan veya her 1 mL’lik kırmızı kan
hücresi konsantresi başına 20 mikrogram (100 IU) anti-D immünoglobulindir. Dolaşımdaki D
pozitif kırmızı hücre yükünü azaltacak bir kırmızı hücre değişim prosedürünün
uygulanabilirliğinin değerlendirilmesi ve bağışıklamayı baskılamak için gereken anti-D
immünoglobulin dozunun belirlenebilmesi için ilaç transfüzyonu konusunda bir uzmana
danışılması önerilir. D pozitif kırmızı kan hücreleri için her 48 saatte bir takip testleri
yapılmalı ve dolaşımda saptanabilir Rh(D) pozitif kırmızı hücreler kalmayıncaya kadar anti-D
immünoglobulin uygulamasına devam edilmelidir. Her bir durumda, olası hemoliz riski
nedeniyle, 3000 mikrogramlık (15.000 IU) bir maksimum dozun aşılmaması önerilir.
Gerekli plazma düzeyine anında ulaşılması açısından alternatif bir intravenöz ürünün
kullanılması önerilir. Eğer intravenöz bir ürün mevcut değilse, çok yüksek bir doz birkaç
günlük bir periyot süresince intramüsküler olarak uygulanmalıdır (bkz. Bölüm 4.4).
Uygulama şekli:
İntramüsküler kullanım içindir.
Eğer yüksek bir hacim (çocuklar için > 2 mL ya da yetişkinler için > 5 mL) verilmesi
gerekiyorsa, dozların bölünerek farklı enjeksiyon bölgelerine uygulanması tavsiye edilir.
İntramüsküler uygulamanın kontrendike olduğu durumlarda (kanama bozuklukları), alternatif
bir intravenöz ürün kullanılmalıdır.
Aşırı kilolu hastalar
Aşırı kilolu/obez hastalarda, intravenöz bir anti-D ürünün kullanılması düşünülmelidir (bkz.
Bölüm 4.4).
Uygulamadan önce tıbbi ürünün rekonstitüe edilmesi (sulandırılması) için talimatlar aşağıda
verilmiştir.
Enjeksiyonluk çözelti için toz ve çözücü
IMMUNORHO kullanılmadan önce, oda sıcaklığına veya vücut sıcaklığına getirilmelidir.
1. Liyofilize toz içeren flakonun kauçuk tıpasından merkez korumayı çıkartınız;
2. Çözücü ampul içeriğini bir enjeksiyon şırıngasıyla çekiniz;
3/113. Çözücüyü liyofilize toz içeren flakona enjekte ediniz. Bu aşamada, rekonstitüe edilmiş
çözeltinin kontaminasyonunu önlemek için, flakonun kauçuk tıpasını yırtmamaya
dikkat ediniz;
4. Hafifçe çalkalayınız ve rekonstitüe edilmiş çözeltiyi şırınga ile çekiniz; iğneyi
değiştiriniz ve enjeksiyonu yapınız.
Tam olarak çözünmeme etki kaybıyla sonuçlanır.
Toplam rekonstitüsyon işlemi ortalama 5 dakika içerisinde gerçekleştirilmelidir.
Rekonstitüsyondan sonra ürün renksiz soluk sarı renktedir.
Rekonstitüe edilmiş ürünler uygulanmadan önce partiküler madde veya renk değişimi için
görsel olarak kontrol edilmelidir.
Bulanık veya tortu olan çözeltileri kullanmayınız.
Liyofilize ürün çözücü ile rekonstitüe edildikten sonra hemen kullanılmalıdır.
Özel popülasyonlara ilişkin ek veriler:
Böbrek/Karaciğer yetmezliği:
Veri bulunmamaktadır.
Pediyatrik popülasyon:
IMMUNORHO’nun çocuklardaki etkililik ve güvenliliği henüz belirlenmemiştir. Uygun doz
transfüzyon konusundaki bir uzmanın tavsiyesiyle hesaplanmalıdır.
Geriyatrik popülasyon:
Veri bulunmamaktadır.
4.3. Kontrendikasyonlar
• Etkin maddeye veya ürünün bileşenlerinden herhangi birine karşı aşırı duyarlılığı
olanlarda (bkz. Bölüm 6.1)
• İnsan immünoglobulinlerine karşı aşırı duyarlılık, özellikle IgA’ya karşı antikor
geliştiren hastalarda kontrendikedir.
4.4. Özel kullanım uyarıları ve önlemleri
Virüs güvenliği
IMMUNORHO insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. IMMUNORHO’da
Varyant Creutzfeldt-Jacob hastalığının bulaşma riski teorik olarak minimumken,
klasik Creutzfeldt-Jacob hastalığının bulaşma riski hiçbir kanıtla desteklenmez.
Alınan tüm önlemlere rağmen, bu tür ürünler halen potansiyel olarak hastalık
bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
4/11bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte
(fetal enfeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (örn. Hemolitik anemi).
Doktor, bu ilacı hastaya reçete etmeden veya uygulamadan önce hastası ile risk ve
yararları tartışmalıdır.
Ayrıca;
IMMUNORHO kullanılması gerekiyorsa hekim tarafından, hastalık yapıcı etkenlerin
hastaya bulaşmasını önlemek için uygun aşıların (Hepatit A, Hepatit B vb.) yaptırılması
önerilebilir.
Hastalar açısından IMMUNORHO her uygulandığında, hastayla ürünün arasındaki
bağlantının korunabilmesi için, ürünün adı ve seri numarası kaydedilmelidir.
IMMUNORHO yalnızca intramüsküler uygulama içindir, intravenöz uygulanmamalıdır (şok
riski).
Doğum sonrası kullanılması halinde ürün anneye uygulanır. Yeni doğan bebeğe enjekte
edilmez.
İzlenebilirlik
Biyolojik tıbbi ürünlerin izlenebilirliklerini arttırmak için, uygulanan ürünün isim ve seri
numarası açıkca kaydedilmelidir.
Hipersensitivite
Gerçek hipersensitivite reaksiyonları seyrektir fakat anti-D immünoglobuline karşı alerjik
tipte cevaplar görülebilir.
IMMUNORHO düşük miktarda IgA içerir. Anti-D immnünoglobulin IgA eksikliği olan
hastalarda başarıyla uygulanmasına rağmen, IgA eksikliği olan hastalarda IgA antikorları
gelişme potansiyeli bulunmaktadır ve bu hastalarda IgA içeren plazma türevi tıbbi ürünlerin
uygulanmasından sonra anafilaktik reaksiyon gelişebilir. Bu nedenle hekim tarafından
IMMUNORHO ile tedavinin yararlarının aşırı duyarlılık reaksiyonları gelişmesi riskine karşı
değerlendirilmesi gerekir.
Nadiren, insan anti-D immünoglobulini anafilaktik bir reaksiyon ile birlikte kan basıncında
ani bir düşüşe sebep olabilir. Bu durum daha önceden immünoglobulin ile tedaviyi tolere
etmiş hastalarda bile görülebilir.
Alerjik veya anafilaktik tipteki reaksiyon şüphesinde enjeksiyonun hemen kesilmesi gerekir.
Şok durumunda şok tedavisinde uygulanan standart medikal tedavi uygulanmalıdır.
Hemolitik reaksiyonlar
Uyuşmayan transfüzyon nedeniyle çok yüksek anti-D immünoglobulin dozu alan hastalar,
hemolitik reaksiyon riskinden dolayı klinik olarak ve biyolojik parametreler açısından takip
edilmelidir.
5/11Tromboembolizm
Miyokard infarktüsü, felç, derin ven trombozu dahil arteriyel ve venöz tromboembolik olaylar
ve pulmoner embolizm immünoglobulinlerin kullanımıyla ilişkilendirilmiştir. IMMUNORHO
alan hastalarda tromboembolik olaylar gözlenmemiş olsa dahi, bu hastalar immünoglobulin
kullanımından önce yeterli derecede hidrate edilmelidir.
Trombotik olaylar için önceden var olan risk faktörleri olan hastalarda (örn: hipertansiyon,
diabetes mellitus ve vasküler hastalık ya da trombotik episod hikayesi, edinilmiş veya kalıtsal
trombofilik bozuklukları olan hastalar, uzun süreli hareketsizlik dönemleri olan hastalar,
şiddetli hipovolemik hastalar, kan viskozitesini arttıran hastalıkları olan hastalar), özellikle
yüksek dozlarda IMMUNORHO reçete edildiğinde dikkatli olunmalıdır.
Hastalar, nefes darlığı, bir uzvun ağrısı ve şişmesi, fokal nörolojik defisitler ve göğüs ağrısı
dahil tromboembolik olayların ilk belirtileri hakkında bilgilendirilmelidir ve semptomların
başlangıcında derhal doktorları ile temasa geçmeleri tavsiye edilmelidir.
Serolojik testlere etkisi
İmmünoglobulin enjeksiyonundan sonra pasif olarak geçen antikorların hasta kanında geçici
olarak yükselmesi serolojik testlerin yanıltıcı pozitif sonuç vermesine neden olabilir.
Antikorların, A, B, D gibi eritrosit antijenlerine pasif geçişi, özellikle annesi antenatal
profilaksi alan Rh(D) pozitif bebeklerde kırmızı hücre antikorları için yapılan bazı serolojik
testleri (örn. Coomb’s testi) etkileyebilir.
Aşırı kilolu/Obez hastalar
Aşırı kilolu/obez hastalarda, intramüsküler uygulama durumunda olası etkililik azalması
durumu nedeniyle, intravenöz bir anti-D ürününün kullanılması önerilir.
Pediyatrik popülasyon
Pediyatrik popülasyon için özel önlemler veya izlem gerekli değildir.
Bu tıbbi ürün, her bir flakonunda maksimum 7,8 mg sodyum içermektedir. Her dozunda 1
mmol (23 mg)’den daha az sodyum ihtiva eder; yani esasında sodyum içermediği kabul
edilebilir.
4.5. Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları
Canlı virüs aşısının etkililiği azalabileceğinden, canlı virüs aşılarıyla (örn. kızamık,
kabakulak, kızamıkçık) aktif immünizasyon anti-D immünoglobulinin en son uygulamasından
sonra 3 ay ertelenmelidir.
Eğer canlı virüs aşılamasından sonraki 2 – 4 hafta içerisinde anti-D immünoglobulin
uygulaması gerekirse, bu tür aşıların etkililiği azalabilir.
Özel popülasyonlara ilişkin ek veriler
Pediyatrik popülasyon:
Pediyatrik popülasyonda spesifik etkileşim çalışmaları yapılmamış olmasına rağmen çocuklar
ve yetişkinler arasında bir farklılık beklenmemektedir.
6/114.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Bu tıbbi ürün gebelikte kullanılır. IMMUNORHO hayvanlarda üreme üzerine çalışma
yapılmamıştır.
Mevcut kanıtlar Rh(D) immünoglobulin (insan)’in fetusa zarar vermediğini veya alıcı annenin
gelecekteki gebeliklerine ya da üreme kapasitesine etkisi bulunmadığını ortaya koymaktadır.
Gebelik dönemi
İyi yönetilmiş epidemiyolojik çalışmalar Rh(D) immünoglobulin (insan)’in gebelik üzerinde
ya da fetüsün/yeni doğan bebeğin sağlığı üzerinde advers etkilere neden olduğunu
göstermemektedir.
IMMUNORHO gebelik döneminde kullanılabilir, ancak gerekli olmadıkça kullanılmamalıdır.
Laktasyon dönemi
Anti D immünoglobulin anne sütüne geçer. IMMUNORHO emzirme döneminde
kullanılabilir.
Üreme yeteneği/ Fertilite
Mevcut kanıtlar Rh (D) immünoglobulin (insan)’in alıcı annenin gelecekteki gebeliklerine ya
da üreme kapasitesine etkisi bulunmadığını ortaya koymaktadır. İnsan anti-D immünoglobulin
ile edinilen klinik deneyimler, bu ilacın fertilite üzerinde herhangi bir zararlı etkisinin
olmadığını öngörmektedir.
4.7. Araç ve makine kullanımı üzerindeki etkiler
IMMUNORHO’nun araç ve makine kullanım becerileri üzerine etkisi yoktur.
4.8. İstenmeyen etkiler
Güvenlilik profili özeti
Üşüme hissi, baş ağrısı, baş dönmesi, ateş, bulantı, kusma, alerjik reaksiyonlar, artralji, kan
basıncında düşme ve orta dereceli bel ağrısı gibi advers reaksiyonlar nadiren meydana
gelebilir.
Normal insan immünoglobulinleri, seyrek olarak, kan basıncında ani bir düşmeye yol açabilir
ve izole vakalarda, hasta daha önceki uygulamalara hiçbir hipersensitivite göstermemiş olsa
dahi, anafilaktik şok gelişebilir.
Enjeksiyon yerinde şu lokal reaksiyonlar ortaya çıkabilir: şişme, ağrı, kızarıklık, endürasyon,
lokal sıcaklık artışı, kaşıntı, morarma ve döküntü.
7/11Advers reaksiyonların tablosu
Advers reaksiyonlara ilişkin tablo, MedRA sistem organ sınıflandırmasına (SOC) ve tercih
edilen terim seviyesine göre aşağıda sunulmuştur. Tabloda intramusküler yolla uygulanan
insan anti-D immünoglobulini kullanımı ile ilişkili istenmeyen etkiler gösterilmektedir.
Klinik araştırmalardan elde edilen advers reaksiyonların sıklığı hakkında sağlam veri
bulunmamaktadır.
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
MedRA Sistem Organ Sınıfı Advers reaksiyonlar Sıklık
Bağışıklık sistemi Hipersensitivite, Anafilaktik Bilinmiyor
hastalıkları şok
Sinir sistemi hastalıkları Baş ağrısı Bilinmiyor
Kardiyak hastalıklar Taşikardi Bilinmiyor
Vasküler hastalıklar Hipotansiyon Bilinmiyor
Gastrointestinal hastalıklar Bulantı, Kusma Bilinmiyor
Deri ve deri altı doku Deri reaksiyonu, Eritem, Bilinmiyor
hastalıkları Kaşıntı, Pirürit
Kas-iskelet bozuklukları, bağ Artralji Bilinmiyor
doku ve kemik hastalıkları
Genel bozukluklar ve Ateş, Halsizlik, Üşüme hissi
uygulama bölgesine ilişkin
hastalıklar Uygulama yerinde: şişme, Bilinmiyor
ağrı, eritem, sertleşme,
sıcaklık, pirürit, döküntü,
kaşıntı
Pediyatrik popülasyon
Pediyatrik popülasyon için spesifik veri bulunmamaktadır.
8/11Bulaşıcı ajanlarla ilgili güvenlilik için bkz. Bölüm 4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı sonuçları bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmünolojik serum ve İmmünoglobulinler, immünoglobulinler,
spesifik immünoglobulinler: anti-D(Rh) İmmünoglobulin
ATC Kodu: J06BB01
Anti-D immünoglobulin, insan eritrositinin D (Rh) antijenine karşı spesifik antikorlar (IgG)
içerir.
Gebelik sırasında ve özellikle doğumda, fetal kırmızı kan hücreleri annenin dolaşımına
girebilir. Eğer kadın Rh(D)-negatif ve fetüs Rh(D)-pozitif ise, kadın Rh(D) antijenlerine karşı
bağışıklık kazanabilir ve plasentayı geçerek yenidoğanda hemolitik bozukluklara neden
olabilecek anti-Rh(D) antikorları üretebilir. Rh(D)-pozitif fetal kırmızı kan hücrelerine
maruziyetten sonra gereken süre içinde uygun dozda anti-D immünoglobulin uygulaması ile
sağlanan pasif bağışıklık, Rh (D) uyuşmazlığı vakalarının %99’unu önlemektedir.
Anti-D immünoglobulinlerin, Rh(D)-pozitif kırmızı kan hücrelerine karşı gelişen bağışıklığı
önleme mekanizması bilinmemektedir. Bu etki, kırmızı kan hücrelerinin immünokompetan
yerlere ulaşmadan önce dolaşımdan uzaklaştırılması gibi bir mekanizmaya ya da yabancı
antijenin algılanması ve uygun bölgelerdeki uygun hücreler tarafından antijenin, antikor
varlığında veya yokluğunda sunulması gibi daha karmaşık mekanizmalara bağlı olabilir.
Pediyatrik popülasyon
Pediyatrik popülasyon için spesifik etkililik ve güvenlilik çalışması bulunmamaktadır.
5.2. Farmakokinetik özellikler
Genel özellikler
Emilim:
İntramüsküler uygulamada insan anti-D immünoglobulini kan dolaşımına yavaş absorbe olur.
Dağılım:
Maksimum serum seviyelerine genellikle 2-3 gün sonra ulaşılır.
9/11Biyotransformasyon:
IgG ve IgG kompleksleri retiküloendotelyal sistem hücrelerinde yıkıma uğrar.
Eliminasyon:
İnsan anti-D immünoglobulinin yarılanma ömrü 3-4 haftadır. Bu yarılanma ömrü hastadan
hastaya değişebilir.
Doğrusallık/doğrusal olmayan durum:
Veri bulunmamaktadır.
Pediyatrik popülasyon
Pediyatrik popülasyon için spesifik etkililik ve güvenlilik çalışması bulunmamaktadır.
5.3. Klinik öncesi güvenlilik verileri
İmmünoglobulinler insan vücudunun normal bir bileşenidir.
Hayvanlarda, daha yüksek dozlar aşırı yükleme ile sonuçlandığı için tek doz toksite testi
geçerli değildir. Tekrarlanan doz toksisite testi ve embriyo-fetal toksisite çalışmaları,
antikorlar ile etkileşime girdiği ve antikorların indüksiyonuna neden olduğu için
uygulanamaz. Ürünün yenidoğanın immün sistemi üzerine etkileri çalışılmamıştır.
Klinik çalışmalar, immünoglobulinlerin karsinojenik ve mutajenik etkileri için hiçbir belirti
sağlamadığından, özellikle de heterolog türlerde deneysel çalışmalar yapılması gerekli
görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Toz flakon:
Glisin
Sodyum klorür
Çözücü ampul:
Enjeksiyonluk su
6.2. Geçimsizlikler
Geçimlilik çalışmaları bulunmadığından, IMMUNORHO diğer tıbbi ürünlerle
karıştırılmamalıdır.
6.3. Raf ömrü
36 ay.
Rekonstitüe edilmiş ürün derhal kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
Dondurmayınız.
Işıktan korumak için dış kartonun içinde, orijinal ambalajında saklayınız.
10/116.5. Ambalajın niteliği ve içeriği
300 mikrogram toz içeren Tip I cam flakon; 2 mL çözücü içeren Tip I cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Kedrion Betaphar Biyofarmasötik İlaç Sanayi ve Ticaret A.Ş.
Çankaya Mahallesi Cemal Nadir Sk. No: 18/1
Çankaya/ Ankara
Tel: 312 - 419 15 27
Faks: 312 - 419 66 30
8. RUHSAT NUMARASI
2020/130
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.06.2008
Yeni ruhsat tarihi: 10.06.2020
Ruhsat yenileme tarihi: -
10. KÜB’ÜN YENİLENME TARİHİ
11/11