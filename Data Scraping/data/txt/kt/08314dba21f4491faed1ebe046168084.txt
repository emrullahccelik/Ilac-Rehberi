1 / 13 
 KULLANMA TALİMATI  
 
QUET 200 mg film kaplı tablet  
Ağız yoluyla alınır.  
 
• Etkin madde: Her bir film kaplı tablet 200 mg ketiapin e eşdeğer  230,26 mg ketiapin 
fumarat içermektedir.  
• Yardımcı madde(ler):  Dibazik kalsiyum fosfat dihidrat, laktoz monohidrat  (inek sütünden 
üretil ir), povidon, sodyum nişasta glikolat, magnezyum stearat, kolloidal silikon dioksit, 
mikrokristalin selüloz, sodyum stearil fumarat, Opadry Y -1-7000 Beyaz:  HPMC 
2910/Hipromelloz 5 cp, titanyum dioksit, makrogol/PEG 400 . 
 
Bu ilacı kullanmaya  başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatı nda: 
  
1. QUET  nedir ve ne için kullanılır?  
2. QUET ’i kullanmadan önce dikkat edilmesi gerekenler  
3. QUET  nasıl kullanılır?  
4. Olası yan etkiler nelerdir?  
5. QUET ’in saklanması  
 
Başlıkları yer almaktadır.  
 
1. QUET  nedir ve ne için kullanılır?  
QUET beyaz renkli, homojen  görünüşlü, yuvarlak film kaplı tablettir. QUET 200 mg 30 ve 60 
tabletlik ambalajlarda sunulmaktadır.  
 
QUET etkin maddesi ketiapin olan, antipsikotikler (psikiyatrik hastalıkların tedavisinde 
kullanılan ilaçlar) olarak adlandırılan ilaç grubuna ait bir ila çtır. 
 
QUET aşağıdaki  hastalıkların tedavisinde etkilidir:  
• Bipolar bozukluğa eşlik eden majör depresif ataklar: Bu durumda kendinizi üzgün 
hissedersiniz. Karamsarlık, suçluluk, enerji kaybı, iştah azalması ve uykusuzluk 
hissedebilirsiniz.  2 / 13 
 • Bipolar bozukluk ta orta -ileri derece mani atakları: Aşırı coşkulu, heyecanlı, mutlu, meraklı 
veya hiperaktif olursunuz (uykuya her zamankinden daha az ihtiyaç duyar, daha konuşkan 
olur, düşüncelerin veya fikirlerin hızla akıp geçtiğini fark edebilirsiniz) ya da saldırgan 
veya yıkıcı tavırlar dahil karar verme yeteneğinizde zafiyet oluşur.  
• Daha önce ketiapin tedavisine cevap vermiş olan bipolar bozukluğu olan hastalarda mani 
ve depresif atakların nüks etmesinin önlenmesinde.  
• Şizofreni: Gerçekte var olmayan şeyleri duyabil ir veya hissedebilirsiniz; gerçek olmayan 
şeylere inanırsınız ya da garip şüphe, endişe, kafa karışıklığı, suçluluk, gerginlik, can 
sıkıntısı hissedersiniz.  
 
Kendinizi iyi hissetseniz bile doktorunuz QUET reçetenizi yazmaya devam edebilir.  
 
2. QUET ’i kullanmadan önce dikkat edilmesi gerekenler  
 
QUET  bellek ve düşünce bozukluğuna yol açan beyin fonksiyon kaybı (demans) olan, 
ileri yaştaki hastalar tarafından kullanılmamalıdır. Bunun nedeni, QUET  ’in de içinde 
bulunduğu gruptan olan ilaçların, demansı o lan yaşlı hastalarda inme ve bazı 
vakalarda ölüm riskini artırabilmesidir.  
 
Ketiapin  ve bu sınıftaki diğer ilaçlarla yapılan klinik çalışmalarda, demansı ve davranışsal 
bozukluğu olan yaşlı hastalarda ölüm riskinde artış raporlanmıştır. QUET  bu tür kullanımda 
onaylı değildir.  
 
Antidepresan ilaçların özellikle çocuklar ve 24 yaşına kadar olan gençlerdeki 
kullanımlarının intihar düşünce ya da davranışlarını artırma olasılığı bulunmaktadır. 
Bu nedenle özellikle tedavinizin başlangıcı ve ilk ayla rında veya ilaç dozunuzun 
artırılma/azaltılma ya da kesilme dönemlerinde sizde ortaya çıkabilecek huzursuzluk, 
aşırı hareketlilik gibi beklenmedik davranış değişikliklerine ya da intihar olasılığına 
karşı doktorunuz sizi yakından takip edecektir. Durumunuz da herhangi bir kötüleşme 
olursa, intihar düşüncesi veya davranışı ya da kendinize zarar verme düşüncesi ortaya 
çıkarsa en kısa zamanda doktorunuzu arayınız.  
 
QUET’in 18 yaşın altındaki hastalarda kullanımı önerilmez.  
 
QUET ’i aşağıdaki durumlarda KULLANMAYINIZ  
Eğer;  
• Etkin  madde  ketiapine  veya  QUET ’in herhangi  bir bileşenine  (yardımcı maddeler listesine 
bakınız) alerji kseniz , 
• Aşağıdaki ilaçlardan herhangi birini kullanıyorsanız:  
 HIV tedavisinde kullanılan bazı ilaçlar (didanozin, lopinavir, ritonavir gibi  HIV-proteaz 
inhibitörleri) , 
 Mantar  enfeksiyonlarına  karşı  kullanılan  azol sınıfı  ilaçlar  (ketokonazol, flukonazol,  
itrakonazol gibi) , 3 / 13 
  Enfeksiyonların  tedavisinde  kullanılan  eritromisin,  klaritromisin  gibi bazı ilaçlar , 
 Nefazod on gibi bazı depresyon ilaçları.  
 
Eğer emin değilseniz QUET almadan önce doktorunuza veya eczacınıza danışınız.  
 
QUET ’i aşağıdaki durumlarda DİKKATLİ KULLANINIZ  
Eğer;  
• Sizde veya ailenizden birisinde kalp hastalığı varsa ya da geçmişte olduysa (örn eğin kalp 
ritim bozukluğu, kalp kasının zayıflığı veya kalp iltihaplanması varsa ya da kalp atışınıza 
etki eden herhangi bir ilaç kullanıyorsanız),  
• Tansiyonunuz düşükse,  
• Felç geçirdiyseniz ve özellikle ileri yaştaysanız,  
• Karaciğer hastalığınız varsa,  
• Kriz geçirmişseniz (nöbet),  
• Şeker hastalığınız (diyabet) veya şeker hastası olma riskiniz varsa. QUET kullandığınızda 
doktorunuz kan şeker seviyelerinizi kontrol edebilir.  
• Geçmişte ilaçlardan kaynaklanan veya onlarla ilgisi bulunmayan herhangi bir nedenle 
akyuvar (beyaz kan hücresi) sayınız düşük bulunduysa,  
• Demansı (beyin işlev kaybı) olan yaşlı birisi iseniz. QUET kullanılmamalıdır; çünkü 
QUET’in ait olduğu grup ilaçlarla , demansı olan yaşlı kişilerde inme riskini ya da bazı 
vakalarda ölüm riskini artırabilir.  
• Parkinson hastalığı/parkinsonizmi olan yaşlı bir kişiyseniz,  
• Bu grup ilaçlar kan pıhtısı oluşumu ile ilişkili olduğundan, sizde ya da ailenizde damar 
içinde kan pıhtılaşma öyküsü varsa,  
• Normal gece uykusundayken kısa periyotlarda nefes durması (uyku apnesi olarak ifade 
edilir) durumu yaşıyorsanız veya yaşadıysanız ve aldığınız ilaçlar normal beyin 
aktivitelerini yavaşlatıyorsa (depresanlar),  
• Mesanenizi tamamen boşaltamayacağınız bir durumunuz (üriner retansiyon), büyüyen bir 
prostatınız, bağırsaklarınızda tıkanıklık veya gözünüzde basınç artışı varsa. Bu durumlar, 
bazen bazı tıbbi durumların tedavisinde sinir hücrelerinin işlevini etkileyen ilaçlardan 
(“anti-kolinerjikler ”) kaynaklanır.  
• Toplardamarlarınızda bir probleminiz varsa. QUET’in, seyrek olarak toplardamar 
tıkanıklığına neden olma riski bulunmaktadır. Tedav i öncesinde ve sırasında tüm risk 
faktörleri belirlenmeli ve gerekli önlemler alınmalıdır.  
• Alkol veya ilaç kötüye kullanımı öykünüz varsa.  
 
QUET ’i kullandıktan sonra aşağıdaki belirtilerden herhangi biri sizin için geçerliyse hemen 
doktorunuza danışınız:  
• Nöroleptik mali gn sendrom olarak bilinen, ateş, ciddi kas tutulması, terleme ve bilinç 
kaybının birlikte görülmesi. Bunun için, acil tıbbi tedavi gerekebilir.  
• Çoğunlukla yüz veya dilde kontrolsüz hareketler,  
• Baş dönmesi veya ciddi uykulu hissetme durumu. Bu, yaşlı hastalarda, kazalara bağlı 
yaralanma (düşme) riskini yükseltebilir.  
• Nöbetler,  4 / 13 
 • Uzun süreli ve ağrılı ereksiyon (priapizm) ,   
• Dinlenirken bile hızlı ve düzensiz kalp atışı, çarpıntı, nefes alma sorunları, göğüs ağrısı 
veya açıklanamayan yorgunluk. Doktorunuzun kalbinizi kontrol etmesi ve gerekirse sizi 
hemen bir kardiyoloğa yönlendirmesi gerekecektir.  
 
Böyle belirtilere bu tip ilaçlar sebep olabilir.  
 
Eğer aşağıdaki belirtileri hissederseniz mümkün olan en kısa sürede doktorunuza söyleyiniz:  
• Ateş, grip benzeri belirtiler, boğaz ağrısı ya da diğer bir enfeksiyon ki bunlar düşük 
akyuvar (beyaz kan hücresi) sayısının sonucu oluşabilir; QUET’in durdurulması ve/veya 
tedavi verilmesi gerekebilir.  
• İnatçı karın ağrısının eşlik ettiği kabızlık veya tedaviye cevap vermeyen kabızlık; çünkü 
bunu bağırsağın daha ciddi tıkanması izleyebilir.  
• İntihar düşüncesi ve depresyonda kötüleşme  
Depresyon yaşıyorsanız bazen kendinize zarar verme veya öldürme ile ilg ili düşünceler 
aklınıza gelebilir. Bu ilaçların tümünde etkinin görülmesi, genellikle yaklaşık iki hafta fakat 
bazen daha uzun sürdüğünden, tedaviye ilk başlandığı sırada bu düşünceler artabilir. Bu 
düşünceler aynı zamanda ilacınızı almayı aniden bırakmanı z durumunda da artabilir. Eğer bir 
genç yetişkinseniz böyle düşünmeniz daha olasıdır. Klinik çalışmalardan elde edilen bilgiler, 
depresyon görülen 25 yaşın altındaki genç yetişkinlerde intihar düşünceleri ve/veya intihar 
davranışı riskinin daha yüksek oldu ğunu göstermiştir.  
 
Herhangi bir zamanda kendinize zarar verme veya öldürme düşünceleri aklınızdan geçerse 
derhal doktorunuzla temas kurun veya bir hastaneye başvurun. Bir akrabanıza veya yakın 
arkadaşınıza depresyon geçirdiğinizden bahsetmeniz ve onlarda n bu kitapçığı okumalarını 
istemeniz yararlı olabilir. Depresyonun kötüleştiğini düşünmeleri veya davranışlarınızdaki 
değişiklikler konusunda endişelenmeleri durumunda bunu size söylemelerini isteyebilirsiniz.  
 
Şiddetli kutanöz advers reaksiyonlar (SCAR’l ar) 
Bu ilacın tedavisi ile çok ender olarak yaşamı tehdit edici veya ölümcül olabilen şiddetli 
kutanöz advers reaksiyonlar (SCAR’ lar) bildirilmiştir. Bunlar genellikle şu şekilde kendini 
gösterir:  
 Stevens -Johnson sendromu (SJS), özellikle ağız, burun, gözl er ve cinsel organ 
çevresinde kabarcıklar ve soyulma ile birlikte yaygın bir döküntü  
 Toksik Epidermal Nekroliz (TEN), derinin aşırı soyulmasına neden olan daha şiddetli 
bir form  
 Eozinofili ve Sistemik Semptomlu İlaç Reaksiyonu (DRESS), döküntü, ateş, şişmiş 
salgı bezleri ve anormal kan testi sonuçları (artan beyaz kan hücreleri (eozinofili) ve 
karaciğer enzimleri dahil) ile birlikte grip benzeri semptomlardan oluşur.  
 Akut Genelleştirilmiş Ekzantematöz Püstülozis (AGEP), irinle dolu küçük kabarcıklar  
 Eritema Multiforme (EM), kaşıntılı kırmızı düzensiz benekli deri döküntüs ü. 
 5 / 13 
 Eğer bu semptomları yaşarsanız QUET kullanmayı bırakın ve acilen doktorunuzla iletişime 
geçiniz veya medikal destek alınız.  
 
Kilo alma  
QUET alan hastalarda kilo alma görülmüştür. Siz ve doktorunuz kilonuzu düzenli olarak 
kontrol etmelisiniz.  
 
Çocuklar ve ergenler  
QUET çocuklarda ve 18 yaş altı ergenlerde kullanılmaz.  
 
Bu uyarılar geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
QUET ’in yiyecek ve içecek ile kullanılması  
QUET ’i yiyeceklerle beraber veya ayrı olarak alabilirsiniz.  
 
Ne kadar alkol aldığınıza dikkat ediniz . Çünkü QUET  ile alkolün birleşen etkileri sizi uykulu 
yapabilir.   
 
QUET  tedavisi alırken greyfurt suyu içmeyiniz. İla cın etki etme yolunu değiştirebilir.  
 
Hamilelik  
İlacı kullanmadan önce doktorunuza veya eczacınıza danışınız . 
 
Eğer gebe olduğunuzu düşünüyorsanız veya hamile kalmayı planlıyorsanız, QUET almadan 
önce doktorunuza danışınız. Doktorunuzla görüşmeden hamilelik esnasında QUET 
almamalısınız.  
 
Gebeliğin son üç ayında, antipsikotik ilaçlara (şizofreni, psikotik depresyon  gibi psikiyatrik 
hastalıkların tedavisinde etkili) maruz kalan yeni doğanlar, doğumu takiben şiddeti 
değişebilen, anormal kas hareketleri ve/veya ilaç kesilme belirtileri açısından risk 
altındadırlar. Bu belirtiler, huzursuzluk, kasların aşırı gerginliği,  kasların gerginliğini 
yitirmesi, titreme, uykululuk hali, solunum güçlüğü veya beslenme bozukluklarıdır. Eğer 
bebeğinizde bu belirtilerden herhangi biri gelişirse, doktorunuzla temasa geçmelisiniz.  
 
Tedaviniz  sırasında  hamile  olduğunuzu  fark ederseniz  hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
İlacı kullandığınız süre boyunca bebeğinizi emzirmeyiniz.  
 
 6 / 13 
 Araç ve makin e kullanımı  
Kullandığınız bu ilaç uykunuzu getirebilir. Bu tabletlerin sizi nasıl etkilediğini  öğrene ne dek , 
araç ya da makin e kullanmayınız.  
 
QUET ’in içeriğinde bulunan bazı yardımcı maddeler hakkında önemli bilgiler  
QUET  bir şeker tipi olan laktoz içerir.  Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
Diğer ilaçlar ile birlikte kullanım ı 
Aşağıdaki ilaçlarla birlikte QUET kullanmayınız:  
• AIDS (HIV) teda visinde kullanılan bazı ilaçlar (didanozin, lopinavir, ritonavir gibi HIV -
proteaz inhibitörleri gibi),  
• Mantar enfeksiyonlarının tedavisi için kullanılan azol sınıfı ilaçlar (ketokonazol, 
flukonazol, itrakonazol gibi),  
• Eritromisin veya klaritromisin (enfeksiyon tedavisinde kullanılır),  
• Nefazodon gibi depresyon ilaçları . 
 
Aşağıdaki ilaçları kullanıyorsanız , doktorunuza bildiriniz:  
• Sara (epilepsi) ilaçları (fenitoin veya karbamazepin gibi),  
• Tansiyon (yüksek kan basıncı) ilaçları,  
• Barbitüratlar (uykusuzluk tedavisinde),  
• Tiyoridazin veya lityum (diğer antipsikotik ilaçlar),  
• Kalp atımınıza etki eden ilaçlar: Mesela diüretikler (ödem att ırıcı) gibi elektrolitlerin 
dengesizliğine (kanda potasyum ve magnezyumun düşük seviyelerd e olması) sebep olan 
ilaçlar ya da bazı antibiyotikler (enfeksiyonların tedavisinde kullanılan ilaçlar) gibi,  
• Kabızlığa sebep olabilen ilaçlar,  
• Bazı tıbbi durumların tedavisinde sinir hücrelerinin işlevini etkileyen ilaçlar ( “anti 
kolinerjik ”). 
 
Herhangi b ir ilacınızı kesmeden önce lütfen doktorunuzla konuşunuz.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
İdrarda ilaç taraması  
Eğer  idrarda  ilaç taraması  yapılıyorsa,  QUET  kullanmanız  nedeniyle  metadon  veya  depresyon  
için kullanılan  trisiklik  antidepresanlar  (TSA) olarak adlandırılan ilaçlardan kullanmıyor 
olsanız dahi , bazı test metotları bu ilaçlar için pozitif sonuç alınmasına neden olabilir. Böyle 
bir sonuç alınırsa, d aha spesifik testlerle sonuçların doğrulanması gerekebilir.  
 
3. QUET  nasıl kullanılır?  
Uygun kullanım ve doz/ uygulama sıklığı için talimatlar:  
QUET ’i kullanırken her zaman doktorunuzun talimatlarına kesin olarak  uyunuz.  7 / 13 
 Emin olmadığınızda doktorunuza veya eczacınıza sorunuz.  
 
Başlangıç dozunuza doktorunuz karar verecektir. İdame doz (günlük doz) hastalığınıza ve 
ihtiyacınıza bağlıdır; ama genellikle 1 50 mg ila 800 mg arasında olacaktır.  
 
Uygulama yolu ve metodu:  
• Tabletlerinizi hastalığınıza bağlı olarak günde bir kez yatarken ya da  günde iki defa 
alacaksınız.  
• Tabletlerinizi bütün o larak, bir miktar suyla yutunuz.  
• Tabletleriniz i açken veya yemekle birlikte alabilirsiniz.  
• QUET kullanırken greyfurt suyu içmeyiniz. İlacın etki etme yolunu etkileyebilir.  
• Doktorunuz size söylemeden, kendinizi iyi hissetseniz bile tabletlerinizi almayı 
durdurmayınız.  
 
Değişik yaş grupları  
• Çocuklar ve  ergenl erde  kullanım ı: 
QUET ’in çocuklarda ve 18 yaşın altındaki ergenlerde kullanımı önerilmez.   
 
• Yaşlılarda kullanım ı: 
Yaşlı iseniz, doktorunuz dozunuzu değiştirebilir.  
 
Özel kullanım durumları  
• Böbrek yetmezliği : 
Böbrek yetmezliği olan hastalarda doz ayarlanmasına ihtiyaç yoktur.  
 
• Karaciğer yetmezliği:  
Karaciğer problemleriniz varsa doktorunuz dozunuzu değiştirebilir.  
 
Eğer  QUET ’in etkisinin  çok güçlü  veya zayıf  olduğuna  dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla QUET  kullandıysanız:  
QUET ’ten kullanmanız gerekenden fazlasını kullanmışsanız, derhal bir doktor veya eczacı ile 
konuşunuz . 
 
Doktorunuzun sizin için reçetenize yazdığından daha fazla QUET almışsanız uyuklama, 
sersemlik ve anormal kalp atışları hissedebilirsiniz. Doktorunuzla irtibata geçiniz ve doğruca 
en yakın hastaneye gidiniz. QUET tabletlerinizi yanınızda götürünüz.  
 
QUET ’i kullanmayı unutursanız : 
Unut ulan dozları dengelemek için çift doz almayınız.  
 
Unuttuğunuz tableti, bir sonraki dozun alınma saatine çok yakın olmadığı sürece,  hatırlar 
hatırlamaz hemen alın.  8 / 13 
 QUET  ile tedavi sonlandırıldığında oluşabilecek etkiler : 
QUET kullanmayı aniden durdurursanız, uyuyamayabilirsiniz (uykusuzluk) ya da kendinizi 
hasta hisse debilirsiniz (bulantı) veya baş ağrısı, ishal, hasta olma (kusma), baş dönmesi ya da 
huzursuzluk halleri gelişebilir.  
 
Doktorunuz  size tedaviyi  durdurmadan  önce,  dozu  yavaş  yavaş  azaltmanızı önerebilir.   
 
Bu ilacın kullanımıyla ilgili başka sorularınız olursa, doktorunuza veya eczacınıza sorunuz.  
 
4. Olası yan etkiler nelerdir?  
Herkeste oluşmasa da tüm ilaçlar gibi bu ilaç da yan etkilere neden olabilir.  
 
Aşağıdakilerden biri olursa, QUET’i kullanmayı durdurunuz ve DERHAL doktorunuza 
bildiriniz veya size e n yakın hastanenin acil bölümüne başvurunuz:  
• Nefes alma güçlüğü veya şoka neden olabilen ciddi alerjik reaksiyonlar (anaflaktik 
reaksiyonlar) ,  
• Deride kabarcıklar, deride şişme ve ağız çevresinde şişme dahil alerjik reaksiyonlar ,  
• Deride ani kabarma, genellikle göz çevresi, dudaklar ve boğazda şişme (anjiyoödem).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin QUET’e 
karşı ciddi alerjiniz var demektir. Acil tıbbi müdahaleye veya hastaneye yatır ılmanıza gerek 
olabilir.  
 
Bu yan etkiler seyrek olarak görülür.  
 
Yan etkiler şu şekilde sınıflandırılır:  
Çok yaygın:   10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmaya n:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden tahmin edilemiyor.  
 
QUET’in diğer yan etkileri şunlardır:  
 
Çok yaygın  
• Baş dönmesi (bayılmaya neden olabilir), baş ağrısı, ağız kuruluğu,   
• Hemoglobinde azalma,  
• Uyuklama hali (QUET almaya devam ettiğinizde zamanla geçebilir) (düşmeye nede n 
olabilir),  
• İlacın kesilme semptomları (QUET kullanmayı kestiğinizde görülen belirtiler); bunlara 
uyuyamama (uykusuzluk), hasta olma (bulantı), baş ağrısı, ishal, hasta olma (kusma), baş 9 / 13 
 dönmesi ve huzursuzluk dahildir. İlacın en az 1 ila 2 haftalık bir p eriyotta kademeli olarak 
kesilmesi önerilir.  
• Kilo alımı,  
• Anormal kas hareketleri. Bunlara kas hareketlerinin başlamasında zorluk, titreme, 
rahatsızlık veya ağrısız kas tutulması dahildir.  
• Bazı yağların miktarında değişiklikler (trigliseridler ve toplam kolesterol).  
 
Yaygın  
• Kalp hızında artış (taşikardi),  
• Kalp çok güçlü çarpıyor, çok hızlı atıyor ya da kalp atışları arasında atlama oluyor gibi 
hissetmek,  
• Kabızlık, mide bozukluğu (hazımsızlık) , 
• Halsizlik ve güçsüzlük hissi,  
• Kol veya bacaklarda şişme,  
• Ayağa kalkınca kan basıncının düşmesi (ortostatik hipotansiyon) ve buna bağlı olarak baş 
dönmesi veya bayılma hissi (düşmeye neden olabilir),  
• Kan şekerinin yükselmesi,  
• Bulanık görme,  
• Anormal rüyalar ve kabuslar,  
• Açlık hissi (iştah artışı),  
• Uyaranlara karşı  aşırı duyarlı olma durumu,  
• Konuşma ve telaffuzda güçlük,  
• Depresyonda artış ve intihar düşünceleri,  
• Nefes darlığı,  
• Kusma (özellikle yaşlılarda),  
• Ateş,  
• Kandaki tiroid hormonları miktarlarında değişiklikler,  
• Bazı kan hücresi tiplerinin sayılarında azalmalar,   
• Kanda ölçülen karaciğer enzimleri miktarlarında artışlar,  
• Kanda prolaktin hormonu miktarında artışlar. Prolaktin hormonunun yükselmesi nadir 
vakalarda aşağıdakilere yol açabilir:  
 Erkeklerde ve kadınlarda memede şişlik ve beklenmedik şekilde süt gelmesi ,  
 Kadınların adet görmemesi ya da düzensiz adet görmesi.  
 
Yaygın olmayan  
• Nöbetler,  
• Deride kabarcıklar, deride şişme ve ağız çevresinde şişme dahil alerjik reaksiyonlar,  
• Bacaklarda huzursuzluk hissi (huzursuz bacak sendromu olarak da adlandırılır),  
• Yutkunmada güçlük,  
• Özellikle yüzde ve dilde istem dışı hareketler,  
• Cinsel aktivitede bozukluk,  
• Şeker hastalığı (diyabet),  
• EKG’de görülen, kalbin elektriksel aktivitesindeki değişiklik (QT uzaması) , 10 / 13 
 • Tedaviye başlandığında normal kalp hızından daha yavaş atm a görülebilir ve düşük kan 
basıncı ve bayılma ile ilişkilendirilebilir,  
• İdrar yapma güçlüğü,  
• Bayılma (düşmeye neden olabilir),  
• Tıkalı burun ,  
• Alyuvar (kırmızı kan hücre) miktarında azalma,  
• Kanda sodyum miktarının azalması,  
• Beyaz kan hücrelerinden biri  olan nötrofil sayısında azalma,  
• Önceden var olan şeker hastalığının (diyabet) kötüleşmesi ,  
• Zihin bulanıklığı durumu,  
• Trombosit (kan pulcukları) sayılarının azalması,  
• Kan hormon düzeylerinde azalma (serbest T3’te azalma, hipotiroidizm),  
• Serum aspartat aminotransferaz (AST) düzeylerinde (çoğunlukla kalp ve karaciğer 
hastalıklarının teşhisinde kullanılan enzim testi) yükselme.  
 
Seyrek  
• Ateş, terleme, kaslarda sertleşme, çok uykulu hissetme ya da bayılmanın bir kombinasyonu 
(“nöroleptik malign sendrom” ola rak adlandırılan bir bozukluk),  
• Deri ve gözlerde sararma (sarılık),  
• Karaciğer iltihabı (hepatit),  
• Priapizm (uzun süren ve ağrılı ereksiyon),  
• Göğüslerde şişme ve beklenmedik bir şekilde anne sütü üretilmesi (galaktore),  
• Adet düzensizliği,  
• Göğüs ağrısına ve  nefes almada zorluğa neden olacak şekilde kan damarları boyunca 
akciğere doğru ilerleyen, özellikle bacak damarlarındaki kan pıhtılaşması (bacaklarda 
şişme, ağrı ve kırmızılık belirtileri). Bu belirtilerden herhangi biri meydana geldiğinde 
derhal doktorun uza başvurunuz.  
• Uyku halindeyken yürümek, konuşmak, yemek yemek ve diğer aktivitelerde bulunmak,  
• Vücut sıcaklığının azalması (hipotermi),  
• Pankreas iltihabı,  
• Aşağıdaki üç durumun veya daha fazlasının bileşimi olan bir durum (metabolik sendrom 
da denir): Kar ın bölgesinde yağ artışı, “iyi kolesterol” (HDL -K)’de azalma, kanda 
trigliseridler denilen yağ tipinde artış, yüksek kan basıncı ve kanda şeker artışı,  
• Agranülositoz denilen bir durum; düşük beyaz kan hücresi sayısı ile ateş, grip benzeri 
belirtiler, boğa z ağrısı ya da diğer bir enfeksiyon,  
• Bağırsak tıkanması,  
• Kanda kreatin fosfokinaz seviyelerinde artış (kaslardaki bir madde),  
• Normal gece uykusundayken kısa periyotlarda nefes durması (uyku apnesi).  
 
Çok seyrek  
• Şiddetli pişik, kabarıklık ve deride kırmızı kabarıklıklar,  
• Nefes alma güçlüğü veya şoka neden olabilen ciddi alerjik reaksiyon (anaflaksi),  
• Deride ani kabarma, genellikle göz çevresi, dudaklar ve boğazda (anjiyoödem),  11 / 13 
 • Deri, ağız, göz ve genital bölgelerde şiddetli soyulma durumu (Stevens -Johnson 
sendromu),  
• İdrar hacmini ayarlayan hormonun uygunsuz salgılanması,  
• Kas liflerinin yıkımı ve kaslarda ağrı ( rabdomiyoliz).  
 
Bilinmiyor  
• Düzensiz kırmızı beneklerle birlikte deri döküntüsü (eritema multiforme),   
• Küçük püstüllerle dolu kırmızı deri bölgelerinin hızlı görünümü (Akut Genelleştirilmiş 
Ekzantematöz Püstüloz (AGEP) olarak adlandırılan beyaz/sarı sıvıyla dolu küçük 
kabarcıklar),  
• Ateş, deride kabarcık oluşumu ve derinin soyulması gibi belirtilerin görüldüğü ciddi, ani 
alerjik reaksiyon (tok sik epidermal nekroliz),   
• Döküntü, ateş, şişmiş salgı bezleri ve anormal kan testi sonuçları (artan beyaz kan hücreleri 
(eozinofili) ve karaciğer enzimleri dahil) ile grip benzeri semptomlardan oluşan Eozinofili 
ve Sistemik Semptomlu İlaç Reaksiyonu (DRESS ), 
• Hamilelerin QUET kullanımına bağlı olarak yeni doğan bebeklerde ilaç kesilme 
belirtilerinin görülmesi , 
• Felç,  
• Kalp kası bozukluğu (kardiyomiyopati),  
• Kalp kası iltihabı (miyokardit),  
• Kan damarlarının iltihaplanması (vaskülit), genellikle küçük kırmızı veya mor yumrularla 
birlikte deri döküntüsü.  
 
QUET ’in dahil olduğu ilaç grubu, ciddi ve ölümle sonuçlanabilecek kalp ritim bozukluklarına 
sebep olabilir.  
 
Bazı yan etkiler sadece kan testi yapıldığında görülebilir. Bunlara kandaki bazı yağların 
(trigliseridler ve total kolestrol) ve şeker miktarında değişiklikler, kandaki tiroid 
hormonlarının miktarında değişiklikler, karaciğer enzimlerinde artış, bazı kan hücrelerinin 
sayısında azalma, kırmızı kan hücrelerinin miktarında azalma, kan kreatin fosf okinaz 
miktarında (kaslardaki bir madde) artış ve kanda prolaktin hormonunun miktarında artış 
dahildir. Prolaktin hormonundaki artışlar seyrek olarak aşağıdaki durumlara neden olabilir:  
• Kadın ve erkeklerde göğüslerde şişme ve beklenmedik bir şekilde anne s ütü üretilmesi , 
• Kadınlarda aylık periyodlarının olmaması ya da düzensiz periyodlar yaşamaları . 
 
Çocuklar ve ergenlerde ki ek yan etkiler  
Erişkinlerde görülebilen yan etkilerin aynıları çocuk ve ergenlerde de görülebilir:  
 
Aşağıdaki yan etkiler, çocuklar ve ergenl erde daha sık görülür veya erişkinlerde görülmez:  
 
Çok yaygın  
• Kanda prolaktin adlı hormon miktarında artış. Nadiren bazı vakalarda prolaktin hormon 
artışını aşağıdakiler izleyebilir:  12 / 13 
  Erkek ve kız çocuklarda göğüslerde şişme ve beklenmedik bir şekilde anne sütü 
üretilmesi ,  
 Kızların aylık periyodlarının olmaması ya da düzensiz periyodlar yaşamaları ,  
• İştah artması,  
• Kusma,  
• Anormal kas hareketleri. Bunlara kas hareketlerinin başlamasında zorluk, titreme, 
rahatsızlık veya ağrısız kas tutulması da hildir.  
• Kan basıncı artışı.  
 
Yaygın  
• Zayıf, güçsüz hissetme (bayılmaya sebep olabilir),  
• Tıkalı burun ,  
• Huzursuz hissetme.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. QUET ’in saklanması  
QUET ’i çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalaj ın üzerinde belirtilen son kullanma tarihinden sonra QUET ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Deva Holding  A.Ş. 
Küçükçekmece /İSTANBUL  
Tel: 0 212 692 92 92  
Faks: 0 212 697 00 24  
E-mail: deva@devaholding.com.tr  
 13 / 13 
 Üretim  yeri: 
Deva Holding A.Ş  
Kapaklı/TEKİRDAĞ  
 
Bu kullanma talimatı …/…/…  tarihinde onaylanmıştır.  