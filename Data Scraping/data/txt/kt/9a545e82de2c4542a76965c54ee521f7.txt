  1/5   
KULLANMA TALİMATI  
 
 
SUL JEL %3 jel  
Haricen kullanılır.  
 
• Etkin madde: Her 1 gram jel ; 30 mg nimesulid  içerir.  
 
• Yardımcı maddeler:  Etanol, disodyum edetat  (EDTA disodyum) , likit parafin, metil 
paraben  (E218) , propil paraben  (E21 6), etil paraben  (E214) , karbomer  980, trietanolamin 
ve saf  su içeri r. 
 
Bu ilacı kullanmaya başlamadan önce bu KULLANMA  TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı                                  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. SUL JEL nedir ve ne için kullanılır?  
2. SUL JEL’i kullanmadan önce dikkat edilmesi gerekenler  
3. SUL JEL nasıl kullanılır?  
4. Olası yan etkiler nelerdir? 
5. SUL JEL’i n saklanması  
 
Başlıkları yer almaktadır. 
 
1. SULJEL nedir ve ne için kullanılır?  
• SULJEL; 30 g’ lık alüminyum tüplerde pazarlanan, nimesulid içeren ve haricen kullanılan bir 
jeldir .    
 
• SULJEL, yumuşak doku romatizmal hastalıkları; burkulma ve ezilme gibi yumuşak doku 
travmaları; ağrı, inflamasyon ve kas gerginliği ile karakterize kas ve iskelet sistemi 
hastalıklarının  belirtilerinin ( semptomlarının ) giderilmesinde  kullanılır.  
 
2. SULJEL’i  kullanmadan önce dikkat edilmesi gerekenler  
SULJEL’i  aşağıdaki durumlarda KULLANMAYINIZ  
Eğer;  
• Nimesulid ve SULJEL’ in bileşiminde yer alan maddelere karşı alerjiniz varsa  
• Geçmişinizde aspirin ( asetilsalisilik asit) veya diğer steroid olmayan iltihap giderici ilaçlara  
(non- steroid antiinflamatuvar ilaçlara ) karşı yüksek hassasiyetiniz (örneğin solunum 
yollarındaki daralmalar , burun akıntısı , kaşıntı  gibi) varsa  
• Bölgesel (l okal) enfeksiyon varlığında hasarlı ya da aşınmış deri üzerinde  
• Eş zamanlı bir başka haricen ( topikal) krem kullanıyorsanız    2/5  • 12 yaşın altındaki çocuklarda  
• Kapalı  sargılarla  
• Mide- bağırsak  ülseriniz ve karaciğer yetmezliğiniz varsa  
 
SULJEL’i  aşağıdaki durumlarda DİKKATLİ KULLANINIZ  
SULJEL’i n göz ya da benzeri  mukoz membranlarla temasından kaçınınız.  
 
Ürünü kesinlikle ağızdan almayınız. Elleri nizi ürünü uyguladıktan sonra yıkayınız.   
 
Ciltte tahriş yaparsa kullanıma ara veriniz.  
 
Mide veya bağırsak  kanaması , aktif ya da şüpheli mide ülseri ( peptik ülser ), şiddetli böbrek ya da 
karaciğer fonksiyonu bozukluğu, şiddetli pıhtılaşma (koagülasyon)  bozuklukları ya da 
şiddetli/kontrolsüz kalp yetmezliğiniz varsa dikkatli kullanınız.  
 
Hamilelik durumunda doktora danışmadan kullanmayınız. 
 
Minimum etkili dozu mümkün olan en kısa süre boyunca kullanmak suretiyle istenmeyen etkileri azaltabilirsiniz.  
 Diğer steroid olmayan iltihap giderici ilaçlara  (NSAİİ) karşı bilinen aşırı duyarlılığınız varsa özel 
dikkat gösteriniz. Tedavi niz sırasında aşırı duyarlılık gelişme olasılığını göz önünde 
bulundurunuz.  Işığa duyarlılık riskini azaltmak için, direkt güneş ışığına ve solaryuma maruziyete karşı dikkatli olunuz.   Belirtiler (semptomlar ) devam ederse ya da durum ağırlaşırsa, tıbbi danışmanlık alınız. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
SULJEL’i n yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamilelik döneminde gerekli olduğu durumlarda doktorunuzun kontrolü altında kullanınız. 
SULJEL gerekli olmadıkça gebelik döneminde kullanılmamalıdır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
SULJEL süte geçebileceği için emzirme döneminde doktorunuza danışmadan kullanmayınız.  
 
Araç ve makine kullanımı  
Araç ve makine kullanımına olumsuz bir etkisi yoktur . 
 
   3/5   
SULJEL’i n içeriğinde bulunan bazı yardımcı maddeler hakkında önemli bilgiler  
İçeriğinde bulunan metil paraben (E218), propil paraben (E216) ve etil paraben (E214) nedeniyle, 
gecikmiş alerjik  reaksiyonlara , lokal deri reaksiyonları na sebep olabilir.  
 
Bu ilaç, her bir gramda 100 mg alkol (etanol) içerir. Hasarlı ciltte yanma hissine neden olabilir.  
 
Diğer ilaçlar ile birlikte kullanımı  
SULJEL’in diğer tıbbi ürünlerle haricen ( topikal) uygulama aracılığıyla bilinen ya da beklenen bir 
etkileşimi yoktur.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. SULJEL nasıl kullanılır?  
• Uygun kullanım ve doz/uygulama sıklığı için talimatlar:  
Doktor tarafından başka şekilde tavsiye edilmediği durumlarda SULJEL’i günde 2- 3 kez etkilenen 
bölgeye uygulayınız. Tedavi süresi 7-15 gündür. 
 
• Uygulama yolu ve metodu:  
SULJEL sadece haricen kullanım içindir.  
Deri üstüne ince bir film tabakası halinde sürerek tamamen emilene kadar hafifçe masaj yapınız.  
 
• Değişik yaş grupları:  
Çocuklarda k ullanım ı: 
12 yaşın altındaki çocuklarda kullanmayınız .   
 
Yaşlılarda k ullanım ı: 
SULJEL’in yaşlı hastalardaki kullanımı yetişkinlerdeki gibidir.  
 
• Özel kullanım durumları:  
Böbrek/Karaciğer yetmezliği:  
Ağır böbrek ve karaciğer yetmezliği durumlarında  kullanmayınız.  
 
Eğer SULJEL ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla SULJEL  kullandıysanız:  
SULJEL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
SULJEL, sınırlı ve yüzey sel bir bölgede kullanıldığından aşırı dozda kullanılmasının bir yan etkisi 
yoktur.   
 
SULJEL’i kullanmayı unutursanız:  
Unutulan dozları dengelemek için çift doz kullanmayınız .  
 
SULJEL ile tedavi sonlandırıldığında oluşabilecek etkiler:  
Bulunmamaktadır. 
   4/5   
 
 
4. Olası yan etkiler nelerdir?  
Tüm ilaçlar gibi, SULJEL’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inde veya 1’inden fazla görülebilir. 
Yaygın olmayan:  100 hastanın 1’ inden az, fakat 1.000 hastanın 1’inde veya 1’ inden fazla 
görülebilir. 
Seyrek: 1.000 hastanın 1’ inden az, fakat 10.000 hastanın 1’inde veya 1’inden fazla görülebilir. 
Çok seyrek: 10.000 hastanın 1’inden az görülebilir. 
Bilinmiyor : Eldeki veriler ile tahmin edilememektedir.  
 
Aşağıdakilerden biri olursa, SULJEL ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Yüz, dil, boğazda şişme  
• Nefes darlığı, hırıltılı soluma  
 
Bunlar çok ciddi yan etkilerdir. Eğer bu yan etkiler sizde mevcut ise sizin SULJEL’e karşı ciddi 
alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz doktorunuza söyleyiniz:  
 
Yaygın  
• Kaşıntı  
• Deride kızarıklık  
 
Bu yan etkiler doz azaltıldığında veya tedavi kesildiğinde kaybolur. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. SULJEL’i n saklanması  
SULJEL ’i çocukların göremeyeceği, erişemeyeceği yerlerde ve ambalajında saklayınız. 
25°C altında ki oda sıcaklığında saklayınız. 
 
Son kullanma tarihi ile uyumlu olarak kullanınız.   5/5  Tüpün veya ambalajın üzerinde belirtilen son kullanma tarihinden önce SULJEL ’i kullanınız . 
 
Eğer üründe ve/veya ambalajında bozukluklar fark ederseniz SULJEL’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği Bakanlığınca belirl enen toplama sistemine veriniz.  
 
Ruhsat s ahibi:  
Berat Beran İlaç San. ve Tic. Ltd. Şti.  
Yenişehir Mah. Özgür Sok. No: 16 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@beratberan.com.tr  
 
Üretim y eri:   
Berko İlaç ve Kimya Sanayi  A.Ş.  
Adil Mah. Y örükler Sok. No: 2 Sultanbeyli/İstanbul  
0 216 592 33 00 (Pbx)  
0 216 592 00 62 (Faks)  
 
 
Bu kullanma talimatı  09/02/2025 tarihinde onaylanmıştır.  
 