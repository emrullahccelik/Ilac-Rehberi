KISA ÜRÜN BİLGİSİ
1. BEŞERİ TIBBİ ÜRÜNÜN ADI
TYOSOD 0,5 g I.V. enjeksiyonluk çözelti hazırlamak için toz
Steril
2. KALİTATİF VE KANTİTATİF BİLEŞİM
Etkin madde:
Tiyopental sodyum (Tiyopental sodyum ve sodyum karbonat olarak)…………….0,5 g
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti hazırlamak için toz
Sarımsı beyaz toz
4. KLİNİK ÖZELLİKLER
4.1. Terapötik endikasyonlar
 Tiyopental sodyum genel anestezi indüksiyonu için kullanılır; aynı zamanda analjezik ve
kas gevşeticilerin de dahil olduğu diğer anestetiklerle uygulanan dengeli anestezi sırasında
hipnozu sağlamak için yardımcı olarak da kullanılmaktadır.
 Tiyopental sodyum aynı zamanda lokal anestetiklerin neden olduğu konvülsiyonlar dahil
olmak üzere çeşitli etiyolojilere bağlı konvülsif hastalıkların kontrolünde yardımcı olarak
da kullanılırlar.
 Tiyopental sodyum günümüzde intrakraniyal basıncı artmış hastalarda, eğer kontrollü
ventilasyon sağlanmışsa, intrakraniyal basıncı düşürmek için kullanılmaktadır.
4.2. Pozoloji ve uygulama şekli
Pozoloji/uygulama sıklığı ve süresi:
Tiyopental sodyum (500 mg) enjeksiyon normal olarak intravenöz yoldan %2,5’lik (20 ml’de
500 mg) çözelti olarak uygulanmaktadır. Nadiren, %5’lik çözelti (10 ml’de 500 mg) olarak da
uygulanabilir.
1İntravenöz enjeksiyon preparatı, steril tozun genellikle %2,5’lik çözelti elde etmek için
enjeksiyonluk su ile sulandırılmasından sonra kullanılmalı ve yedi saat sonra atılmalıdır.
Anestezide kullanım
Anestezi indüksiyonu için normal doz 100 mg-150 mg olup 10-15 saniyede enjekte edilir.
Gerekli olduğu durumda bir dakika sonra 100-150 mg tekrar dozu verilebilir. Doz hastanın
yanıtına göre dikkatlice ayarlanacağı için intravenöz enjeksiyon için sabit doz önerisi
yapılamaz. Yaş, cinsiyet ve ağırlık gibi hastaya ait faktörler göz önünde bulundurulmalıdır.
Tiyopental sodyum 30 saniye içinde beyinde etkili doza ulaşır ve anestezi normal olarak
intravenöz dozdan sonra bir dakika içinde gerçekleşir.
Yetişkinlerde
İntravenöz olarak 100-150 mg 10-15 saniye içerisinde ve normal olarak %2,5’lik çözelti
şeklinde verilir.
Bir dakika sonra 100-150 mg tekrar dozu verilebilir. İntravenöz enjeksiyon yavaş olarak
yapılmalı ve verilen doz, solunum depresyonu riskini veya doz aşımı olasılığını en aza
indirmek için hastanın yanıtına göre titre edilmelidir. 70 kg erişkin için ortalama doz kabaca
200-300 mg (%2,5’lik çözeltiden 8-12 ml) olup maksimum 500 mg’dır.
Uygulama şekli:
İntravenöz enjeksiyon.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli böbrek yetmezliği bulunan hastalarda, normal doz sıklığında genel dozun %75’i
uygulanır.
Tiyopental sodyum temel olarak karaciğerden metabolize olduğu için hepatik bozukluğu olan
hastalarda doz azaltılmalıdır.
Pediyatrik popülasyon:
İntravenöz olarak 2-7 mg/kg vücut ağırlığında 10-15 saniye süresince ve normal olarak
%2,5’lik çözelti olarak verilir. Bir dakika sonra 2-7 mg/kg tekrar dozu verilebilir. Doz,
hastanın yanıtına göre 2-7 mg/kg arasındadır. Çocuklarda doz 7 mg/kg’ı geçmemelidir.
2Geriyatrik popülasyon:
Daha düşük erişkin dozu önerilir.
Konvülsif durumlarda kullanımı
Konvülsiyon başladıktan hemen sonra 75-125 mg (%2,5’lik çözeltiden 3-5 ml) verilmelidir.
Lokal anestetik kullanımını takiben konvülsiyonların kontrolü için daha fazla doz gerekebilir.
Konvülsif durumların kontrolünde intravenöz veya rektal diazepam gibi diğer rejimler de
kullanılabilir.
Artmış intrakraniyal basıncı olan nörolojik hastalarda kullanımı
Eğer kontrollü ventilasyon sağlanmışsa, intrakraniyal basınç artışını azaltmak için 1,5-3
mg/kg aralıklı bolus enjeksiyon yapılabilir.
4.3. Kontrendikasyonlar
Tiyopental sodyum, solunum yolu obstrüksiyonu, akut astım, ciddi şok ve miyotonik distrofi
durumlarında kontrendikedir. Porfiri durumunda herhangi bir barbitürat uygulaması
kontrendikedir.
Ciddi kardiyovasküler hastalıklar, ciddi solunum yolu hastalıkları ve çeşitli nedenlere bağlı
hipertansiyon durumlarında dikkatli olunmalıdır.
Barbitüratlara aşırı duyarlılık reaksiyonu olan hastalarda.
4.4. Özel kullanım uyarıları ve önlemleri
Tiyopental sodyum solunum depresyonu ve kardiyak debide azalmaya neden olabilir ve
kardiyovasküler hastalığı, özellikle de konstriktif perikarditi olan hastalarda akut dolaşım
yetmezliğini hızlandırabilir.
Özel dikkat gerektiren durumlar
Aşağıdaki durumlara sahip hastalara tiyopental sodyum uygulanması özel dikkat gerektirir:
hipovolemi, ciddi hemoraji, yanıklar, kardiyovasküler hastalık, status astmatikus, myastenia
gravis, adrenokortikal yetmezlik (kortizon ile kontrol altına alınmış olsa bile), kaşeksi, artmış
intrakraniyal basınç ve artmış kan üre düzeyi.
3Doz azaltılması gerektiren durumlar
Dozun azaltılması, şok, dehidratasyon, ciddi anemi, hiperkalemi, toksemi ve tirotoksikoz,
miksödem ve diyabet gibi metabolik bozukluklarda önerilmektedir.
Karaciğer ve böbrek hastalıklarında kullanımı
Tiyopental sodyum temel olarak karaciğerden metabolize olduğu için hepatik bozukluğu olan
hastalarda doz azaltılmalıdır. Barbitürat anestetikler ciddi böbrek hastalıklarında dikkatli
kullanılmalıdır. Doz azaltılması aynı zamanda yaşlılarda ve narkotik analjezik
premedikasyonu yapılan hastalarda da belirtilmektedir.
Diğer ilaçlarla (bkz. Bölüm 4.5) ve altta yatan hastalıkta kullanım
Tiyopental sodyumun sülfafurazol ile etkileşime girdiği gösterilmiştir. Yeterli anestezi
sağlanması için başlangıç dozunun azaltılması gerekmektedir, fakat anestezinin sürdürülmesi
için doz tekrarı gerekebilir.
Aspirin, oral antikoagülan, östrojen, MAOI ve lityum gibi uzun süreli ilaç kullanan hastalarda
elektif cerrahi öncesi bu ilaçların dozunu ayarlamak veya tedaviyi sonlandırmak gerekebilir.
Diyabet veya hipertansiyonu olan hastalarda anestezi öncesi tedaviyi ayarlamak gerekebilir.
Doz artışı
Doz artırılması alkol veya ilaç kötüye kullanım alışkanlığı veya bağımlılığı olan hastalarda
gerekli olabilir. Bu durumlarda destekleyici analjezik ajanların kullanılması önerilmektedir.
Ekstravazasyon
Ekstravazasyon lokal doku nekrozu ve ciddi ağrıya sebep olmaktadır. Bu durum, buz
kompresyonu uygulaması veya lokal hidrokortizon enjeksiyonu ile giderilebilir. %5’lik
çözelti hipertonik olup enjeksiyon yerinde ağrı veya tromboflebite neden olabilir.
Yanlışlıkla intra-arteriyel enjeksiyon
Tiyopental sodyumun yanlışlıkla intra-arteriyel olarak uygulanması ciddi arteriyel spazm ve
enjeksiyon yeri etrafında yoğun yanma tarzında ağrıya neden olur. Tiyopental sodyumun
yanlışlıkla intra-arteriyel uygulanması durumunda, papaverin veya prilokain hidroklorür gibi
bir antispazmodik enjeksiyonu yapılabilmesi için, iğne olduğu gibi bırakılmalıdır. Tromboz
riskini azaltmak için antikoagülan tedaviye de başlanabilir.
4Artmış intrakraniyal basıncı olan nörolojik hastalarda kullanım
Tiyopental infüzyonu sırasında ciddi veya tedavisi güç hipokalemi bildirilmiştir; ciddi
rebound hiperkalemi ise tiyopental infüzyonunun kesilmesinden sonra ortaya çıkabilir.
Tiyopental tedavisini keserken olası rebound hiperkalemi dikkate alınmalıdır.
Bu tıbbi ürün her bir flakonda 53,5 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tiyopental sodyumun sülfafurazol ile etkileşime girdiği gösterilmiştir (bkz. Bölüm 4.4).
Tiyopentalin beta blokörler ve kalsiyum antagonistleri ile etkileşime girerek kan basıncında
düşmeye neden olacağı akılda tutulmalıdır.
ADE inhibitörleri: ADE inhibitörleri ile genel anestetik verilmesi durumunda artmış
hipotansif etki.
Adrenerjik nöron blokörleri: Adrenerjik nöron blokörleri ile genel anestetik verilmesi
durumunda artmış hipotansif etki.
Alfa-blokörler: Alfa-blokörler ile genel anestetik verilmesi durumunda artmış hipotansif etki.
Analjezikler: Aspirin ile ön tedavinin tiyopental sodyum anestezisini potansiyelize ettiği
gösterilmiştir. Opioid analjezikler barbitürat anestetiklerin solunum depresyonu yapıcı
etkilerini potansiyelize edebilir ve anestetik dozunu azaltmak gerekebilir. Tiyopental sodyum
petidinin analjezik etkisini azaltabilir.
Anjiyotensin-II reseptör antagonistleri: Anjiyotensin-II reseptör antagonistleri ile genel
anestetik verilmesi durumunda artmış hipotansif etki.
Antibakteriyeller: Genel anestetikler muhtemelen izoniyazidin hepatotoksik etkisini
arttırabilir: tiyopental sodyumun etkisi sülfonamidler ile arttırılır; genel anestetikler
intravenöz vankomisin ile birlikte kullanıldığında aşırı duyarlılık benzeri reaksiyonlar
oluşabilir.
5Antidepresanlar: Trisiklik antidepresanlarla birlikte genel anestetik verilmesi durumunda
aritmi ve hipotansiyon riskinde artış. MAOI’leri ile hipotansiyon ve hipertansiyon
gözlenmiştir.
Antipsikotikler: Fenotiyazin antipsikotikleri ile tedavi edilen hastalarda hipotansiyonda artış
gözlenebilir. Bazı fenotiyazinler, özellikle prometazin, barbitürat anestetikler tarafından
oluşturulan ekzitatör fenomen insidansında artış yapabilir; siklizin de benzer etkiye sahip
olabilir. Sedatif özellikler de tiyopental sodyum ile potansiyelize edilebilir.
Benzodiazepinler: Midazolam tiyopental sodyumun anestetik etkisini arttırır.
Diazoksid: Diazoksid ile genel anestetik verilmesi durumunda artmış hipotansif etki.
Diüretikler: Diüretikler ile genel anestetik verilmesi durumunda artmış hipotansif etki.
Gastrointestinal ilaçlar: Metoklopramid ve droperidol, anestezi indüksiyonu için gerekli olan
tiyopental sodyum dozunu azaltırlar.
Metildopa: Metildopa ile genel anestetik verilmesi durumunda artmış hipotansif etki.
Moksonidin: Moksonidin ile genel anestetik verilmesi durumunda artmış hipotansif etki.
Nitratlar: Nitratlar ile birlikte genel anestetik verilmesi durumunda artmış hipotansif etki.
Probenesid: Probenesid ile ön tedavinin tiyopental sodyum anestezisini potansiyelize ettiği
gösterilmiştir.
Vazodilatör antihipertensifler: Hidralazin, minoksidil veya nitroprussid ile genel anestetik
verilmesi durumunda artmış hipotansif etki.
Premedikasyon için kullanılanlarda olduğu gibi diğer MSS baskılayan ilaçların anestetiklerle
birlikte kullanılması MSS üzerinde sinerjistik etki oluşturabilir ve bazı durumlarda düşük doz
genel anestetik kullanılmalıdır. Fentanil alan hastalarda tiyopental ile anestezi indüksiyonu
sırasında bradikardi bildirilmiştir.
6Bitkisel ilaçlar: Hayvanlardan elde edilen veriler kediotu ve sarı kantaronun (St John’s Wort)
tiyopental sodyumun etkisini uzatabileceğini göstermiştir.
Özel popülasyonlara ilişkin ek bilgiler
Özel popülasyona ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ile ilgili veri yoktur.
Gebelik dönemi
Tiyopental sodyumun toplam dozu 250 mg’ı geçmemesi kaydıyla gebelik sırasında herhangi
bir istenmeyen etki olmadan kullanılabileceği gösterilmiştir. Ancak, tiyopental sodyum
kullanılması düşünüldüğünde hekim yalnızca yararları potansiyel riskinden fazla ise bu ilacı
kullanmalıdır.
Laktasyon dönemi
Tiyopental sodyum kolaylıkla plasental bariyeri geçer ve anne sütünde de bulunur. Bu
nedenle, emzirmeye geçici süreyle ara verilmeli veya anestezi indüksiyonundan önce anne
sütü sağılmalıdır.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Operasyon sonrası vertigo, dezoryantasyon ve sedasyon uzayabileceğinden tiyopental sodyum
verilen ayaktan hastalara özellikle ilk 24-36 saat içerisinde araba veya makine kullanmamaları
tavsiye edilmelidir.
74.8. İstenmeyen etkiler
İndüksiyon işlemi sırasında öksürük ve hapşırma ile birlikte laringeal spazm oluşabilir. Bu
nedenle, peroral endoskopide tiyopental sodyumun tek başına kullanılması tavsiye edilmez.
Aşırı dozlar hipotermi ve derin serebral bozukluk ile ilişkilidir.
Sıklıkla başlangıçta kan basıncında düşme izlenir.
Operasyon sonrası nadir olarak kusma, titreme oluşabilir ve inatçı sersemlik, konfüzyon ve
amnezi olabilir.
Sıklıklar şu şekilde tanımlanır: Çok yaygın (≥1/10); yaygın (≥1/100 ila < 1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor: Alerjik reaksiyonlar, cilt reaksiyonları ve aşırı duyarlılık
Metabolizma ve beslenme hastalıkları
Bilinmiyor: Anoreksiya, hipokalemi ve hiperkalemi.
Psikiyatrik hastalıklar
Bilinmiyor: Yaşlı hastalarda deliryum bildirilmiştir.
Sinir sistemi hastalıkları
Bilinmiyor: Baş ağrısı ve baş dönmesi
Kardiyak hastalıklar
Bilinmiyor: Miyokardiyal depresyon veya kardiyak aritmiler görülebilir.
Solunum, göğüs hastalıkları ve mediastinal hastalıklar
Bilinmiyor: Bronkospazm ve solunum depresyonu.
Gastrointestinal hastalıklar
Bilinmiyor: Halsizlik ve yorgunluk
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı akut solunum depresyonu, hipotansiyon, dolaşım yetmezliği ve apneye neden olur.
Tedavi yapay solunum, hastanın başının aşağıda tutulması ve plazma hacim genişleticilerin
kullanılması şeklinde olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Genel anestezikler, barbitüratlar
ATC kodu: N01AF03
Tiyopental sodyum kısa etkili bir ikame barbitürat olup diğer barbitürat gruplarına göre
lipidlerde çözünürlüğü daha fazladır. İlaç, tüm uyarılabilir dokuların aktivitesini geri
dönüşümlü olarak baskılar. MSS özellikle duyarlı olup normalde periferik dokularda belirgin
etki olmaksızın tiyopental sodyum ile genel anestezi sağlanabilir.
Tiyopental sodyum MSS’de özellikle mezensefalik retiküler aktive edici sistem üzerinde etki
gösterir. Barbitüratlar sinaptik geçiş üzerinde farklı etkiler ortaya koyarlar ve GABA
üzerindeki etki dozdan bağımsızdır. Periferik sinir sisteminin otonomik ganglionları da
baskılanır.
5.2. Farmakokinetik özellikler
Genel özellikler
İntravenöz enjeksiyonu takiben 30 saniye içinde bilinç kaybolur ve tek bir dozdan sonra 20-
30 dakika devam eder. Beynin en vasküler alanlarında hızlı bir tutulum gözlenir, bunu diğer
dokulara dağılım takip eder.
Tiyopental sodyum plazma proteinlerine sıkıca bağlanır, bu da böbreklerden atılımı bozar.
Metabolitleri genellikle inaktif olup daha sonra atılırlar. Bu nedenle tiyopental sodyumun etki
süresi kısa iken eliminasyon fazı uzun olabilir.
95.3. Klinik öncesi güvenlilik verileri
Reçete eden kişi açısından, kısa ürün bilgisinin diğer bölümlerine zaten eklenmiş olanlar
dışında herhangi bir preklinik veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde bulunmamaktadır.
6.2. Geçimsizlikler
Tiyopental sodyum enjeksiyonluk çözeltilerinin pH’ı 10,2-11,2 arasında olup kararlılığın
devamı için güçlü bir alkalidir.
Çözeltiler asitler, asidik tuzlar ve petidin, morfin ve prometazin gibi çözeltiler ile geçimsizdir.
6.3. Raf ömrü
24 ay
İntravenöz enjeksiyon preparatı, steril tozun enjeksiyonluk su ile sulandırılmasından sonra
kullanılmalı ve yedi saat sonra atılmalıdır.
6.4. Saklamaya yönelik özel tedbirler
25˚C altındaki oda sıcaklığında saklanmalıdır. Işıktan korunmalıdır.
6.5. Ambalajın niteliği ve içeriği
TYOSOD, 0,5 g toz içeren 15 ml kapasiteli tip I renksiz cam flakonlarda kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
107. RUHSAT SAHİBİ
VEM İlaç San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
Telefon numarası: (0212) 347 75 12-13
Faks numarası: (0212) 272 07 17
8. RUHSAT NUMARASI
2021/479
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.12.2021
Ruhsat yenileme tarihi:
10. KÜB’ÜN YENİLENME TARİHİ
11