KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOLEXOL® %1 deri spreyi, çözelti
2. KALİTATİF VE KANTİTATİF BİLEŞİMİ
1ml çözeltide;
Etkin madde:
Oksikonazol nitrat 11,47 mg (10 mg oksikonazole eşdeğer miktarda)
Yardımcı maddeler:
Benzil alkol 200 mg
Etanol 630 mg
Yardımcı maddeler için 6.1’ e bakınız.
3. FARMASÖTİK FORM
Sprey çözelti
Berrak, hemen hemen berrak likit
4. KLİNİK ÖZELLİKLER
4.1. Terapötik endikasyonlar
ZOLEXOL® deri spreyi, Trichophyton rubrum, Trichophyton mentagrophytes veya
Epidermophyton floccosum’un sebep olduğu tinea pedis, tinea cruris ve tinea corporis’in
topikal tedavisinde endikedir. ZOLEXOL® deri sprey ayrıca, Malassezia furfur’un sebep
olduğu tinea (pityriasis) versicolor’un topikal tedavisinde endikedir (Bkz. Bölüm 4.2.).
12 yaşın altındaki çocuklarda tinea corporis, tinea cruris, tinea pedis ve tinea (pityriasis)
versicolor’un nadir olarak görülmesine karşın, bu hastalıkların tedavisinde ZOLEXOL® deri
sprey etkili bir şekilde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
1ZOLEXOL® deri sprey, tinea pedis, tinea corporis veya tinea cruris hastalıklarında, etkilenen
bölge ve çevresine günde 1-2 defa uygulanmalıdır. ZOLEXOL® deri sprey, tinea (pityriasis)
versicolor tedavisinde günde 1 defa uygulanmalıdır. Tekrarlamayı önlemek amacıyla, tinea
corporis, tinea cruris ve tinea (pityriasis) versicolor tedavisi 2 hafta ve tinea pedis tedavisi 1
ay sürdürülmelidir. Tedavi süresince herhangi bir klinik gelişme gözlenmezse hastalık teşhisi
gözden geçirilmelidir.
Not: Tinea (pityriasis) versicolor, boyun, kollar ve bacağın üst kısmını kapsayan bölgede
hiperpigmente veya hipopigmente lekelere sebep olabilir. Enfeksiyonun tedavi edilmesi,
pigment restorasyonunun hemen gerçekleşmesi ile sonuçlanmayabilir. Tedavinin başarıyla
sonuçlanmasını takiben, pigmentlerin normalizasyonu değişkenlik gösterebilir ve bu tedavi
deri tipi ve güneşe maruz kalmaya bağlı olarak birkaç ay sürebilir. Tinea (pityriasis)
versicolor bulaşıcı olmamasına rağmen hastalık etkeni normal deri florasının bir parçası
olduğundan, hastalık tekrarlayabilir.
Uygulama şekli:
Genital bölgedeki mantar tedavisine, olası alkol iritasyonunu önlemek amacıyla, ürünün önce
krem formu ile başlanmalı ve çözelti ile devam edilmelidir. Sprey çözeltinin genital bölge
uygulamalarında, uygulama yerinin ilaç püskürtüldükten sonra bir müddet açık tutularak
sprey içerigindeki alkolün uçmasının beklenmesi tavsiye edilir. Bilinen özel doz kısıtlaması
yoktur. Mikotik balanit veya vulvit tedavisinde yalnızca krem kullanılabilir.
Özel popülasyonlara ilişkin ek bilgiler:
Böbrek yetmezliği:
ZOLEXOL®’ ün böbrek ve karaciğer yetmezliği olan hastalarda özel kullanımı yoktur.
Pediyatrik popülasyon:
12 yaşın altındaki çocuklarda tinea corporis, tinea cruris, tinea pedis ve tinea (pityriasis)
versicolor’un nadir olarak görülmesine karşın, bu hastalıkların tedavisinde ZOLEXOL® deri
sprey etkili bir şekilde kullanılabilir.
Geriyatrik popülasyon:
ZOLEXOL®’ ün yaşlılarda özel kullanımı yoktur.
24.3. Kontrendikasyonlar
Oksikonazol veya ilacın içerdiği diğer yardımcı maddelerden herhangi birine karşı aşırı
duyarlılığı olduğu bilinen hastalarda ZOLEXOL® kullanımı kontrendikedir.
4.4. Özel kullanım uyarıları ve önlemleri
ZOLEXOL® deri sprey gözlere ve vajina ile temas etmemelidir. Diğer imidazol türevlerinde
olduğu gibi uzun süre kullanımında sistemik etkiler ortaya çıkabilir. Duyarlı kişilerde aşırı
duyarlılık reaksiyonları gelişebilir. Aşırı duyarlılık reaksiyonları meydana gelmişse tedavi
kesilmelidir.
ZOLEXOL® 1 ml’sinde 200 mg benzil akol içermektedir. Benzil alkol hafif lokal tahrişe
neden olabilir.
ZOLEXOL® 1 ml’sinde 630 mg etanol içermektedir. Etanolün topikal kullanımı için herhangi
bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Doktorunuz önermediği takdirde, diğer topikal ilaçları ZOLEXOL® ile aynı zamanda
kullanmayınız. Diğer topikal ilaçlar ZOLEXOL®’ün emilimini ya da etkinliğini değiştirebilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar / doğum kontrolü ile ilgili herhangi bir veri
bulunmamaktadır.
Gebelik dönemi
ZOLEXOL® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
3Laktasyon dönemi
Topikal uygulanan oksikonazol anne sütüne geçer. Bu nedenle emziren annelerde
kullanılırken, hasta uyarılmalıdır.
Üreme yeteneği / Fertilite
Sıçanlarda yapılan tekrarlayan çalışmalar göstermiştir ki, dişilerde 3 mg/kg/gün oral doz
(insanda mg/m2’ ye göre hesaplanan 1 doz) ve erkeklerde 15 mg/kg/gün oral doz (insanda
mg/m2’ ye göre hesaplanan 4 doz) üreme yeteneğinde bir azalmaya sebep olmamaktadır.
Ancak daha yüksek dozlarda; kadın ve erkeklerde fertilite parametrelerinde azalma, vajinal
smearda sperm sayısında azalma, uzamış menstrual siklus ve birleşme sıklığında azalma
gözlenmiştir.
4.7. Araç ve makine kullanımı üzerindeki etkiler
ZOLEXOL®’ ün araç veya makine kullanma üzerinde etkisi yoktur.
4.8. İstenmeyen etkiler
Çok yaygın ≥1/10
Yaygın ≥1/100 ila <1/10
Yaygın olmayan ≥1/1.000 ila <1/100
Seyrek ≥1/10.000 ila <1/1.000
Çok seyrek <1/10.000
Bilinmiyor (eldeki verilerden hareketle tahmin edilemiyor).
Yapılan klinik çalışmalar sonucu aşağıda belirtilen istenmeyen yan etkiler gözlenmiştir:
Deri ve derialtı doku hastalıkları:
Yaygın olmayan: Yanma, batma hissi, kaşıntı, soyulma, karıncalanma, acı hissi, dishidrotik
egzama
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks : 0 312 218 35 99)
44.9. Doz aşımı ve tedavisi
ZOLEXOL®’ün doz aşımı ve tedavisi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal antifungal
ATC kodu: D01AC11
Oksikonazol nitrat, imidazol türevi bir antifungal ajan olup hücre membranı geçirgenliği için
öncelikli öneme sahip olan ergosterol biyosentezini inhibe ederek etki gösterir. Oksikonazol
nitrat, çok çeşitli patojenik mantarlara karşı in vitro aktiviteye sahiptir.
Oksikonazol hem in vitro çalışmalarda hem de enfekte olmuş deri bölgelerinde aşağıda
belirtilen organizmaların birçok suşuna karşı etki göstermiştir (Bkz. Bölüm 4.1. ve 4.2.):
Epidermophyton floccosum
Trichophyton mentagrophytes
Trichophyton rubrum
Malassezia furfur
Klinik önemleri bilinmemekle beraber aşağıda belirtilen in vitro veriler mevcuttur:
Oksikonazol in vitro koşullarda, aşağıda belirtilen organizmaların birçok suşuna karşı tatmin
edici bir minimum inhibitör konsantrasyona (MIK) sahiptir; ancak, belirtilen organizmaların
sebep olduğu enfeksiyonların klinik olarak tedavisi için güvenlilik ve etkililiği yeterli ve iyi
kontrollü klinik çalışmalarla ortaya konulmamıştır:
Candida albicans
Microsporum audouini
Microsporum canis
Microsporum gypseum
Trichophyton tonsurans
Trichophyton violaceum
5.2. Farmakokinetik özellikler
Genel özellikler:
5Emilim
Dermal rezorpsiyonu çok düşüktür, uygulanan aktif maddenin büyük bir bölümü deri
epitelinin keratinleşmiş (boynuzsu) tabakasının içinde ve yüzeyinde kalır. Topikal bir dozu
takiben çok az sistemik absorbsiyona uğrar.
Dağılım
Dermis tabakalarına ve anne sütüne geçişi olur.
İnsan derisine 2,5 mg/cm2’ lik oksikonazol nitrat uygulamasından 5 saat sonra epidermiste
16,2 μmol, dermisin üst kısımlarında 3,64 μmol ve dermisin alt kısımlarında 1,29 μmol
oksikonazol nitrat tespit edilmiştir.
Biyotransformasyon
Veri bulunmamaktadır.
Eliminasyon
ZOLEXOL® renal yolla %3 oranında atılır.
Gönüllülerde radyoaktif olarak etiketlenmiş ilaç kullanılarak yapılan çalışmalarda 5 gün
boyunca topikal olarak oksikonazol nitrat kullanımı sonucunda, oksikonazol nitratın
uygulanan dozunun %0,3’ ünden azı idrarda tespit edilebilmiştir.
Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
ZOLEXOL®’ün klinik öncesi güvenilirlik verileri yoktur.
6. FARMASÖTİK ÖZELLİKLER
6.1. Yardımcı maddelerin listesi
Benzil alkol
Etanol %96
Saf su
66.2. Geçimsizlikler
Yoktur.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
ZOLEXOL® % 1 Deri Spreyi, 20 ml, Polietilen şişede.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj Atıklarının Kontrolü Yönetmeliği”ne uygun olarak imha edilmelidir.’
7. RUHSAT SAHİBİ
Farma-Tek İlaç San. ve Tic. A.Ş.
Şerifali Mah.Bayraktar Bulvarı.Beyan Sok.No:12
34775 Ümraniye/İstanbul
8. RUHSAT NUMARASI
2016/732
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.10.2016
Ruhsat yenileme tarihi:
10. KÜB’ ÜN YENİLENME TARİHİ
7