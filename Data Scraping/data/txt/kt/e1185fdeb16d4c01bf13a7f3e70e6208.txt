1 
 KULLANMA TALİMATI  
 
KARBOLAMER 800 mg Film Kaplı Tablet  
Ağız  yolu ile kullanılır.  
 
•  Etkin madde:  800 mg sevelamer karbonat 
•  Yardımcı maddeler:  Kolloidal silikon dioksit (Aerosil 200), mannitol (E421), 
magnezyum stearat, opadry white [ Hipromelloz (E464), hidroksipropil selüloz, polietilen 
glikol (E1521), titanyum dioksit (E171)] ve saf su.  
Bu ilacı kullanm aya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer  ilave sorularınız olursa, lütfen doktorunuza ve ya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
Bu Kullanma Talimatında: 
1. KARBOLAMER nedir v e ne için kullanılır?  
2. KARBOLAMER’i kullanmadan önce dikkat edilmesi gerekenler  
3. KARBOLAMER nasıl kullanılır?  
4. Olası yan etkiler nelerdir? 
5. KARBOLAMER’ in saklanması  
 
Başlıkları yer almaktadır. 
1. KARBOLAMER nedir ve ne için kullanılır?  
KARBOLAMER  180 film tablet halinde bulunur ve her bir film tablet 800 mg sevelamer 
karbonat içermektedir. 
 
KARBOLAMER  etkin madde olarak sevelamer karbonat içermektedir. Bu madde sindirim 
yolunda yiyeceklerden gelen fosfatı sindirim sistemi içerisinde kendisine bağl ayarak vücut 
tarafından emilmesini engeller ve böylece kandaki fosfor düzeyini azaltır.  2 
 Böbrekleri düzgün şekilde çalışmayan hastalarda kandaki fosfor düzeyinin kontrolü mümkün 
olamamaktadır. Bu durumda fosfor değerleri yükselir (doktorunuz bunu hiperfosfa temi olarak 
adlandıracaktır). Serum fosfor düzeyinin yükselmesi vücudunuzda kalsifikasyon adlı sert 
birikimlerin oluşmasına neden olabilir. Bu birikim kan damarlarınızı daraltarak kanın tüm 
vücuda pompalanmasını zorlaştırabilir. Yükselen serum fosfor düzeyi aynı zamanda deride kaşıntı, gözlerde kızarıklık, kemik ağrıları ve kırıklara neden olabilir.  
 
2. KARBOLAMER’i kullanmadan önce dikkat edilmesi gerekenler  
KARBOLAMER’i aşağıdaki durumlarda KULLANMAYINIZ : 
Eğer  
• kanınızdaki  fosfor seviyesi düşükse (doktorunuz bunu sizin için 
değerlendirecektir),  
• bağırsaklarınızda tıkanma varsa,  
• etkin madde sevelamer karbonat veya formülasyonda yer alan diğer yardımcı 
maddelere karşı alerjiniz (aşırı duyarlılık) varsa.  
 
KARBOLAMER’i aşağıdaki durumlarda DİKKATLİ KULLANINIZ : 
Eğer sizde aşağıdaki belirti veya durumlardan biri varsa KARBOLAMER  almadan önce lütfen 
doktorunuza danışınız.  
• yutkunma sorunları , 
• mide ve bağırsaklardaki hareket (motilite) bozuklukları, 
• sık sık kusma  
• bağırsak  iltihaplanmaları (enflamasyonları)  
• mide ve bağırsaklardan geçirilmiş büyük ameliyatlar  
 
KARBOLAMER’i alırken doktorunuzla konuşunuz:  
• Şiddetli karın ağrısı, mide veya bağırsak bozuklukları veya dışkıda kan (gastrointestinal 
kanama) yaşıyorsanız. Bu belirtiler, bağırsağınızda biriken sevelamer kristallerinin neden olduğu 
ciddi inflamatuar bağırsak hastalığına bağlı olabilir. Tedaviye devam etmeye karar verecek olan 
doktorunuza başvurunuz.  
 
İlave tedaviler:  
 
Böbreğiniz ya da diyaliz tedavinizin durumuna bağlı olarak  
• kanınızda düşük veya yüksek seviyede kalsiyum bulunabilir. KARBOLAMER  
kalsiyum içermediğinden doktorunuz ayrıca bir kalsiyum tableti verebilir. 
• kanınızdaki D vitamini seviyesi düşük olabilir. Dolayısıyla, doktorunuz 
kanınızdaki D vitamini seviyesini gözlemleyerek gerekli olduğunda ilave olarak D vitamini verebilir. Birden fazla vitamin içeren destekleyici bir tedavi almıyor iseniz, kanınızda aynı zamanda A, E, K vitaminleri ile folik asit seviyeleri düşük 3 
 olabilir. Bu nedenle, doktorunuz bu seviye leri gözlemleyerek gerekli gördüğü 
takdirde destekleyici vitaminler önerebilir.  
• kanınızda bikarbonat seviyesi bozulabilir ve kan ve diğer vücut dokularınızda 
asitlik derecesi artabilir. Doktorunuz kanınızdaki bikarbonat seviyesini takip 
etmelidir.  
 
Periton diyalizi alan hastalar için özet not:  
Periton diyalizi tedavisine bağlı olarak karın sıvısında enfeksiyon (peritonit) gelişebilir.  
Bu risk torba değişimleri sırasında steril tekniklere dikkatli bir şekilde uyulması ile azaltılabilir. 
Karnınızda sıkıntı, karında şişme, karın ağrısı, karında duyarlılık, karında sertlik, kabızlık, ateş, titreme, bulantı veya kusma gibi herhangi bir belirti gözlemlediğinizde hemen doktorunuza 
bildirmelisiniz.  
 
Bu uyarılar, geçmişteki herhangi bir dönemde dahi olsa siz in için geçerliyse lütfen doktorunuza 
danışınız. 
 
KARBOLAMER’in  yiyecek ve içecek ile kullanılması  
KARBOLAMER ’i yiyeceklerle birlikte almalısınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz veya hamilelik planlıyorsanız doktorunuza bilgi veriniz. KARBOLAMER ’in 
doğmamış bebekler üzerine etkisi olup olmadığı bilinmemektedir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirm e 
İlacı kullanmadan önce doktorunuza veya eczacınıza danışınız.  
Bebeğinizi emzirmek istediğinizi doktorunuza bildiriniz. KARBOLAMER ’in anne sütünden 
geçip geçmediği ve bebeği etkileyip etkilemediği bilinmemektedir.  
Araç ve makine kullanımı  
KARBOLAMER ’in araç ve makine kullanma yeteneğinizi etkilemesi olası değildir.  
 KARBOLAMER’in içeriğinde bulunan bazı yardımcı maddeler hakkında öneml i bilgiler  
İçeriğindeki yardımcı maddeler nedeniyle herhangi bir etki beklenmez.  
 4 
  
Diğer ilaçlar ile birlikte kullanımı  
KARBOLAMER  bir antibiyotik olan siprofloksasin ile aynı anda alınmamalıdır.  
 
Kalp ritmi problemleri veya sara (epilepsi) hastalığı için ilaç kullanıyor iseniz, KARBOLAMER  
alırken doktorunuza danışınız.   Siklosporin, mikofenolat mofetil ve takrolimus (bağışıklık sistemini baskılamak için kullanılan ilaçlar) gibi ilaçların etkisi KARBOLAMER  kullanımı ile azalabilir. Bu ilaçları kullanıyor iseniz 
doktorunuz size gerekli tavsiyeleri verecektir.  
 
Levotiroksin (düşük tiroid hormon seviyelerinin tedavisinde kullanılır) ve KARBOLAMER ’i 
birlikte kullanan bazı kişilerde yaygın olmamakla birlikte tiroid hormon düşüklüğü gelişebilir. Bundan dolayı doktorunuz tiroid stimüle edici hormon (TSH) seviyesini daha yakından 
gözlemleyebilir.  
 
Mide yanması, gastroözofageal reflü hastalığı (GERD) veya gastik ülser tedavisinde kullanılan 
için omeprazole, pantoprazol veya lansoprozol gibi ilaçları kullanıyor iseniz KARBOLAMER 
alırken doktorunuza danışınız. 
  
Doktorunuz KARBOLAMER  ile diğer ilaçlar arasındaki etkileşimleri düzenli olarak kontrol 
edecektir .  
 Bazı durumlarda KARBOLAMER’in başka bir ilaçla aynı zamanda alınması gerekebilir. Bu durumda doktorunuz, bu ilacı KARBOLAMER almadan 1 saat önce veya KARBOLAMER aldıktan 3 sonra almanızı isteyebilir. Doktorunuz aynı zamanda bu ilacın kanınızdaki 
seviye lerinin takip edilmesini isteyebilir.  
 
Eğer reçeteli ya  da reçetesiz herhangi bir ilacı şu anda kullanıyorsanız ve ya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
3. KARBOLAMER nasıl kullanılır?  
• Uygun kullanı m ve doz/uygulama sıklığı için talimatlar:  
KARBOLAMER ’i doktorunuzun size öngördüğü gibi kullanmalısınız. Doktorunuz serum fosfor 
seviyeniz doğrultusunda dozunuzu belirleyecektir.   KARBOLAMER  için önerilen başlangıç dozu, yetişkinler ve yaşlılar için (65 yaşın üstünde) 
günde 3 kez her öğünde 1 ya da 2 adet 800 mg tablettir.  
 
Doktorunuz periyodik olarak kanınızdaki fosfor düzeyini  her 2 – 4 haftada bir kontrol 
edecektir  ve uygun bir fosfor düzeyine ulaşmak için gerekli olduğunda ilacınızın dozunu 5 
 ayarlayacaktır.  
Doktorunuzun size reçete ettiği diyeti takip ediniz. 
 
• Uygulama yolu ve metodu:  
KARBOLAMER  tabletler i bütün olarak yutulmalıdır. Tabletleri ezmeyin, çiğnemeyin ve  
parçalamayın.  
KARBOLAMER ’in başka ilaçlarla beraber kullanılması gereken durumlarda, doktorunuz diğer 
ilacı KARBOLAMER ’den 1 saat önce veya 3 saat sonra almanızı tavsiye edebilir veya diğer 
ilacın kan seviyesini takip edebilir. 
• Değişik yaş grupları:  
Çocu klarda kullanım:  
18 yaş altında kullanımda güvenliliği ve etkililiği belirlenmemiştir. Bundan dolayı 
KARBOLAMER’in çocuklarda kullanımı önerilmemektedir.  
 Yaşlılarda kullanımı : 
Özel kullanımı yoktur.  
• Özel kullanım durumları: 
Karaciğer yetmezliği:  
Karaciğer yetmezliği olan hastalarda KARBOLAMER  kullanımı hakkında bilgi 
bulunmamaktadır. 
 Böbrek yetmezliği:  
Kan fosfor düzeyiniz 1,78 mmol /l’den düşükse diyaliz almıyorsanız KARBOLAMER  
kullanmanız önerilmemektedir.
 
 Eğer KARBOLAMER’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla KARBOLAMER kullandıysanız  
Hastalarda doz aşımı bildirilmemiştir.  
Olası doz aşımı durumunda hemen doktorunuza başvurunuz.  
KARBOLAMER’den kullanmanız gerekenden fazlasını kullanmışsanız bir doktor veya eczacı ile 
konuşunuz. 6 
  
KARBOLAMER’ i kullanmayı unutursanız  
Eğer bir dozu almayı unutursanız o dozu atlayınız ve bir sonraki dozunuzu normal zamanında 
yemek sırasında alınız.  
Unutulan dozları dengelemek için çift doz almayınız.  
KARBOLAMER ile tedavi sonlandırıldığında oluşabilecek etkiler  
KARBOLAMER tedavinizi uygulamanız kanınızdaki gerekli fosfat seviyesinin korunması için 
önemlidir. KARBOLAMER tedavinizi durdurmanız kan damarlarınızda kalsifikasyon adlı sert 
birikimlerin olması gibi önemli sonuçlara neden olabilir. KARBOLAMER tedavinizi 
sonlandırmayı düşünüyorsanız, öncelikle doktorunuz veya eczanızla iletişime geçiniz.  
 
Bu ilacın kullanımına yönelik herhangi bir başka sorunuz varsa, doktorunuz veya eczacınıza 
danışınız. 
 
4. Olası Yan Etkiler Nelerdir ? 
Tüm ilaçlar gibi, KARBOLAMER ’in içeriğinde bulunan maddelere duyarlı olan kişilerde yan 
etkiler olabilir.  
Olası yan etkiler, görülme sıklıklarına göre de aşağıda yer almaktadır.  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilmiyor. 
Aşağıdakilerden biri olursa, KARBOLAMER’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyon (döküntü, kurdeşen, şişme, nefes darlığı gibi belirtiler). Bu çok seyrek 
görülen bir yan etkidir.  
• Bağırsakta tıkanıklık (belirtiler şunları içerir: şiddetli şişkinlik; karın ağrısı, şişme veya kramplar; şiddetli kabızlık) bildirilmiştir. Sıklığı bilinmiyor (mevcut verilerden sıklık 
tahmin edilemiyor).  
• Bağırsak duvarında yırtılma (belirtiler şunları içerir: şiddetli mide ağrısı, titreme, ateş, bulantı, kusma veya hassas bir karın) bildirilmiştir. Sıklığı bilinmemektedir.  
 7 
 • Ciddi kalın bağırsağın iltihabı (semptomlar şunları içerir: şiddetli karın ağrısı, mide veya 
bağırsak bozuklukları veya dışkıda kan [gastrointestinal kanama]) ve bağırsakta kristal 
birikimi bildirilmiştir. Sıklığı bilinmemektedir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
KARBOLAMER ’e karşı ciddi alerjiniz var demektir. Acil tıbbi müdahaleye  veya hastaneye 
yatırılmanıza gerek olabilir.  
Bu ciddi yan etkilerin hepsi oldukça seyrek görülür.  
KARBOLAMER  alan hastalarda aşağıdaki yan etkiler raporlanmıştır:  
 
Çok yaygın : 
Kusma, kabızlık, üst karın ağrısı, bulantı  
 
Yaygın :  
İshal, karın ağrısı, haz ımsızlık, gaz şikayeti  
 Bilinmiyor :  
Kaşıntı, ciltte döküntü (raş), yavaş bağırsak hareketi  
 
Kabızlık şikayeti barsak tıkanmasının bir belirtisi olabileceği için doktor veya eczacınızı 
bilgilendiriniz.   Yan etkilerden herhangi birinin ciddileşmesi durumunda doktor veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 5. KARBOLAMER’ in saklanması  
KARBOLAMER’i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında  saklayınız.   8 
 Orijinal ambalajı içinde saklayınız.  
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra KARBOLAMER’i k ullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
GEN İLAÇ VE SAĞLIK ÜRÜNLERİ SAN. VE TİC. A.Ş.,  
Mustafa Kemal Mah., 2119. Sok, No:3, D:2- 3, 
06520, Çankaya/Ankara  
 Üretim Yeri:  
VEFA İlaç San. ve Tic. A.Ş.  Beylikdüzü OSB Mah. 2.Cadde No:3/2  
Beylikdüzü/İSTANBUL  
 
 Bu kullanma talimatı  19/03/2022 tarihinde onaylanmıştır. 