KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİPHOZYL Hemodiyaliz / Hemofiltrasyon çözeltisi
Steril
2. KALİTATİF VE KANTİTATİF BİLEŞİM
BİPHOZYL iki bölmeli bir torba içinde sunulmaktadır. Hazırlanmış nihai çözelti, ara yalıtım
parçası açıldıktan ve iki bölmenin içeriği karıştırıldıktan sonra elde edilmektedir.
Etkin madde:
1000 mL çözeltide:
Karıştırılmadan önce eletrolit bileşimi:
Küçük bölme bileşimi:
Magnezyum klorür heksahidrat 3,05 g/L
Büyük bölme bileşimi:
Sodyum klorür 7,01 g/L
Sodyum hidrojen karbonat 2,12 g/L
Potasyum klorür 0,314 g/L
Disodyum fosfat dihidrat 0,187 g/L
Karıştırıldıktan sonra eletrolit bileşimi:
Etkin maddeler mmol/L mEq/L
Sodyum Na+ 140 140
Potasyum K+ 4 4
Magnezyum Mg2+ 0,75 1,5
Klorür Cl- 122 122
Hidrojen fosfat HPO 2- 1 2
4
Hidrojen karbonat HCO - 22 22
3
Ozmolarite: 290 mOsm/L
pH = 7,0 – 8,0
Yardımcı madde:
Yardımcı maddeler için bölüm 6.1.’e bakınız.
3. FARMASÖTİK FORM
Hemodiyaliz/hemofiltrasyon çözeltisi
Renksiz, berrak
14. KLİNİK ÖZELLİKLER
4.1. Terapötik endikasyonlar
BİPHOZYL, sürekli renal replasman terapisi (CRRT) sırasında akut böbrek hasarının tedavisi
için replasman çözeltisi ve diyalizat olarak kullanılır. BİPHOZYL; pH, potasyum ve fosfat
konsantrasyonu normale döndüğünde renal replasman tedavisinin başlatılmasından sonra bir
post-akut fazda kullanılır. BİPHOZYL başka tampon kaynakları mevcut olduğunda ve ayrıca
bölgesel sitrat antikoagülasyonu sırasında kullanılır. Buna ek olarak BİPHOZYL
hiperkalsemili hastalarda kullanılır.
BİPHOZYL, diyalize edilebilir ya da filtre edilebilir maddelerle ilaç zehirlenmesi ya da
intoksikasyon durumlarında da kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
BİPHOZYL'in uygulandığı hacim ve hız, fosfat ve diğer elektrolitlerin kan konsantrasyonuna,
asit-baz dengesine, sıvı dengesine ve hastanın genel klinik durumuna bağlıdır. Uygulanacak
replasman çözeltisi ve/veya diyalizatın hacmi ayrıca tedavinin istenen yoğunluğuna (dozuna)
da bağlı olacaktır. BİPHOZYL uygulaması (doz, infüzyon hızı ve kümülatif hacim) sadece
kritik bakım tıbbı ve CRRT (Sürekli Renal Replasman Terapisi) konusunda deneyimli bir
doktor tarafından yapılmalıdır.
Uygulama şekli:
- İntravenöz kullanım ve hemodiyalizde kullanım:
- Bir replasman çözeltisi olarak kullanıldığında BİPHOZYL, hemofiltreden ya da
hemodiyafiltreden önce (seyreltme öncesi) ya da sonra (seyreltme sonrası)
ekstrakorporeal devreye uygulanır.
- Bir diyalizat olarak kullanıldığında BİPHOZYL, kan akışından bir yarı geçirgen
membran ile ayrılmış ekstrakorporeal filtrenin diyalizat bölmesine uygulanır.
- Uygulamadan önce tıbbi ürünün hazırlanmasına yönelik talimatlar için (Bkz. Bölüm
6.6).
- Farklı antikoagülasyon yöntemleri ile kullanım:
- Akut böbrek hasarının tedavisi için replasman çözeltisi ve diyalizat olarak sürekli renal
replasman terapisi (CRRT) sırasında tüm antikoagülasyon yöntemleri (antikoagülansız,
heparin antikoagülasyonu ve sitrat antikoagülasyonu) ile kullanılabilir.
Hemofiltrasyon ve hemodiyafiltrasyonda replasman çözeltisi olarak kullanıldığında akış hızları
aralığı aşağıdaki gibidir:
Yetişkin: 500 – 3000 mL/sa
Sürekli hemodiyalizde ve sürekli hemodiyafiltrasyonda diyalizat olarak kullanıldığında akış
hızları aralığı aşağıdaki gibidir:
Yetişkin: 500 – 2500 mL/sa
2Yetişkinlerde CRRT (diyalizat ve replasman çözeltileri) için yaygın olarak kullanılan kombine
toplam akış hızları yaklaşık 2000 ila 2500 mL/sa’dir ve bu da yaklaşık 48 ila 60 L günlük sıvı
hacmine tekabül etmektedir.
Özel popülasyonlara ilişkin ek bilgiler:
Böbrek/Karaciğer yetmezliği:
Ek bir bilgi bulunmamaktadır.
Pediyatrik popülasyon:
Yenidoğanlar ila 18 yaşına kadar olan ergenlerde, hemofiltrasyon ve hemodifiltrasyonda ikame
çözeltisi olarak ve sürekli hemodiyaliz ve sürekli hemodiyafiltrasyonda diyaliz çözeltisi
(diyalizat) olarak kullanıldığında akış hızları aralığı 1000 ila 4000 mL/sa/1,73 m2'dir.
Ergenler (12-18 yaş) için, hesaplanmış pediyatrik dozun maksimum yetişkin dozunu geçmesi
durumunda, yetişkin doz önerisi kullanılmalıdır.
Geriyatrik popülasyon:
Klinik çalışmalardan elde edilen kanıtlar ve deneyim, yaşlı popülasyondaki kullanımın
güvenlilik ve etkililikteki farklılıklarla ilişkili olmadığına işaret etmektedir.
4.3. Kontrendikasyonlar
BİPHOZYL Hemodiyaliz / Hemofiltrasyon çözeltisi;
Etkin maddeye (maddelere) ya da bölüm 6.1’de listelenmiş olan yardımcı maddelerden
herhangi birisine aşırı duyarlılık,
Başka kaynaklardan hastaya kalsiyum verilmedikçe hipokalsemi,
Hiperkalemi,
Hiperfosfatemi durumlarında kullanılmamalıdır.
4.4. Özel kullanım uyarıları ve önlemleri
Çözelti, hemofiltrasyon, hemodiyafiltrasyon ve hemodiyalizin kullanıldığı CRRT tedavilerinde
uzmanlığı olan bir hekim tarafından ya da böyle bir hekimin gözetiminde kullanılmalıdır.
BİPHOZYL, hiperkalemisi olan hastalarda kullanılmamalıdır (Bkz. Bölüm 4.3).
Hemofiltrasyon ve/veya hemodiyaliz öncesinde ve sırasında serum potasyum konsantrasyonu
izlenmelidir.
BİPHOZYL potasyum içeren bir çözelti olduğundan, tedaviye başladıktan sonra geçici olarak
hiperkalemi oluşabilir. İnfüzyon hızını düşürün ve potasyum konsantrasyonunun istenen
seviyeye döndüğünü doğrulayın. Hiperkalemi düzelmezse, derhal uygulamayı durdurun.
BİPHOZYL diyalizat olarak kullanıldığında hiperkalemi gelişirse, potasyum uzaklaştırma
hızının arttırılması için potasyum içermeyen bir diyalizatın uygulanması gerekebilir.
BİPHOZYL fosfat içeren bir çözelti olduğundan, tedaviye başladıktan sonra geçici olarak
hiperfosfatemi oluşabilir. İnfüzyon hızını düşürün ve fosfat konsantrasyonunun istenen
3seviyeye döndüğünü doğrulayın. Hiperfosfatemi düzelmezse, derhal uygulamayı durdurun
(Bkz. Bölüm 4.3)
BİPHOZYL ile tedavi edilen hastalarda, elektrolit ve kan asit-baz parametreleri düzenli olarak
izlenmelidir. BİPHOZYL, hastanın asit-baz dengesini etkileyebilecek zayıf bir asit olan
hidrojen fosfat içerir. BİPHOZYL ile tedavi sırasında metabolik asidoz gelişirse veya bu durum
kötüleşirse, infüzyon hızının azaltılması ya da infüzyon uygulamasının kesilmesi gerekebilir.
BİPHOZYL glukoz içermediğinden, tedavi uygulaması hipoglisemiye neden olabilir. Kan
glukoz düzeyleri diyabetik hastalarda düzenli olarak izlenmelidir (insülin ya da başka bir
glukoz düşürücü ilaç alan hastalarda dikkatli bir değerlendirme yapılmalıdır); izleme, diyabetik
olmayan hastalarda da düşünülmelidir; örn., prosedür sırasında gizli hipoglisemi riski için.
Hipoglisemi gelişirse, glukoz içeren bir çözeltinin kullanılması düşünülmelidir. İstenen
glisemik kontrolün sürdürülmesi için başka düzeltici önlemler gerekebilir.
Kullanma talimatları (Bkz. Bölüm 6.6) sıkı bir şekilde takip edilmelidir.
Kullanmadan önce iki bölmedeki çözeltiler karıştırılmalıdır.
Kontamine bir çözeltinin kullanımı sepsis ve şoka yol açabilir.
Yalnızca uygun ekstrakorporeal renal replasman ekipmanı ile kullanın.
BİPHOZYL kalsiyum içermez ve hipokalsemiye neden olabilir (Bkz. Bölüm 4.8). Kalsiyum
infüzyonu gerekli olabilir.
Bu tıbbi ürün her 1000 mL’sinde 140 mmol sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
BİPHOZYL, hasta konforunu arttırmak için 37°C'ye ısıtılabilir. Kullanımdan önce çözeltinin
ısıtılması, sadece kuru ısı ile hazırlamadan önce yapılmalıdır. Çözeltiler suda veya mikrodalga
fırında ısıtılmamalıdır. BİPHOZYL, uygulamadan önce partiküllü madde ve renk değişikliği
için gözle kontrol edilmelidir. Çözeltin berrak ve yalıtım sağlam değilse, uygulama yapmayın.
CRRT ile doğrudan ilgili olmayanları da kapsayacak şekilde, tüm sıvı girişleri
(intravenöz infüzyon) ve çıkışları (idrar çıkışı) dahil olmak üzere, prosedür boyunca
hemodinamik durum, sıvı dengesi, elektrolit ve asit-baz dengesi yakından izlenmelidir.
BİPHOZYL’deki hidrojen karbonat içeriği, kandaki normal konsantrasyon aralığının alt
sınırında bulunmaktadır. Sitrat hidrojen karbonata metabolize edildiğinden sitrat
antikoagülasyonu kullanılırken veya CRRT’nin normal pH değerlerinin geri kazanılmasını
sağlayabildiği durumlarda BİPHOZYL uygundur. Tekrarlı kan asit/baz parametresi ölçümü ve
genel tedavinin gözden geçirilmesi yoluyla tampon gereksinimlerinin değerlendirilmesi
zorunludur. Daha yüksek hidrojen karbonat içeriğine sahip bir çözelti gerekli olabilir.
Hipervolemi durumunda, CRRT cihazı için reçete edilen net ultrafiltrasyon hızı arttırılabilir
ve/veya replasman sıvısı ve/veya diyalizat dışındaki çözeltilerin uygulama hızı azaltılabilir.
Hipovolemi durumunda, CRRT cihazı için reçete edilen net ultrafiltrasyon hızı azaltılabilir
ve/veya replasman sıvısı ve/veya diyalizat dışındaki çözeltilerin uygulama hızı arttırılabilir
(Bkz. Bölüm 4.9).
4Tedaviyle bağlantılı genel önlemler / kontrendikasyonlar için 4.3’e bakınız.
4.5. Diğer tıbbi ürünler ile etkileşimler ve diğer etkileşim şekilleri
Filtre edilebilir/diyalize edilebilir ilaçların kandaki konsantrasyonu, hemodiyalizör, hemofiltre
ya da hemodiyafiltre yoluyla uzaklaştırılmaları nedeniyle azalabilir. Tedavi sırasında
uzaklaştırılan ilaçlar için istenen kan konsantrasyonlarına ulaşmak amacıyla gerekli olması
durumunda ilgili düzeltici tedavi başlatılmalıdır.
İlave fosfat kaynakları (örn.,hiperalimentasyon sıvısı) serum fosfat konsantrasyonunu
etkileyebilir ve hiperfosfatemi riskini arttırabilir.
CRRT sıvıları içinde ya da diğer sıvılarda bulunan ilave sodyum bikarbonat (ya da tampon
kaynağı) metabolik alkaloz riskini arttırabilir.
Sitrat bir antikoagülan olarak kullanıldığında, genel tampon yüküne katkı yapar ve plazma
kalsiyum düzeylerini azaltabilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken dikkatli olunmalıdır.
Gebelik dönemi
BİPHOZYL’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir. BİPHOZYL gebe kadınlara
ancak açıkça gerekli olması durumunda uygulanmalıdır.
Laktasyon dönemi
Laktasyon sırasında BİPHOZYL kullanımı ile ilgili belgelenmiş klinik veri bulunmamaktadır.
BİPHOZYL, emziren kadınlara ancak açıkça gerekli olması durumunda uygulanmalıdır.
Üreme yeteneği/ Fertilite
Fertilite üzerinde herhangi bir etki beklenmemektedir çünkü sodyum, potasyum, magnezyum,
klorür, hidrojen fosfat ve hidrojen karbonat vücudun normal bileşenleridir.
4.7. Araç ve makine kullanımı üzerindeki etkiler
BİPHOZYL’in araç veya makine kullanma yeteneğini etkilediği bilinmemektedir.
4.8. İstenmeyen etkiler
5Kullanılan BİPHOZYL çözeltisi veya diyaliz tedavisi nedeniyle istenmeyen etkiler ortaya
çıkabilir. Bölüm 4.4'te özel kullanım uyarıları tarif edilmiştir.
Pazarlama sonrası deneyimden aşağıdaki istenmeyen etkiler bildirilmiştir. Hidrojen karbonat
tamponlu hemofiltrasyon ve hemodiyaliz çözeltileri genellikle iyi tolere edilmektedir. Aşağıda
sunulan tablo, MedDRA sistem organ sınıflandırmasına (SOC ve Tercih Edilen Terim
Seviyesi) göre hazırlanmıştır. Sıklıklar mevcut verilerden tahmin edilemez.
Çok yaygın ≥1/10
Yaygın ≥1/100 ve < 1/10
Yaygın olmayan ≥1/1.000 ve < 1/100
Seyrek ≥1/10.000 ve < 1/1.000
Çok seyrek ≤ 1/10.000.
Bilinmiyor (eldeki verilerden hareketle tahmin edilemiyor)
Metabolizma ve beslenme hastalıkları
Bilinmiyor: Elektrolit dengesizlikleri, örn: hipokalsemi, hiperkalemi, hiperfosfatemi,
Bilinmiyor: Sıvı dengesizliği, örn:hipervolemi*, hipovolemi*.
Bilinmiyor: Asit-baz dengesi bozuklukları, örn: metabolik asidoz.
Vasküler hastalıklar
Bilinmiyor: Hipotansiyon*
Gastrointestinal hastalıklar
Bilinmiyor: Mide bulantısı*
Bilinmiyor: Kusma*
Kas-iskelet bozuklukları, bağ doku ve kemik hastalıkları
Bilinmiyor: Kas krampları*
* Genellikle diyaliz tedavileri ile ilişkili istenmeyen etkiler
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
BİPHOZYL doz aşımı; konjestif kalp yetmezliği, elektrolit ya da asit-baz dengesizlikleri gibi
şiddetli klinik rahatsızlıklara neden olabilir.
Eğer hipervolemi ya da hipovolemi meydana gelirse, bölüm 4.4’teki hipervolemi ya da
hipovolemi yönetimine yönelik talimatlar sıkı bir şekilde takip edilmelidir.
Eğer bir doz aşımı durumunda metabolik asidoz ve/veya hiperfosfatemi meydana gelirse, ilaç
uygulamasını acilen bırakın. Doz aşımı için spesifik bir panzehir yoktur. Tedavi sırasında yakın
takip yoluyla risk en aza indirilebilir (Bkz. Bölüm 4.3 ve 4.4).
5. FARMAKOLOJİK ÖZELLİKLER
65.1. Farmakodinamik özellikler
Farmakoterapötik grup: Hemofiltratlar
ATC kodu: B05ZB
BİPHOZYL'in bileşenleri doğal ve fizyolojik olarak oluşan elektrolitlerdir. Sodyum, potasyum,
magnezyum, klorür ve fosfat iyonları, plazmadaki fizyolojik seviyelere benzer
konsantrasyonlarda bulunur. Bu elektrolitlerin konsantrasyonları, çözeltinin bir replasman ya
da bir diyalizat olarak kullanılmasından bağımsız olarak aynıdır.
Replasman çözeltilerindeki sodyum ve potasyum konsantrasyonları normal serum
konsantrasyon aralığında tutulur. Formülasyondaki klorür konsantrasyonu, diğer elektrolitlerin
nispi miktarına bağlıdır. Vücudun fizyolojik tamponu olan hidrojen karbonat, alkalize edici bir
tampon olarak kullanılır.
Farmakodinamik bir perspektiften, hazırlamadan sonra bu müstahzar farmakolojik olarak etkin
değildir. Etkin maddeler, fizyolojik plazmanın normal bileşenleridir ve bunların çözeltilerdeki
konsantrasyonları, sadece plazma asit-baz ve elektrolit dengesini geri kazanmayı veya
normalleştirmeyi amaçlar. Terapötik dozda BİPHOZYL kullanımına bağlı olarak toksik
etkilerin olması beklenmemektedir.
5.2. Farmakokinetik özellikler
Genel özellikler
Emilim:
Bu tıbbi ürün yalnızca intravenöz olarak uygulanmalı ya da hemodiyaliz çözeltisi olarak
kullanılmalıdır.
Dağılım:
Bileşenlerinin emilimi ve dağılımı, hastanın klinik durumu, metabolik durumu ve rezidüel
böbrek fonksiyonu ile belirlenir.
Biyotransformasyon:
Sodyum, potasyum, magnezyum, klorür ve fosfat iyonları, plazmada fizyolojik düzeylere
benzer konsantrasyonlarda mevcuttur. Çözeltisinin etkin maddeleri metabolize olmazlar.
Eliminasyon:
Su ve elektrolitlerin eliminasyonu hücresel gereksinimler, metabolik durum, residüel fonksiyon
ve diğer yollardan (örneğin bağırsak, akciğer ve deri) sıvı kaybına bağlıdır.
5.3. Klinik öncesi güvenlilik verileri
Dahil edilen etkin maddeler, insan plazmasındaki fizyolojik bileşenlerdir. Mevcut bilgilere ve
böbrek yetmezliğinin kronik tedavisinde veya yoğun bakım ünitelerinde kullanılan bu
maddelerle ilgili klinik deneyime göre, terapötik dozda toksik etki beklenmez.
6. FARMASÖTİK ÖZELLİKLER
76. 1. Yardımcı maddelerin listesi
Küçük bölme: Enjeksiyonluk su
Seyreltik hidroklorik asit (pH ayarlaması için) E 507
Büyük bölme: Enjeksiyonluk su
Karbondioksit (pH ayarlaması için) E 290
6.2. Geçimsizlikler
Geçimlilik çalışmaları olmadığından, bu tıbbi ürün diğer tıbbi ürünlerle karıştırılmamalıdır.
6.3. Raf ömrü
18 ay
Karıştırıldıktan sonra:
Hazırlanmış çözeltinin kimyasal ve fiziksel kullanım stabilitesi +22°C'de 24 saat boyunca
gösterilmiştir. Hemen kullanılmadığı takdirde, kullanımdaki saklama süreleri ve kullanımdan
önceki koşullar kullanıcının sorumluluğundadır ve tedavi süresi de dahil olmak üzere 24 saatten
daha uzun olmamalıdır.
6.4. Saklamaya yönelik özel tedbirler
30°C altındaki oda sıcaklığında saklayınız.
Dondurmayınız.
Hazırlanmış çözeltinin saklama koşulu için (Bkz. Bölüm 6.3).
6.5. Ambalajın niteliği ve içeriği
Kap, polyolefinler ve elastomerler içeren bir çok katmanlı filmden yapılmış iki bölmeli bir
torbadır. 5000 ml torba, bir küçük bölme (250 mL) ve bir büyük bölmeden (4750 mL)
oluşmaktadır. İki bölme, bir ara yalıtım parçası ile ayrılmaktadır.
Büyük bölmeye, polikarbonattan (PC) yapılmış bir enjeksiyon konektörü (ya da spike
konektörü) ve uygun bir çözelti hattı ile bağlantı için silikon lastikten yapılmış bir valfin olduğu
bir luer konektörü (PC) yerleştirilmiştir. Torba, polimer filmden yapılmış saydam bir ambalaj
içinde bulunmaktadır.
Ambalaj büyüklüğü:
- Bir kutu içinde 2 x 5000 mL (iki torba) olarak piyasaya arz edilir.
- 1 x 5000 mL (tekli torba) olarak piyasaya arz edilir.
Tüm ambalaj formları piyasada olmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Kullanmadan hemen önce, ara yalıtım parçası kırılarak küçük bölmedeki çözelti, büyük
bölmedeki çözeltiye eklenir. Hazırlanmış çözelti berrak ve renksiz olmalıdır.
Hastaya yapılan uygulama boyunca aseptik teknik kullanılmalıdır.
8Dış ambalaj hasarlı değilse, tüm yalıtımlar sağlamsa, ara yalıtım parçası kırılmamışsa ve çözelti
berraksa kullanın. Sızıntı olup olmadığını test etmek için torbaya sert bir şekilde bastırın. Eğer
sızıntı olduğu belirlenirse, çözeltiyi hemen atın çünkü artık sterilite garanti edilemez.
Büyük bölmeye, çözeltinin hazırlanmasından sonra gerekli diğer ilaçların eklenmesi olasılığına
bir enjeksiyon portu yerleştirilmiştir. Nihai renk değişimi ve/veya çökelme, çözünmeye
kompleksler ya da kristalleri kontrol ederek ilave ilacın BİPHOZYL ile geçimliliğini
değerlendirmek kullanıcının sorumluluğundadır. Bir ilaç eklemeden önce onun bu ilaç içinde
çözünebilir ve stabil olduğundan ve BİPHOZYL’in pH aralığının uygun olduğundan emin olun
(Hazırlanmış çözeltinin pH’sı 7.0-8.0). Katkı maddeleri geçimsiz olabilir. Eklenecek ilaçların
kullanımına dair kılavuzlara danışılmalıdır.
Katkı maddeleri eklendiğinde çözeltiyi iyice karıştırın. Katkı maddelerinin eklenmesi ve
karıştırılması her zaman çözelti torbası ekstrakorporeal devreye bağlanmadan önce
yapılmalıdır.
Torbanın dış ambalajını kullanımdan hemen önce çıkarın.
Küçük bölmeyi iki elinizle tutup iki bölme arasındaki ara yalıtım parçasında bir açıklık oluşana
kadar sıkıştırarak yalıtımı açın. İki bölme arasındaki ara yalıtım parçası tamamen açılana kadar
büyük bölmeye iki elinizle bastırın.
Torbayı nazikçe çalkalayarak çözeltinin tamamen karışmasını sağlayın. Çözelti artık kullanıma
hazırdır ve hemen kullanılmalıdır.
Diyaliz ya da replasman hattı, iki erişim portundan birisine bağlanabilir. Bağlantıdan sonra
sıvının serbest bir şekilde aktığını doğrulayın.
Hazırlanmış çözelti tek kullanımlıktır. Kullanılmamış çözelti atılmalıdır.
Çözelti, çevreye zarar vermeden atık su yoluyla bertaraf edilebilir.
7. RUHSAT SAHİBİ
Vantive Sağlık Hizmetleri Ltd. Şti.
Yenimahalle / Ankara
8. RUHSAT NUMARASI
2024/341
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 12.09.2024
Ruhsat yenileme tarihi:
10. KÜB’ÜN YENİLENME TARİHİ
9