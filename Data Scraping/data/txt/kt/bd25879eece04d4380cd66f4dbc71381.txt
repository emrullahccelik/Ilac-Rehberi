 
1/9 
 KULLANMA TALİMATI  
 
 
TENSART PLUS 16 mg/12.5 mg tablet     
Ağızdan alınır.  
 
 Etkin maddeler:  Kandesartan sileksetil   16 mg  
   Hidroklorotiyazid   12,5 mg 
 
Yardımcı maddeler: Mısır nişas tası, makrogol (PEG) 6000 , kalsiyum karboksimeti l selüloz, 
hidroksipropil selüloz (Klucel EF), laktoz monohidrat  (sığır sütü) , magnezyum stearat,  sarı 
demir oksit, kırmızı demir oksit  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız  
 
Bu Kullanma Talimatında:  
 
1. TENSART  PLUS nedir ve ne için kullanılır?  
2. TENSART  PLUS kullanmadan önce dikkat edilmesi gerekenler  
3. TENSART  PLUS nasıl kullanılır?  
4. Olası yan etkiler nelerdir?  
5. TENSART  PLUS ’ ın saklanması  
 
Başlıkları yer almaktadır.  
 
1. TENSART  PLUS  nedir ve ne için kullanılır?  
 
İlacınızın ismi TENSART  PLUS ' tır. 28 ve 84 tabletlik ambalajlarda kullanıma sunulmuştur. 
Tabletler  açık pembe renkli, oblong, bikonveks, iki yüzü çentikli.  
 
TENSART PLUS yüksek kan basıncının tedavisinde kullanılmaktadır (hipertansiyon 
tedavisinde). İki adet etken madde içermektedir: Kandesartan sileksetil ve hidroklorotiyazid. 
Bu iki etk in madde kan basıncınızın düşürülmesinde birlikte rol almaktadırlar.  
 
• Kandesartan sileksetil, ‘anjiyotensin II reseptör antagonisti’ adı verilen bir ilaç grubuna 
aittir. Kan damarlarınızı gevşetmekte ve genişletmektedir. Bu da kan basıncınızın 
düşmesine yardımcı olmaktadır.  
• Hidroklorotiyazid, ‘diüretikler’ (idrar söktürücüler) adı verilen bir ilaç grubuna aittir. 
Vücudunuzdan suyun ve sodyum gibi tuzların idrar ile uzaklaştırılmasına yardımcı olur. 
Bu da kan basıncınızın düşmesini sağlar.   
2/9 
 Doktorunuz TENSART PLUS’ı, kan basıncınızın tek başına kandesartan sileksetil veya 
hidroklorotiyazid ile düşürülemediği durumlarda reçete edebilir.  
 
2. TENSART PLUS’ı kullanmadan önce dikkat edilmesi gerekenler  
 
Eğer hamile iseniz TENSART PLUS ' ı kullanmayınız, hamile olabileceğiniz veya hamile 
kalma durumunuzu dikkate alınız. Hamile iseniz veya bir şüpheniz var ise doktorunuza 
bildirmelisiniz. TENSART PLUS 'ın hamilelik döneminde kullanımı bebeğinizde ciddi hasara 
ve hatta ölüme bile neden olabilir (Hamilelik ve emzirme bölümlerine bakınız.).  
 
TENSART PLUS’ı a şağıdaki durumlarda KULLANMAYINIZ  
 
Eğer,  
• Kandesartan sileksetil’e ve hidroklorotiyazid’e veya TENSART  PLUS’ın içeriğinde 
bulunan maddelerden herhangi birine karşı alerjiniz (aşırı duyarlılığınız) var ise,  
• Sülfonamid ilaçlara alerjiniz var ise (Emin olmak için doktorunuza danışınız),  
• Ciddi karaciğer hastalığınız veya safra yolları tıkanıklığınız var ise (safra kesesinden 
safranın atılması ile ilgili bir problem),  
• Ciddi böbrek problemleriniz var ise,  
• Gut hastalığınız var ise,  
• Kanınızdaki potasyum seviyesi sürekli düşük ise,  
• Kanınızdaki kalsiyum seviyesi sürekli yüksek ise,  
• Emziriyorsanız,  
• Şeker hastalığınız (diyabetes mellitus) veya böbrek yetmezliğiniz var ise, TENSART  
PLUS’ın da içinde bulunduğu tansiyon düşürücü ilaç grubu olan ARB ve ADE 
inhibitörlerini, diğer bir tansiyon düşürücü ilaç olan “aliskiren” ile birlikte kullanmayınız.  
• Geçmişte hidroklorotiyazid alımını takiben solunum veya akciğer sorunları (akciğerde 
iltihaplanma veya sıvı toplanması dahil) yaşadıysanız TENSAR T PLUS’ı aldıktan sonra 
herhangi bir şiddetli nefes darlığı veya nefes almada zorluk yaşarsanız derhal tıbbi yardım 
isteyiniz.  
 
Yukarıdaki durumların size uyup uymadığından emin değilseniz TENSART  PLUS’ı 
kullanmadan önce doktorunuza danışınız.  
 
TENSART PLUS’ı a şağıdaki durumlarda D İKKATL İ KULLANINIZ  
 
Aşağıdaki durumlar sizde mevcut ise, TENSART  PLUS’ı kullanmaya başlamadan önce 
doktorunuz ile konuşunuz:  
• Şeker hastası iseniz veya böbrek yetmezliğiniz varsa  
• Kalp, karaciğer ve böbrek problemleriniz var ise,  
• Yakın zamanda size böbrek nakli yapıldı ise,  
• Kusuyorsanız, yakın zamanda fazla miktarda kustu iseniz veya ishal iseniz,  
• Conn sendromu denilen ( ayrıca primer hiperaldosteronizm olarak da bilinen) böbrek üstü 
bezi hastalığınız var ise,  
• Sistemik lupus eritematozus (SLE) olarak bilinen bir hastalığınız var ise veya geçmişte 
oldu ise,  
• Kan basıncınız düşükse,  
• İnme geçirdiyseniz,  
• Astım veya alerji geçirdiyseniz,   
3/9 
 • Steroid olmayan anti enflamatuar ilaçlar (NSA İİ) kullanıyorsanız.  
• Aynı hormonel sistem (Renin -anjiyotensin -aldosteron/RAAS) üzerinden etkili olan ilaçlar 
tansiyonunuzu düşürmeye yarayan ADE ve ARB diye bilinen gruplara dahil bir başka ilaç 
kullanıyorsanız düşük tansiyon, inme, bayılma, böbreklerde fonksiyon bozukluğu ve kanda 
potasyum fazlalığı görülebilir. Bu ürünlerle “aliskiren” içeren bir başka tansiyon ilacının 
beraber kullanımı önerilmez.  
• Aliskiren ilaçlar ARB ve ADE inhibitörleri diye bilinen tansiyon ilaçlarıyla kullanılmaz.  
 
Bu koşullardan  herhangi birine sahipseniz doktorunuz sizi daha sık görmek ve bazı testler  
yapmak isteyebilir.  
 
Eğer  bir operasyon geçirecek iseniz doktorunuza veya diş hekiminize TENSART  PLUS  
kullandığınızı  söyleyiniz. Çünkü TENSART  PLUS bazı anestezik ilaçlar ile birlikte  
kullanıldığında  kan basıncınızın düşmesine  neden olabilir.  
 
TENSART  PLUS, deride güneş  ışığına  karşı hassasiyete neden olabilir.  
 
“Bu uyarılar, geçmişteki  herhangi bir dönemde dahi olsa sizin için geçerliyse lütfen  
doktorunuza danışınız. ” 
 
TENSART PLUS Tablet’in yiyecek ve içecek ile kullanılması  
 
• TENSART  PLUS’ı yemek ile birlikte veya açken alabilirsiniz.  
• Alkol kullanıyorsanız TENSART  PLUS kullanmadan önce doktorunuz ile  konu şunuz. 
TENSART  PLUS kullandığı  sırada alkol kullanan bazı kişiler baygınlık hissi veya 
sersemlik hissedebilir.  
 
Hamilelik  
İlacı kullanmadan önce doktorunuza veya eczacınıza danışınız. 
 
Hamile iseniz, hamile olduğunuzdan  şüpheleniyorsanız  veya hamile kalmayı düşünüyor  iseniz  
TENSART  PLUS’ı kullanmamalısınız. Hamile olduğunuzu  düşünüyorsanız  (bir şüpheniz  var 
ise) doktorunuza bildirmelisiniz. Hamile olduğunuzu  veya hamile kalmayı düşündüğünüzü 
doktorunuza bildirdiğinizde  doktorunuz TENSART  PLUS kullanmayı bırakmanızı 
isteyecektir.  Doktorunuz TENSART  PLUS yerine başka  bir ilaç kullanmanızı önerecektir.  
TENSART  PLUS hamilelik sırasında kullanıldığında  bebeğinizde ciddi hasara hatta 
bebeğinizin  ölümüne  bile neden olabilir.  
 
Tedaviniz sırasında hamile olduğunuzu  fark ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
Emziriyorsanız veya emzirmeye başlamak  üzere iseniz doktorunuza bildiriniz.  
 
Emzirme döneminde TENSART PLUS’ı kullanmamalısınız.  
 
 
  
4/9 
 Araç ve makine kullanımı  
Bazı kisiler TENSART  PLUS kullanırken yorgunluk ve sersemlik hissedebilir. Eğer  siz de 
aynı durumda iseniz araç sürmeyiniz ve herhangi bir alet ve makine kullanmayınız.  
 
TENSART PLUS’ın içeri ğinde bulunan bazı yardımcı maddeler hakkında önemli 
bilgiler  
TENSART  PLUS bir çeşit şeker olan laktoz içermektedir. Eğer daha önceden doktorunuz 
tarafından bazı şekerlere karsı dayanıksızlığınız olduğu söylenmişse, bu tıbbi ürünü almadan 
önce doktorunuzla temasa geçiniz. Yardımcı maddelerin listesi bu Kullanma Talimatı’nın 
başında yer almaktadır.  
 
Diğer ilaçlar ile birlikte kullanımı  
Bitkisel veya reçetesiz aldığınız ilaçlar da dahil olmak üzere eğer şu anda başka bir ilacı veya 
ilaçları kullanıyorsanız veya kısa bir süre önce kullandı iseniz lütfen doktorunuza veya 
eczacınıza söyleyiniz. TENSART  PLUS bazı ilaçların işleyişini etkileyebilir, bazı ilaçların da 
TENSART  PLUS üzerinde etkileri olabilir. Bazı ilaçları alıyorsanız doktorunuzun size zaman 
zaman kan testleri yapması gerekebilir.  
 
Özellikle aşağıdaki ilaçları kullanıyorsanız doktorunuza bildiriniz:  
• Beta blokörler, diazoksit ve enalapril, kaptopril, lisinopril veya ramipril gibi ADE 
inhibitörleri de dahil olmak üzere kan basıncınızı düşüren diğer ilaçlar,  
• İbuprofen, naproksen veya diklofenak gibi steroid olmayan antienftamatuvar ilaçlar 
(NSAİİ -ağrıyı ve iltihabı azaltan ilaçlar),  
• Selekoksib veya etorikoksib gibi COX -2 inhibitörleri (ağrıyı ve iltihabı azaltan ilaçlar),  
• Asetilsalisilik asit (a ğrıyı ve iltihabı azaltan ilaç) (Günde 3 g’ dan fazla kullanıyorsanız)  
• Potasyum içeren potasyum tuzları veya ilaveleri (kandaki potasyum seviyenizi arttıran 
ilaçlar),  
• Kalsiyum veya D vitamini ilaveleri,  
• Kolestipol veya kolestiramin gibi kolestrolünüzü düşüren ilaçlar,  
• Diyabette kullanılan ilaçlar (tabletler veya insülin),  
• Digoksin ve beta blokörler gibi kalp atımınızın kontrol edilmesinde kullanılan ilaçlar 
(antiaritmik ajanlar),  
• Kandaki potasyum seviyelerinden etkilenebilen ilaçlar (bazı antipsikotik ilaçlar gibi),  
• Heparin (kanı seyrelten bir ilaç),  
• İdrar sökücüler (diüretikler),  
• Laksatifler,  
• Penisilin veya trimetoprim/sulfametoksazol (bir antibiyotik kombinasyonu),  
• Amfoterisin (mantar enfeksiyonlarının tedavisi için),  
• Lityum (ruhsal problemler için bir ilaç),  
• Steroidler (prednizolon gibi),  
• Hipofiz hormonu (ACTH Pituiter hormon -steroid sentezi ile ilgili hormon tedavisinde),  
• Kanser tedavisinde kullanılan ilaçlar,  
• Amantadin (Parkinson Hastalığı ’nın veya virüslerin neden olduğu  ciddi enfeksiyonların  
tedavisinde),  
• Barbitüratlar (aynı zamanda epilepsi tedavisinde kullanılan bir çeşit sedatif),  
• Karbenoksolon (özofajeal hastalık veya oral ülserlerin tedavisi için),  
• Atropin ve biperiden gibi antikolinerjik ajanlar,  
• Siklosporin (organ nakli için kullanılan bir ilaç)   
5/9 
 • Baklofen (spastisitenin hafifletilmesinde kullanılan bir ilaç), amifostin (kanser tedavisinde  
kullanılan bir ilaç) gibi ilaçlar ve bazı antipsikotikler gibi antihipertansif etkiyi 
arttırabilecek  bazı ilaçlar  
• Alkol kullanımı  
• Şeker hastalığınız veya böbrek yetmezliğiniz var ise, “aliskiren” içeren bir ürünle bu ilacı 
kullanmayınız.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız, lütfen bunlar hakkında doktorunuza veya eczacınıza bilgi veriniz.  
 
3. TENSART PLUS nasıl kullanılır?  
TENSART  PLUS’ı doktorunuzun size söylediği şekilde kullanınız. Emin olmadığınız 
durumlarda doktorunuza veya eczacınıza danışınız. TENSART  PLUS’ı her gün kullanmanız 
önemlidir.  
 
Uygun kullanım ve doz/uygulama sıklı ğı için talimatlar:  
Genel doz günde 1 tablettir.  
 
Uygulama yolu ve metodu:  
• Tabletleri bütün olarak bir bardak su ile yutunuz.  
• Tabletleri her gün aynı saatte almaya çalısınız. Bu, sizin tableti almayı hatırlamanıza 
yardımcı olacaktır.  
 
Değişik ya ş grupları:  
 
Çocuklarda kullanımı : TENSART  PLUS’ın çocuklarda (18 yaşın altındaki) kullanımı ile 
ilgili bir deneyim bulunmamaktadır. Bu nedenle TENSART  PLUS çocuklarda 
kullanılmamalıdır.  
 
Yaşlılarda kullanımı:  
Yaşlı hastalarda doz ayarlaması gerekmez.  
 
Özel kullanım durumları:  
 
Böbrek yetmezli ği ve karaci ğer yetmezli ği: 
Hafif ve orta derecede böbrek yetmezliği olan ha stalarda kandesartan sileksetil in önerilen 
başlangıç dozu 4 mg’dır. Ağır böbrek yetmezliğiniz varsa TENSART  PLUS’ı 
kullanmamalısınız.  
 
Hafif ve orta derecede karaciğer yetmezliğiniz var ise, doktorunuz sizin için uygun dozu 
belirleyecektir. Bu durumda önerilen başlangıç dozu 4 mg’dır. Ağır karaciğ er yetmezliğiniz 
veya kolestazınız (safra yollarında tıkanıklık)  var ise TENSART  PLUS’ı kullanmamalısınız.  
 
Eğer TENSART  PLUS’un etkisinin çok güçlü ya da çok zayıf oldu ğuna dair bir izleniminiz var 
ise, doktorunuzla ya da eczacınızla konu şunuz.  
 
Kullanmanız gerekenden fazla TENSART PLUS kullandıysanız:  
Eğer almanız gerekenden daha fazla TENSART  PLUS kullandıysanız derhal doktorunuz veya 
eczacınız ile konuşunuz.  
  
6/9 
 TENSART PLUS’ı kullanmayı unutursanız  
Unuttu ğunuz dozu dengelemek için çift doz almayınız. Sadece zamanı gelince bir sonraki 
dozunuzu alınız.  
 
TENSART PLUS ile tedavi sonlandırıldı gındaki olu şabilecek etkiler  
Eger TENSART  PLUS kullanmayı bırakırsanız, kan basıncınız tekrar artabilir. Bu nedenle 
doktorunuzla konuşmadan önce TENSART  PLUS’ı kullanmayı bırakmayınız.  
 
Bu ürünün kullanımı ile ilgili başka sorularınız varsa, doktorunuza veya eczacınıza sorunuz.  
 
4. Olası yan etkiler nelerdir?  
 
Tüm ilaçlar gibi TENSART  PLUS’ın da içeriğinde bulunan maddelere duyarlı olan kişilerde 
yan etkiler olabilir.  
 
Bu yan etkilerin ortaya çıkabileceğini bilmeniz önemlidir. TENSART  PLUS’ın bazı yan 
etkileri kandesartan sileksetil v e bazıları da hidroklorotiyazid den ileri gelmektedir.  
 
Aşağıdakilerden biri olursa, TENSART PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Yüzünüzün, dudaklarınızın, dilinizin ve/veya boğazınızın şişmesi ile birlikte veya tek 
başına nefes almada güçlük  
• Yüzünüzün, dudaklarınızın dilinizin ve/veya boğazınızın şişmesi sonucunda yutmada 
güçlük  
• Derinizde ciddi kaşıntı (kabarcıklarla birlikte ortaya çıkan)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin TENSART  
PLUS’a karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.   
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.   
Bilinmiyor: Eldeki verilerden hareketle sıklık derecesi tahmin edilemiyor.  
 
Kandesartan ile görülen olası yan etkiler aşağıdaki gibidir:  
 
Çok seyrek : 
• Trombositlerinizde veya kırmızı veya beyaz kan hücrelerinizde azalma. Bu durum 
yorgunluğa, bir enfeksiyona, ateşe veya kolay berelenmeye neden olabilir.  
• Kanınızdaki sodyum miktarının azalması. Bu ciddi bir azalma ise yorgunluk, enerji 
yoksunluğu veya kas krampları hissedebilirsiniz.  
• Özellikle böbrek problemleriniz veya kalp yetmezliğiniz var ise, kanınızda potasyum 
miktarının artması veya azalması (Bu ciddi bir etki ise, yorgunluk, güçsüzlük, düzensiz 
kalp atımı hissedebilirsiniz.)  
• Öksürük   
7/9 
 • Bulantı  
• Karaciğerinizde iltihaplanma (hepatit) dahil, karaciğerinizin çalışmasındaki değişiklikler. 
Yorgunluk, grip benzeri bulgular, cildinizde ve göz akında sararma gibi belirtiler 
görebilirsiniz.  
• Hızlı gelişen, derinin su toplaması veya soyulması, ağızda olası su toplaması şeklinde 
gelişen ciddi döküntü, topak topak kaşıntılı döküntü (ürtiker), kaşıntı  
• Sırt ağrısı, eklemlerde ve kaslarda ağrı  
• Özellikle böbrek problemleriniz ve kalp yetersizliğiniz var ise, böbreklerinizin çalışmasına 
yönelik etkiler.  
• Akut solunum sıkıntısı (belirtiler arasında şiddetli nefes darlığı, ateş, halsizlik ve zihin 
karışıklığı bulunmaktadır).  
 
Hidroklorotiyazid ile monoterapide  genellikle 25 mg ve daha yüksek dozlarda görülen 
yan etkiler.  
 
Yaygın:  
 
• Kan testi değerlerinizde değişiklik  
− Kanınızdaki sodyum miktarının azalması. Bu ciddi bir azalma ise yorgunluk, enerji 
yoksunluğu  veya kas krampları hissedebilirsiniz.  
− Özellikle böbrek problemleriniz veya kalp yetmezliğiniz  var ise, kanınızda  potasyum 
miktarının azalması (Bu ciddi bir etki ise, yorgunluk, güçsüzlük,  düzensiz kalp atımı 
hissedebilirsiniz  veya cildinizde karıncalanma ve hissizlik yaşayabilirsiniz .) 
− Kanınızda ürik asit ve şeker miktarlarının artması  
− Kanınızdaki kolestrol/trigliserid miktarlarının artması (Bu durum  incelenmektedir.)  
• İdrarınızda şeker bulunması  
• Baş dönmesi, sersemlik hissi, halsizlik  
• Baş ağrısı  
• Solunum enfeksiyonu  (zatürre ve akciğer ödemi dahil)  
 
Yaygın olmayan:  
• Kan basıncında düşüş . Bu durum sersemlik ve baygınlık hissine neden olabilir.  
• İştah kaybı, ishal, kabızlık, mide iritasyonu  
• Deride döküntü, topak topak kaş ıntılı döküntü (ürtiker), güneş  ışığına  bağlı  hassasiyetin  
neden olduğu  döküntü  
 
Seyrek:  
• Sarılık (cilt renginizin veya gözleriniz in beyaz kısımlarının sararması ).  
• Lökopeni, nötropeni/agranülositoz, trombositopeni, aplastik anemi, kemik iliği 
depresyonu, hemolitik anemi  
• Özellikle böbrek problemleriniz ve kalp yetersizliğiniz  var ise, böbreklerinizin çalışmasına 
yönelik etkiler.  
• Uyuma zorluğu , depresyon, huzursuzluk  
• Kollarınızda veya bacaklarınızda karıncalanma veya iğnelenme  
• Kısa süreli bulanık görme  
• Anormal kalp atışı  
• Solunum güçlüğü ( Akciğer iltihabı ve akciğerlerde sıvı)  
• Yüksek ate ş  
8/9 
 • Pankreasın iltihaplanması. Bu durum midede orta dereceden ciddiye doğru bir ağrıya 
neden olur.  
• Kas krampları  
• Kan damarlarınızda oluşan hasarın neden olduğu deride kırmızı veya pembe noktaların 
oluşması  
• Trombositlerinizde  veya kırmızı veya beyaz kan hücrelerinizde azalma. Bu durum 
yorgunluğa, bir enfeksiyona, ateşe veya kolay berelenmeye neden olabilir.  
• Var olan Lupus E ritematozus ’un kötüleşmesi - reaksiyonlar şeklinde veya farklı deri 
reaksiyonların görülmesi ile  
• Yüzün, dudakların dilin ve/veya boğazın şişmesi  
• Kabarcıklar ve pullanan cilt ile hızla gelişen şiddetli döküntü (muhtemelen ağız ülserleriyle 
birlikte)  
• Kan üre azotu ve kanınızdaki kreatinin miktarında artış (Bu durum incelenmektedir.)  
 
Ayrıca ani miyop (uzağı görememe) veya ani gelişen ciddi göz ağrısı görülebilir.  
 
Bu durum ortaya çıkarsa, DERHAL doktorunuza bildiriniz.  
 
Çok seyrek:  
• Öksürük  
• Bulantı  
• Karaciğerinizde iltihaplanma (hepatit) dahil, karaciğerinizin çalışmasındaki değişiklikler. 
Yorgunluk, grip benzeri bulgular, cildinizde ve göz akında sararma gibi belirtiler 
görebilirsiniz.   
• Hızlı gelişen, derinin su toplaması veya soyulması, ağızda olası su toplaması şeklinde 
gelişen ciddi döküntü, topak topak kaşıntılı döküntü (ürtiker), kaşıntı   
• Sırt ağrısı, eklemlerde ve kaslarda ağrı   
• Yüzün, dudakların, dilin ve/veya boğazın şişmesi   
• Akut solunum sıkıntısı (belirtiler arasında şiddetli nefes darlığı, ateş, halsizlik ve zihin 
karışıklığı bulunmaktadır).   
 
Bilinmiyor:  
• Cilt ve dudak kanseri (Melanom dışı cilt kanseri)  
• Yüksek basınca bağlı olarak görmede azalma veya göz ağrısı (gözün vasküler tabakasında 
sıvı birikiminin muhtemel işaretleri (koroidal efüzyon) veya akut kapalı açılı glokom)  
• Ani göz ağrısı (Akut kapalı açılı glokom)  
• Ani miyop (uzağı görememe)  
• Sistemik ve kütanoz Lupus Eritematozus (ateşe, eklem ağrısına ve kızarıklık, kabarıklık ve 
topaklanmalı deri döküntüsüne sebep olan alerjik durum)  
• İshal  
 
 
TENSART  PLUS beyaz kan hücrelerinin sayısında azalmaya neden olabilir. Enfeksiyonlara 
karşı direnciniz düşebilir ve sizde yorgunlukla birlikte enfeksiyon ve ateş görülebilir. Böyle 
bir durumda doktorunuza başvurunuz. Doktorunuz TENSART  PLUS’ın kanınıza herhangi bir 
etkisi (agronülositoz) olup olmadığını anlamak için sizden zaman zaman kan testleri 
yaptırmanızı isteyebilir.  
 
  
9/9 
  
Yan etkilerin raporlanması  
 
Kullanma Talimatında yer alan veya almayan bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr   sitesinde yer alan “İlaç Yan Etki Bildirimi ” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TENSART  PLUS ’ın saklanması  
 
TENSART PLUS’ı  çocukların göremeyeceği, erişem eyeceği yerlerde ve ambalajında 
saklayınız.  
 
25ºC’nin altındaki oda sıcaklığında saklayınız.  
Orijinal ambalajında saklayınız.  
 
Son kullanma tarihi i le uyumlu olarak kullanınız.  
 
TENSART  PLUS ’ı etiket veya ambalaj üzerinde yer alan son kullanma tarihini geçtikten 
sonra kullanmayınız. Son kullanma tarihi o ayın son gününe kadardır.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik 
ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4  
34467 Maslak  / Sarıyer  / İstanbul  
 
Üretim Yeri : 
Abdi İbrahim İlaç San. ve Tic. A.Ş.   
Esenyurt  / İstanbul  
 
Bu kullanma talimatı ../../….  tarihinde onaylanmıştır.  