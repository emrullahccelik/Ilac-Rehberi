1/9 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
METHERGİN  draje 
 
2. KALİTATİF VE KANTİTATİF BİLEŞİM  
Etkin madde :  
Metilergometrin hidrojen maleat   0.125 mg  
 
Yardımcı maddeler:  
METHERGİN draje ler 40.925 mg laktoz içerir.  
Yardımcı maddelerin tam listesi için 6.1’e  bakınız.  
 
3. FARMASÖTİK FORM  
Draje  
Kahverengi, yuvarlak, bikonveks drajeler.  
 
4.   KLİNİK ÖZELLİKLER  
4.1. Terapötik endikasyonlar  
 
 Düşük, sezaryen ameliyatı ve doğum sonrasında uterus atonisine veya 
subinvolüsyonuna bağlı uterus kanamasının önlenmesi ve tedavisinde,  
 Tam bir obstretrik gözetim altındayken ön -omuzun çıkışını takiben doğumun 
ikinci evresinde,  
 Tamamlanmamış düşükte, uterus içeriğinin dışarı atılmasını çabuklaştırmada, 
löşi retansiyonunda endikedir.   
 
4.2. Pozoloji ve uygulama şekli  
Doktor tarafından başka ş ekilde tavsiye edilmediği takdirde;  
Subinvolüsyon,  löşi retansiyonu, doğum ve düşük sonrası uterus kanamalar ı: 
METHERGİN’in tavsiye edilen dozu oral olarak , gerekirse günde 3 defaya kadar 1 -2 
draje (0.125 mg ile 0.25 mg ) ve genellikle 5 güne kadar.  
 
Özel  popülasyonlara ilişkin ek bilgiler  
Böbrek/Karaciğer yetmezliği:  
Böbrek/karaciğer yetmezliği bulunması durumunda dikkat li kullanılmalıdır  (bkz., Bölüm 
4.4 Özel kullanım uyarıları ve önlemleri).  
 
4.3. Kontrendikasyonlar  
 Gebelik;  
 Doğumun ilk evresi, doğumun  ikinci evresinde ön omuzun görünmesinden önce 
(METHERGİN doğum indüksiyonu ya da hızlandırılması için kullanılamaz);  
 Ciddi hipertansiyon ;   2/9  Pre-eklampsi  ve eklampsi ; 
 Oklüzif vasküler hastalıklar (iskemik kalp hastalığı dahil);  
 Sepsis ; 
 Ergot alkaloidleri ne veya formülasyondaki bileşenlerden herhangi birine karşı 
aşırı duyarlılığı olanlarda kullanılmamalıdır.  
 
4.4. Özel kullanım uyarıları ve önlemleri  
 
Genel uygulama önerileri:  
METHERGİN, makat gelişi ve diğer anormal prezantasyonlarda bebeğin doğumu 
tamamlanmadan ve çoklu doğumda son bebek doğumu gerçekleşmeden önce 
verilmemelidir.  
 
Doğumun üçüncü evresindeki her türlü girişim doğum uzmanı gözetiminde 
gerçekleştirilmelidir.  
 
Hipertansiyon ve hepatik ya da renal fonksiyon bozukluğu:  
Hafif veya orta dereceli hipertansiyonda (ağır hipertansiyonda kontrendikedir), karaciğer 
ve böbrek fonksiyon bozukluğu olanlarda dikkatle kullanılmalıdır.  
 
Koroner arter hastalığı:  
Koroner arter hastalığı olan veya koroner arter hastalığı açısından risk faktörlerine sahip 
(örn., sigara kullanma, obezite, diyabet, yüksek kolesterol) hastalar, metilergometrin ile 
indüklenen vazospazm ile ilişkili miyokard iskemisi ve enfarktüsü gelişimine daha 
duyar lı olabilir (bkz., Bölüm 4.8 Istenmeyen etkiler).  
 
İlaç kullanım hataları:  
Yenidoğan bebeklerde kaza sonucu uygulamalar ve doz aşımına bağlı, solunum 
depresyonu, konvülziyonlar, siyanoz, oligüri gibi semptomlar bildirilmiştir. Tedavi 
semptomatik olmalıdır;  şiddetli vakalarda solunum desteği ve kardiyovasküler destek 
gerekmiştir. Yeterli tedavi yokluğunda ölümcül vakalar bildirilmiştir (bkz., Bölüm 4.9 
Doz aşımı ve tedavisi).  
 
Etkileşimler:  
Ergot alkaloidleri sitokrom p450  (CYP)3A4 substratlarıdır. METHERGİN ’ in, makrolid 
antibiyotikler (örn., troleandomisin, eritromisin, klaritromisin), HIV proteaz veya ters 
transkriptaz inhibitörleri (örn., ritonavir, indinavir, nelfinavir, delavirdin) veya azol anti -
fungalleri (örn., ketokonazol, itrakonazol, vorikonazol) gibi potent CYP3A4 inhibitörleri 
ile eşzamanlı kullanımından, metilergometrine artmış maruziyet ve ergot toksisitesi ile 
sonuçlanabileceğinden (ekstremiteler ve diğer dokularda vazospazm ve iskemi) 
kaçınılmalıdır (bkz., Bölüm 4.5 Diğer tıbbi ürünler ile et kileşimler ve diğer etkileşim 
şekilleri).  
 
Lohusalık döneminde METHERGİN ’in bromokriptin veya prostaglandinlerle eşzamanlı 
kullanımı önerilmemektedir (bkz., Bölüm 4.5 Diğer tıbbi ürünler ile etkileşimler ve diğer 
etkileşim şekilleri).  
 
METHERGİN  daha az po tent CYP3A4 inhibitörleri (örn., simetidin, delavirdin, greyfurt 
suyu, kinupristin, dalfopristin) veya vazokonstriktör/vazopressör etkileri olan triptanlar 3/9 (5HT 1B/1D reseptör agonistleri), sempatomimetikler, diğer ergot alkaloidleri veya beta -
blokerler gibi ilaçlarla birlikte kullanıldığında dikkat gösterilmelidir (bkz., Bölüm 4.5 
Diğer tıbbi ürünler ile etkileşimler ve diğer etkileşim şekilleri).  
 
METHERGİN  drajeler laktoz içermektedir. Bu nedenle, nadir kalıtsal galaktoz 
intoleransı, glukoz -galaktoz malabsorpsiyonu ya da ciddi laktoz yetersizliği problemleri 
olan hastalar bu ilacı kullanmamalıdır.  
4.5. Diğer tıbbi ürünler ile etkileşimler ve diğer etkileşim şekilleri  
Ergo t alkaloidleri CYP3A4 substratlarıdır.  
 
Eşzamanlı kullanımın önerilmediği durumlar  
CYP3A4 inhibitörleri  
 
Metilergometrin ve ergot zehirlenmesine (va zospazm ve ekstremiteler ve diğer 
dokularda iskemi) neden olabileceğinden, METHERGİN’in makrolid antibiyotikler (örn. 
troleandomisin, eritromisin, klaritromisin), HIV proteaz veya revers  transkriptaz 
inhibitörleri (örn. ritonavir, indinavir, nelfinavir, delavirdine) veya azol  antifungaller 
(örn. ketokonazol, itrakonazol, vorikonazol) gibi güçlü CYP3A4  inhibitörleri ile birlikte 
kullanım ından kaçınılmalıdır (bkz., Bölüm 4.4. Özel kullanım uyarıları ve önlemleri).  
 
Bromokriptin  
 
Lohusalık  döneminde bromokriptin ile METHERGİN’in birlikte uygulanması , 
metilergometrin diğer ergot alkaloidlerin vazokonstriktör etkisini artırabileceğinden 
önerilmemektedir (bkz., Bölüm 4.4 Özel kullanım uyarıları ve önlemleri).  
 
Prostaglandinler  
Prost aglandinler (örn., sulproston, dinoproston, mizoprostol) miyometriyumun 
kasılmasını kolaylaştırır. METHERGİN  prostaglandinlerin uterus üzerindeki etkisini 
artırabilir ve tam tersi durum da görülebilir. Bu ilaçların eşzamanlı kullanımı 
önerilmemektedir (bkz. , Bölüm 4.4 Özel kullanım uyarıları ve önlemleri).  
 
Dikkate alınması gereken etkileşimler  
 
Daha az potent CYP3A4 inhibitörleri  
 
METHERGİN, daha az güçlü CYP3A4 inhibitörleriyle beraber kullanıldığında, 
metilergometrine artmış maruziyetle sonuçlanabileceğin den (örn., simetidin, delavirdin, 
greyfurt suyu, kinupristin, dalfopristin) dikkat gösterilmelidir.  
 
Vazokonstriktörler, triptanlar, sempatomimetikler ve diğer ergot alkaloidleri  
 
METHERGİN, diğer vazokonstriktörler veya diğer ergot alkaloidleri ile beraber 
kullanılırken dikkat edilmelidir. METHERGİN, triptanlar (5HT 1B/1D reseptör 
agonistleri), sempatomimetikler ( lokal anesteziklerdekiler dahil) veya diğer ergot 
alkaloidleri gibi diğer ilaçların vazokonstriktör/vazopresör etkilerini artırabilir  (bkz.,  
Bölüm 4.4 Özel kullanım uyarıları ve önlemleri).  
 
 
 4/9 Beta -blokerler  
METHERGİN  beta-blokerleri ile eşzamanlı olarak kullanılırken dikkat gösterilmelidir. 
Beta-blokerler ile eşzamanlı uygulama ergot alkaloidlerin vazokonstriktif etkisini 
artırabilir (bkz., Bölüm 4.4 Özel kullanım uyarıları ve önlemleri).  
 
Anestetikler  
Halotan ve meto ksifluran gibi anestezikler METHERGİN’in oksitosik potansiyelini 
azaltabilir.  (bkz., Bölüm 4.2 Pozoloji ve uygulama şekli)  
 
CYP3A4 indükleyicileri  
Güçlü CYP3A4 indükleyicileri olan ilaçların (örn., nevirapin, rifampisin) 
METHERGİN ’in farmakolojik etkisini azaltması olasıdır.  
 
Gliseril trinitrat ve diğer antianjinal ilaçlar  
Metilergometrinin vazokonstriksiyon sağlayarak gliseril trinitrat ve diğer antianjinal 
ilaçların etkisini azaltması beklenebilir.  
 
Özel popülasyonlara ilişkin ek bilgiler  
Böbrek / Karaciğer yetmezliği:  
Böbrek/karaciğer bozukluğu olan hastalarda kontrollü klinik çalışmalar yürütülmemiştir, 
ancak METHERGİN’nin farmakokinetik/farmokodinamik profiline dayalı olarak 
bozulmuş karaciğer veya böbrek fonksiyon varlığında dikkatli olunmalıdır . 
Pediyatrik popülasyon:   
Geçerli değildir.  
 
Geriyatrik popülasyon:  
Geçerli değildir.  
4.6. Gebelik ve laktasyon  
Genel Tavsiye  
Gebelik kategorisi C’dir.  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
METHERG İN doğumun üçüncü evresinin etkin kontrolüne yöneliktir (plasentanın 
ayrılmasını n sağlanması na ve kan kaybının azaltılması na yardımcı olarak) [ bkz., Bölüm 
4.1. Terapötik endikasyonlar ] 
Çocuk doğurma potansiyeline sahip kadınlar uygun bir doğum kontrol yöntemi 
uygulamalı, eğer hamile kalmaya karar verirlerse hekimlerine danışmalıdır. 
METHERGİN’ in doğum kontrol yöntemleri ile bilinen bir etkileşimine ilişkin bilgi 
yoktur.   
Gebelik dönemi  
Gebelik, embriyonel / fetal gelişim, doğum / doğum sonrası gelişim üzerindeki etkilerini 
değerlendirmek üzere deneysel hayvan çalışmaları yürütülmemiştir. İnsanlara yönelik 
potansiyel risk bilinmemektedir.   
 
METHERGİN ’in, güçlü uterotonik etkisi nedeni ile, gebelikte kullanımı kontrendikedir.  
Laktasyon dönemi  5/9 METHERGİN’in anne sütü salgısını azalttığı ve anne sütüne geçtiği (bkz. Bölüm 5.2. 
Farmakokinetik özellikler) bildirilmiştir. Emziren kadınların ilacı bir kaç gün kullanması 
ile emzirilen bebeklerde  zehirlenme görüldüğüne dair izole bildirimler vardır. Bu 
bebeklerde kan basıncı yükselmesi, bradikardi veya taşikardi, kusma, ishal, huzursuzluk, 
konvülsiyon semptomlarından biri ya da birkaçı gözlemlenmiş ve ilacın kesilmesi ile 
ortadan kalkmıştır. Çocuğ a yan etki olasılığı ve süt salgısının azalması nedeni ile 
METHERGİN’in emzirme sırasında kullanımı önerilmez. Kadınlar METHERGİN ile 
tedavi sırasında ve son dozun uygulanmasını takiben en azından 12 saat boyunca 
emzirmemelidir. Bu periyot sırasında salgılanan süt atılmalıdır.  
 
Üreme yeteneği (fertilite)  
METHERGİN’in fertilite üzerindeki etkileri bilinmemektedir. Metilergometrin ile 
fertilite ve üreme toksisitesi üzerine standart hayvan çalışmaları yapılmamıştır.  
 
Potent uterotonik aktiviteye sahip ol duğundan gebelikte METHERGİN kullanımı 
kontrendikedir. Bu nedenle gebelik sırasında METHERGİN kullanılmamalıdır.  
4.7. Araç ve makine kullanımı üzerindeki etkiler  
Metilergometrin baş dönmesine ve konvülsiyonlara neden olabilir. Bu nedenle  araç ve 
makine kullanırken dikkatli olunmalıdır.  
4.8. İstenmeyen etkiler  
Advers reaksiyonlar, MedDRA sistem organ sınıfına göre  listelenmiştir . Her bir sistem 
organ sınıfı içinde; advers reaksiyonlardan en sık olanı ilk yazılacak şekilde, sıklığa göre 
sıralanmıştır. Her bir s ıklık gruplandırması içinde advers olaylar azalan ciddiyetlerine 
göre sıralanmıştır. Ayrıca, her bir advers ilaç reaksiyonu için tekabül eden sıklık 
kategorisi, şu dönüşümü temel almaktadır (CIOMS III): çok yaygın (≥1/10); yaygın 
(≥1/100, <1/10); yaygın ol mayan (≥1/1,000, <1/100); seyrek (≥1/10,000, <1/1,000); çok 
seyrek (<1/10,000 ), bilinmiyor (eldeki verilerden hareketle tahmin edilemiyor).  
 
Bağışıklık sistemi hastalıkları  
Çok seyrek: Anafilaktik reaksiyonlar  
 
Sinir sistemi hastalıkları  
Yaygın : Baş ağrısı  
Yaygın olmayan : Sersemlik hissi ( baş dönmesi ) ve konvülsiyonlar  
Çok seyrek: H alüsinasyonlar  
 
Kulak ve iç kulak hastalıkları  
Çok seyrek: Kulak çınlaması  
 
Kardiyak hastalıklar  
Yaygın olmayan: G öğüs ağrısı  
Seyrek: B radikardi , taşikardi , çarpıntılar  
Çok seyrek: M iyokard enfarktüsü , koroner arteriospazm  
 
Vasküler hastalı klar 
Yaygın: Hipertansiyon  
Yaygın olmayan: Hipotansiyon  
Seyrek: Vazokonstriksiyon, vazospazm, arteriyel spazm  6/9 Çok seyrek: Tromboflebit  
 
Solunum, göğüs bozuklukları ve mediastinal hastalıklar ı 
Çok seyrek: Nazal konj estiyon 
 
Gastrointestinal hastalıklar  
Yaygın olmayan: Kusma , Bulantı  
Çok seyrek: Diyare  
 
Deri ve deri altı doku hastalıkları  
Yaygın: D eri döküntüleri  
Yaygın olmayan: T erleme artışı  
 
Kas-iskelet bozuklukları ve bağ doku ve  kemik hastalıkları  
Çok seyrek: Kas  spazmları  
 
Gebelik, pue rperiyum durumları ve perinatal hastalıklar ı 
Yaygın: Karın ağrısı (uterus kasılmaları sonucunda)  
 
Pazarlama sonrası spontan raporlar ve literatür vakalarından advers ilaç 
reaksiyonları (sıklığı bilinmeyen)  
METHERGİN  ile pazarlama sonrası deneyimden spontan vaka raporları ve literatür 
vakaları aracılığıyla aşağıdaki advers ilaç reaksiyonları alınmıştır. Bu reaksiyonlar 
büyüklüğü belirsiz bir popülasyondan gönüllü olarak bildirildiğinden, sıklıklar ını 
güvenilir bir şekilde hesaplamak mümkün değildir, bu nedenle bilinmiyor olarak 
sınıflandırılmıştır. Advers ilaç reaksiyonları MedDRA’da sistem organ sınıfına göre 
listel enmiştir . Her bir sistem organ sınıfı içinde, advers ilaç reaksiyonlar ı azalan 
ciddiyetlerine göre sunulmaktadır.  
 
Sinir sistemi hastalıkları  
Serebrovasküler olay, parestezi.  
 
Kardiyak hastalıklar  
Ventriküler fibrilasyon, ventriküler taşikardi, angina pektoris, atriyoventriküler blok.  
 
4.9. Doz aşımı ve tedavisi  
 
Semptomlar  
Bulantı, kusma; hipertansiyon ya da hipotansiyon; ekstremitelerde uyuşma, 
karıncalanma ve ağrı (iskemi nedeniyle), solunum depresyonu; konvülsiyonlar, koma.  
  
Tedavi  
Yüksek dozda aktif kömür uygulanarak oral olarak alınan ilacın atılması sağlanır.  
 
Kardiyovasküler ve solu num sistemleri yakından izlenerek semptomatik tedavi 
uygulanır.  
 
Sedasyon gerekmesi halinde benzodiazepinler uygulanabilir.  
 7/9 Ciddi arteriyospazm durumunda sodyum nitropru ssid, fentolamin ya da dihidralazin gibi 
vazodilatörler  uygulanmalıdır. Koroner konstr iksiyon durumunda uygun antianginal 
(örn. nitratlar) tedavi uygulanmalıdır.  
 
İlaç kullanım hataları  
Yenidoğan bebeklerde kaza sonucu uygulamalar ve doz aşımına bağlı solunum 
depresyonu, konvülsiyonlar, siyanoz, oligüri gibi semptomlar bildirilmiştir.  Tedavi 
semptomatik olmalıdır; şiddetli vakalarda solunum desteği ve kardiyovasküler destek 
gerekmiştir. Yeterli tedavi yokluğunda ölümcül vakalar bildirilmiştir (bkz., Bölüm 4.4 
Özel kullanım uyarıları ve önlemleri).  
 
5.  FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Oksitosikler (Ergot Alkaloidleri)  
ATC kodu: G02AB01  
Doğal bir alkaloid olan ergometrinin yarı sentetik türevi olan metilergometrin güçlü ve 
spesifik bir uterotoniktir. Uterusun düz kasına doğrudan etki ederek bazal tonusu, ritmik 
kasılmaların sıklık ve şiddetini arttırır. Diğer ergot alkaloidleri ile karşıl aştırıldığında 
kardiyovasküler ve merkezi sinir sistemi üzerine etkilerinin daha zayıf olduğu görülür. 
Metilergometrinin güçlü ve seçici oksitosik etkisi serotoninerjik, dopaminerjik ve -
adrenerjik reseptörlere kısmi agonist ve antagonist spesifik etki so nucudur. Bununla 
beraber, vazokonstr iktör komplikasyon olasılığı tamamen dışlanamaz  (bkz. Bölüm 4.8. 
İstenmeyen etkiler).  
 
5.2. Farmakokinetik özellikler  
METHERGİN ’in etkisi oral uygulamadan 5 -10 dakika sonra başlar ve 4 -6 saat sürer.  
 
Emilim : 
Sağlıklı, aç kadın gönüllülerde yapılan çalışmalar 0.2 mg METHERGİN tabletin oral 
emiliminin oldukça hızlı ve ortalama doruk plazma konsantrasyonun a (Cmaks) 3243  
1308 pg/ml ulaşma süresinin 1.12  0.82 saat (t maks) olduğunu göstermiştir. Tabletin 
biyoyararlanımı o ral uygulanan i.m. solüsyon ile aynı ve 0.1, 0.2 ve 0.4 mg 
uygulanmasında doz ile orantılı idi. METHERGİN tablet ile süren tedavide, doğum 
sonrası kadınlarda gastrointestinal emilimin geciktiği (t maks yaklaşık 3 saat) 
gözlemlenmiştir.  
 
Dağılım : 
Sağlıklı kadın gönüllülerde dağılım hacmi 56.1  17.0 l/kg dır. İlacın kan -beyin engelini 
alıp aşmadığı bilinmemektedir.  
Biyotransformasyon : 
Metergometrin başlıca karaciğerde metabolize olur. İnsanda ki metabolik yolak 
araştırılmamıştır. İn vitro  çalışmalar da fenil halkasının  N-demetilasyon ve 
hidroksilasyona uğradığını gösterilmiştir.  
Eliminasyon : 
Sağlıklı kadın gönüllülerde,  oral uygulamayı takiben,  plazmadan kl erens saatte 14.4  
4.5 litre, ortalama eliminasyon yarılanma -ömrü 3.29  1.31 saattir. Erkek gönüllülerde 8/9 yapılan bir çalışmada oral dozun sadece %3’ünün ana ilaç olarak idrarla atıldığı 
gösterilmiştir. İlaç başlıca safra ile dışkıdan atılır. Metilergometrin aynı zamanda anne 
sütüyle de atılır. 250 mikrogram metilergometrin te kli oral uygulamasından 1 saat sonra, 
süt / plazma konsantrasyon oranı 0.18 ± 0.03’dür. Metilergometrinin sütteki yarılanma 
ömrünün 2.3±0.3 saat olduğu bildirilmiştir.  
 
Doğrusallık /Doğrusal Olmayan Durum : 
Tabletin biyoyararlanımı oral yolla verilen i.m. çözeltininkine eşdeğer olup, 0.1, 0.2 ve 
0.4 mg’lık uygulamayı takiben dozla orantılıdır.  
 
5.3. Klinik öncesi güvenlilik verileri  
 
Metilergometrinin genotoksik potansiyeli belirlenmemiştir. Metilergometrinin 
karsinojenik potansiyelini değerlendiren çalışmalar yapılmamıştır. Metilergometrin ile 
fertilite ve üreme toksisitesi üzerine standart hayvan çalışmaları yürütülmemiştir.  
 
Tek oral uygulama sonrası saptanan LD 50 değerleri, fare ve sıçanda, 140 ve 93 mg/kg 
idi.  
 
6.     FARMASÖTİK ÖZELLİKLER  
6.1. Yardı mcı maddelerin listesi  
Çekirdek : 
Maleik asit  
Stearik asit  
Jelatin  
Talk 
Mısır nişastası  
Laktoz  
 
Kaplama:  
Kırmızı demir oksit (E172)  
Kolloidal silika susuz  
Akasya kurutma spreyi  
Talk  
Sukroz  
 
Parlatma:   
Setilpalmitat atomize  
Talk   
 
6.2.      Geçimsizlikler  
Geçerli değildir.  
6.3. Raf ömrü  
Raf ömrü 36 aydır.  
6.4. Saklamaya yönelik özel uyarılar  
25oC altındaki oda sıcaklığında sakla nmalıdır.  9/9 6.5. Ambalajın niteliği ve içeriği  
PVC/PVDC blister  
 
6.6. Beşeri Tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü 
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun 
olarak imha edilmelidir.  
 
7.  RUHSAT SAHİBİ  
Novartis Ürünleri        
34912   Kurtköy – İstanbul  
 
 
8.       RUHSAT NUMARASI(LARI)  
183/34  
 
 
9.       İLK RUHSAT TARİHİ/ RUHSAT YENİLEME TARİHİ  
İlk ruhsatlandırma tarihi: 29 Temmuz 1997  
 
Son yenileme tarihi:  
10.  KÜB’ün YENİLENME TARİHİ  
04.10.2013  
 