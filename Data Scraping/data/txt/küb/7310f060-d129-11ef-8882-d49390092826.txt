KISA ÜRÜN BİLGİSİ
1. BEŞERİ TIBBİ ÜRÜNÜN ADI
CİTAZON 150 mg tablet
2. KALİTATİF VE KANTİTATİF BİLEŞİM
Etkin madde:
Tiyoasetazon 150 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet.
Sarı renkli, yuvarlak, bir tarafı çentikli tabletler.
4. KLİNİK ÖZELLİKLER
4.1. Terapötik endikasyonlar
Diğer antimikobakteriyal ilaçlar ile birlikte tüberküloz tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkin dozu günde bir defa 150 mg tiyoasetazon ve 300 mg izoniyazid’dir. Tüberküloz
tedavisi için önerilen tedavi rejimi, 8 ya da 12 aydır.
8 aylık tedavi rejiminin ilk iki ayı streptomisin ya da etambutol ile beraber izoniyazid,
rifampisin ve pirazinamid içerir. Sonraki 6 ay için tiyoasetazon ve izoniyazid kombinasyon
halinde uygulanır.
12 aylık tedavi rejiminin ilk iki ayı izoniyazid, tiyoasetazon ve streptomisin içerir. Sonraki 10
ay için tiyoasetazon ve izoniyazid kombinasyon halinde uygulanır.
Uygulama şekli:
Oral yoldan kullanılır.
1 / 7Özel popülasyonlara ilişkin ek bilgiler:
Böbrek/Karaciğer yetmezliği:
CİTAZON böbrek ve karaciğer yetmezliği olan hastalarda kullanılmamalıdır.
Pediyatrik popülasyon:
Çocuk dozu vücut ağırlığına göre hesaplanır.
10 kg’a kadar olan çocuklarda günde bir defa 25 mg tiyoasetazon ve 50 mg izoniyazid.
10 kg ila 20 kg arasındaki çocuklarda günde bir defa 50 mg tiyoasetazon ve 100 mg
izoniyazid.
20 kg ila 30 kg arasındaki çocuklarda günde bir defa 100 mg tiyoasetazon ve 200 mg
izoniyazid.
30 kg ila 40 kg arasındaki çocuklarda günde bir defa 125 mg tiyoasetazon ve 250 mg
izoniyazid.
Geriyatrik popülasyon:
Geriyatrik hastalarda CİTAZON’un içeriğindeki tiyoasetazonun kullanımı ile ilgili veri
bulunmamaktadır.
4.3. Kontrendikasyonlar
CİTAZON, tiyoasetazona veya yardımcı maddelerden herhangi birine karşı aşırı duyarlılığı
olan hastalarda, HIV ko-enfeksiyonu bulunanlarda, protiyonamid direnci bulunanlarda,
gebelerde, ileri derece karaciğer fonksiyon bozukluğu ve böbrek yetmezliği durumlarında
kontrendikedir.
4.4. Özel kullanım uyarıları ve önlemleri
CİTAZON ile tedavi esnasında kan tablosunun ve hepatit olasılığı nedeniyle serum
transaminazlarının düzeyinin izlenmesi gerekir. Tiyoasetazon’un terapötik indeksi düşük
olduğundan CİTAZON kullanımı gerekli ise böbrek bozukluğu olan hastalarda dikkatle
kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tiyoasetazonun streptomisin ile kombinasyonu CİTAZON’un ototoksik etkisini arttırabilir.
2 / 7Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
CİTAZON’un içeriğinde bulunan tiyoasetazon’un gebelik döneminde uygulandığı takdirde
ciddi doğum kusurlarına yol açtığından şüphelenilmektedir.
Çocuk doğurma potansiyeli bulunan kadınlar tedavi süresince etkili doğum kontrolü uygulamak
zorundadır.
Gebelik dönemi
CİTAZON gebelik döneminde kontrendikedir (bkz. kısım 4.3).
Laktasyon dönemi
CİTAZON’un içeriğinde bulunan tiyoasetazon’un anne sütüne geçip geçmediği
bilinmemektedir. Bu nedenle, CİTAZON emzirme döneminde kullanılmamalıdır.
Üreme yeteneği/Fertilite
CİTAZON’un içeriğinde bulunan tiyoasetazon’un üreme yeteneği/fertilite üzerine etkisi
bilinmemektedir.
4.7. Araç ve makine kullanımı üzerindeki etkiler
CİTAZON’un içeriğinde bulunan tiyoasetazon’un araç ve makine kullanımı üzerine etkisi
bildirilmemiştir. Ancak baş dönmesi, sersemlik gibi yan etkilere neden olduğundan araç ve
makine kullanılmamalıdır.
4.8. İstenmeyen etkiler
Tiyoasetazon kullanımına bağlı olarak ortaya çıkan istenmeyen etkilerin organ veya
sistemlere göre sıklık gruplaması aşağıdaki gibidir:
3 / 7Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Lökopeni, agranülositoz, trombositopeni ile kemik iliği depresyonu, akut
hemolitik anemi, aplastik anemi, nötropeni
Bağışıklık sistemi hastalıkları
Yaygın: Konjonktivit, cilt kızarması dahil aşırı duyarlılık reaksiyonları
Sinir sistemi hastalıkları
Bilinmiyor: Serebral ödem, baş dönmesi, sersemlik hali (%10), periferik nöropati
Kulak ve iç kulak hastalıkları
Yaygın: Vertigo
Seyrek: Dozla ilişkili ototoksisite
Gastrointestinal hastalıklar
Yaygın: Gastrointestinal rahatsızlık (diyare, anoreksi, dispepsi, bulantı, kusma)
Hepatobilier hastalıklar
Bilinmiyor: Sarılıkla beraber karaciğer toksisitesi gelişebilir, akut karaciğer yetmezliği
bildirilmiştir.
Deri ve deri altı doku hastalıkları
Bilinmiyor: Deri döküntüsü (%3), toksik epidermal nekroliz, eksfoliatif dermatit, Stevens-
Johnson sendromu (ciddi deri reaksiyonlarının görülme sıklığı, HIV enfekte hastalarda
özellikle yüksektir)
Genel bozukluklar ve uygulama bölgesine ilişkin hastalıklar
Bilinmiyor: Ateş yükselmesi
Tiyoasetazon başka ilaçlarla kombinasyon halinde kullanıldığı hastalarda, baş dönmesi, mide
bulantısı, kusma, işitme azalması, nöropati, hepatit ve anemi görülebilir.
4 / 7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bu konu ile ilgili yeterli bilgi yoktur. Aşırı doz alınması durumunda, mide lavajı ve 1 g/kg
aktif karbon verilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Tüberküloz tedavisinde kullanılan diğer ilaçlar
ATC Kodu: J04AK07
Tiyoasetazon, tiyosemikarbazon türevi tüberkülostatik bir ilaçtır. Mycobacterium tuberculosis
ve Mycobacterium lepra'nın üremesini bloke eder. Tiyoasetazon'un etki mekanizması tam
olarak tarif edilmemiştir.
Akciğer tüberkülozunda, izoniazid veya diğer antitüberküloz ilaçlar ile birlikte
uygulandığında önemli derecede etkinlik gösterir. Mikobakterilerde bu ilaçla, etionamid ve
onun türevi olan protionamide karşı çapraz-resistans oluşabilir.
Tiyoasetazona karşı direnç oluşumunu geciktirmek için her zaman başka bir antitüberküloz
ilaçla verilmelidir.
5.2. Farmakokinetik özellikler
Emilim:
CİTAZON, sindirim sisteminden kolaylıkla absorbe olur. 150 mg’lık oral dozdan 4-5 saat
sonra en yüksek plazma konsantrasyonuna ulaşır (1-2 mikrogram/mL).
Dağılım:
Tiyoasetazon’un vücuttaki dağılımı ile ilgili veri bulunmamaktadır.
5 / 7Biyotransformasyon:
Bilinmiyor; başlıca hidroksilasyon ve konjügasyon yoluyla metabolize olur, ayrıca
asetilasyon, hidroliz ve glukuronidasyon ile de metabolize olabilir. Şüpheli veya muhtemel
metabolitleri arasında para-asetilaminobenzaldehit ve para-aminobenzaldehid bulunmaktadır.
Yarılanma ömrü yaklaşık 12-14 saattir.
Eliminasyon:
Dozun % 15-36’sı değişmemiş, % 6’dan daha azı ise metabolitleri olarak idrarla atılır. Çok az
miktarı (< % 3) feçesle atılır.
Doğrusallık/Doğrusal olmayan durum:
CİTAZON’un doğrusallık/doğrusal olmayan durumu konusunda yeterli çalışma
bulunmamaktadır.
5.3. Klinik öncesi güvenlilik verileri
Mevcut hiçbir veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Povidon
Magnezyum stearat
Talk
Kolloidal silikon dioksit
Sodyum lauril sülfat
6.2. Geçimsizlikler
Geçerli değil.
6.3. Raf ömrü
24 ay
6 / 76.4. Saklamaya yönelik özel tedbirler
25°C altındaki oda sıcaklığında ve kuru yerde saklayınız.
6.5. Ambalajın niteliği ve içeriği
50 ve 500’lük pilverpruf kapaklı amber renkli cam şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Bağlarbaşı, Gazi Cad. No: 64-66
Üsküdar/İSTANBUL
Tel. : 0216 492 57 08
Faks : 0216 334 78 88
8. RUHSAT NUMARASI
212/37
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 07.02.2008
Ruhsat yenileme tarihi:
10. KÜB’ÜN YENİLENME TARİHİ
7 / 7