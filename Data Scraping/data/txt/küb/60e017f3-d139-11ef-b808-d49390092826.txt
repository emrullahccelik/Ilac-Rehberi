9709704-IVZ-IV/IM-032007
KISA ÜRÜN BİLGİSİ
1. BEŞERİ TIBBİ ÜRÜNÜN ADI
INVANZ® 1 g IV/IM flakon
2. KALİTATİF VE KANTİTATİF BİLEŞİM
Etkin madde:
Ertapenem 1 g (1.046 g ertapenem sodyum olarak)
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
İnjeksiyon için steril liyofilize beyaz-beyazımsı tozdur.
4. KLİNİK ÖZELLİKLER
4.1. Terapötik endikasyonlar
Tedavi
INVANZ, duyarlı mikroorganizmaların neden olduğu orta ve şiddetli enfeksiyonların
tedavisinde endikedir (bkz. 4.2. Pozoloji ve uygulama şekli):
• Komplike intra-abdominal enfeksiyonlar
• Komplike deri ve deri yapıları enfeksiyonları, osteomiyelit olmayan diyabetik ayak
enfeksiyonları
• Toplumdan edinilen pnömoni
• Piyelonefrit dahil komplike idrar yolu enfeksiyonları
• Doğum sonrası endomiyometrit, septik abortus, postoperatif jinekolojik enfeksiyonlar
dahil akut pelvis enfeksiyonları
Profilaksi
INVANZ erişkinlerde elektif kolorektal cerrahiden sonra operasyon bölgesinde enfeksiyonun
önlenmesi (profilaksi) için endikedir.
Pediyatrik kullanım
INVANZ’ın 3 ay ile 17 yaş arası çocuk hastalardaki güvenlilik ve etkinliği erişkinlerde
yürütülen uygun ve iyi kontrol edilmiş çalışmalardan sağlanan bulgular, çocuk hastaların
farmakokinetik verileri ve aşağıdaki enfeksiyonları olan 3 ay – 17 yaş arası çocuk hastalarda
yürütülen karşılaştırmalı-kontrollü çalışmaların ek verileriyle desteklenmektedir:
• Komplike intra-abdominal enfeksiyonlar
• Komplike deri ve deri yapıları enfeksiyonları
• Toplumdan edinilen pnömoni
• Komplike idrar yolu enfeksiyonları
• Akut pelvik enfeksiyonlar
Yeterli veri olmadığından, INVANZ’ın 3 aydan küçük bebeklerde kullanımı önerilmez.
BOS'a geçişi yeterli olmadığından, INVANZ’ın pediyatrik popülasyonda menenjit
tedavisinde kullanılması önerilmez.
19709704-IVZ-IV/IM-032007
4.2. Pozoloji ve uygulama şekli
Pozoloji/ uygulama sıklığı ve süresi:
INVANZ’ın 13 yaş ve üzeri hastalardaki dozu günde bir kez 1 gramdır (g). INVANZ’ın 3 ay
ile 12 yaş arası hastalardaki dozu günde iki kez 15 mg/kg’dır (günde 1 gramı aşmayınız).
Uygulama şekli:
İntravenöz veya intramüsküler yoldan uygulanır.
INVANZ, 14 güne kadar intravenöz infüzyon ya da 7 güne kadar intramüsküler enjeksiyon
şeklinde uygulanabilir.
İntravenöz yoldan uygulanırken INVANZ 30 dakika içinde infüze edilmelidir.
INVANZ IM, intramüsküler uygulamanın uygun olduğu enfeksiyonlarda, intravenöz
uygulamaya alternatif olarak kullanılabilir.
BAŞKA İLAÇLARLA KARIŞTIRMAYINIZ VEYA BİRLİKTE İNFÜZYON
YAPMAYINIZ. DEKSTROZ (α-D-GLUKOZ) İÇEREN ÇÖZÜCÜLERİ
KULLANMAYINIZ.
Aşağıdaki tablo INVANZ’ın tedavi önerilerini sunmaktadır.
Böbrek fonksiyonu* ve vücut ağırlığı normal pediyatrik hastalar ve erişkin hastalar için
tedavi kılavuzları
Günlük doz Günlük doz Toplam
(IV veya IM) (IV veya IM) antimikrobiyal
Enfeksiyon 13 yaş ve üzeri 3 ay- 12 yaş arası tedavinin
pediyatrik hastalar ve pediyatrik hastalar önerilen süresi
erişkinler
Komplike intra-abdominal 1 g Günde iki kez 15 mg/kg‡ 5-14 gün
enfeksiyonlar
Komplike deri ve deri yapıları 1 g Günde iki kez 15 mg/kg‡ 7 -14 gün¶
enfeksiyonları (diyabetik ayak
enfeksiyonları dahil)§
Toplumdan edinilen pnömoni 1 g Günde iki kez 15 mg/kg‡ 10-14 gün#
Komplike idrar yolu enfeksiyonları
(piyelonefrit dahil) 1 g Günde iki kez 15 mg/kg‡ 10 -14 gün#
Akut pelvik enfeksiyonlar (doğum 1 g Günde iki kez 15 mg/kg‡ 3-10 gün
sonrası endomiyometrit, septik abortus
ve postoperatif jinekolojik
enfeksiyonlar dahil)
* kreatinin klerensi > 90 ml/dak/ 1.73 m2 olarak tanımlanır.
‡ günde 1 gram aşılmamalıdır
§ INVANZ osteomiyelitin eşlik ettiği diyabetik ayak enfeksiyonlarında incelenmemiştir
¶ Diyabetik ayak enfeksiyonları olan erişkin hastalar 28 güne kadar tedavi aldılar (parenteral veya parenteral +
oral tedaviye geçiş)
# tedavi süresi, en az 3 gün parenteral tedavi uygulanmasının ardından klinik iyileşme gösterildikten sonra uygun
bir oral tedaviye muhtemel geçişi kapsar.
29709704-IVZ-IV/IM-032007
Aşağıdaki tablo INVANZ’ın profilaksi kılavuzlarını göstermektedir.
Erişkinler için profilaksi kılavuzları
Endikasyon Günlük Doz (IV) Toplam antimikrobiyal tedavinin
Erişkinler önerilen süresi
Elektif kolorektal cerrahiden sonra operasyon 1 g Cerrahi insizyondan 1 saat önce
bölgesinde enfeksiyon profilaksisi tek doz IV verilir
Özel popülasyonlara ilişkin ek bilgiler:
Böbrek yetmezliği:
INVANZ böbrek yetmezliği olan erişkin hastalardaki enfeksiyonların tedavisinde
kullanılabilir. Kreatinin klerensi >30 ml/dak/1.73 m2 olan hastalarda dozaj ayarlaması
gerekmez. İleri evrede böbrek yetmezliği (kreatinin klerensi ≤ 30 ml/dak/1.73 m2) ve son evre
böbrek yetmezliği (kreatinin klerensi ≤ 10 ml/dak/1.73 m2) olan erişkin hastalar günde 500
mg almalıdır. Böbrek yetmezliği olan pediyatrik hastalarla ilgili veri yoktur.
Hemodiyaliz hastaları: Hemodiyalize giren erişkin hastalara hemodiyalizden önceki 6 saat
içinde INVANZ’ın önerilen günde 500 mg dozu verildiğinde, hemodiyaliz seansından sonra
150 mg’lik ek doz önerilir. INVANZ hemodiyalizden en az 6 saat önce verilirse, ek doza
gerek yoktur. Periton diyalizi veya hemofiltrasyon yapılan hastalara ilişkin veri yoktur.
Hemodiyalize giren pediyatrik hastalarla ilgili veri bulunmamaktadır.
Eğer sadece serum kreatinini biliniyorsa, aşağıdaki formül** kreatinin klerensini hesaplamak
için kullanılabilir. Serum kreatinin, böbrek işlevinin kararlı durumunu temsil etmelidir:
Erkekler = _(kg cinsinden ağırlık) × (140 – yıl olarak yaş)
(72) × serum kreatinin (mg/100 ml)
Kadınlar = 0.85 × erkekler için hesaplanan değer
Karaciğer yetmezliği:
Karaciğer fonksiyonu bozuk olan hastalarda dozun ayarlanmasına gerek yoktur (bkz. 5.
FARMAKOLOJİK ÖZELLİKLER, Hastalardaki karakteristik özellikler karaciğer yetmezliği
ve 4.4. Özel kullanım uyarıları ve önlemleri).
Yaşa (≥ 13) ve cinsiyete göre doz ayarlaması gerekmez (bkz. 5. FARMAKOLOJİK
ÖZELLİKLER, Hastalardaki karakteristik özellikler).
Pediyatrik popülasyon:
Yeterli veri olmadığından, INVANZ’ın 3 aydan küçük bebeklerde kullanımı önerilmez.
BOS'a geçişi yeterli olmadığından, INVANZ’ın pediyatrik popülasyonda menenjit
tedavisinde kullanılması önerilmez.
Geriyatrik popülasyon:
Bu ilacın ağırlıklı olarak böbrekler yoluyla atıldığı bilinmektedir ve böbrek fonksiyonları
bozulmuş hastalarda bu ilaç ile toksik reaksiyon riski daha fazla olabilir. Yaşlı hastalarda
böbrek fonksiyonu azalmış olabileceğinden doz seçiminde dikkatli olunması gerekir ve
böbrek fonksiyonunu izlemek yararlı olabilir.
∗∗ Cockcroft ve Gault denklemi: Cockcroft DW, Gault MH. Serum kreatininden kreatinin
klerensinin hesaplanması. Nephron. 1976
39709704-IVZ-IV/IM-032007
SOLÜSYONUN HAZIRLANMASI
3 ay -12 yaş arası çocuk hastalar:
İntravenöz uygulama için hazırlık:
BAŞKA İLAÇLARLA KARIŞTIRMAYINIZ VE BİRLİKTE İNFÜZYON YAPMAYINIZ.
DEKSTROZ (α- D- GLUKOZ) İÇEREN ÇÖZÜCÜLERİ KULLANMAYINIZ.
INVANZ, UYGULAMADAN ÖNCE SULANDIRILMALI VE SEYRELTİLMELİDİR.
1. 1 g INVANZ flakon, aşağıdakilerden biriyle (10 ml) sulandırılır:
Enjeksiyonluk su, enjektabl %0.9’luk sodyum klorür ya da enjeksiyonluk bakteriyostatik su.
2. Çözünmesi için iyice çalkalanır; 15 mg/kg’a (vücut ağırlığı) eşit gelecek kadar hacim
hemen çekilir (günde 1 gram aşılmamalıdır) ve 20 mg/ml veya daha düşük son
konsantrasyona ulaşmak için enjektabl %0.9’luk sodyum klorür ile seyreltilir.
3. Hazırladıktan sonra 6 saat içinde infüzyon tamamlanmalıdır.
İntramüsküler uygulama için hazırlık:
INVANZ, UYGULAMADAN ÖNCE SULANDIRILMALIDIR.
1. 1g INVANZ flakon 3.2 ml %1.0 lidokain HCl Enjektabl*** ile (adrenalinsiz) sulandırılır.
Solüsyon oluşana kadar iyice çalkalanır.
2. 15 mg/kg’a (vücut ağırlığı) eşit gelecek kadar hacim hemen çekilir (günde 1 gram
aşılmamalıdır) ve büyük bir kas kütlesinin içine (örn., gluteal kaslar veya uyluğun yan
kısımları) derin intramusküler enjeksiyonla uygulanır.
3. Sulandırılan IM solüsyonu hazırlandıktan sonra 1 saat içinde kullanılmalıdır.
NOT : Bu şekilde hazırlanan solüsyon intravenöz uygulanmamalıdır.
Erişkinler ve çocuk hastalar (≥ 13 yaş)
İntravenöz uygulama için hazırlık:
BAŞKA İLAÇLARLA KARIŞTIRMAYINIZ VE BİRLİKTE İNFÜZYON YAPMAYINIZ.
DEKSTROZ (α- D- GLUKOZ) İÇEREN ÇÖZÜCÜLERİ KULLANMAYINIZ.
INVANZ, UYGULAMADAN ÖNCE SULANDIRILARAK SEYRELTİLMELİDİR.
1. 1 g INVANZ flakon, aşağıdakilerden biriyle (10 ml) sulandırılır:
Enjeksiyonluk su, enjektabl %0.9’luk sodyum klorür ya da enjeksiyonluk bakteriyostatik su.
2. Çözünmesi için iyice çalkalanır ve sulandırılan flakonun içindekiler hemen 50 ml %0.9’luk
sodyum klorür enjeksiyonun içine aktarılır.
3. Hazırladıktan sonra 6 saat içinde infüzyonu tamamlanmalıdır.
İntramüsküler uygulama için hazırlık:
UYGULAMADAN ÖNCE INVANZ SULANDIRILMALIDIR.
1. 1g INVANZ flakon 3.2 ml %1.0 lidokain HCl Enjektabl*** ile (adrenalinsiz)
sulandırılır. Solüsyon oluşana kadar iyice çalkalanır.
2. Flakonun içindeki hemen çekilir ve büyük bir kas kütlesinin içine (örn., gluteal kas veya
uyluğun yan kısımları) derin intramüsküler enjeksiyonla uygulanır.
3. Sulandırılan IM solüsyon hazırlandıktan sonra 1 saat içinde kullanılmalıdır.
*** Lidokain HCl için ürün bilgisine bakınız.
49709704-IVZ-IV/IM-032007
NOT : Bu şekilde hazırlanan solüsyon intravenöz uygulanmamalıdır.
Parenteral ilaçlar kullanılmadan önce partikül ve renk değişikliği açısından gözlemlenmelidir.
INVANZ solüsyonları renksizden uçuk sarıya kadar değişir. Bu renk değişimi ilacın potensini
etkilemez.
4.3. Kontrendikasyonlar
INVANZ bileşimindeki maddelerden herhangi birine ya da aynı sınıftan diğer ilaçlara karşı
aşırı duyarlılığı olanlarda veya beta-laktamlara anaflaktik reaksiyon gösteren hastalarda
kontrendikedir.
Çözücü olarak lidokain HCl kullanıldığı için, amid türü lokal anesteziklere aşırı duyarlılığı
olduğu bilinen hastalarda INVANZ’ın intramüsküler yoldan kullanılması kontrendikedir.
Lidokain HCl için ürün bilgisine bakınız.
4.4. Özel kullanım uyarıları ve önlemleri
Beta-laktamlar ile tedavi edilen hastalarda ciddi ve bazen ölümle sonuçlanan aşırı duyarlılık
(anafilaksi) reaksiyonları bildirilmiştir. Bu reaksiyonlar çoklu alerjenlere karşı duyarlılık
öyküsü olan kişilerde daha fazla ortaya çıkma eğilimi gösterir. Penisiline karşı aşırı duyarlılık
öyküsü olan ve başka bir beta-laktam ile tedavi edildiklerinde şiddetli aşırı duyarlılık
reaksiyonları yaşayan hastalarla ilgili bildirimler alınmıştır. INVANZ ile tedaviye
başlanmadan önce penisilinler, sefalosporinler, diğer beta-laktamlar ve diğer alerjenlere karşı
geçmişteki aşırı duyarlılık reaksiyonları dikkatle araştırılmalıdır. Alerjik bir reaksiyon
geliştiğinde INVANZ hemen kesilmelidir.
Ciddi anaflaktik reaksiyonlar adrenalin, oksijen, IV steroid ve solunum yolu müdahalesi
(entübasyon dahil) ile acil tedavi gerektirir. Endikasyon dahilinde diğer tedavi
yöntemleri de uygulanabilir.
INVANZ (günde 1 g) ile tedavi edilen erişkin hastalarda yürütülen klinik araştırmalarda,
parenteral tedavi süresince tedavi ve sonraki 14 günlük takip döneminde hastaların %0.5’inde
ilaç ilişkisine bakılmaksızın nöbet görülmüştür (bkz. 4.8. İstenmeyen etkiler). Bu olaylar en
sık olarak MSS bozuklukları (örn., beyin lezyonları veya nöbet öyküsü) olan ve/veya böbrek
fonksiyonu bozulmuş hastalarda görülmüştür. Özellikle konvulsif aktiviteye zemin hazırladığı
bilinen faktörlere sahip olan hastalarda önerilen dozaj rejimine kesin uyum gerekir. Nöbet
bozuklukları olduğu bilinen hastalarda antikonvulsan tedaviye devam edilmelidir. Fokal
tremorlar, miyoklonus veya nöbetler ortaya çıkarsa hastalar nörolojik yönden incelenmeli,
henüz başlanmadıysa antikonvulsan tedaviye başlatılmalı ve INVANZ dozunun
düşürülmesinin veya antibiyotiğin kesilmesinin gerekli olup olmadığını belirlemek için dozaj
gözden geçirilmelidir. Böbrek fonksiyonu azalmış hastalarda INVANZ dozunun ayarlanması
önerilir (bkz. 4.2. Pozoloji ve uygulama şekli).
Diğer antibiyotikler gibi, INVANZ’ın uzun süre kullanımı duyarlı olmayan organizmaların
aşırı üremesine yol açabilir. Hastanın durumunun izlenerek değerlendirilmesi gereklidir.
Tedavi sırasında süperenfeksiyon gelişirse uygun önlemler alınmalıdır.
Kanıtlanmış veya ciddi olarak kuşkulanılan bir bakteriyel enfeksiyon veya profilaktik
endikasyon yokluğunda INVANZ reçetelenmesi hastaya hiçbir yarar sağlamaz ve ilaca
dirençli bakterilerin gelişme riskini arttırır.
59709704-IVZ-IV/IM-032007
INVANZ’ı intramüsküler olarak uygularken, yanlışlıkla damar içine enjeksiyondan
kaçınılmalıdır.
Lidokain HCl, INVANZ’ın intramüsküler uygulamasında kullanılan çözücüdür. İlave
önlemler için lidokain HCl'nin ürün bilgilerine bakınız.
INVANZ tedavisi sırasında nöbetler ve merkezi sinir sistemi ile ilgili diğer istenmeyen
olaylar bildirilmiştir.
Pazarlama sonrası deneyimlerde ertapenem ile birlikte uygulandığında serum valproik asit
düzeylerinin azaldığı bildirilmiştir. Ertapenem valproik asit ile birlikte uygulanacaksa,
serumdaki valproik asit düzeyleri dikkatle takip edilmelidir.
Clostridium difficile kaynaklı diyare (CDKD) ertapenem dahil olmak üzere neredeyse tüm
antibakteriyel ajanların kullanımı sırasında bildirilmiştir ve hafif diyareden ölümcül kolite
kadar farklı şiddetlerde ortaya çıkabilir. Antibakteriyel ajanlarla tedavi kolonun normal
florasını değiştirerek C. difficile’nin aşırı üremesine neden olabilir.
C. difficile CDKD gelişimine katkıda bulunan A ve B toksinlerini üretir. C. difficile’nin
hipertoksin üreten suşları artmış morbidite ve mortaliteye yol açar çünkü bu enfeksiyonlar
antimikrobiyal tedaviye yanıt vermeyebilir ve kolektomi gerektirebilir. CDKD antibiyotik
kullanımından sonra diyare ile başvuran tüm hastalarda düşünülmelidir. CDKD antibakteriyel
ajanlar uygulandıktan sonra iki ay içinde ortaya çıktığı bildirildiğinden tıbbi öykünün dikkatle
alınması gerekir.
CDKD’den kuşkulanılırsa veya doğrulanırsa, C. difficile’yi hedeflemeyen, devam eden
antibiyotik kullanımının bırakılması gerekebilir. Uygun sıvı ve elektrolit müdahalesi, protein
desteği, C. difficile’yi hedefleyen antibiyotik tedavisi ve cerrahi değerlendirme klinik yönden
uygun şekilde uygulanmalıdır.
Yeterli veri olmadığından, INVANZ’ın 3 aydan küçük bebeklerde kullanımı önerilmez.
BOS'a geçişi yeterli olmadığından, INVANZ’ın pediyatrik popülasyonda menenjit
tedavisinde kullanılması önerilmez.
Biyolojik test ile etkileşimler
INVANZ beta-laktam grubu antibiyotiklere benzer düşük toksisiteye sahip olsa da, uzun
süreli tedavi sırasında böbrek, karaciğer ve hematopoetik sistem dahil olmak üzere organ
sistem fonksiyonlarının periyodik olarak değerlendirilmesi önerilir.
4.5. Diğer tıbbi ürünlerle etkileşim ve diğer etkileşim şekilleri
Ertapenem probenesid (6 saatte bir oral yolla 500 mg) ile birlikte uygulandığında, probenesid
aktif tübüler sekresyonla yarışır ve ertapenemin renal salgılanmasını inhibe eder. Total
ertapenem konsantrasyonlarına dayanarak, probenesid EAA’yı %25 arttırdığı ve plazma ve
böbrek klerenslerini sırasıyla %20 ve %35 oranında azalttığı görülmüştür. Yarılanma ömrü
4.0 saatten 4.8 saate çıkmıştır. Yarılanma ömrü üzerinde etkinin küçük olması nedeniyle,
ertapenemin yarılanma ömrünü uzatmak için probenesidle beraber uygulanması
önerilmemektedir.
In vitro çalışmalar, ertapenemin P-glikoprotein aracılı digoksin ya da vinblastinin
transportunu inhibe etmediğini ve ertapenemin P-glikoprotein aracılı bir transport substratı
olmadığını göstermiştir. İnsan karaciğer mikrozomları üzerindeki in vitro çalışmalar, 6
69709704-IVZ-IV/IM-032007
önemli sitokrom P-450 (CYP) izoform (1A2, 2C9, 2C19, 2D6, 2E1 ve 3A4) aracılı
metabolizmayı ertapenemin inhibe etmediğini göstermiştir. P-glikoprotein aracılı ilaç
klerensinin ya da CYP aracılı ilaç klerensinin inhibisyonunun neden olduğu ilaç etkileşmeleri
olası değildir.
Probenesid dışında spesifik klinik ilaç etkileşim çalışmaları yürütülmemiştir.
Pazarlama sonrası deneyimlerde ertapenem ile birlikte uygulandığında plazma valproik asit
düzeylerinin azaldığı bildirilmiştir. Ertapenem valproik asit ile birlikte uygulanacaksa,
serumdaki valproik asit düzeyleri dikkatle takip edilmelidir.
4.6. Gebelik ve laktasyon
Genel tavsiye
Gebelik kategorisi B.
INVANZ'ın gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik dönemi
Günde 700 mg/kg’a kadar IV dozlarının verildiği farelerde ve sıçanlarda (farelerde vücut
yüzey alanına göre insanlarda önerilen 1 gram dozunun yaklaşık 3 katı ve sıçanlarda plazma
EAA’larına göre insanlarda önerilen 1 gram dozundaki maruz kalımın yaklaşık 1.2 katı)
fetusların dış ve iç organları ve iskelet muayenesinde gelişim toksisitesine ait bulgular
gözlenmemiştir. Ancak günde 700 mg/kg verilen farelerde ortalama fetus ağırlıklarında hafif
azalmalar ve kemikleşmiş sakrokaudal omurların ortalama sayısında azalma gözlenmiştir.
Ertapenem sıçanlarda plasenta engelini aşar.
Ancak hamile kadınlarda iyi takip edilmiş, yeterli çalışma yoktur. Hayvanlardaki üreme
çalışmaları, insanlardaki yanıtı her zaman öngörmediğinden, bu ilaç kesin gereksinim
olmadıkça gebelik döneminde kullanılmamalıdır.
Laktasyon dönemi
Ertapenem anne sütüne geçebilir. INVANZ emziren bir kadına uygulandığında dikkatli
olunmalıdır. INVANZ emziren annelere yalnızca beklenen yarar riskten fazla olduğunda
uygulanmalıdır.
Üreme yeteneği/ Fertilite
INVANZ’ın insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
INVANZ'ın araç ve makine kullanma yeteneği üzerine etkisi olduğunu gösteren bir bilgi
mevcut değildir.
4.8. İstenmeyen etkiler
Erişkinler
Klinik çalışmalara ertapenem ile tedavi edilen 1954 hasta dahil edilmiş ve klinik çalışmaların
bazılarında parenteral tedaviden sonra uygun bir oral antimikrobiyal ajana geçilmiştir. Bu
klinik çalışmalarda bildirilen istenmeyen olayların çoğu hafif-orta şiddettedir. Hastaların
%4.7’si istenmeyen olaylar nedeniyle ertapenem tedavisini bırakmıştır.
79709704-IVZ-IV/IM-032007
INVANZ ile tedavi edilen hastalarda (oral antimikrobiyal ile tedaviye geçen hastalar dahil)
görülen, ilaca bağlı en sık bildirilen istenmeyen etkiler diyare (%5.5), infüzyona bağlı ven
komlikasyonu (%3.7), bulantı (%3.1), başağrısı (%2.2), kadınlarda vajinitis (%2.1),
flebit/tromboflebit (%3.1) ve kusma (%1.1) 'dır.
INVANZ ile tedavi edilen erişkin hastaların ≥ %1.0’ında bildirilen olaylar
Yaygın (≥ 1/100 ila ≤ 1/10);
Enfeksiyonlar ve enfestasyonlar:
Yaygın : Vajinitis.
Sinir sistemi bozuklukları:
Yaygın : Baş ağrısı, sersemlik, uykusuzluk, sinirlilik.
Kardiyak bozukluklar
Yaygın : Hipotansiyon, hipertansiyon, ekstravazasyon, göğüs ağrısı.
Vasküler bozukluklar:
Yaygın : İnfüzyona bağlı ven komplikasyonları, flebit/tromboflebit.
Solunum sistemine ilişkin bozukluklar ve mediastinal hastalıklar:
Yaygın : Dispne, öksürük, soluk almada güçlük.
Gastrointestinal bozukluklar:
Yaygın : Karın ağrısı, diyare, bulantı, kusma, kabızlık, asit regürjitasyonu, dispepsi.
Deri ve deri altı dokuya ilişkin bozukluklar:
Yaygın : Eritem, kaşıntı, kızarıklık.
Genel bozukluklar ve uygulama bölgesine ilişkin bozukluklar:
Yaygın : Asteni, yorgunluk, ödem, şişme, ateş.
INVANZ ile % 0.1'den fazla bildirilen yaygın olmayan (≥ 1/1000 ila ≤ 1 /100) ilave yan
etkiler, sistemlere göre aşağıda belirtilmektedir:
Sinir sistemi bozuklukları:
Yaygın olmayan: Sinirlilik, nöbet, titreme, depresyon, hassaslaşma, spazm, parestezi,
saldırgan davranış, vertigo.
Kardiyak bozukluklar:
Yaygın olmayan: Kalp yetmezliği, hematom, kalp krizi, bradikardi, aritmi, atrial fibrilasyon,
kalp şikayeti, ventriküler taşikardi, asistoli, subdural kanama.
Solunum sistemine ilişkin bozukluklar ve mediastinal hastalıklar:
Yaygın olmayan: Plevral efüzyon, hipoksemi, bronkokonstrüksiyon, farengeal rahatsızlık,
burun kanaması, plöritik ağrı, astım, kan tükürme, hıçkırık, ses bozukluğu.
89709704-IVZ-IV/IM-032007
Gastrointestinal bozukluklar:
Yaygın olmayan: Oral kandidiyaziz, mide kanaması, anoreksi, gaz, C. Difficile ile ilişkili
diyare, stomatit, disfaji, hemoroid, ileus, kolelitiyazis, duodenit, özofajit, gastrit, sarılık, ağız
yarası, pankreatit, pilor stenozu.
Deri ve deri altı dokuya ilişkin bozukluklar:
Yaygın olmayan: Terleme, dermatit, deri soyulması, sıcak basması ve ürtiker.
Böbrek ve genitoüriner sistem hastalıkları:
Yaygın olmayan: Böbrek yetmezliği, oliüri/anüri, vajinal kaşıntı, hematüri, idrar tutulması,
mesanenin görevini yapamaması, vajinal enfeksiyon, vulvovajinal enfeksiyon.
Genel bozukluklar ve uygulama bölgesine ilişkin bozukluklar:
Yaygın olmayan: Karında şişkinlik, ağrı, titreme, septisemi, septik şok, dehidrasyon, gut
hastalığı, kırıklık, nekroz, kandidiyazis, kilo kaybı, yüzde ödem, injeksiyon bölgesinde
sertleşme ve ağrı, böğür ağrısı, baygınlık, tad almada değişim.
Klinik çalışmalarda INVANZ ile tedavi edilen hastaların %1.0’inde ve fazlasında ilaç
ilişkisine bakılmaksızın bildirilen diğer istenmeyen olaylar şunlardır:
Anemi, ince bağırsak obstrüksiyonu, selülit, C. difficile enfeksiyonu veya kolit, pnömoni,
operasyon sonrası enfeksiyon, idrar yolu enfeksiyonu, yara enfeksiyonu, anastomotik sızıntı,
seroma, yarada komplikasyon, açılma veya sekresyon, dizüri, atelektazi.
Ayrıca, klinik çalışmalarda INVANZ ile profilaktik tedavi edilen hastaların %0.5’inden
fazlasında ancak %1.0’inden daha azında ilaç ilişkisine bakılmaksızın bildirilen diğer
istenmeyen olaylar şunlardır:
Enfeksiyonlar ve enfestasyonlar: Karında abse, mantar döküntüsü, pelvik abse.
Sinir sistemi hastalıkları: Serebrovasküler olay.
Solunum sistemine ilişkin bozukluklar ve mediastinal hastalıklar: Akciğerlerde
krepitasyon, akciğerde infiltrasyon, pulmoner tıkanıklık, pulmoner emboli, hırıltılı nefes
(wheezing).
Gastrointestinal hastalıklar: Ağız kuruluğu, hematoşezi, bağırsak ağzında komplikasyon.
Kas-iskelet bozukluklar, bağ doku ve kemik hastalıkları: Kas spazmı.
Böbrek ve idrar yolu hastalıkları: Pollaküri.
Genel bozukluk ve uygulama bölgesine ilişkin bozukluklar: Krepitasyon, insizyon
bölgesinde kanama ve komplikasyon.
Pediyatrik hastalar
Klinik çalışmalara ertapenem ile tedavi edilen 384 hasta dahil edilmiştir; klinik çalışmaların
bazılarında parenteral tedaviden sonra uygun bir oral antimikrobiyal ajana geçilmiştir.
Pediyatrik hastalardaki genel istenmeyen olay profili erişkin hastalardakiyle benzerdir.
Klinik çalışmalarda parenteral tedavi sırasında ilaca bağlı olarak bildirilen en yaygın klinik
istenmeyen olaylar diyare (%6.5), infüzyon bölgesinde ağrı (%5.5), injeksiyon bölgesinde
eritem (%2.6) ve kusma (%2.1) olarak kaydedilmiştir.
Ertapenem ile tedavi edilen pediyatrik hastalarda parenteral tedavi sırasında %1.0’inde ve
fazlasında bildirilen ilaca bağlı istenmeyen olaylar aşağıdaki bildirilmiştir:
99709704-IVZ-IV/IM-032007
Solunum sistemine ilişkin bozukluklar ve mediastinal hastalıklar:
Nasofarenjit, üst solunum yolu enfeksiyonu, viral farenjit, öksürük, hırıltı (wheezing).
Gastrointestinal hastalıklar:
Diyare, kusma, karın ağrısı, kabızlık, gevşek dışkı, bulantı, abdominal abse.
Deri ve deri altı dokuya ilişkin bozukluklar:
Kızarıklık, döküntü, kaşıntı, dermatit.
Genel bozukluklar ve uygulama bölgesine ilişkin bozukluklar:
Ateş, hipotermi, baş dönmesi, baş ağrısı, injeksiyon bölgesinde sertleşme, injeksiyon
bölgesinde kaşıntı, injeksiyon bölgesinde sıcaklık, eritem, ağrı, şişme ve flebit.
Klinik çalışmalarda INVANZ ile tedavi edilen hastaların %0.5’inden fazlasında ancak
%1.0’inden daha azında bildirilen diğer ilaca bağlı istenmeyen olaylar şunlardır:
Enfeksiyonlar ve enfestasyonlar : Kandidiyazis, kulak enfeksiyonu, ağızda kandidiyazis.
Metabolizma ve beslenme bozuklukları: İştah kaybı.
Psikiyatrik hastalıklar: Uykusuzluk.
Sinir sistemi bozuklukları: Uyku hali.
Vasküler hastalıklar: Flebit.
Solunum sistemine ilişkin bozukluklar ve mediastinal hastalıklar: Plevral efüzyon, rinit,
rinore.
Deri ve deri altı dokuya ilişkin bozukluklar: Atopik dermatit, eritematoz döküntü, deride
yara.
Kas-iskelet bozuklukları, bağ dokusu ve kemik hastalıkları: Artralji.
Üreme sistemi ve meme hastalıkları :Genital döküntü.
Pazarlama sonrası deneyimler
Aşağıdaki pazarlama sonrası yan etkiler bildirilmiştir:
Bağışıklık sistemi hastalıkları: Anafilaksi dahil anaflaktik reaksiyonlar.
Sinir sistemi bozuklukları : Halüsinasyon.
Laboratuvar değişiklikleri
Erişkinler
Klinik çalışmalarda, INVANZ ile tedavi edilen erişkin hastaların ≥ %1.0’inde tedavi sırasında
bildirilen laboratuvar istenmeyen olaylar aşağıdaki tabloda sunulmaktadır. Klinik
çalışmalarda INVANZ ile tedavi edilen erişkin hastaların (oral bir antimikrobiyal ajanla
tedaviye geçen hastalar dahil) ≥ %1.0’inde tedavi sırasında bildirilen ilaca bağlı laboratuvarla
ilgili istenmeyen olaylar ALT yükselmesi (%6.0), AST yükselmesi (%5.2), serum alkalin
fosfataz artışı (%3.4), trombosit sayısında artış (%2.8) ve eozinofil sayısında artıştı (%1.1).
Hastaların %0.3’ünde laboratuvarla ilgili istenmeyen olaylar nedeniyle INVANZ tedavisi
kesilmiştir.
109709704-IVZ-IV/IM-032007
Klinik çalışmalarda INVANZ ile tedavi edilen erişkin hastaların ≥ %1.0’inde çalışma tedavisi
döneminde ve sonraki 14 günlük takip döneminde bildirilen spesifik laboratuvarla ilgili
istenmeyen olayların insidansı* (%)
Laboratuvarla ilgili istenmeyen INVANZ‡ Piperasilin/Tazobaktam‡ INVANZ§ Seftriakson§
olaylar Günde 1 g 6 saatte bir 3.375 g Günde 1 g Günde 1 veya 2 g
(n†= 766) (n†= 755) (n†= 1122) (n†= 920)
ALT yükselmesi 8.8 7.3 8.3 6.9
AST yükselmesi 8.4 8.3 7.1 6.5
Serum albüminde azalma 1.7 1.5 0.9 1.6
Serum alkalin fosfatazda artış 6.6 7.2 4.3 2.8
Serum kreatininde artış 1.1 2.7 0.9 1.2
Serum glukozunda artış 1.2 2.3 1.7 2.0
Serum potasyumunda azalma 1.7 2.8 1.8 2.4
Serum potasyumunda artış 1.3 0.5 0.5 0.7
Total serum bilirübinde artış 1.7 1.4 0.6 1.1
Eozinofil sayısında artış 1.1 1.1 2.1 1.8
Hematokritte azalma 3.0 2.9 3.4 2.4
Hemoglobinde azalma 4.9 4.7 4.5 3.5
Trombosit sayısında azalma 1.1 1.2 1.1 1.0
Trombosit sayısında artış 6.5 6.3 4.3 3.5
Segmentli nötrofillerde azalma 1.0 0.3 1.5 0.8
Protrombin zamanında uzama 1.2 2.0 0.3 0.9
WBC’de azalma 0.8 0.7 1.5 1.4
İdrarda RBC artışı 2.5 2.9 1.1 1.0
İdrarda WBC artışı 2.5 3.2 1.6 1.1
*Laboratuvar istenmeyen olaylar yaşayan hastaların sayısı/Laboratuvar testi olan hastaların sayısı
†Bir veya daha fazla laboratuvar testi olan hastaların sayısı
‡ Faz IIb/III Komplike intra-abdominal enfeksiyonlar, Komplike deri ve deri yapıları enfeksiyonları ve Akut pelvik
enfeksiyonlar çalışmalarını içerir
§ Faz IIb/IIIa Toplumdan edinilen pnömoni ve Komplike idrar yolu enfeksiyonlarını ve Faz IIa çalışmalarını içerir
Klinik çalışmalarda INVANZ ile tedavi edilen hastaların %0.1’inden fazlasında ancak
%1.0’den azında tedavi sırasında bildirilen diğer laboratuvar istenmeyen olayları şunlardır:
BUN, direkt ve indirekt serum bilirübin, serum sodyum, monositler, PTT, idrarda epitel
hücrelerinde artışlar; serum bikarbonatında azalmalar.
Erişkin 289 diyabetik hastanın ertapenem ile tedavi edildiği, diyabetik ayak enfeksiyonlarını
inceleyen bir klinik çalışmada laboratuvar istenmeyen olay profili önceki klinik çalışmalarda
gözlenen ile genel olarak benzer bulunmuştur.
Erişkin 476 hastanın cerrahi girişimden 1 saat önce 1 gram ertapenem dozu aldığı ve cerrahi
operasyonun ardından 14 gün süreyle güvenlilik yönünden izlendiği, elektif kolorektal
cerrahiden sonra cerrahi bölgedeki enfeksiyonların profilaksisini inceleyen bir klinik
çalışmada genel laboratuvar istenmeyen olay profili önceki klinik çalışmalarda ertapenem ile
gözlenenlerle genel olarak benzerdi. Tedavi sırasında ve cerrahiden sonraki 14 günlük
dönemde hastaların %1.0’inden fazlasında nedenden bağımsız olarak bildirilen diğer
laboratuvar istenmeyen olaylar şunlardı: beyaz kan hücre sayısında artış ve idrarda protein
varlığı.
Pediyatrik hastalar
Klinik çalışmalarda INVANZ ile tedavi edilen pediyatrik hastaların ≥%1.0’inde bildirilen
laboratuvar istenmeyen olaylar aşağıdaki tabloda sunulmaktadır. Klinik çalışmalarda
INVANZ ile tedavi edilen pediyatrik hastaların (oral bir antimikrobiyal ajanla tedaviye geçen
hastalar dahil) ≥%2.0’sinde tedavi sırasında bildirilen ilaca bağlı laboratuvar istenmeyen
olaylar nötrofil sayısında azalma (%3.0), ALT artışı (%2.2) ve AST artışıydı (%2.1).
119709704-IVZ-IV/IM-032007
Klinik çalışmalarda INVANZ ile tedavi edilen pediyatrik hastaların ≥ %1.0’inde çalışma
tedavisi döneminde ve sonraki 14 günlük takip döneminde bildirilen spesifik laboratuvarla
ilgili istenmeyen olayların insidansı* (%)
Laboratuvarla ilgili INVANZ Setriakson Tikarsilin/Klavulanat
istenmeyen olaylar (n†= 379) (n†= 97) (n†= 24)
ALT yükselmesi 3.8 1.1 4.3
Alkalin fosfataz artışı 1.1 0.0 0.0
AST yükselmesi 3.8 1.1 4.3
Eozinofil sayısında artış 1.1 2.1 0.0
Nötrofil sayısında azalma 5.8 3.1 0.0
Trombosit sayısında artış 1.3 0.0 8.7
*Laboratuvar istenmeyen olaylar yaşayan hastaların sayısı/Laboratuvar testi olan hastaların sayısı (en az 300
hastaya test yapıldı)
†Bir veya daha fazla laboratuvar testi olan hastaların sayısı
Klinik çalışmalarda INVANZ ile tedavi edilen hastaların %0.5’inden fazlasında ancak
%1.0’inden azında bildirilen diğer laboratuvarla ilgili istenmeyen olaylar şunlardır: beyaz kan
hücre sayısında azalma ve idrarda protein varlığı.
4.9. Doz aşımı ve tedavisi
INVANZ ile doz aşımının tedavisi için spesifik bir bilgi bulunmamaktadır. INVANZ ile
kasıtlı doz aşımı pek muhtemel değildir. Sağlıklı erişkin gönüllülere 30 dakikada 2 gram
veya 1-2 saat içinde 3 gram INVANZ dozunun intravenöz uygulanması bulantı insidansında
artışa yol açmıştır. Erişkinlerde yapılan klinik çalışmalarda 24 saatlik dönemde INVANZ’ın 1
gramlık üç dozunun yanlışlıkla uygulanması bir hastada diyare ve geçici baş dönmesine neden
olmuştur. Çocuklarda yürütülen klinik çalışmalarda 40 mg/kg ve maksimum 2 grama kadar
tek doz IV toksisiteye yol açmamıştır.
Doz aşımı halinde, INVANZ kesilmeli ve ilaç böbreklerden atılana kadar genel destekleyici
tedavi yapılmalıdır.
INVANZ hemodiyalizle uzaklaştırılabilir; ertapenemin total fraksiyonunun plazma klerensi
son evre böbrek yetmezliği olan hastalarda hemodiyalize (4 saatlik seans) ertapenem
uygulandıktan hemen sonra girildiğinde %30 artmıştır. Ancak doz aşımı tedavisi için
hemodiyaliz kullanımına ilişkin hiçbir bilgi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Grup 1 Karbapenem
ATC kodu: JO1D H03
Genel
INVANZ (ertapenem) enjektabl, steril, sentetik, uzun etkili, parenteral, 1-β metil-
karbapenemdir. Yapısal olarak, penisilinler ve sefalosporinler gibi gram (+) gram (-) aerob ve
anaerob bakterilere karşı geniş spektrumlu bir beta-laktam antibiyotiktir.
129709704-IVZ-IV/IM-032007
Etki mekanizması
Ertapenem, in vitro olarak gram pozitif ve gram negatif aerob ve anaerob bakteriye karşı
etkindir. Ertapenemin bakterisit aktivitesi, ertapenemin, penisilin bağlayan proteinlere (PBP)
bağlanmasıyla, hücre duvarı sentezinin inhibisyonu sonucu meydana gelir. Escherichia
coli'de PBP 1a, 1b, 2,3, 4 ve 5 güçlü bir afinitesi vardır. PBP 2 ve 3'e özellikle daha fazladır.
Ertapenem, çoğu beta laktamazlarda (penisilinazlar ve sefalosporinler, genişletilmiş
spektruma dahil beta- laktamazlar dahil) görülen hidrolize karşı anlamlı derecede stabilite
gösterir.
Mikrobiyolojisi
INVANZ, in vitro olarak aşağıdaki mikroorganizma ve enfeksiyonların pek çok suşuna karşı
etkindir:
Aerob ve fakültatif anaerob gram-pozitif mikroorganizmalar:
Staphylococcus aureus (sadece metisiline duyarlı suşlar)
Streptococcus agalactiae
Streptococcus pneumoniae (sadece penisiline duyarlı suşlar)
Streptococcus pyogenes
Not: Metisiline dirençli stafilokoklar ve Enterococcus türleri ertapeneme dirençlidir.
Aerob ve fakültatif anaerob gram - negatif mikroorganizmalar:
Escherichia coli
Haemophilus influenzae (sadece beta laktamaz negatif suşlar)
Klebsiella pneumoniae
Moraxella catarrhalis
Proteus mirabilis
Anaerobik mikroorganizmalar:
Bacteroides fragilis
Bacteroides distasonis
Bacteroides ovatus
Bacteroides thetaiotaomicron
Bacteroides uniformis
Clostridium clostridioforme
Eubacterium lentum
Peptostreptococcus türleri
Porphyromonas asaccharolytica
Prevotella bivia
Aşağıdaki in vitro veriler mevcuttur, fakat klinik önemleri bilinmemektedir.
Aşağıdaki mikroorganizmaların en az %90’ı ertapenemin duyarlılık eşik değerine eşit veya
daha düşük in vitro minimum inhibitör konsantrasyon (MIC) sergiler; ancak ertapenemin bu
organizmalardan kaynaklanan klinik enfeksiyonların tedavisindeki güvenlilik ve etkililiği iyi
kontrol edilmiş, yeterli klinik çalışmalarda ortaya konulmamıştır:
Aerobik ve fakültatif anaerob gram- pozitif mikroorganizmalar:
Staphylococcus epidermidis (sadece metisiline duyarlı suşlar)
Streptococcus pneumoniae (sadece penisiline orta derecede duyarlı suşlar)
139709704-IVZ-IV/IM-032007
Aerobik ve fakültatif anaerob gram-negatif mikroorganizmalar:
Citrobacter freundii
Citrobacter koseri
Enterobacter aerogenes
Enterobacter cloacae
Haemophilus influenzae (Beta-laktamaz pozitif suşlar)
Haemophilus parainfluenzae
Klesiella oxytoca (ESBL üretenler dışındaki)
Morganella morganii
Proteus vulgaris
Providencia rettgeri
Providencia stuartii
Serratia marcescens
Anaerob mikroorganizmalar:
Bacteroides vulgatus
Clostridium perfringens
Fusobacterium türleri
5.2. Farmakokinetik özellikler
Genel özellikler
Sağlıklı genç erişkinlere 1 g tek doz IV infüzyonla 30 dakikada veya 1 g tek doz IM
uygulanmasından sonra ertapenemin ortalama plazma konsantrasyonları (mikrogram/ml)
Tablo 1’de gösterilmektedir.
Tablo 1
Erişkinlerde tek doz uygulandıktan sonra ertapenemin plazma konsantrasyonları
Doz/ Ortalama plazma konsantrasyonları (mcg/ml)
Uygulama Yolu
0.5 1 saat 2 saat 4 saat 6 saat 8 saat 12 saat 18 saat 24 saat
saat
1 g IV* 155 115 83 48 31 20 9 3 1
1 g IM 33 53 67 57 40 27 13 4 2
*IV dozlar 30 dakika içinde sabit hızda infüzyonla uygulandı.
Ertapenem’in yetişkinlerde plazma konsantrasyonu-zaman eğrisi (EAA) doza bağımlı serbest
Ertapenem konsantrasyonlarında artarken, 0.5-2 g üzerindeki doza bağımlı
konsantrasyonlarda daha az artmıştır. Ertapenem, plazma proteinlerine konsantrasyona
bağımlı bir şekilde bağlandığı için, önerilen terapötik dozlarda lineer olmayan bir
farmakokinetik gösterir. (bkz. 5. FARMAKOLOJİK ÖZELLİKLER, 5.2. Farmakokinetik
özellikler, Dağılım)
Erişkinlerde günde 0.5-2 g arasındaki çoklu IV dozlarının veya günde 1 g IM dozlarının
uygulanmasından sonra ertapenem birikimi görülmez.
149709704-IVZ-IV/IM-032007
Pediyatrik hastalarda ertapenemin ortalama plazma konsantrasyonları (mikrogram/ml) Tablo
2’de gösterilmektedir.
TABLO 2
Pediyatrik hastalarda tek doz IV* doz uygulanmasından sonra
ertapenemin plazma konsantrasyonları
Yaş grubu Ortalama plazma konsantrasyonları (mcg/ml)
(Doz)
0.5 1 saat 2 saat 4 saat 6 saat 8 saat 12 saat 24 saat
saat
3 -23 ay arası
(15 mg/kg)† 103.8 57.3 43.6 23.7 13.5 8.2 2.5 -
(20 mg/kg† 126.8 87.6 58.7 28.4 - 12.0 3.4 0.4
(40 mg/kg)‡ 199.1 144.1 95.7 58.0 - 20.2 7.7 0.6
2 - 12 yaş arası
(15 mg/kg)† 113.2 63.9 42.1 21.9 12.8 7.6 3.0 -
(20 mg/kg)† 147.6 97.6 63.2 34.5 - 12.3 4.9 0.5
(40 mg/kg)‡ 241.7 152.7 96.3 55.6 - 18.8 7.2 0.6
13 -17 yaş arası
(20 mg/kg)† 170.4 98.3 67.8 40.4 - 16.0 7.0 1.1
(1 g)§ 155.9 110.9 74.8 - 24.0 - 6.2 -
(40 mg/kg)‡ 255.0 188.7 127.9 76.2 - 31.0 15.3 2.1
* IV dozlar 30 dakikada sabit hızda infüzyonla verildi.
† maksimum günde 1 g doza kadar.
‡ maksimum günde 2 g doza kadar
§ İki etkililik ve güvenlilik çalışmasından birinde farmakokinetik analize alınmayı kabul eden
ve 1 g ertapenem alan üç gönüllü hastada elde edildi.
Emilim:
%1 lidokain HCL enjektabl, USP (adrenalinsiz serum fizyolojik) ile hazırlanan ertapenem
önerilen 1 g dozda IM uygulamayı takiben hemen hemen tamamen emilir. Ortalama
biyoyararlanım yaklaşık %90’dır. 1 g günlük IM uygulamadan sonra ortalama pik plazma
konsantrasyonlarına (C ) yaklaşık 2.3 saat (T ) içinde ulaşılır.
max max
Dağılım:
Ertapenem insan plazma proteinlerine, öncelikle albumine yüksek oranda bağlanır. Sağlıklı
genç erişkinlerde, ertapenemin proteinlere bağlanması plazma konsantrasyonu yükseldikçe
azalır; 100 mikrogram /ml’den düşük plazma konsantrasyonlarında bağlanma oranı yaklaşık
%95, yaklaşık 300 mikrogram/ml plazma yoğunluğunda, bağlanma oranı yaklaşık %85
olmuştur.
Ertapenemin dağılım hacmi (V ) erişkinlerde yaklaşık 0.12 litre/kg, 3 ay – 12 yaş arası
dss
pediyatrik hastalarda yaklaşık 0.2 litre/kg ve 13-17 yaş arası pediyatrik hastalarda yaklaşık
0.16 litre/kg’dır.
Biyotransformasyon:
Sağlıklı genç erişkinlerde radyoaktif olarak işaretlenmiş/ etiketlenmiş Ertapenem 1 g IV
infüzyonundan sonra plazma radyoaktivitesi esas olarak ertapenemden oluşmaktaydı (%94).
Ertapenemin en önemli metaboliti beta-laktam halkasının hidrolizi ile oluşan açık halka
türevidir.
159709704-IVZ-IV/IM-032007
İnsan karaciğer mikrozomlarında yapılan in vitro çalışmalarda, ertapenemin, herhangi bir
sitokrom P450 (CYP) izoformu (1A2, 2C9, 2C19, 2D6, 2E1, 3A4) aracılığıyla olan
metabolizmayı inhibe etmediği görülmüştür.
İn vitro çalışmalar ertapenemin digoksin veya vinblastinin P-glikoprotein aracılı transportunu
inhibe etmediğini ve ertapenemin P-glikoprotein aracılı transportun bir substratı olmadığını
göstermektedir (bkz. 4.5. Diğer tıbbi ürünlerle etkileşimler ve diğer etkileşim şekilleri).
Eliminasyon:
Ertapenem esas olarak böbrekler yoluyla atılır. Sağlıklı genç erişkinlerde ortalama plazma
yarı-ömrü yaklaşık 4 saat ve plazma klerensi yaklaşık 1.8 l/saattir. 13-17 yaş arası pediyatrik
hastalarda ortalama plazma yarı-ömrü yaklaşık 4 saat ve 3 ay-12 yaş arası pediyatrik
hastalarda yaklaşık 2.5 saattir.
Radyoaktif olarak işaretlenmiş/ etiketlenmiş ertapenem 1 g IV dozundan sonra sağlıklı genç
erişkinlerde, yaklaşık %80’i idrarda, %10’u feçeste bulunmuştur. İdrardaki %80’nin yaklaşık
%38’i değişmemiş ilaç olarak ve yaklaşık %37’si açık halka metaboliti olarak atılır.
1 gram IV dozunun verildiği sağlıklı genç erişkinlerde, uygulanan dozun idrarla atılan
ortalama yüzdesi dozdan sonraki 0-2 saatte %17.4, dozdan sonraki 4-6 saatte %5.4 ve dozdan
sonraki 12-24 saatte %2.4’dü.
Hastalardaki karakteristik özellikler
Böbrek yetmezliği:
Farmakokinetik özellikleri bakımından, ertapenem’in toplam ve bağlanmamış fraksiyonları
değişen derecelerde böbrek fonksiyon bozukluğu olan 26 erişkin hastada (31-80 yaş arası)
araştırıldı. Ertapenemin 1 gram tek dozundan sonra, bağlanmamış EAA hafif böbrek
yetmezliği (kreatinin klerensi 60-90 ml/dak/1.73 m2) ve orta derecede böbrek yetmezliği
(kreatinin klerensi 31-59 ml/dak/1.73 m2) olan hastalarda sağlıklı genç bireylere (25-45 yaş
arası) göre sırasıyla 1.5 kat ve 2.3 kat artmıştır. Kreatinin klerensi ≥ 31 ml/min/1.73 m2 olan
hastalarda doz ayarlaması gerekmez. Bağlanmamış EAA ileri evre böbrek yetmezliği
(kreatinin klerensi 5-30 ml/dak/1.73 m2) ve son evre böbrek yetmezliği (kreatinin klerensi
<10 ml/dak/1.73 m2) olan hastalarda sağlıklı genç bireylere göre sırasıyla 4.4 kat ve 7.6 kat
artmıştır. Böbrek yetmezliğinin total ilacın EAA’sı üzerindeki etkileri daha az bulunmuştur.
Kreatinin klerensi ≤ 30 ml/dak/1.73 m2 olan erişkin hastalarda önerilen ertapenem dozu 24
saatte bir 0.5 gramdır. Son evre böbrek yetmezliği olan 5 erişkin hastaya dört saatlik
hemodiyaliz seansından hemen önce verilen 1 g tek doz IV'den sonra dozun yaklaşık %30’u
diyaliz maddesinde saptanmıştır. Ertapenem hemodiyalizden önceki 6 saat içinde uygulanırsa
ek 150 mg dozunun verilmesi önerilir (bkz. 4.2 Pozoloji ve uygulama şekli). Böbrek
yetmezliği olan pediyatrik hastalara ilişkin hiçbir veri yoktur.
Karaciğer yetmezliği:
Karaciğer yetmezliği olan hastalarda ertapenemin farmakokinetik özellikleri belirlenmemiştir.
Ancak in vitro çalışmalara göre, ertapenem karaciğer metabolizmasına uğramaz ve uygulanan
dozun yaklaşık %10’u feçeste saptanır (bkz. 4.4 Özel kullanım uyarıları ve önlemleri) .
Çocuklar:
Ertapenemin plazma konsantrasyonları günde bir kez 1 g IV dozdan sonra 13-17 yaş arası
pediyatrik hastalarda ve erişkinlerde benzerdir.
169709704-IVZ-IV/IM-032007
20 mg/kg dozdan sonra (maksimum 1 g doza kadar) 13-17 yaş arası hastalarda (n=6)
farmakokinetik parametre değerleri sağlıklı genç erişkinlerdekiyle genel olarak benzerdir.
3 ay-12 yaş arası hastalarda ertapenemin 15 mg/kg tek doz IV'den sonra, dozlam aralığının
ortasına karşılık gelen plazma konsantrasyonları erişkinlerde günde bir kez 1 g IV dozdan
sonra dozaj aralığının ortasına karşılık gelen plazma konsantrasyonlarıyla benzerdir. 3 ay- 12
yaş arası hastalarda ertapenemin plazma klerensi (ml/dak/kg) erişkinlere göre yaklaşık 2 kat
daha fazladır. 3 ay-12 yaş arası hastalarda 15 mg/kg dozundaki EAA değeri (günde iki kez
doz rejimini modellemek için iki katına çıkarıldı: 30 mg/kg/gün maruz kalım) 1 g ertapenem
dozunu alan genç sağlıklı erişkinlerdeki EAA değeriyle benzer bulunmuştur.
Yaşlılar:
Yaşın ertapenem’in farmakokinetik parametreleri üzerindeki etkisi 65 yaş ve üzeri sağlıklı
erkek (n=7) ve sağlıklı kadın (n=7) deneklerde incelendi. Total ve bağlanmamış EAA yaşlı
erişkinlerde genç erişkinlere göre sırasıyla %37 ve %67 artmıştır. Bu değişiklikler kreatinin
klerensinde yaşa bağlı değişikliklere bağlanmıştır. Böbrek fonksiyonu normal (yaşa göre)
olan yaşlı hastalarda dozaj ayarlaması gerekmez.
Cinsiyet:
Cinsiyetin ertapenemin farmakokinetik parametreler üzerindeki etkisi sağlıklı erkek (n=8) ve
sağlıklı kadın (n=8) deneklerde incelenmiştir. Gözlenen farklar vücut ağırlığı dikkate
alındığında vücut yüzey alanına bağlanabilir. Cinsiyete göre doz ayarlamasına gerek yoktur.
5.3. Klinik öncesi güvenlilik verileri
Hayvanlarda, Ertapenem’in karsinojenik potansiyelini değerlendirmeye yönelik uzun süreli
çalışmalar yürütülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Her flakon pH'ı 7.5'e ayarlamak için sodyum bikarbonat ve sodyum hidroksit içerir.
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
Liyofilize tozu sulandırılmadan önce 25 oC’nin altındaki oda sıcaklığında saklayınız.
Sulandırılmış INVANZ solüsyonları
%0.9’luk sodyum klorür enjeksiyonu ile hazırlanmış solüsyon (bkz. 4.2. Pozoloji ve
uygulama şekli), 25oC’nin altındaki oda sıcaklığında saklandığında 6 saat içinde
kullanılmalıdır. Buzdolabı sıcaklığında (2-8 oC) 24 saat saklanabilir, ancak buzdolabından
çıkardıktan sonra 4 saat içinde kullanılmalıdır.
INVANZ solüsyonu dondurulmamalıdır.
Çocukların göremeyeceği, erişemeyeceği yerlerde ve ambalajında saklayınız.
179709704-IVZ-IV/IM-032007
6.5. Ambalajın niteliği ve içeriği
1 g liyofilize toz içeren cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Balabandere Cad. No: 2-4 34460 İstinye - İSTANBUL
Tel : 0 212 365 53 00
Faks : 0 212 277 89 70
E-posta: msdturkeyinfo@merck.com
8. RUHSAT NUMARASI
122/100
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.08.2007
Ruhsat yenileme tarihi:
10. KÜB’ÜN YENİLENME TARİHİ
02.12.2008
18