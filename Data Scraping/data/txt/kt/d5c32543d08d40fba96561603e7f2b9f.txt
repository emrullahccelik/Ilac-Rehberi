1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya  ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. KULLANMA TALİMATI  
 
TURKFLEKS %5 DEKSTROZ LAKTATLI RİNGER İnfüzyonluk Çözelti 
Damar içine uygulanır. 
Steril  
Etkin maddeler: Her bir litre çözelti 3 ,1 gram (3 ,1 mg/ml) sodyum laktat, 6 gram (6 mg/ml) 
sodyum klorür, 0,3 gram (0,3 mg/ml) potasyum klorür, 0,2 gram (0,2 mg/ml) kalsiyum klorür 
dihidrat ve 50 gram (50 mg/ml) dekstroz anhidrat içerir. 
Elektrolit konsantrasyonları; mEq/L (mmol/L): Sodyum 130 (130), Potasyum 4 (4), Kalsiyum 3  
(1,5), Klorür 109 (109), Laktat 28 (28) 
Yardımcı madde: Enjeksiyonluk su. 
 
Bu Kullanma Talimatında:  
1. TURKFLEKS %5 DEKSTROZ LAKTATLI RİNGER nedir ve ne için  kullanılır?  
2. TURKFLEKS %5 DEKSTROZ LAKTATLI RİNGER’i kullanmadan önce dikkat edilmesi 
gerekenler  
3. TURKFLEKS %5 DEKSTROZ LAKTATLI RİNGER nasıl  kullanılır?  
4. Olası yan etkiler  nelerdir?  
5. TURKFLEKS %5 DEKSTROZ LAKTATLI RİNGER’in  saklanması  
Başlıkları yer almaktadır. 
 
 
1. TURKFLEKS %5 DEKSTROZ LAKTATLI RİNGER nedir ve ne için  kullanılır?  
TURKFLEKS %5 DEKSTROZ LAKTATLI RİNGER, vücudun temel yapı taşları olan 
elektrolitleri içeren damar içi yoldan uygulanan bir çözeltidir. 
TURKFLEKS %5 DEKSTROZ LAKTATLI RİNGER 500 ve 1000 mililitrelik PP (polipropilen) 
torbalarda sunulmuştur. Setli ve setsiz iki formu bulunmaktadır. 2  TURKFLEKS %5 DEKSTROZ LAKTATLI RİNGER vücudun susuz ve tuzsuz kalmas ı 
(dehidratasyon) durumunun tedavisinde ve bu durumun oluşmasını önlemek için kullanılır. 
Vücuttan kaybedilen sıvının ve tuzun yerine konmasında işe yarar. Ayrıca vücudun enerji ihtiyacının bir bölümünü de karşılar. Bunun dışında vücutta bazı yapım -yıkım o layları sonucu 
bozulmuş asit -baz dengesinin düzenlenme ve idamesinde de kullanılır. 
TURKFLEKS %5 DEKSTROZ LAKTATLI RİNGER, konsantre formda bulunan bazı damar içi uygulamaya uygun ilaçların damar içine uygulanmadan önce seyreltilmesi amacıyla da kullanılma ktadır. 
 
 
2. TURKFLEKS %5 DEKSTROZ LAKTATLI RİNGER kullanmadan önce dikkat  
edilmesi  gerekenler 
TURKFLEKS %5 DEKSTROZ LAKTATLI RİNGER birçok hastada emniyetli bir ilaçtır. Ancak kalbiniz, böbrekleriniz, karaciğeriniz veya akciğerlerinizde sorunlar varsa, şeker 
hastasıysanız ya da vücudunuzda aşırı tuz birikimine bağlı şişlikler (ödem) varsa doktorunuz bu 
ilacı size uygulamamaya karar  verebilir.  
 
 
TURKFLEKS %5 DEKSTROZ LAKTATLI RİNGER’i aşağıdaki durumlarda 
KULLANMAYINIZ  
Daha önce TURKFLEKS  %5 DEKSTROZ LAKT ATLI RİNGER ÇÖZELTİSİ, içerdiği etkin 
maddeler  ya da yardımcı  maddeleri  içeren  ilaçları  aldığınızda  alerjik  bir tepki  gösterdiyseniz, yani 
sizde aniden soluk kesilmesi, hırıltılı solunum, deri döküntüleri, kaşıntı ya da vücudunuzda şişme 
gibi belirtiler oluştuysa bu ilacı  KULLANMAYINIZ.  
Alerjiniz olup olmadığından emin değilseniz, doktorunuza danışınız. 
Eğer,  
- sodyum laktata karşı aşırı duyarlılığınız varsa,  
TURKFLEKS %5 DEKSTROZ LAKTATLI RİNGER’i kullanmayınız. 
Ayrıca aşağıdaki durumlarda da doktorunuz bu ilacı size uygulamamaya karar verebilir:  
• Vücutta sıvı birikimini gösteren belirtilerin olması durumunda  
• Şiddetli karaciğer yetmezliği durumu 
• Vücutta yaygın şişlikler (ödem) ve karın içi sıvı toplanmasıyla seyreden siroz  durumları  
• Vücudun  bu çözelti  içindeki  laktatı parçalamasıyla  ilgili  süreçlerinde  (laktat  
metabolizması) bozukluk durumları  
• Şiddetli böbrek yetmezliği durumunda (idrarın çok az olması ya da hiç  olmaması)  
• Tedavi edilmemiş kalp  yetmezliği 
• İlacın içindeki maddelerin vücutta zaten gereğinden fazla bulunduğu durumlar (potasyum 3  fazlalığı, sodyum fazlalığı, kalsiyum fazlalığı, klorür fazlalığı, laktat  fazlalığı)  
• Vücuttaki asit -baz dengesinin bazik yönde değişmiş olduğu durumlar ( metabolik  alkaloz)  
• Vücuttaki asit -baz dengesinin çok ağı r bir şekilde asidik yönde değişmiş olduğu durumlar 
(şiddetli metabolik  asidoz)  
• Vücuttaki asit- baz dengesinin laktik asite bağlı asidik yönde değişmiş olduğu durumlar 
(laktik  asidoz)  
• Dijital tedavisi altındaysanız  
Seftriakson adındaki damar içi yoldan kull anılan bir antibiyotik kullanıyorsanız doktorunuz size 
bu çözeltiyi seftriaksonu uyguladığı setten uygulamayacaktır.  
 
TURKFLEKS %5 DEKSTROZ LAKTATLI RİNGER’i aşağıdaki durumlarda DİKKATLİ 
KULLANINIZ  
Eğer sizde aşağıdaki hastalıklardan biri varsa  
• Kalp hastalığı, kalp yetmezliği, yüksek tansiyon;  
• Solunum hastalığı, solunum  yetmezliği;  
• Vücudunuzda, kol ve bacaklarınızda ya da akciğerlerinizde su toplanması  (ödem);  
• Böbrek işlevlerinin bozukluğu, böbrek yetmezliği; 
• D vitamini düzeylerinin normalden yüksek olması durumu (sarkoidoz hastalığı vb. 
nedenlerle);  
• Böbreklerde  taş; 
• Gebelik  tansiyonu;  
• Vücutta  sodyumun aşırı birikimine  neden  olan aldosteronizm  adı verilen  durumlar  ya da 
sodyum birikimiyle seyreden diğer durumlar;  
• Ani gelişen susuz kalma durumu (akut dehidratasyon), bazı böbrek hastalıkları ve ciddi 
yanık durumları gibi vücuttaki potasyumun yükselmesine yatkınlığı arttıran durumlar; 
doktorunuz size TURKFLEKS %5 DEKSTROZ LAKTATLI RİNGER’i kullanırken özel dikkat  gösterecektir.  
Doktorunuz  TURKFLEKS %5 DEKSTROZ LAKTATLI RİNGER’i, 6 aydan küçük bebeklerde 
özel bir dikkatle kullanacaktır. 
Ayrıca doktorunuz bu çözeltinin kullanımı sırasında klinik durumunuz ve laboratuvar  
değerlerinizi  (kan ve idrardaki elektrolit düzeyleri ile asit -baz denges i) düzenli aralıklarla 
izleyecektir. Uygulamayı yapacak olan sağlık görevlisi,  
• bu ilaç size elektronik bir pompa  aracılığıyla  uygulanacaksa, torbanın tümüyle  boşalmadan 
önce pompanın çalışmasının durmuş olduğuna dikkat  edecek;  4  • bu ilacı size uygularken kull anılan boruları (setleri) 24 saatte bir  değiştirmeye  gayret  
edecek;  
• yalnızca torba ve kapakları sağlamsa, içindeki çözelti berraksa  kullanacak;  
• damar içi uygulama sırasında damar dışına kaçmamasına özen gösterecektir.  
TURKFLEKS %5 DEKSTROZ LAKTATLI RİNGER’in yiyecek ve içeceklerle birlikte      
kullanımı  
TURKFLEKS %5 DEKSTROZ LAKTATLI RİNGER’in uygulama şekli açısından yiyecek ve 
içeceklerle herhangi bir etkileşimi yoktur.  
Bu uyarıla r, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
Hamilelik  
İlacı kullanmadan önce doktorunuza veya eczacınıza danı şınız. 
Doktorunuz tarafından özellikle uygun görülmediği takdirde, gebelik döneminde TURKFLEKS  
%5 DEKSTROZ LAKTATLI RİNGER’i kullanmayınız. 
Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danı şınız. 
Bebeğinizi emziriyorsanız, bu durumu doktorunuza bildiriniz. Doktorunuz tarafından özellikle 
uygun görülmediği takdirde, emzirme döneminde TURKFLEKS %5 DEKSTROZ LAKTATLI RİNGER’i kullanmayınız. 
 
Araç ve makine kullanımı  
TURKFLEKS %5 DEKSTROZ LAKTATLI RİNGER'in araç ya da makina kullanımı üzerinde herhangi bir etkisi bulunmamaktadır.  
 
TURKFLEKS %5 DEKSTROZ LAKTATLI RİNGER’in içeriğinde bulunan bazı yardımcı maddeler hakkında önemli bilgiler  
TURKFLEKS  %5 DEKSTROZ  LAKTATLI  RİNGER’in  içeriğinde  bulunan yardımcı 
maddelere karşı bir duyarlılığınız yoksa, bu maddelere bağlı olumsuz bir etki  beklenmez.  
 
Diğer ilaçlar  ile birlikte kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıysanız lütfen doktorunuza bildiriniz.  
TURKFLEKS %5 DEKSTROZ LAKTATLI RİNGER bazı ilaçlarla geçimsizdir. Bu durum 
eklenecek ilaçların ürün bilgilerinden öğrenilebilir. 5  Geçimsiz olduğu bilinen ilaçlar çözeltiye eklenmemeli; bu ilaçların seyreltilmesi için başka 
çözeltiler terci h edilmelidir. Çözeltiye eklenecek herhangi başka bir ilaçla olabilecek bir 
geçimsizlik riskini en aza indirmek için, karıştırma işleminden hemen sonra, uygulamadan önce ve uygulama sırasında belirli aralarla uygulaması yapılacak son karışımda herhangi bir  bulanıklık 
veya çökelme olup olmadığı sağlık görevlisi tarafından kontrol edilecektir.  
TURKFLEKS %5 DEKSTROZ LAKTATLI RİNGER ile geçimsiz ilaçlardan bazıları:  
• Amino kaproik asit  
• Amfoterisin  B 
• Kortizon asetat  
• Dietilstilbestrol  
• Etamivan  
• Etil alkol  
• Fosfat ve karbonat  solüsyonları  
• Oksitetrasiklin  
• Thiopental  sodyum  
• Versenat  disodyum  
• Seftriakson  
TURKFLEKS %5 DEKSTROZ LAKTATLI RİNGER ile kısmen geçimsiz ilaçlardan bazıları:  
• Tetrasiklin  
• Ampisilin  sodyum  
• Minosiklin  
• Doksisiklin  
Ayrıca TURKFLEKS %5 DEKSTROZ LAKTATLI RİNGER ile aşağıdaki ilaçların bir arada  
kullanımı sırasında bu ilaçların etkileri dikkate alınmalıdır.  
• Kortikoidler/steroidler  ve karbenoksolon (vücutta  sodyum  ve su birikmesi riski nedeniyle)  
• Tek başına ya da kombine olarak amilorid, spironolakton, triamteren gibi  idrarsöktürücü  
ilaçlar (vücutta potasyum birikmesi riski nedeniyle)  
• Anjiyotensin dönüştürücü enzim inhibitörleri ve anjiotensin II reseptör  antagonistleri  
(vücutta potasyum birikmesi riski nedeniyle)  
• Takrolimus, siklosporin ( vücutta potasyum birikmesi riski  nedeniyle)  
• Dijitalis grubundan kalp ilaçları (Bu ilaçların etkileri kalsiyum varlığında artar ve  ciddi 
kalp rit im bozukluğu oluşabilir).  6  • Tiyazid grubu idrar söktürücüler ya da D vitamini (vücutta kalsiyum birikmesi  riski 
nedeniyle)  
• Bifosfonatlar, florür, florokinolon ve tetrasiklin grubundan antibiyotikler  (kalsiyumla  
birlikte uygulandıklarında emilimleri azalır).  
• Salisilatlar, barbitüratlar ve lityum gibi asidik ilaçlar (bu ilaçların böbreklerden atılımları  
artabilir ve beklenen etkiyi gösteremeyebilirler).  
• Sempatomimetik ilaçlar (örn efedrin, pseudoefedrin) ve stimülan ilaçlar (deksamfetamin 
sülfat, fenfluramin hidroklorür) gibi alkali ilaçlar (bu ilaçların böbreklerden atılımları 
azalır ve beklenen etkiden fazla etkiye yol  açabilir).  
TURKFLEKS %5 DEKSTROZ LAKTATLI RİNGER damar içi uygulamada kanla aynı setten 
verilmemelidir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. TURKFLEKS %5 DEKSTROZ LAKTATLI RİNGER nasıl  kullanılır?  
Uygun kullanım ve doz/uygulama sıklığı için  talimatlar:  
Sizin  bu ilaca hangi  miktarlarda  ihtiyacınız  olduğuna  ve size ne zaman  uygulanacağına  doktorunuz 
karar verecektir. Buna yaşınız, vücut ağırlığınız ve bu ilacın size uygulanma nedenine göre karar 
verecektir. Doktorunuz size ayrı bir tavsiyede bulunmadıkça bu talimatları takip ediniz.  
İlacınızı zamanında almayı unutmayınız. 
Doktorunuz  TURKFLEKS  %5 DEKSTROZ  LAKTATLI  RİNGER  ile tedavinizin  ne kadar  
süreceğini size bildirecektir. Tedaviyi erken kesmeyiniz çünkü istenen sonucu  alamazsınız.  
 
 
Uygulama yolu ve metodu:  
Toplardamarlarınıza uygun plastik bir set aracılığıyla kullanılır. 
 
 
Değişik yaş grupları 
Çocuklarda kullanım:  
Çocuklar için, doz ve uygulama setinin boyutuna uygulamayı öneren doktor tarafından karar  
verilir.  
 
 
Yaşlılarda kullanım:  
Uygulanacak doz ve uygulama hızı, erişkinlerdeki gibi hastanın ağırlığına, klinik ve biyolojik  
durumuna ve birlikte uygulanan tedaviye göre hekim tarafından ayarlanır.  7  Özel kullanım durumları:  
Böbrek/Karaciğer yetmezliği:  
Sodyum tuzları böbrek yetmezliğinde dikkatle kullanılmalıdır. 
Karaciğer yetmezliği olan hastalarda laktat metabolizması bozulabileceğinden, ilaç alkalileştirici  
etkisini gösteremeyebilir.  
Eğer TURKFLEKS %5 DEKSTROZ LAKTATLI RİNGER’in etkisinin çok güçlü veya zayıf 
olduğuna dair bir izleniminiz var ise, doktorunuz veya eczacınız ile konuşunuz. 
 
 
Kullanmanız gerekenden daha fazla TURKFLEKS %5 DEKSTROZ LAKTATLI  
RİNGER kullandıysanız:  
TURKFLEKS %5 DEKSTROZ LAKTATLI RİNGER’i kullanmanız gerekenden fazlasını  
kullanmı şsanız bir doktor veya eczacı ile konuşunuz. 
TURKFLEKS %5 DEKSTROZ LAKTATLI RİNGER’i kullanmanız gerekenden fazlasını kullanmışsanız ya da çözelti size çok hızlı olarak uygulanmışsa bu durum aşağıdaki belirtilere 
neden olabilir:  
• Dokularınızda  sıvı birikimine  (ödem)  ve şişmeye  neden  olabilen  su ve/vey a sodyum  (tuz)  aşırı 
yüklenmesi  
• kol ve bacaklarda iğnelenme ve uyuşma gibi belirtilere neden olan ve özellikle böbrek 
yetmezliği olanlarda görülebilen hiperkalemi (kanınızdaki potasyum düzeylerinin 
normalden daha yüksek düzeylere  çıkması)  
• kaslarda zayıflık  
• hareket edememe / felç durumu  (paralizi)  
• düzensiz kalp atışları (kalpte  aritmi)  
• kalpte blok (kalp atışlarının çok yavaşlaması)  
• kardiyak arrest (kalp çalışmasının durduğu hayatı tehdit eden bir  durum)  
• bilinçte  bulanıklık 
• Aşağıdaki belirtilere yol açacak şekilde hiperkalsemi (kanınızdaki kalsiyum  düzeylerinin 
normalden daha yüksek düzeylere çıkması):  
• iştahta azalma (anoreksi)  
• bulantı  
• kusma  
• kabızlık  
• karın  ağrısı  8  • kolay uyarılabilirlik ya da depresyon gibi ruhsal durum  bozuklukları  
• çok miktarda su içme  (polidipsi)  
• normalden daha fazla idrara çıkma  (poliüri)  
• böbreklerde kalsiyum birikimine bağlı böbrek hastalığı  (nefrokalsinoz)  
• böbrek taşları 
• koma (bilinç kaybı  durumu)  
• ağızda tebeşirimsi  tad 
• yüz ve boyunda  kızarma  
• derideki kan damarlarında  genişleme.  
• Aşağıdaki belirtilere yol açacak şekilde ve özellikle böbrek yetmezliği olanlarda görülebilen 
hipokalemi (kanınızdaki potasyum düzeylerinin normalden daha düşük düzeylere düşmesi) ve 
metabolik alkaloz (k anınızın normalden daha bazik hale  gelmesi):  
• mizaçta değişiklikler  
• yorgunluk 
• solukta  kesilme  
• kaslarda sertleşme  
• kaslarda seyirme  
• kaslarda kasılmalar.  
Bu belirtilerden herhangi biri sizde görülürse acilen doktorunuza haber veriniz. Size uygulanan 
ilaç durdurulacak ve belirtilerinize yönelik tedaviye başlanacaktır.  
 
 
TURKFLEKS %5 DEKSTROZ LAKTATLI RİNGER’i kullanmayı unutursanız:  
Unutulan dozları dengelemek için çift doz almayınız. 
 
 
TURKFLEKS %5 DEKSTROZ LAKTATLI RİNGER ile tedavi sonlandırıldığında 
oluşabilecek etkiler:  
Bulunmamaktadır. 
 
 
4. Olası yan etkiler  nelerdir?  
Tüm ilaçlar gibi, TURKFLEKS %5 DEKSTROZ LAKTATLI RİNGER herkeste görülmemesine 
rağmen bazı kişilerde yan etkilere neden olabilir. 9  Aşağıdaki belirtilerden herhangi biri sizde varsa hemen doktorunuza veya hemşirenize bildiriniz. 
Bunlar anafilaktik şok denen çok ciddi veya ölümcül aşırı duyarlılık (alerjik) reaksiyonlarının 
işareti olabilir.  
- Lokal ya da yaygın kurdeşen (ürtiker)  
- Deride döküntü  
- Deride kızarıklık  (eritem)  
- Kaşıntı (pruritus) 
Göz çevresi veya tüm yüzdeki deride şişkinlik (periorbital veya yüzde ödem) Size belirtilere 
göre tedavi uygulanacaktır. Diğer yan etkiler sıklıklarına göre listelenmiştir.  
Çok yaygın görülen yan etkiler (her 10 hastanın l 'inden fazla görülen)  
• Burun tıkanıklığı  
• Öksürük 
• Aksırık  
• Hava yollarının nefes almayı güçleştirecek şekilde daralması  (bronkospazm)  
• Kandaki kirnyasalların konsantrasyonlarında değişiklik (elektrolit  bozuklukları)  
• Eğer kalp hastalığı veya ciğerlerdeki sıvıdan dolayı acı çekiyorsanız (akciğer  ödemi):  
• Vücutta çok fazla sıvının olması  (hiperhidrasyon)  
• Kalbin  durması  
Yaygın görülen yan etkiler (her 10 hastanın 1’ inden az görülen fakat her 1 00 hastanın 1’ inden fazla  
görülen)  
• Göğüste sıkışma (nefes almayı  zorlaştıran)  
• Göğüs  ağrısı  
• Kalp atışının hızlanması (taşikardi)  
• Kalp atışının yavaşlaması  (bradikardi)  
• Endişe  durumu 
Yaygın olmayan yan etkiler (her 100 hastanın 1’inden az görülen fakat her 1000 hastanın 1’inden 
fazla görülen)  
• Kasılmalar 
Diğer  
• Panik  atak 
Uygulama tekniği sebebiyle oluşan reaksiyonlar:  
• Ateş 10  • İnfüzyon alanında  enfeksiyon 
• Lokal acı veya reaksiyon (infüzyon alanında kızarıklık veyaşişme)  
• Çözeltinin verildiği damarda (flebit) tahriş ve iltihap. Bu Çözeltinin verildiği damar  
yolunda kızarıklık, acı veya yanma ve şişmeye neden olabilir.  
• Çözeltinin verildiği alanda acı, şişme veya kızarıklığa neden olan kan pıhtısının (venöz 
tromboz) oluşması. 
• İnfüzyon çözeltisinin damar  çevresindeki dokularının içine kaçması ( extravazasyon). Bu 
dokulara zarar verebilir ve iz bırakabilir.  
• Kan damarlarında sıvı fazlası (Kan oranındaki aşırı  yükselme) 
İnfüzyon çözeltisinin içine bir ilaç eklenmişse, eklenen ilaç da yan etkilere sebep olabilir. Bu yan 
etkiler  eklenen  ilaca bağlı  olacaktır.  Olası  belirtilerin  listesi için eklenen  ilacın  kullanma talimatını 
okumalısınız.  
Lütfen listelenmiş veya listelenmemiş bir yan etki fark ederseniz doktorunuzu veya hemşirenizi bilgilendiriniz. Eğer herhangi bir yan etki meydana gelirse, infüzyon durdurulmalıdır. 
 
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. TURKF LEKS %5 DEKSTROZ LAKTATLI RİNGER’in  saklanması  
TURKFLEKS %5 DEKSTROZ LAKTATLI RİNGER’i çocukların göremeyeceği, erişemeyeceği yerlerde ve ambalajında saklayınız. 
25°C ’nin altındaki oda sıcaklığında, doğrudan ışık almayan bir yerde saklayınız. 
 
Tek kullanım lıktır. Kısmen kullanılmış torbalar saklanmamalı; uygulamanın yapıldığı sağlık 
kuruluşunun tıbbi atık prosedürlerine uygun olarak imha edilmelidir. 
Her bir torbanın etiketinde son kullanma tarihi yazmaktadır. Bu tarih geçmişse size bu ilaç 
verilmeyecektir.  
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra TURKFLEKS %5 DEKSTROZ LAKTATLI RİNGER’i 
kullanmayınız. 11  Son kullanma tarihi geçmiş veya kullanılmayan ilaçları çöpe atmayınız! Çev re ve Şehircilik 
Bakanlığınca belirlenen toplama sistemine veriniz. 
 
 
Ruhsat sahibi ve üretici: Turk İlaç ve Serum Sanayi A.Ş. 
Büğdüz Mah. Enver  Paşa Cad. 
No.:8, 06750 Akyurt/Ankara  
 
Bu kullanma talimatı 08/03/2022 tarihinde onaylanmı ştır. 12  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
Tek kullanımlıktır. Kısmen kullanılmış çözeltiler saklanmamalıdır.  
Kısmen kullanılmış torbalar yeniden hastaya uygulanan sistemlere bağlanmamalıdır. 
Kullanma Talimatı  
Kullanım öncesi çözelti kontrol edilmelidir.  
Uygulama steril apirojen setlerle intravenöz yoldan yapılır. Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.  
Uygulama seti ürüne iliştirildikten sonra uygulamaya en kısa sürede başlanmalıdı r. 
Torbadaki rezidüel havaya bağlı olarak meydana gelebilecek bir hava embolisini önlemek için, 
başka infüzyon sıvılarıyla seri bağlantı yapılmamalıdır. 
Çözelti steril uygulama seti aracılığıyla aseptik teknik kullanılarak uygulanmalıdır. Sisteme hava 
girm emesi için uygulama setinden, kullanım öncesi sıvı geçirilmelidir. 
Ek ilaçlar, aseptik koşullarda bir iğne yardımı ile infüzyon öncesi ve sırasında katılabilir. Oluşan  
son ürünün izotonisitesi parenteral uygulama yapılmadan önce belirlenmiş olmalıdır. 
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek ilaç 
içeren çözeltiler, ilaç eklenmesinden hemen sonra kullanılmalıdır; daha sonra kullanılmak üzere 
saklanmamalıdır.  
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna bağlı 
ateş reaksiyonuna neden olabilir. Advers reaksiyon görülmesi durumunda infüzyona hemen son verilmelidir.  
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj hasar gördüyse 
kullanmayınız. 
2. Koruyucu dış ambalajı yırtarak  açınız.  
3. Koruyucu ambalaj içindeki torbanın sağlam olup olmadığını sıkarak kontrol ediniz. Torba 
içindeki çözeltinin berraklığını ve içinde yabancı madde içermediğini kontrol ediniz.  
Uygulama hazırlıkları:  
1. Torbayı  asınız.  
2. Uygulama ucundaki koruyucu kapağı  çıkarınız.  
3. Uygulama setinin spaykını, uygulama ucuna sıkıca  batırınız.  
4. Çözeltinin hastaya uygulanması için setin kullanım talimatına  uyulmalıdır.  
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ürüne ekleme yapılacaksa, hastaya uygulamadan önce son karışımında geçimlilik 
kontrol edilmelidir.  13  Uygulama öncesi ilaç ekleme  
1. Torbanın tıpası dezenfekte  edilir. 
2. Eklenecek ilaç 19- 22 gauge kalınlığındaki bir iğnesi olan enjektörle torba  içine  eklenir.  
3. Çözelti ve içine eklenen ilaç iyice karıştırılır.  
Dikkat: İçine ek ilaç uygulanmış torbaları saklamayınız. 
Uygulama sırasında ilaç ekleme  
1. Setin klempi  kapatılır.  
2. İlaç uygulama ucu dezenfekte  edilir.  
3. Eklenecek ilaç 19 -22 gauge kalınlığındaki bir iğnesi olan enjektörle ilaç uygulama  
ucundan uygulanır.  
4. Çözelti askısından çıkarılır ve ters çevrilir. Bu pozisyondayken torbanın uygulama çıkışı ve 
enjeksiyon girişine hafif çe vurularak çözelti ve ek ilacın karışması  sağlanır.  
5. Torba eski konumuna getirerek klemp açılır ve uygulamaya devam  edilir.  