1 KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI  
ZİNCOPLEX FORT 30 mg / 5 ml şurup  
 
2. KALİTATİF VE KANTİTATİF BİLEŞİM  
Her 5 ml (1 ölçek) şurup; 
 
Etkin madde:  
30 mg çinkoya eşdeğer 132 mg çinko sülfat heptahidrat içerir. 
 
Yardımcı maddeler:  
Sorbitol (%70) 1,750 mg / 5 ml 
Metil paraben 3,5 mg / 5 ml  
Propil paraben 1,5 mg / 5 ml  
 
Yardımcı maddeler için 6.1.’e bakınız. 
 
3. FARMASÖTİK FORM  
Şurup 
Hafif sarımsı, aromatik kokulu (ahududu) çözelti. 
 
4. KLİNİK ÖZELLİKLER 
4.1. Terapötik endikasyonlar 
Çinko eksikliğinin önlenmesinde ve tedavisinde kullanılır. 
 
4.2. Pozoloji ve uygulama şekli 
Pozoloji/uygulama sıklığı ve süresi: 
Doktor tarafından başka bir şekilde önerilmediği takdirde; günde bir kez aşağıda belirtilen 
ölçekte kullanılır. 
 
Yaş Elementer Çinko 
(mg) Tolere Edilen Doz 
(mg) Ölçek 
7-12 ay 3 5 0.5 ml 
1-3 yaş 3 7 0,5-1 ml 
4-8 yaş 5 12 1,5-2 ml 
9-13 yaş 8 23 2,5-3 ml 
14-18 yaş 11 34 3-5 ml 
19 yaş üstü 11 40 5-6 ml 
"1 ml şurup 6 mg çinko içermektedir.'' 
Uygulama şekli: 
Sadece ağızdan kullanım içindir. 
Yemeklerden önce ya da sonra veya yemeklerle birlikte doz ayarlı pipet vasıtasıyla 
kullanılabilir. 2 Özel popülasyonlara ilişkin ek bilgiler: 
Böbrek/Karaciğer yetmezliği:   
ZİNCOPLEX FORT’un böbrek ve karaciğer yetersizliği olan hastalardaki etkililiği ve 
güvenliliği araştırılmamıştır. 
Böbrek yetmezliğinde çinkonun vücuttaki birikimi artabilir, bu nedenle böbrek yetmezliği 
durumlarında dikkatli olunmalıdır. 
 
Pediyatrik popülasyon:   
ZİNCOPLEX FORT, pediatrik hastalara pozoloji bölümünde belirtilmiş olduğu gibi 
uygulanmalıdır. Doktor tarafından başka şekilde önerilmedikçe doz ayarlaması 
yapılamayacağından 0-6 ay arası bebeklerde kullanılmamalıdır. 
 
Geriyatrik popülasyon:   
ZİNCOPLEX FORT'un yaşlı hastalardaki etkililiği ve güvenliliği araştırılmamıştır. 
 
4.3. Kontrendikasyonlar 
Çinko tuzlarına veya şurubun diğer bileşenlerine karşı alerjisi olanlarda kontrendikedir. 
 
4.4. Özel kullanım uyarıları ve önlemleri 
Yemeklerle birlikte kullanılabilir, fakat kalsiyum, fosfor veya fitatça zengin besinlerle birlikte 
kullanımından kaçınılmalıdır. Şiddetli bulantı, kusma ya da akut hazımsızlık gelişen hastalarda 
ilacın kullanımı durdurulmalı ve doktora danışılmalıdır. 
 
Uzun süre veya yüksek dozda alınması bakır eksikliğine neden olabilir. 
 
Nedeni belli olmayan erişkin diyaresinde çinko kullanılması uygun değildir. 
 
30 mg çinko içeren ürünlerde tek seferde verilen çinko miktarının yüksek olması nedeniyle 
pediyatrik diyare tedavisinde kullanımı uygun değildir. 
 
İçeriğinde bulunan metil paraben ve propil paraben, alerjik reaksiyonlara (muhtemelen 
gecikmiş) sebebiyet verebilir. 
 
Bu ürün sorbitol içermektedir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz. 
 
4.5. Diğer tıbbi ürünlerle etkileşimler ve diğer etkileşim şekilleri  
Çinko tuzları ile tetrasiklinler ve penisilaminlerin birlikte alımı etki azalmasına neden olabilir, 
bu maddeler çinko tuzları ile üç saat ara ile kullanılmalıdır.  
 
Yüksek dozda demir preparatları çinkonun absorbsiyonunu inhibe eder, çinko alımı da demir 
emilimini azaltabilir.  
 
Çinko florokinolonların (siprofloksasin, levofloksasin, moksifloksasin, norfloksasin ve 
ofloksasin) emilimini azaltabilir. 
 3 Oral kontraseptifler plazma çinko düzeylerini azaltabilir. 
Kepekli, lifli besinler ve süt ürünleri çinkonun emilimini azaltır. 
 
Çinkonun emilimi kalsiyum tuzları ile azalabilir. 
 
Günde 30 mg'ın üzerinde çinko kullanıldığında sparfloksasinin emilimini azaltabilir. Bu 
nedenle ZINCOPLEX FORT Şurup sparfloksasinden en az iki saat sonra alınmalıdır. 
 
Penisilamin ve trientin: Çinko emilimini azaltabilir, aynı şekilde çinko penisilamin ve trientin 
emilimini azaltabilir. 
 
Antiasitler, çinko sülfatın biyoyararlanımını azaltmaktadır. 
 
Yüksek fitik asit (inozitol) içeren gıdalar ve kahve çinko bileşikleri ile şelat oluştururlar. Oral 
yoldan alınan çinko tuzlarının optimum absorbsiyonunun sağlanması için yiyecek ve 
içeceklerle (su dışında) birlikte alınmamalıdır. 
 
Özel popülasyonlara ilişkin ek bilgiler  
Özel popülasyonlara ait hiçbir etkileşim çalışması yapılmamıştır.  
 
Pediyatrik popülasyon  
Pediyatrik popülasyona ait hiçbir etkileşim çalışması yapılmamıştır.  
 
4.6. Gebelik ve laktasyon  
Gebelik kategorisi : C 
 
Çocuk doğurma potansiyeli bulunan kadınlar/ Doğum kontrolü (Kontrasepsiyon)  
Oral kontraseptifler plazma çinko düzeylerini azaltabilir. 
Çocuk doğurma potansiyeli bulunan kadınlar doktor kontrolünde kullanmalıdır. 
 
Gebelik dönemi 
ZİNCOPLEX FORT, gebelik döneminde doktor kontrolünde kullanılmalıdır. 
Hayvanlar üzerinde yapılan çalışmalar, gebelik/ ve-veya/ embriyonal/ fetal gelisim/ ve – veya/ 
doğum/ ve-veya/ doğum sonrası gelişim üzerindeki etkiler bakımından yetersizdir. İnsanlara 
yönelik potansiyel risk bilinmemektedir. 
 
ZİNCOPLEX FORT gerekli olmadıkça gebelik döneminde kullanılmamalıdır. 
 
Hamilelikteki güvenilirliği kanıtlanmamıştır. Çinko, plasenta ve anne sütüne geçer. 
Hamile ve emziren anneler doktor kontrolü altında kullanabilir. Yapılan çalışmalar sonunda 
hamilelerde, Zn2+ gereksiniminin arttığı anlaşılmıştır. Doktor tarafından risk/yarar 
değerlendirmesi yapıldıktan sonra hamile kadınlarda kullanılmalıdır. 
 
Laktasyon dönemi 
ZİNCOPLEX FORT, anne sütüne geçer; bu nedenle emzirme döneminde doktor kontrolünde 
kullanılmalıdır. 
 
Üreme yeteneği / Fertilite  
Üreme yeteneği üzerinde etkisi bulunmamaktadır. 4 4.7. Araç ve makine kullanımı üzerindeki etkileri  
Hedef popülasyon üzerinde gerçekleşen araç ya da makine kullanımı ile ilişkili performansını 
konu alan herhangi bir araştırma yapılmamıştır.  
 
4.8. İstenmeyen etkiler  
Belirtilen istenmeyen etkiler, aşağıdaki kurala göre sınıflandırılmıştır: 
Çok yaygın (≥1/10); yaygın (≥1/100 ila <1/10), yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor). 
 
Kan ve lenf sistemi hastalıkları: 
Yaygın olmayan: Nötropeni, lökopeni- anemi 
 
Bağışıklık sistemi hastalıkları: 
Çok seyrek: Alerjik reaksiyonlar 
 
Sinir sistemi hastalıkları: 
Yaygın olmayan: Baş dönmesi, baş ağrısı, sinirlilik, uyuşukluk 
 
Vasküler hastalıklar: 
Çok seyrek: Hipotansiyon, aritmi, potasyum eksikliğinde elektrokardiyografik değişiklikler 
 
Gastrointestinal hastalıklar: 
Yaygın: Kusma 
Yaygın olmayan: Mide bulantısı, karın ağrısı, hazımsızlık, gastrik irritasyon, gastrit, dispepsi, 
diyare 
 
Genel bozukluklar ve uygulama bölgesine ilişkin hastalıklar: 
Bilinmiyor: İrritabilite, letarji ve baş ağrısı. 
Uzun süre kullanımı bakır eksikliğine yol açabilir. 
 
Süpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;  
e-posta: tufam@titck.gov.tr; tel: 800 314 00 08; faks: 0 312 218 35 99) 
 
4.9. Doz aşımı ve tedavisi 
Şurubun aşırı dozda alınması halinde şu belirtiler görülebilir: Hipotansiyon, baş dönmesi ve 
sersemlik hissi ve kusma. 
Çinko sülfat aşırı dozda aşındırıcı etkiye sahiptir. Semptomlar ağız ve mide mukus 
membranlarında aşınma ve enflamasyondur ve midenin ülserasyonunu takiben perforasyon 
meydana gelebilir. 
 
Tedavi için hasta kusturulmamalı ve gastrik lavaj yapılmamalı, hemen süt ve su verilmelidir. 
Sodyum kalsiyum edetat gibi şelat yapıcı ajanlar faydalı olabilir. 
 5 5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Mineral destekleri  
ATC Kodu: A12CB01 
Çinko günde vücut ağırlığının kg’ı basına 0,3 mg kadar gereken bir iz elementtir. Marul ve yeşil 
salatalar, bira mayası, karaciğer, deniz ürünleri ve süt, başlıca çinko kaynaklarıdır. Sütün 
litresinde 2-3 mg kadar çinko bulunur.  
 
Çinko, karbonik anhidraz, karboksipeptidaz A, alkol dehidrogenaz, alkalin fosfataz, RNA 
polimeraz gibi 2000’den fazla metalloenzimin fonksiyonlarını gerçekleştirebilmeleri için 
gereklidir. Çinko vücutta esas olarak DNA, RNA ve protein stabilizasyonunda kullanılır. 
Nükleik asitler, proteinler ve hücre membranlarının yapımı; ayrıca hücre büyüme ve bölünmesi, 
seksüel olgunlaşma ve üreme, yara iyileşmesi, vücut bağışıklığı, karanlığa adaptasyon ve gece 
görme, tat ve koku duyularının tam olması gibi fizyolojik fonksiyonların gerçekleşmesi için 
çinkoya ihtiyaç vardır. Çinkonun biyokimyasal fonksiyonları en çok çinko eksikliğinde belirgin 
hale gelmektedir.  
 
Eksiklikten en çok hızlı büyüyen dokular (yara granülasyonlarındaki bağ dokusu, sperm, 
embriyo, fetal hücreler) etkilenir.  
 
Ağızdan alınan çinko bileşiklerinin akut toksisitesi düşüktür. Yetişkinler için 1-2 g çinko 
sülfat’ın (134-168 ml:1,5-2,5 şişe şurup) bir defada alımı toksik belirtilere, 3-5 g çinko sülfatın 
(403-373 ml:4-7 şişe şurup) bir defada alımı ölüme sebebiyet vermektedir. 
 
Yüksek tedavi dozlarının (660 mg/gün'lük dozlarda bile) uzun süre ağızdan alınması ile 
oluşabilecek kronik toksisite belirtisinin tespit edilmediği bildirilmektedir. Plazma bakır 
seviyelerinde düşüş olup olmadığı takip edilmelidir. 
 
5.2. Farmakokinetik özellikler  
Genel özellikler  
Çinko sülfat heptahidrat, suda çözünebilen beyaz renkte kristalize tozdur. ZİNCOPLEX FORT 
hafif sarımsı, berrak bir çözeltidir. Çözeltinin pH değeri 3 - 6’dır.  
Emilim:  
Çinko oral yolla alındığında ince bağırsaklardan (%60’ı duodenumdan, %30’u ileumdan, 
%10’u da jejunumdan) spesifik bir mekanizmayla emilir. Mukoza hücrelerinde çinko bağlayıcı 
proteinler tarafından demir gibi tecrit edilir ve daha sonra mukoza hücresi zarından kandaki 
serum albuminine iletilir. Diyetle alınan çinko intraluminal ileti ile enterositi geçerek plazmaya 
verilir.  
 
Dağılım:  
Normal plazma konsantrasyonu 0,7 ile 1,5 g/ml arasındadır, bunun %84’u albumine, %15’i α2-
makroglobuline ve %1’i amino asitlere bağlı olarak taşınır. Oral olarak 50 mg çinko (220 mg 
çinko sulfata eşdeğerdir.) alan hastanın plazma konsantrasyonu 2-3 saatte yaklaşık 2,5 g/ml’ye 
ulaşmaktadır. Plazma yarı ömrü 3 saattir. Kandaki çinkonun %80’i eritrositlerdeki karbonik 
anhidraz enzimi içerisinde, %3’u lökositlerde ve az miktarda da trombositler içerisindedir. 6 Diyetle alım, hormonlar (glukokortikoidler, glukagon, epinefrin), stres, enflamatuvar 
hastalıklar plazma çinko düzeyini etkilemektedir.  
 
Eksikliğinde dokulardaki kayıp aynı değildir; saç, deri, kalp ve iskelet kasında aynı kalırken, 
plazma, karaciğer, kemik ve testiste çinko düzeyi azalır.  
 
Biyotransformasyon:  
Biyotransformasyona uğramaz, değişmeden atılır.  
 
Eliminasyon:  
Gastrointestinal sistemden atılım 27 - 5, 5,5 mg/gün olarak hesaplanmıştır. Böbrekten kayıp ise 
tübüler sekresyon ile sabit miktarda olup; 300-700 mikrogram/gün’dür. Ter ile de atılır.  
 
Doğrusallık/Doğrusal Olmayan Durum:  
Farmakokinetiği doğrusaldır. Plazma düzeyleri verilen dozlara bağlı olarak artış gösterir. 
 
5.3. Klinik öncesi güvenlilik verileri  
Geçerli değildir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Gliserin  
Sorbitol % 70  
Sodyum sitrat  
Metil paraben  
Propil paraben 
Sitrik asit  
Ahududu esansı 
Deiyonize su 
 
6.2. Geçimsizlikler  
ZİNCOPLEX FORT’un herhangi bir ilaç ya da madde ile geçimsizliği olduğuna dair bir kanıt 
bulunmamaktadır.  
 
6.3. Raf ömrü  
24 ay  
 
6.4. Saklamaya yönelik özel tedbirler  
25°C’nin altındaki oda sıcaklığında saklayınız.  
 
6.5. Ambalajın niteliği ve içeriği  
ZİNCOPLEX FORT, 100 ml’lik amber renkli cam şişede, 0,1 ml hassasiyetli 5 ml’lik pipet ile 
beraber kullanıma sunulur. 
 
 
 7 6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelik”’lerine uygun olarak imha edilmelidir. 
 
7. RUHSAT SAHİBİ  
GM-BAY Sağlık Ürünleri İthalat, İhracat ve Tic. Ltd. Şti. 
Küçük Çamlıca Mahallesi Şekerkaya Sokak Atlas Villaları No 22/A 
Üsküdar /İstanbul 
Tel : 0216 639 01 32 - 33 
Faks : 0216 639 01 34 
 
8. RUHSAT NUMARASI 
19.11.2022 - 2022/670 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi : 10.11.2014 
Ruhsat yenileme tarihi : 23.01.2020 
 
10. KÜB’ÜN YENİLENME TARİHİ 