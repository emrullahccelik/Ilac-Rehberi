KISA ÜRÜN BİLGİSİ
1. BEŞERİ TIBBİ ÜRÜNÜN ADI
EKSOFED 30 mg/5 mL şurup
2. KALİTATİF VE KANTİTATİF BİLEŞİM
Etkin madde:
Her 5 mL’de;
Psödoefedrin HCl 30 mg
Yardımcı maddeler:
Her 5 mL’de;
Sukroz 3500 mg
Metil parahidroksibenzoat (E218) 5 mg
Ponceau 4R (E124) 1,5 mg
Yardımcı maddeler için 6.1’e bakınız.
3. FARMASÖTİK FORM
Şurup
Kırmızı renkli, frambuaz kokulu berrak çözelti.
4. KLİNİK ÖZELLİKLER
4.1 Terapötik endikasyonlar
EKSOFED, özellikle nazal mukoza, sinüslerde ve genel olarak üst solunum yolları
mukozasında dekonjestan etki yapan bir maddedir ve allerjik rinit, vazomotor rinit, nezle, grip,
soğuk algınlığı gibi durumlarda burnu açarak ve burun akıntısını durdurarak semptomatik bir
iyileşme sağlar.
4.2 Pozoloji ve uygulama şekli
Pozoloji/ uygulama sıklığı ve süresi:
5 günden fazla kullanılmamalı ve belirtilen doz aşılmamalıdır.
12 yaşından büyük çocuklar ve yetişkinlerde:
Günde 3-4 kez 10 mL (2 ölçek). Maksimum günlük doz: 40 mL (240 mg psödoefedrin
hidroklorür)
Uygulama şekli:
EKSOFED ağızdan alınır.
1/10Özel popülasyonlara ilişkin ek bilgiler:
Karaciğer yetmezliği:
Deneyimler normal yetişkin dozunun yeterli olduğunu göstermektedir; ancak şiddetli hepatik
yetmezlikte (Child Pugh C) dikkatli olmalıdır.
Böbrek yetmezliği:
EKSOFED şurup öncelikle renal olarak atılır. Orta şiddette böbrek yetmezliğinde dikkatli
kullanılmalıdır. Şiddetli böbrek yetmezliğinde kullanılmamalıdır (bkz. Bölüm 4.3).
Pediyatrik popülasyon:
6 - 11 yaş: Günde 3 - 4 kez 5 mL (1 ölçek). Maksimum günlük doz: 20 mL (120 mg
psödoefedrin hidroklorür). Doktor önerisi dışında 5 günden fazla kullanılmamalıdır.
6 yaş altındaki çocuklarda kullanılmamalıdır.
Geriyatrik popülasyon:
EKSOFED’in yaşlılarda etkileri henüz bilinmemektedir. Deneyimler, normal yetişkin dozunun
yeterli olduğunu göstermektedir; ancak böbrek ve/veya karaciğer fonksiyonunun izlenmesi
tavsiye edilir. Ciddi bir bozukluğa rastlandığında dikkatli olunmalıdır.
4.3 Kontrendikasyonlar
Aşağıdaki durumlarda EKSOFED kullanımı kontrendikedir:
• Etkin maddeye, ilacın diğer bileşenlerine veya diğer adrenerjik ilaçlara karşı aşırı duyarlılığı
olanlarda,
• Şiddetli hipertansiyon (180/120 mm Hg veya üstü) ve koroner arter hastalığı olanlarda,
• Monoamin oksidaz inhibitörlerinin (MAOİ) kullanımı veya bir MAOİ ilacını bıraktıktan
sonra iki hafta içinde kullanımı,
• MAOİ ile tedavi olanlarda (EKSOFED kullanımından önceki 14 gün içinde MAOİ (bir
antibakteriyel olan furazolidon dahil) / RIMA (Geri Dönüşümlü Monoamin Oksidaz-A
İnhibitörü) almış ve/veya almaya devam eden hastalarda) kontrendikedir.
• Antibakteriyel ajan furazolidon ve linezolidin doza bağlı monoamin oksidaz inhibisyonuna
neden olduğu bilinmektedir. Psödoefedrin ile furazolidon veya linezolidinin eş zamanlı
uygulamasından kaynaklanan hipertansiyon krizi bildirimi olmasa da bu ilaçlar birlikte
alınmamalıdır.
• Diğer sempatomimetik ilaçlar (dekonjestanlar, trisiklik antidepresanlar, iştah bastırıcı ilaçlar
ya da amfetamin benzeri psikostimülanlar) ve beta-blokerlerle birlikte kullanım
• Diabetes mellitus olanlarda,
• Hipertiroidizm olanlarda,
• Glokomu olanlarda,
• Şiddetli böbrek yetmezliği olanlarda,
• Feokromositoma olanlarda,
• 6 yaş altı çocuklarda,
• Şiddetli hipertansiyon veya taşikardinin eşlik ettiği hastalığı olanlarda.
2/104.4 Özel kullanım uyarıları ve önlemleri
Aşağıdaki durumlarda EKSOFED dikkatli kullanılmalıdır:
• Aritmisi olanlarda,
• Kardiyovasküler hastalığı olanlarda,
• İskemik kalp hastalığı olanlarda,
• Orta dereceli böbrek yetmezliği olanlarda,
• Glokomu olanlarda,
• Diyabetes mellitus olanlarda,
• Hipertiroidizm olanlarda,
• Hipertansiyonu olanlarda,
Normotansif hastalarda psödoefedrinin görünür hiçbir presör etkisi olmamakla beraber,
EKSOFED hafif-orta şiddette hipertansiyonu olan hastalarda dikkatle kullanılmalıdır (bkz.
Bölüm 4.3 ve Bölüm 4.4). Kontrol edilemeyen hipertansiyonu olan hastalarda EKSOFED’in
kan basıncı üzerindeki etkisi gözlenmelidir.
• Feokromositoma olanlarda,
• Psikoz hastalığı olanlarda,
• Prostat hipertrofisi (hiperplazisi) olanlarda,
• Halüsinasyonlar, huzursuzluk, uyku düzensizliği oluştuğunda kesilmelidir.
• Şiddetli derecede karaciğer yetmezliği olanlarda ve böbrek yetmezliği olanlarda, özellikle
birlikte kardiyovasküler bir hastalığı olanlarda dikkatli olunmalıdır.
• 60 yaş üzerindeki hastalarda dikkatli olunması önerilmektedir. Bu yaş grubundaki hastalarda
azalan böbrek fonksiyonuna bağlı olarak advers reaksiyonlar açısından daha yüksek risk
taşıma olasılığı (bkz. Bölüm 4.3) ve oral sempatomimetik ajan kullanımı sırasında
istenmeyen reaksiyon meydana gelme olasılığı daha yüksektir.
• Uzun süreli kullanımdan kaçınılmalıdır. 5 günden daha uzun süre kullanılmamalıdır.
• Hastalar burun ve sinüs tıkanıklığı semptomlarının 7 gün içinde iyileşmemesi veya
semptomlara yüksek ateşin eşlik etmesi halinde bir hekime başvurmalıdır.
• Antihipertansif kullanan hastalarda dikkatli olunmalıdır (bkz. Bölüm 4.5).
• Ergot alkoloidleri gibi vazokonstriktif ajan kullanan hastalarda dikkatli olunmalıdır (bkz.
Bölüm 4.5).
• Seyrek olarak psödoefedrin dahil olmak üzere sempatomimetik ilaçlarla posterior geri
dönüşlü ensefalopati (PRES)/ geri dönüşlü serebral vazokonstriksiyon sendromu (RCVS)
bildirilmiştir. Bildirilen semptomlar ani başlangıçlı şiddetli baş ağrısı, bulantı, kusma ve
görme bozukluğudur. Olguların çoğu uygun tedavi ile birkaç günde düzelmiştir.
PRES/RCVS belirti ve semptomları gelişmesi halinde psödoefedrin hemen kesilmeli ve
doktora başvurulmalıdır.
• Psödoefedrin ile iskemik kolit bildirimleri olmuştur. Şayet abdominal ağrı, rektal kanama ya
da iskemik kolitin diğer semptomları gelişirse, psödoefedrin derhal durdurulmalı ve doktora
başvurulmalıdır.
• Uçucu halojenli anestetiklerle indirekt sempatomimetik ajanların aynı anda kullanılması
halinde akut perioperatif hipertansiyon ortaya çıkabilir. Bir operasyon planlanırken
psödoefedrin tedavisinin anesteziden 24 saat önce kesilmesi tavsiye edilmektedir.
• Atletler bu ilacın antidoping kontrol testleri sırasında pozitif bir reaksiyona yol açabilecek
bir etkin madde içerdiği konusunda bilgilendirilmelidir.
3/10• Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
• İskemik optik nöropati hastalarında,
• Psödoefedrinle iskemik optik nöropati vakaları bildirilmiştir. Ani görme kaybı veya skotom
gibi görme keskinliğinde azalma meydana gelirse, psödoefedrin bırakılmalıdır.
• Beta-blokerler veya diğer hipertansiyon ilaçları ile birlikte kullanımında dikkatli
olunmalıdır.
• Çocukların göremeyeceği ve erişemeyeceği yerlerde saklanmalıdır.
• EKSOFED sukroz içermektedir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir. Günlük maksimum dozlarda alınıyorsa, bu durum diyabet
hastalarında göz önünde bulundurulmalıdır.
• EKSOFED, metil parahidroksibenzoat içerdiğinden alerjik reaksiyonlara (muhtemelen
gecikmiş) neden olabilir.
• EKSOFED ponceau 4R içerdiğinden alerjik reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Psödoefedrin içermesinden dolayı EKSOFED ve MAOİ'lerin birlikte (veya bir MAOİ alımını
bıraktıktan sonraki iki hafta içinde) uygulanması hipertansif krize yol açabilir (bkz. Bölüm 4.3).
Sempatomimetik aminlerin metabolizmasıyla etkileşen ajanlar olarak furazolid ve linezoliti de
içeren oksazolidinon sınıfı antibiyotikler bildirilmektedir.
Sempatomimetik aminlerin katabolizmasıyla etkileşen sempatomimetik ajanlarla
(dekonjestanlar, trisiklik antidepresanlar, iştah kesici ve amfetamin benzeri psikostimülanlar
gibi) birlikte kullanım, nadiren kan basıncında artışa neden olabilir (bkz. Bölüm 4.3).
Moklobemid ve oksitosin ile birlikte kullanımı tansiyon yükselmesine sebebiyet verebilir.
Psödoefedrin içermesinden dolayı EKSOFED, bretilyum, betanidin, guanetidin debrizokin,
metildopa ve alfa ve beta adrenerjik blokör ilaçlar gibi sempatik aktiviteyi engelleyen hipotansif
ilaçların etkisini kısmen tersine çevirir (bkz. Bölüm 4.4).
Halojenli anestetikler: psödoefedrin halojenli anestetiklerle etkileşime girebilir.
Kardiyak glikozidler disritmi riskine sebep olabilir.
Vazokonstriktif ajanlar (bromokriptin, pergolid, lisurid, kabergolin, ergotamin,
dihidroergotamin ve metiserjit gibi ergot türevleri dahil): birlikte kullanım ergotizm riskinde
artışa neden olabilir (bkz. Bölüm 4.4).
4.6 Gebelik ve laktasyon
Genel tavsiye:
Gebelik kategorisi C’dir.
4/10Çocuk doğurma potansiyeli bulunan kadınlar/Doğum kontrolü (Kontrasepsiyon):
Yeterli veri mevcut değildir.
Gebelik dönemi:
EKSOFED için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Hamilelerde hekim tavsiyesi olmadan kullanılmamalıdır. Tedavi için en düşük etkili doz ve en
düşük süre dikkate alınmalıdır. Psödoefedrin uzun süreden beri istenmeyen etkiler görülmeden
yaygın bir şekilde kullanılmaktaysa da, gebelik sırasında güvenli kullanımı saptanmamıştır.
EKSOFED’in gebe kadına sağlayacağı yararı, fötus üzerindeki riski değerlendirilerek dikkatli
olunmalıdır.
Laktasyon dönemi:
Emzirme döneminde hekim tavsiyesi olmadan kullanılmamalıdır.
Psödoefedrin anne sütüne az miktarda geçer, fakat bunun emzirilen bebeklerdeki etki derecesi
bilinmemektedir. Ağız yoluyla tek doz psödoefedrin verilen annenin sütüyle 24 saat içinde
bunun %0,5-0,7’sinin atılacağı tahmin edilmektedir. EKSOFED, eğer hekim ilacın emziren
anneye sağlayacağı yararın, emzirilen bebek üzerindeki riskini haklı göstereceğine inanıyorsa
dikkatle kullanılmalıdır.
Üreme yeteneği/Fertilite:
EKSOFED’in insan fertilitesi üzerine etkileri ile ilgili hiçbir bilgi bulunmamaktadır.
4.7 Araç ve makine kullanımı üzerindeki etkiler
Baş dönmesini de içeren sersemlik hali olan hastalar araç ve makine kullanmamaları konusunda
bilgilendirilmelidir.
4.8 İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş dönmesini de içeren sersemlik hali
Bilinmiyor: İritabilite, baş ağrısı, tremor
Göz hastalıkları:
Bilinmiyor: İskemik optik nöropati
5/10Psikiyatrik hastalıklar
Yaygın: Sinirlilik, uykusuzluk
Yaygın olmayan: Yorgunluk, telaş hali, ajitasyon (huzursuzluk)
Seyrek: Halüsinasyon (özellikle çocuklarda) paranoid delüsyon, huzursuzluk, eksitabilite
Bilinmiyor: Anksiyete
Kardiyak hastalıklar
Seyrek: Taşikardi, hipertansiyon, diğer kardiyak disritmiler, çarpıntı
Vasküler hastalıklar
Seyrek: Kan basıncı artışı*
*Sistolik kan basıncı artışı gözlenmiştir. Terapötik dozlarda psödoefedrinin kan basıncı
üzerindeki etkisi klinik olarak anlamlı değildir.
Gastrointestinal hastalıklar
Yaygın: Ağız kuruluğu, bulantı, kusma
Deri ve deri altı doku hastalıkları
Seyrek: Akut jeneralize ekzantematöz püstüloz (AGEP), iritasyonlu veya iritasyonsuz deri
döküntüleri, hipersensitivite reaksiyonları, diğer sempatomimetiklerle çapraz reaksiyon, alerjik
dermatit*, kaşıntı
*Psödoefedrin kullanımı ardından bronkospazm, anjiyoödem gibi sistemik belirtileri
olan/olmayan çeşitli alerjik deri reaksiyonları bildirilmiştir.
Böbrek ve idrar yolları hastalıkları
Yaygın olmayan: Dizüri, üriner retansiyon (prostatik büyüme gibi mesane çıkışı obstrüksiyonu
olan hastalarda meydana gelme olasılığı daha yüksektir)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Semptomlar:
EKSOFED doz aşımında eksitasyon, huzursuzluk, halüsinasyon, hipertansiyon ve aritmi gibi
merkezi sinir sistemi ve kardiyovasküler sistem semptomları ortaya çıkabilir. Şiddetli olgularda
psikoz, konvülziyon, koma ve hipertansif kriz gelişebilir. Potasyumun hücre dışından hücre
içine kayması nedeniyle serum potasyum düzeyi düşebilir.
Tedavi:
Solunum destekleyici ve koruyucu ve konvülziyonları kontrol edici önlemler alınmalıdır.
Endike olduğu takdirde gastrik lavaj uygulanmalıdır. Mesane kateterizasyonu gerekebilir. Beta
6/10blokerler kardiyovasküler komplikasyonları ve hipokalemiyi düzeltebilir. İstenirse,
psödoefedrin atılımının hızlandırılması için asit diürezi veya diyaliz yapılabilir.
Doz aşımı yönetimi, klinik olarak belirtildiği gibi veya ulusal zehir danışma merkezi tarafından
önerildiği şekilde yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik nazal dekonjestanlar
ATC kodu: R01BA02
Etki mekanizması Psödoefedrin esasen indirekt etkili bir sempatomimetik amin olup epimeri
olan efedrinden daha düşük direkt adrenerjik etkiye sahiptir. S(+)-psödoefedrin doğal olarak
meydana gelen ve klinik uygulamada kullanılan izomerdir. Oral yolla alındığında üst solunum
yolu mukoz membranlarında, nazal mukoza ve sinüslerde etkili bir dekonjestandır.
60 mg psödoefedrinin, soğuk algınlığı ve rinitli hastalarda ve normal kişilerde ve alerjik rinitli
hastalarda histamin uygulanmasından sonra nazal hava akımı ile ölçüldüğü şekilde, etkili bir
nazal dekonjestan olduğu gösterilmiştir.
Terapötik dozlarda psödoefedrin normal kişilerde ve hafif ila orta derecede hipertansiyonu
bulunan hastalarda kan basıncı üzerine klinik açıdan anlamlı bir etkiye sahip değildir.
5.2 Farmakokinetik özellikler
Genel özellikler
Emilim:
Psödoefedrin, oral uygulama sonrasında herhangi bir presistemik metabolizma olmadan,
gastrointestinal kanaldan hızlıca ve tamamen emilir. Sağlıklı yetişkin gönüllülerde, 60mg
psödoefedrinin verilmesi yaklaşık 1,5 saat sonra (T ) yaklaşık 180 ng/mL’lik bir doruk
maks
plazma konsantrasyonu (C ) yaratmıştır.
maks
Dağılım:
Psödoefedrinin görünen dağılım hacmi (V /F) yaklaşık 2,8 L/kg’dır.
d
Pik plazma konsantrasyonları oral uygulamadan 1 ila 3 saat sonra görülür. %1'den daha azı
karaciğerde norpsödoefedrin (aktif metabolit) olarak demetile edilir. Yarılanma ömrü yaklaşık
5-8 saattir. Protein bağlama verisi mevcut değildir.
Biyotransformasyon:
İnsanlarda psödoefedrin çok az metabolize olur, yaklaşık %90’ı değişmeden idrarla atılır.
Yaklaşık %1’i karaciğerde metabolize olur, N-demetilasyon ile norpsödoefedrine dönüşür.
7/10Eliminasyon:
Psödoefedrin metabolize olmadan 24 saat içinde %96,3 oranında idrarla atılır ve etkinliğine
katkı sağlayan belirgin aktif metaboliti bulunmamaktadır (ana metabolit norpsödoefedrin).
Zayıf bir baz olarak, böbrekten atılım düzeyi idrarın pH’ına bağlıdır. Düşük idrar pH’ında,
tübüler geri emilim minimaldir ve idrar akış hızı ilacın klerensini etkilemez.
Yüksek pH’da (>7,0), psödoefedrin yaygın şekilde renal tübülde geri emilir ve renal klerens
idrar akış hızına bağlıdır.
Hastalardaki karakteristik özellikler
Böbrek yetmezliği:
Böbrek yetmezliği artmış plazma düzeylerine yol açar.
Karaciğer yetmezliği:
Hepatik yetmezliği olan hastalarda EKSOFED ile yapılmış hiçbir spesifik çalışma yoktur.
Karaciğer hastalığının, ilacın farmakokinetiğini etkilemesi pek olası görülmemektedir.
Yaşlı hastalarda:
Psödoefedrin ile yaşlılarda yapılmış spesifik bir çalışma yoktur.
5.3 Klinik öncesi güvenlilik verileri
Psödoefedrin ile ilgili literatür ve kurum içi verilerden elde edilen klinik dışı güvenlilik verileri
ilacın önerilen dozajı ve kullanımına dair advers/olumsuz bulgular ortaya koymamıştır.
Karsinojenez ve Mutajenez:
Psödoefedrin hidroklorür için karsinojenisite verisi bulunmasa da bu bileşim metabolik bir
aktivasyon sistemi yokluğunda veya varlığında fare lenfoma hücrelerinin tk lokuslarında
mutasyona ve farelerde 550 mg/kg/güne (insanda eşdeğer doz 44,7 mg/kg/gün) kadar
uygulanan dozlarda kemik iliğinin polikromatik eritrositlerinde mikronukleuslara neden
olmamıştır.
Üreme ve Gelişim Toksikolojisi:
Psödoefedrin organogenez sırasında sıçanlara oral yolla uygulandığında, 240 mg/kg/gün dozda
(insanda eşdeğer doz 38,7 mg/kg/gün; klinik dozun 8 katı) oral uygulamanın ardından şiddetli
maternal toksisiteye neden olmuştur. 27 veya 80 mg/kg/gün doz (insanda eşdeğer doz 4,4 veya
12,9 mg/kg/gün; klinik doza eşit veya klinik dozun 2,7 katı) hafif bir maternal toksisiteye neden
olmuştur. Bununla birlikte 27 mg/kg/gün dozda psödoefedrin uygulamasının ardından
gelişimsel advers etkiler gözlenmemiştir. Psödoefedrin tavşanlara gebeliğin 6 ila 18. günü
arasında 20 mg/kg/gün dozda (insanda eşdeğer doz 6,5 mg/kg/gün; klinik dozun 1,3 katı) oral
yolla uygulandığında maternal veya gelişim toksisitesi gözlenmemiştir.
8/106. FARMASÖTİK ÖZELLİKLER
6.1 Yardımcı maddelerin listesi
Susuz sitrik asit
Sukroz
Gliserol
Metil parahidroksibenzoat (E218)
Sodyum benzoat
Ponceau 4R (E124)
Dağ çileği aroması
Saf su
6.2 Geçimsizlikler
Veri bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
25°C’nin altındaki oda sıcaklığında ve ışıktan koruyarak saklayınız.
6.5 Ambalajın niteliği ve içeriği
Karton kutuda, 150 mL şurup içeren beyaz renkli LDPE kapak ile kapatılmış amber renkli Tip
III cam şişelerde; 2,5 ve 5 mL işaretli kaşık ölçek ve kullanma talimatı ile birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
193/76
9/109. RUHSAT TARİHİ/RUHSAT YENİLEME TARİHİ
İlk ruhsat tarihi: 18.10.1999
Ruhsat yenileme tarihi: 29.05.2017
10. KÜB’ÜN YENİLENME TARİHİ
10/10