1 | 1 6  KISA  ÜRÜN BİLGİSİ  
 
1. BEŞERİ  TIBBİ  ÜRÜNÜN ADI 
SURGAM® 300 mg  retard tablet  
 
2. KALİTATİF VE KANTİTATİF BİLEŞİM  
Etkin  madde:  
Tiaprofenik asit  300 mg  
 
Yardımcı  maddeler:  
Yardımcı  maddeler  için 6.1’e  bakınız.  
 
3. FARMASÖTİK  FORM  
Retard  tablet  
Bikonveks, silindirik,  10 mm çapında  krem -beyaz,  bir yüzü  “009”  ve “T” kazılı,  diğer  yüzü  
Roussel  logolu renkli tabletler.  
 
4. KLİNİK ÖZELLİKLER  
4.1.Terapötik  endikasyonlar  
Osteoartrit,  romatoid  artrit  ve ankilozan  spondilit  belirti ve bulgularının tedavisi  ile akut kas 
iskelet  sistemi ağrıları ve  postoperatif ağrı tedavisinde  endikedir.  
 
4.2. Pozoloji  ve uygulama şekli  
SURGAM kullanmaya karar verilmeden önce, SURGAM’ın potansiyel  faydaları  ve riskleri  
ve diğer  tedavi  seçenekleri  dikkatlice  değerlendirilmelidir.  Hastaların  bireysel  tedavi  
amaçlarına uygun olarak  en düşük etkili dozun en kısa süre boyunca  kullanılması 
önerilmektedir  (bkz. B ölüm 4.4). 
 
Pozoloji/uygulama sıklığı ve süresi:  
Erişkinlerde;  
Hekimin  başka  bir önerisi  yoksa  akşam  yemeği  sırasında  ya da yemekten  sonra  bir seferde  
300 mg'lık iki tablet (=600 mg) alınır. 
 
Uygulama şekli:  
SURGAM  tabletler  oral uygulanır. 
Tabletler  bütün olarak  bir miktar  sıvı ile yutulmalıdır. 
 
Özel  popülasyonlara ilişkin  ek bilgiler:  
Böbrek/Karaciğer yetmezliği:  
Kronik böbrek yetmezliği  olan hastalarda tiaprofenik  asit dikkatli  kullanılmalıdır  (böbrek 
fonksiyonunun özellikle  dikkatle izlenmesi gerekir).  
Ağır böbrek veya  karaciğer  yetersizliği olanlarda kontrendikedir.  
 
Pediyatrik  popülasyon:  
SURGAM’ın  çocuklarda  kullanımına  dair yeterli veri  bulunmamaktadır.  
 
Semptomların kontrol altına alınabilmesi için gerekli en düşük etkili dozun, en kısa sürede  
uygulanması ile istenmeyen etkiler minimuma indirilebilir (bkz. Bölüm 4.4).  2 | 1 6  Kardiyovasküler  (KV)  risk 
• NSAİİ’ler ölümcül olabilecek KV trombotik olaylar, miyokard infarktüsü ve inme riskinde  
artışa neden olabilir. Bu risk kullanım süresine  bağlı olarak artabilir. KV hastalığı olan  
veya  KV hastalık  risk faktörlerini taşıyan  hastalarda risk daha  yüksek olabilir. 
• SURGAM  koroner  arter by-pass cerrahi sini takiben  peri-operatif  ağrı tedavisinde  
kontrendikedir.  
 
Gastrointestinal  (Gİ) risk  
• NSAİİ’ler kanama, ülserasyon, mide veya bağırsak perforasyonu gibi ölümcül olabilecek  
ciddi G İ advers etkilere yol açarlar. Bu advers olaylar herhangi bir zamanda, önceden  
uyarıcı bir semptom vererek veya vermeksizin ortaya çıkabilirler. Yaşlı hastalar ciddi G İ 
etkiler  bakımından daha  yüksek risk taşımaktadırlar.  Geriyatrik  popülasyon:  
Non-steroid  antiinflamatu var ilaçlar  (NSAİİ),  advers  reaksiyonların  ciddi  sonuçları  
açısından  yüksek risk altında  olan  yaşlı hastalarda daha dikkatli  kullanılmalıdır.  
Böbrek, kalp veya  karaciğer  yetmezliği durumunda, doz mümkün olduğunca  düşük 
tutulmalıdır.  Bu gibi durumlarda, doz  günde  iki kez  200 mg'a düşürülebilir. 
Bir NSAİİ’nin gerekli olduğu düşünülürse, yaşlı hastalar mümkün olan en kısa süre için en  
düşük etkili dozu almalıdır ve NSAİİ tedavisinin başlamasının ardından gastrointestinal  
kanama için düzenli olarak izlenmelidir.  
 
4.3. Kontrendikasyonlar  
Tiaprofenik asit  aşağıdaki  durumlarda  kontrendikedir:  
- Tiaprofenik asit veya yardımcı  maddelerden  herhangi  birine  karşı  aşırı duyarlılık  geçmişi  
(Bkz. Bölüm  6.1) 
-  Aktif  veya  rekürren  peptik ülser/hemoraji (farklı  iki veya  daha  fazla kanıtlanmış  
ülserasyon ya da kanama  epizodu)  
- Önceki  NSAİİ tedavisiyle  ilişkili gastrointestinal kanama ya  da perforasyon  öyküsü 
- Aktif  mesane veya prostat  hastalığı veya  semptomları 
- Rekürren  idrar  yolu hastalığı ya da geçmişi  
-  Daha önce  ibuprofen, aspirin  veya  diğer  NSAİİ’lere  karşı  aşırı duyarlılık reaksiyonları  
(örn.  astım, rinit, anjiyoödem veya  ürtiker) gösteren hastalar  
Bu hastalarda  ciddi, nadiren ölümcül  anafilaktik  benzeri  reaksiyonlar  bildirilmiştir  (Bkz.  
Bölüm 4.4). 
- Gebeliğin  son trimesteri boyunca  (bkz. B ölüm  4.6) 
- Şiddetli kalp, böbrek veya  karaciğer  yetmezliği  
- Koroner  arteriyel  by-pass grefti  (CABG)  cerrahisini  takiben  peri-operatif  ağrının  
tedavisinde  kontrendikedir. 
 
4.4. Özel  kullanım uyarıları  ve önlemleri  
 
 
Semptomları ko ntrol etmek için gerekli olan en kısa süre için en düşük etkili doz kullanılarak 
istenmeyen  etkiler  en aza indirilebilir  (bkz.  Bölüm 4.2).  NSAİİ'lerle  uzun  süre tedavi  edilen  
hastalar,  advers  olayları  izlemek için düzenli tıbbi gözetim altında  tutulmalıdır.  
 
SURGAM’ın  siklooksijenaz -2 seçici  inhibitörleri de dahil  olmak  üzere NSAİİ’lerle  eş 
zamanlı  kullanımından kaçınılmalıdır (bkz. B ölüm 4.5). 
 
Tiaprofenik asit  aşağıdaki  hastalarda dikkatle kullanılmalıdır: 3 | 1 6  − Kronik böbrek yetmezliği olan hastalar  (özellikle  böbrek fonksiyonlarının dikkatle  
izlenmesi  gerekenler)  
− Arteriyel  hipertansiyon ve/veya kalp yetmezliği olan hastalar  
− Yaşlı  bireyler,  özellikle  ölümcül  olabilen  gastrointestinal kanama ve perforasyon gibi 
NSAİİ'lere  advers  reaksiyon görülme  sıklığı  yüksek olan  hastalar (bkz.  Bölüm  4.2) 
− Karaciğer  yetmezliği geçmişi olan hastalar  
 
UYARILAR  
 
KARDİYOVASKÜLER ETKİLER  
Kardiyovasküler  trombotik  olaylar  
Birçok COX -2 selektif ve non- selektif NSAİİ’ler ile 3 yıla kadar yapılan klinik araştırmalarda  
kardiyovasküler (KV) trombotik olaylar, miyokard infarktüsü ve inme gibi ölümcül olayların  
riskinde artış görülmüştür. Selektif COX -2 inhibitörü olsun veya olmasın, bütün NSAİİ’ler için  
benzer bir risk olabilir. Bilinen KV hastalığı o lan veya KV hastalık riski taşıyan hastalar daha  
büyük risk altında  olabilir.  NSAİİ ile tedavi  edilen  hastalarda,  istenmeyen  bir KV olay 
açısından potansiyel riski minimize etmek için en düşük etkin doz mümkün olan en kısa süre  
içerisinde  kullanılmalıdır.  Daha öncesinde  KV bir semptom  bulunmasa  bile, hekimler  ve 
hastalar bu tarz olayların gelişmesi açısından uyanık olmalıdırlar. Hastalar ciddi KV olayların  
belirti ve/veya semptomları ve bunların oluşması durumunda yapılması gerekenler konusunda  
bilgilendirilmelidir.  
 
Aspirinin birlikte kullanılması durumunda, NSAİİ ile ilişkili ciddi KV trombotik olay riskinin  
azalacağına dair tutarlı herhangi bir kanıt bulunmamaktadır. Aspirin ve bir NSAİİ’nin eş  
zamanlı  kullanımı  ciddi  gastrointestinal  olay riskini  kesinlikle  arttırmaktadır  (bkz. 
Gastrointestinal etkiler).  
 
Koroner arteriyel by -pass grefti (CABG) cerrahisini takiben ilk 10- 14 gün içindeki ağrının 
tedavisi için selektif bir COX -2 inhibitörü olan NSAİİ ile yapılan, geniş ölçekli, kontrollü iki  
klinik  çalışmada,  miyokard infarktüsü ve inme  sıklığının  arttığı görülmüştür  (bkz. Bölüm  4.3).  
 
Koroner arteriyel by- pass grefti (CABG) cerrahisinde perioperatif ağrı  için aspirin harici 
NSAİİ’lerle (örneğin parekoksib ve valdekoksib) tedavi edilen hastalarda arteriyel trombotik 
olaylarda  risk artışı bildirilmiştir. Bu etki tiaprofenik asit  ile gözlenmemiştir.  
 
Klinik çalışma verileri ve epidemiyolojik veriler bazı NSAİİ’lerin kullanımının (özellikle  
yüksek dozlarda ve uzun süreli tedavide), arteriyel trombotik olayların (örneğin miyokard 
infarktüsü veya  inme)  riskinde  küçük  bir artış ile  ilişkili olabileceğine  işaret  etmektedir.  
Tiaprofenik asiti böyle  bir riskten hariç  tutmak  için veriler yetersizdir.  
 
NSAİİ'ler trombosit  fonksiyonuna etki  edebileceğinden, intrakraniyal  hemoraj  ve kanama  
diyatezi  olan hastalarda dikkatli kullanılmalıdır.  
 
Hipertansiyon  
SURGAM  dahil  NSAİİ’ler hipertansiyonun yeni başlamasına veya önceden  var olan 
hipertansiyonun kötüleşmesine neden olabilir, ki her iki durum da KV olay sıklığının artışına  
katkı  yapabilir. Tiyazid  veya  kıvrım  diüretikleri kullanan hastaların  NSAİİ  alırken  bu 
tedavilere verdiği yanıt bozulabilir. SURGAM dahil NSAİİ’ler hipertansiyon hastalarında  
dikkatli  kullanılmalıdır.  NSAİİ  tedavisinin  başlangıcında  ve de tüm tedavi  boyunca  kan 
basıncı  yakından takip edilmelidir.  
 
 4 | 1 6  Konjestif kalp yetmezliği  ve ödem  
NSAİİ  tedavisiyle  ilişkili olarak  sıvı tutulması ve ödem  gözlenmiştir.  SURGAM  sıvı 
tutulması ve kalp yetmezliği olan  hastalarda dikkatli kullanılmalıdır.  Tedavinin başlangıcında, 
hipertansiyon, kardiyak yetmezliği, karaciğer sirozu veya nefrotik sendrom öyküsü olan ve  
diüretik  kullanan hastalarda idrar  hacmi  ve böbrek fonksiyonu dikkatle izlenmelidir.  
 
Kontrolsüz hipertansiyonu, konjestif kalp yetmezliği, yerleşik iskemik kalp hastalığı, periferik  
arteriyel  hastalığı ve/veya  serebrovasküler  hastalığı olan hastalar,  dikkatli bir şekilde  
değerlendirildikten sonra tiaprofenik asit ile tedavi edilmelidir. Kardiyovasküler hastalık için  
risk faktörleri olan hastaların (örneğin hipertansiyon, hiperlipidemi, diabetes mellitus, sigara  
kullanımı)  daha  uzun süreli  tedavisine  başlamadan önce  de benzer  bir dikkat gösterilmelidir.  
 
Gastrointestinal  Etkil er – Ülserasyon  riski,  kanama  ve perforasyon  
SURGAM dahil tüm NSAİİ’ler ince ve kalın bağırsak ile midede inflamasyon, kanama,  
ülserasyon ve perforasyon dahil olmak üzere ciddi, ölümcül olabilecek, gastrointestinal advers  
olaylara neden olabilir. Bu ciddi advers olaylar, NSAİİ ile tedavi edilen hastalarda, bir uyarı  
semptomuyla  birlikte  olsun veya  olmasın; herhangi  bir zamanda meydana gelebilir.  Üst 
gastrointestinal sistemde ciddi bir advers olay oluşan beş hastadan sadece birinde semptom  
görülür. NSAİİ’lerin neden olduğu üst gastrointestinal ülserler, ağır kanama veya perforasyon,  
3-6 ay süreyle tedavi edilmiş hastaların yaklaşık %1’inde; bir yıl süreyle tedavi edilmiş  
hastaların yaklaşık %2 -4’ünde meydana gelir. Bu eğilim kullanım süresi uzadıkça devam eder  
ve tedavinin gidişatı sırasında herhangi bir anda ciddi bir gastrointestinal olayın oluşması  
ihtimalini  arttırır. Ancak kısa süreli  tedavi de risksiz değildir. 
 
Geçmiş öyküsünde ülser hastalığı veya gastrointestinal kanama mevcut olan kişilere N SAİİ 
reçete edilirken son derece dikkatli olmak gerekir. Geçmiş öyküsünde peptik ülser hastalığı  
ve/veya  gastrointestinal kanama  bulunan hastalarda,  NSAİİ kullanırken gastrointestinal 
kanama gelişmesi riski,  bu risklerin  hiçbiri  bulunmayan hastalara  kıyasl a 10 kat daha  
yüksektir. NSAİİ ile tedavi edilen hastalarda gastrointestinal kanama riskini arttıran diğer  
faktörler  eş zamanlı  oral kortikosteroid, antikoagülan (örneğin  varfarin),  selektif  serotonin 
geri alım inhibitörleri, anti- platelet ajanlar (örneğin aspirin), veya nikorandil kullanımı ( Bkz. 
Bölüm 4.5), NSAİİ tedavisi süresinin uzun olması, sigara kullanımı, alkol kullanımı, ileri yaş  
ve genel sağlık durumunun bozuk olmasıdır. Spontan rapor edilen ölümcül gastrointestinal  
olayların çoğu, yaşlı  veya zayıf düşmüş hastalarda meydana gelmektedir ve bu nedenle bu 
hasta popülasyonunun tedavisinde  özel  dikkat gösterilmesi gerekir.  
 
NSAİİ ile tedavi edilen hastalarda potansiyel advers gastrointestinal olay riskini minimize  
etmek  için, en düşük etkili  doz, mümkün olan en kısa süre  boyunca  kullanılmalıdır.  
 
Gastrointestinal toksisite hikayesi olan hastalarda, özellikle yaşlılarda, özellikle tedavinin ilk  
evrelerindeki herhangi bir anormal abdominal semptom (bilhassa gastrointestinal kanama)  
raporlanmalıdı r. NSAİİ tedavisi sırasında hastalar ve hekimler gastrointestinal ülserasyon ve  
kanama semptomları ve bulguları açısından tetikte olmalıdır. Eğer ciddi bir gastrointestinal  
advers olay şüphesi varsa, derhal ilave değerlendirme yapılmalı ve tedavi başlatılm alıdır.  Bu 
ciddi  bir G İ advers olay dışlanana  kadar  NSA İİ kesilmesini içerir.  
 
Yüksek risk bulunan hastalarda,  NSAİİ dışındaki  alternatif  tedaviler değerlendirilmelidir.  
 
Hasta SURGAM alırken gastrointestinal kanama ya da ülserasyon meydana gelirse, tedavi  
kesilmelidir.  
 5 | 1 6  NSAİİ, geçmiş öyküsünde gastrointestinal hastalık (ülseratif kolit, Crohn hastalığı) bulunan  
hastalara,  durumları  şiddetlenebileceğinden,  dikkatle  verilmelidir  (bkz. B ölüm  4.8). 
 
Renal  etkiler 
NSAİİ’lerin uzun süreli kullanımı renal papiler nekrozis ve renal hasara sebebiyet verebilir.  
Renal  prostaglandinlerin renal  perfüzyonun  sağlanmasında  dengeleyici  rol oynadığı  
hastalarda renal toksisite de görülmüştür. Bu hastalarda, NSAİİ kullanımı doza bağlı olarak  
prostaglandin formasyonunda azalmaya ve ikincil olarak da renal akışta azalmaya – ki bu  
belirgin  bir renal  dekompansasyona  sebep  olabilir  - neden  olabilir.  Yetersiz  böbrek 
fonksiyonu, kardiyak bozukluk, karaciğer yetmezliği, diüretik ve ADE inhibitörü kull anımı  
olan hastalar  ve yaşlı  hastalar  bu reaksiyon açısından  yüksek risk altındadır.  NSAİİ 
tedavisinin  kesilmesi ardından genellikle  tedavi  öncesi  duruma  geri dönülmektedir.  
 
Tenofovir disoproksik fumarat ile tedavi edilen ve renal disfonksiyona yönelik ri sk faktörleri  
bulunan hastalarda,  yüksek dozlarda  NSAİİ’lerin  veya birden  fazla  NSAİİ’nin  
başlatılmasından sonra akut renal yetmezlik vakaları bildirilmiştir. Eğer tenofovir disoproksil  
fumarat  bir NSAİİ  ile beraber  uygulanırsa, renal  fonksiyon uygun şekilde  takip  edilmelidir.  
 
Tiaprofenik asit ve diğer NSAİİ'lerde üriner semptomlar ve sistit bildirilmiştir. Tiaprofenik  
asidin, sistit bildirimi için diğer  NSAİİ'lerden  daha  büyük bir eğilime  sahip  olduğu  
gözükmektedir. Tiaprofenik asit, üriner semptomla rının başlamasından sonra tedaviye devam  
edilirse şiddetli hale gelebilecek sistite neden olabilir. Tanı konulmaması, bazı hastalarda  
kapsamlı  araştırmalara  ve hatta  cerrahi  müdahaleye yol açmıştır.  Sıklık,  aciliyet,  disüri, 
noktüri  veya  hematüri  gibi üriner  semptomlar  ortaya çıkarsa,  tiaprofenik  asit derhal  
durdurulmalı ve idrar tahlili ve idrar kültürü yapılmalıdır ve tamamen iyileşme kuraldır.  
Tiaprofenik asit ile tedaviye  başlamadan  önce, hekim  hastanın  tıbbi geçmişinden  bu 
semptomlara aşina olsa bi le, hastadan doktoruna herhangi bir idrar semptomu hakkında bilgi  
vermesi  istenmelidir  (bkz.  bölüm  4.8). Hastalar,  sistit olabilecek  üriner  semptomların  
başlangıcı konusunda uyarılmalıdır ve bu durumda ilacı almayı bırakmaları ve tıbbi destek  
almaları  tavsiye edilmelidir.  
 
İlerlemiş  böbrek  hastalığı  
İleri böbrek hastalığı olan hastalarda SURGAM kullanımına ilişkin kontrollü klinik çalışma  
verisi mevcut değildir. Bu sebeple, ileri böbrek hastalığı olan hastalarda SURGAM ile tedavi  
önerilmez. SURGAM tedavisine başlanması gerekirse, hastanın renal fonksiyonlar açısından 
yakından takip edilmesi önerilebilir.  
 
Anafilaktoid  reaksiyonlar  
Diğer NSAİİ’lerle olduğu gibi, daha önce bilinen SURGAM kullanımı olmayan hastalarda  
anafilaktoid  reaksiyonlar  meydana  gelebilir.  SURGAM,  aspirin  triadı bulunan hastalara  
verilmemelidir. Bu semptom kompleksi tipik olarak astımlı hastalarda, aspirin veya diğer  
NSAİİ’leri aldıktan sonra meydana gelir. Nazal polipi olsun veya olmasın; astımlı hastada rinit  
belirtileri veya ağır, ölümcül bronkospazm oluşabilir (bkz. Bölüm 4.3 ve 4.4). Anafilaktoid 
reaksiyon meydana  gelen  vakalarda  acil tıbbi yardım aranması  gerekir.  
 
Cilt reaksiyonları  
SURGAM dahil olmak üzere NSAİİ’ler eksfolyatif dermatit, Stevens -Johnson Sendromu (SJS)  
ve toksik epidermal nekroliz (TEN) gibi, bazıları ölümle sonuçlanabilen ciddi deri ile ilişkili  
ciddi advers olaylara neden olabilir. Bu ciddi olaylar herhangi bir ön uyarı olmaksızın meydana  
gelebilir. Hastaların ciddi cilt semptom ve bulg uları hususunda bilgilendirilmesi gerekir.  Ciltte  
döküntü, mukozal  lezyonlar  veya başka  bir aşırı duyarlılık  belirtisi görülür  görülmez  6 | 1 6  SURGAM  kullanımına  son verilmelidir.  
 
Gebelik  
Gebeliğin  son döneminde, diğer  NSAİİ’ler ile olduğu gibi ductus  arteriosusun erken  
kapanmasına  neden olabileceği için  SURGAM  kullanımından kaçınılmalıdır.  
 
SURGAM  kullanımı kadın fertilitesini bozabilir  ve gebe  kalmaya  çalışan  kadınlarda  
önerilmemektedir.  Gebe  kalma  güçlüğü  çeken  veya  kısırlık  tedavisi  geçiren  kadınlarda, 
SURGAM'ın  kesilmesi düşünülmelidir.  
 
SLE ve karışık  bağ dokusu hastalığı  
Sistemik lupus eritematozus (SLE) ve karışık bağ dokusu hastalığı olan hastalarda, aseptik 
menenjit riski artabilir (bkz. B ölüm 4.8). 
 
ÖNLEMLER  
Genel  
SURGAM’ın  kortikosteroidlerin yerine  geçmesi  veya  kortikosteroid yetersizliğini tedavi  
etmesi  beklenemez. Kortikosteroidlerin birdenbire kesilmesi, hastalığın alevlenmesine yol  
açabilir.  Uzatılmış  kortikosteroid tedavisi  altındaki  hastalarda;  eğer kortikosteroidlerin 
kesilmesi kararı  alındıysa, tedavinin yavaşça azaltılarak sonlandırılması gerekir.  
 SURGAM’ın inflamasyon (ateş) azaltıcı farmakolojik aktivitesi, infeksiyöz olmayan, ağrılı  
durumların komplikasyonlarının tespit edilmesinde  tanısal  belirtilerden  yararlanılmasını  
zorlaştırabilir.  
 
Hepatik  etkiler 
SURGAM dahil, NSAİİ alan hastaların yaklaşık %15’inde, bir veya daha fazla karaciğer  
testinde sınırda yükselmeler meydana gelebilir. Bu laboratuvar anormallikleri tedavi devam  
ederken ilerleyebilir, değişmeden kalabilir veya geçici olabilir. NSAİİ’lerle yapılan klinik  
araştırmalarda,  hastaların  yaklaşık  %1’inde  ALT ve AST  düzeylerinde  önemli artışlar  
(normalin üst sınırının yaklaşık üç katı veya üstünde) görüldüğü bildirilmiştir. Ayrıca  sarılık,  
ölümcül fulminant hepatit, karaciğer nekrozu ve karaciğer yetmezliği gibi nadir ve bazıları  
ölümle  sonuçlanan ağır karaciğer reaksiyonu olguları bildirilmiştir.  
 Karaciğer fonksiyon bozukluğunu gösteren semptom ve/veya bulguları olan ya da karaci ğer 
testlerinde anormallik bulunan bir hasta, SURGAM ile tedavi edilirken daha şiddetli karaciğer  
reaksiyonu  gelişmesine  ilişkin  kanıt  açısından  incelenmelidir.  Eğer  karaciğer  hastalığı 
gelişimi ile uyumlu klinik semptom  ve bulgular  gelişirse  ya da sistemik belirtiler  (örn.  
eozinofili,  döküntü, vb.) ortaya  çıkarsa SURGAM’ın kesilmesi gerekir.  
 
Hematolojik  etkiler 
SURGAM da dahil NSAİİ alan hastalarda bazen anemi görülür. Bunun nedeni sıvı tutulması,  
gizli veya ağır gastrointestinal kan kaybı ya da kan yapımı (eritropoiezis) üstünde tam olarak  
açıklanamayan  etkisi olabilir.  SURGAM  da dahil, NSAİİ’lerle  uzun  süreli  tedavi  gören  
hastalarda  eğer anemi  semptom  veya  bulguları  görülürse, hemoglobin veya  hematokrit 
kontrolü yapılmalıdır.  NSAİİ’ler trombosit ag regasyonunu inhibe eder ve bazı hastalarda kanama zamanında uzama  
gösterilmiştir. Aspirinin tersine, trombosit fonksiyonu üstündeki etkileri niceliksel olarak daha  
az, daha  kısa süreli  ve geri dönüşlüdür. SURGAM  alan hastalar,  kanama  bozukluğu olan ya 
da antikoagülan kullanan hastalar gibi trombosit fonksiyonlarındaki değişikliklerden olumsuz  7 | 1 6  etkilenebileceklerinden  dikkatle izlenmelidir.  
 
Önceden  mevcut  olan astım  
Astımı olan hastalarda  aspirine  duyarlı  astım bulunabilir. Aspirine  duyarlı  astım bulunan  
hastalarda  aspirin  kullanılmasıyla  ölümcül  olan ağır bronkospazm  oluşması  
ilişkilendirilmiştir.  Geçmişte  ya da mevcut  bronşiyal  astımı olan hastalarda  dikkatle  
uygulanmalıdır, NSAİİ'lerin  bu tür hastalarda bronkospazmı  tetiklediği bildirilmiştir.  
 
Aspirine  duyarlı hastalarda, aspirin ile diğer NSAİİ’ler arasında bronkospazm da dahil olmak  
üzere  çapraz  reaksiyon  bildirildiğinden, SURGAM,  bu tip aspirin  duyarlılığı  bulunan 
hastalarda uygulanmamalı  ve önceden  astımı olan  hastalarda kullanılmamalıdır.  
 
Psödo- alerjik  reaksiyonlar  döküntü, ürtiker  ve anjiyoödem  veya  daha potansiyel  olarak  
şiddetli belirtileri (örn.  laringeal  ödem,  bronkokonstriksiyon ve şok) içerebilir.  Rekürren  
rinosinüzit, nazal polipozisi veya kronik ürtikeri olan ha stalarda psödo alerjik reaksiyon riski  
daha  yüksektir. Astımlı hastalar  özellikle  tehlikeli reaksiyonların riski  altındadır.  
 
Hastalar  için bilgi  
Hastalar  tedaviye  başlamadan  önce ve tedavi  sırasında  aşağıda konularda  
bilgilendirilmelidir.  
1. Diğer  NSAİ İ’ler gibi, tiaprofenik  asit, hastanede  yatmaya  hatta  ölüme  neden  
olabilecek miyokard infarktüsü veya inme gibi ciddi KV yan etkilere neden olabilir. 
Ciddi KV yan etkiler herhangi bir uyarı semptomu olmadan oluşabilmesine ra ğmen,  
hastalar göğüs ağrısı, nefes darlığı, zayıflık, konuşmada bozulma gibi semptom ve  
bulgular açısından dikkatli olmalı ve hastalığın göstergesi herhangi bir semptom veya  
bulgu gözlemlediğinde hekimine danışmalıdır. Bu izlemin önemi açısından hastalar  
bilgilendirilmelidir.  (bkz. B ölüm  4.4). 
2. Diğer NSAİ İ’ler gibi, tiaprofenik asit, Gİ rahatsızlığa ve nadiren  de hastanede yatmaya 
hatta  ölüme neden olabilecek ülser ve  kanama gibi  ciddi Gİ yan etkilere  neden 
olabilir. Ciddi Gİ sistem ülserasyonu ve kanaması herhangi bir uyarı semptomu 
olmadan  oluşabilmesine  rağmen,  hastalar  ülserasyon ve kanamanın  semptom  ve 
bulguları açısından dikkatli olmalı ve epigastrik ağrı, dispepsi, melena ve hematemez  
gibi hastalığın göstergesi herhangi bir semptom veya bulgu gözlemlediğinde hekimine  
danışmalıdır.  Bu izlemin  önemi  açısından  hastalar  bilgilendirilmelidir.  (bkz. Bölüm 
4.4). 
3. Diğer  NSAİ İ’ler gibi, tiaprofenik  asit, hastanede  yatmaya  hatta  ölüme  neden  
olabilecek  eksfoliyatif  dermatit,  SJS ve TEN  gibi ciddi  dermatolojik  yan etkilere  
neden olabilir. Ciddi deri reaksiyonları herhangi bir uyarı olmadan oluşabilmesine  
rağmen, hastalar deri döküntüsü ve kabarcık, ateş semptom ve bulguları veya kaşıntı  
gibi hipersensitivitenin  diğer  bulguları  açısından  dikkatli  olmalı ve hastalığın  
göstergesi herhangi bir semptom veya bulgu gözlemlediğinde hekimine danışmalıdır. Hastalarda herhangi  bir döküntü gelişirse  hemen  ilacı kesmeleri  ve mümkün  
olduğunca  çabuk hekimine danışması  tavsiye edilmelidir.  
4. Açıklanamayan bir kilo artışı veya ödeme ait semptom ve bulguyu hastalar hızlıca  
hekimlerine  bildirmelidir.  
5. Hastalar  hepatotoksisitenin  semptom  ve bulguları  açısından  bilgilendirilmelidir  
(bulantı, yorgunluk, letarji, sarılık, sağ üst kadranda hassasiyet ve soğuk algınlığı  
benzeri semptomlar). Bunlar oluştuğu takdirde, hastalar tedaviyi sonlandırmalı ve hızlı  
medikal  tedavi almalıdır.  
6. Hastalar anafilaktik reaksiyonun bulguları açısından bilgilendirilmelidir (nefes almada  
güçlük, yüz ve boğazın şişmesi).  Bunlar  oluştuğunda, hastaların  hızlıca  acil servise  8 | 1 6  gitmeleri konusunda  uyarılmalıdır  (bkz.  Bölüm  4.4). 
7. Gebeliğin  son döneminde, diğer  NSAİ İ’ler gibi, tiaprofenik asit alınmamalıdır  çünkü 
duktus arteriosusun erken kapanmasına  neden olabilir. 
 
Laboratuvar  testleri  
Ciddi gastrointestinal kanal ülserasyonları ve kanama, uyarı semptomları olmadan meydana  
gelebileceğinden; hekimlerin gastrointestinal kanama semptom ve bulgularını takip etmesi 
gerekir. NSAİİ’lerle uzun süreli tedavi altındaki hastaların tam kan sayımları ve biyokimya  
profilleri  periyodik olarak  kontrol  edilmelidir.  Eğer  karaciğer  veya böbrek hastalığıyla  
uyumlu klinik  bulgu ve semptomlar  gelişirse,  sistemik  göstergeler  ortaya  çıkarsa  (örn.  
eozinofili, ciltte döküntü, vb.) veya anormal karaciğer testleri devam ederse veya kötüleşirse;  
SURGAM’ın  kesilmesi gerekir.  
 
4.5. Diğer tıbbi  ürünler ile etkileşimler  ve diğer etkileşim  şekilleri  
 
Heparin,  hipoglisemik  ajanlar  ve diüretikler:  
SURGAM  proteine  yüksek oranda  bağlandığından, heparin  gibi proteine  yüksek  oranda  
bağlanan  diğer  ilaçlarla  eş zamanlı  uygulanması  önerilmemektedir.  Hipoglisemik  ajanlar,  
fenitoin ve diüretikler ile doz ayarlaması gerekebilir. Oral hipoglisemik ajanlar ile sülfonilüre  
ilaçlarının metabolizmasının inhibisyonu, uz amış  yarılanma ömrü ve hipoglisemi riskinin  
arttığı bildirilmiştir.  
 
Antikoagülanlar  ve antiplatelet ajanlar:  
Artan  kanama riski nedeniyle  NSAİİ'lerin  antikoagülanlarla  birlikte  alınması güvenli  değildir. 
 
• Heparin  
• K vitamini antagonistleri  (örneğin varfarin)  
• Trombosit  agregasyon inhibitörleri (örneğin tiklopidin, klopidogrel)  
• Trombin inhibitörleri (örneğin dabigatran)  
• Direkt faktör Xa inhibitörleri (apiksaban, rivaroksaban, edoksaban gibi)  
Birlikte  uygulama  zorunluysa, hasta  yakından izlenmelidir. 
 
Siklooksijenaz -2 seçici  inhibitörleri  dahil  olmak  üzere  diğer  analjezikler:  
SURGAM'ın  diğer  NSAİİ’lerle  (siklooksijenaz -2 seçici  inhibitörleri dahil)  ve yüksek doz 
salisilatlarla birlikte kullanılmasından , özellikle üst gastrointestinal hastalıklar açısından 
yüksek risk oluşturması  nedeniyle  kaçınılmalıdır.  
 
Lityum: Lityumun böbrek yoluyla atılımında azalma. NSAİİ’ler plazma lityum seviyelerinde  
yükselmeye  ve renal  lityum klirensinde  azalmaya neden  olur. Minimum lityum  
konsantrasyonu  ortalaması  %15 oranında  artmış  ve böbrek  lityum klerinsi yaklaşık  %20 
oranında azalmıştır. Bu etkiler renal prostaglandin sentezinin NSAİİ’ler tarafından inhibisyona  
dayandırılmaktadır. Bu nedenle,  NSAİİ’ler ile lityumun  eş zamanlı  kullanımında  hastalar  
lityum toksisitesi  belirtileri açısından yakından takip edilmelidir. 
 
Metotreksat:  NSAİİ'lerin  tavşan  böbrek  dilimlerinde  metotreksat  birikimini rekabetçi  bir 
şekilde  engellediği  bildirilmiştir.  Bu durum,  metotreksat  toksisitesini artırabilecekler ini 
gösterebilir.  NSAİİ'ler metotreksat  ile eş  zamanlı  uygulandığında dikkatli  olunmalıdır.  
 
SURGAM'ın  metotreksat  ile eş zamanlı  kullanılması,  metotreksat  eliminasyonunun azalmasına  
neden olur. Yüksek doz metotreksat ile eş zamanlı kullanımından kaçınılmalıdır. Düşük doz  
metotreksat  ile dikkatli kullanılmalıdır.  9 | 1 6   
Mifepriston: Aspirin ve diğer NSAİİ’ler, mifepristonun etkisini azaltabileceği için mifepriston  
kullanımından en az 8- 12 gün sonrasına  kadar kullanılmamalıdır.  
 
Birlikte  uygulanmasında dikkat  edilmesi  gerekenler:  
 
Kortikosteroidler:  Gastrointestinal ülserasyon veya  kanama riskinin  artması  nedeniyle  
SURGAM  kortikosteroidlerle  birlikte uygulandığında  dikkatli olunmalıdır.  (bkz. Bölüm 4.4)  
 Nikorandil:  Eş zamanlı  olarak  nikorandil  ve NSAİİ  kullanan hastalarda,  gastrointestinal 
ülserasyon, perforasyon ve hemoraji gibi ciddi komplikasyonların riskinde artış söz konusudur  
(bkz. B ölüm 4.4). 
 
Diüretikler: SURGAM  diüretiklerle birlikte uygulandığında dikkatli olunmalıdır. Hem d iüretik 
hem antihipertansif etkide azalma ve böbrek bozukluğu ve/veya  hiperkalemi  riskinde  artış. 
Diüretikler  NSAİİ’lerin nefrotoksisite  riskini arttırabilir.  
 
Takrolimus: NSAİİ’ler takrolimus ile beraber kullanıldığında nefrotoksisite riskini arttırabilir.  
 Zidovudin:  NSAİİ’ler zidovudin ile beraber  kullanıldığında  hematolojik  toksisite  riskini  
arttırabilir.  Eş zamanlı  zidovudin ve ibuprofen tedavisi  almakta  olan HIV (+) hemofili  
hastalarında,  hemartroz  ve hematom riskinde  artışa  ilişkin kanıt mevcuttur. 
 
Antihipertansifler  (ADE  inhibitörleri ve  Anjiyotensin  II Reseptör  Antagonistleri): 
Böbrek fonksiyonu tehlike altında olan hastalarda (örn. dehidrate hastalar veya yaşlı hastalar)  
olası akut böbrek yetmezliği dahil olmak üzere böbrek fonks iyonunun daha fazla kötüleşmesi. 
Raporlar,  NSAİİ'lerin  ADE  inhibitörlerinin  antihipertansif  etkisini azaltabileceğini  
göstermektedir. ADE  inhibitörleri ile eş zamanlı NSAİİ alan hastalarda bu etkileşime dikkat  
edilmelidir.  
 
Tenofovir:  Tenofovir  disoproksil  fumarat  ve NSAİİ’lerin  eş zamanlı  kullanılması böbrek 
yetmezliği riskinde  artışa  neden olabilir.  
 
Kardiyak glikozidler ve sülfonamidler: SURGAM kardiyak glikozidler ve sülfonamidler ile  
birlikte  alınırken  dikkatli olunmalıdır.  Kardiyak  glikozidlerle  birlikte  kullanıldığında  
NSAİİ’ler, kalp yetersizliğinde artmaya, glomer üler filtrasyon hızında (GFR) azalmaya ve  
plazma kardiyak glikozid seviyelerinde  artmaya neden olabilirler.  
 
Aspirin:  SURGAM  aspirin  ile eş zamanlı  uygulandığında, SURGAM’ın  protein  klirensi  
değişmemesine  rağmen  protein bağlanması  azalır.  Bu etkileşimin  klinik  önemi  
bilinmemektedir,  bununla  birlikte  diğer  NSAİİ'lerde  olduğu gibi, advers  etkilerin  artma  
potansiyeli  nedeniyle  SURGAM  ve aspirinin eş zamanlı  uygulanması  genellikle  
önerilmemektedir.  
 
Furosemid: Klinik çalışmalar ve pazarlama sonrası gözlemler, SURGAM'ın bazı hastalarda 
furosemidin ve tiyazidin  natriüretik  etkisini azaltabildiğini göstermiştir.  Bu yanıt, renal  
prostaglandin sentezinin inhibisyonuna bağlanmıştır. NSAİİ’lerle eş zamanlı tedavi sırasında, 
hasta böbrek yetmezliği belirtileri açısından (bkz. bölüm 4.4) ve diüretik etkililiği sağlamak  
için yakından izlenmelidir. 
 
Varfarin: Varfarin ve NSAİİ'lerin gastrointestinal k anama üzerindeki etkileri sinerjiktir, iki  
ilacı beraber  kullananların  gastrointestinal kanama  riski,  her bir ilacı ayrı ayrı 10 | 1 6  kullananlarınkinden daha  yüksektir.  
Etkileşim olasılığı  göz önüne  alınması gerekenler:  
- Trombolitikler: Hemoraji  riskinde  artış 
- Antihipertansifler  (diüretikler,  beta blokerler,  ADE  inhibitörleri,  anjiotensin  II-reseptör  
blokerleri): Bu ilaçların aktivitesinin azalması. Bu durum, yeni başlayan veya gerçek konjestif  
kalp yetmezliği ve/veya hipertansiyonu olan hastalarda akılda  tutulmalıdır.  
 
Pentoksifilin: Kanama riskinde  artış 
Selektif serotonin reuptake inhibitörleri (SSRI): Gastrointestinal kanama riskinde artış.  
Siklosporin:  NSAİİ’ler siklosporin ile birlikte  verildiğinde  nefrotoksisite  riski artabilir.  
Kinolon grubu antibiyotikler: Hayvan verileri NSAİİ’lerin kinolona bağlı konvülsiyon riskini  
arttırabileceğini göstermiştir. NSAİİ’ler ile birlikte kinolon kullanan hastalarda konvülsiyon gelişme  riskinde  artış gözlenebilir.  
 
Aminoglikoz idler veya  probenesid:  SURGAM’ın  aminoglikozidler  veya  probenesid ile eş 
zamanlı kullanımında dikkatli olunmalıdır. Aminoglikozidler NSAİİ’ler ile etkileşerek duyarlı  
kişilerde  böbrek  fonksiyonlarında  azalmaya,  aminoglikozid eliminasyonunda  azalmaya ve 
plazma konsant rasyonlarında artışa neden olabilir. Probenesid ile NSAİİ ve metabolitlerinin  
metabolizmasında  ve eliminasyonunda  düşüş  gözlenmiştir.  
 
4.6. Gebelik ve laktasyon  
Genel  tavsiye  
Gebelik  kategorisi: 
1.ve 2. trimester: C  
3. trimester: D  
 
Çocuk  doğurma potansiyeli  bulunan kadınlar/Doğum  kontrolü  (Kontrasepsiyon)  
Veri bulunmamaktadır.  
 
Gebelik  dönemi  
İnsanlarda  NSAİİ  uygulaması  ile ilişkili  konjenital  anormallikler  bildirilmiştir,  bununla  
birlikte  sıklıkları düşüktür ve  fark edilebilir bir yol izlememektedirler.  
Tiaprofenik asit plasental  bariyeri  geçer.  
 
1. ve 2. trimester: Hayvan çalışmalarında herhangi bir teratojenik etki ortaya çıkmamasına  
rağmen,  gebeliğin birinci ve ikinci trimesterinde tiaprofenik asit uygulanması önerilmez. 1.  
trimesterde  düşüklere  neden olduğu bildirilmiştir.  
 
3. trimester: Ductus  arteriosus’un  erken  kapanması,  doğumda  gecikme,  kanama  eğilimi  
geliştirme  ve yenidoğanda  renal  risk olasılıkları nedeniyle, gebeliğin  3. trimesterinde  
tiaprofenik asit uygulanmamalıdı r. Doğum başlangıcı gecikebilir ve bu sürede hem anne hem  
de çocukta kanama  eğilimi artabilir (bkz. Bölüm 4.3). 
 
Teratojenik  Etkiler  
Sıçan  ve tavşanlarda  yapılan  üreme çalışmaları,  gelişimsel anormalliklere  dair kanıt  
göstermemiştir.  Bununla  birlikte,  hayvan  üreme  çalışmaları her zaman  insan  tepkisini  
öngörememektedir.  Gebe  kadınlarda  yapılan yeterli  ve iyi kontrollü çalışma  
bulunmamaktadır. Hayvan  çalışmaları  teratojenite  kanıtını  ortaya  koymasa  da, insan  
gebe liği ve emzirme döneminde güvenli varsayılamaz ve diğer NSAİİ'lerde olduğu gibi  11 | 1 6  SURGAM, gebe liğin ilk iki trimesterinde veya doğum sırasında, hastaya yönelik potansiyel  
yararı  fetüsün potansiyel  riskinden daha  ağır basmadığı  sürece kullanılmamalıdır.  
 
Teratojenik  olmayan etkiler  
NSAİİ’lerin fetal kardiyovasküler sistem (du ctus arteriosus  kapanması) üzerindeki bilinen 
etkileri nedeniyle, gebelik  sırasında  (özellikle  geç gebelik)  kullanımdan kaçınılmalıdır.  
 
Doğum  
NSAİİ'lerle yapılan sıçan çalışmalarında, prostaglandin sente zini inhibe ettiği bilinen diğer  
ilaçlarda olduğu gibi, distosi insidansında artış, gecikmiş doğum ve yavruların hayatta kalması  
azalma gerçekleşmiştir.  SURGAM’ın  gebe  kadınlarda  doğum  üzerindeki  etkileri  
bilinmemektedir.  
 
Laktasyon  dönemi  
Anne  sütündeki  SURGAM  seviyesi  araştırılmıştır.  Günlük toplam  maruziyet  çok az, 
uygulanan dozun yaklaşık  %0,2'si  kadardır  ve bunun farmakolojik  öneme sahip  olması  
muhtemel değildir. Tiaprofenik asit anne sütüne geçtiğinden, emziren annelerde gerektiğinde  
ya tedavi kesilmeli ya da emzirmeye ara verilmelidir.  
 
Üreme yeteneği/  Fertilite  
Embriyo ve fetotoksik etkiler,  çok duyarlı  türlerde  10 mg/kg vücut  ağırlığı dozlarında  
görülmüştür. 75 mg/kg  vücut  ağırlığı dozunun üstünde  tavşanlarda  blastositlerin  
implantasyonu bozulmuştur. Sıçanlarda gebeliğin 3. trimesterinde uygulanan 16 mg/kg dozu  
gebeliği ve doğumu uzatmıştır. Bu durum ölü doğum oranındaki artışa ve postnatal mortalite  
oranının artışına sebep olmuştur. Sıçanlarda, 25 mg/kg vücut ağırlığının üze rindeki dozlarda  
ebeveyn  hayvanlardaki fertilite etkilenmemiştir.  
 
NSAİİ’lerin kullanımı kadınlarda fertilite bozukluğuna neden olabilir ve gebelik planlayan  
kadınlarda önerilmemektedir. Gebe kalma güçlüğü olan ya da infertilite tetkikleri devam eden  
kadınlarda NSAİİ’lerin kesilmesi düşünülmelidir.  
 
4.7. Araç ve makine  kullanımı  üzerindeki  etkiler 
Baş dönmesi, sersemlik, yorgunluk ve görmede bozukluk NSAİİ’lerin alınmasından sonra  
olası  yan etkilerdir.  Hasta bu yan etkileri  görmesi  durumunda,  araç ve makine  
kullanmamalıdır.  
 
4.8. İstenmeyen  etkiler  
 
Aşağıdaki yan etkiler sistem organ sınıfına göre sınıflandırılmış ve sıklık dereceleri şu şekilde  
tanımlanmıştır:  
Çok yaygın (≥1/10); yaygın (≥1/100 il a <1/10); yaygın olmayan (≥1/1.000 il a <1/100); seyrek 
(≥1/10.000 il a <1/1.000); çok seyrek (<1/10.000); bilinmiyor (eldeki verilerden hareketle  
tahmin edilemiyor).  
 
Enfeksiyonlar  ve enfestasyonlar  
Yaygın:  Sistit  
 
Kan ve  lenf sistemi  hastalıkları  
Bilinmiyor : Trombositopeni, kanamaya bağlı  olarak  anemi  gelişebilir.  12 | 1 6  Bağışıklık  sistemi  hastalıkları  
Yaygın:  Spesifik  olmayan  alerjik  reaksiyonlar, bronkospazm, dispne  
Bilinmiyor: NSAİİ’lerin  kullanımını takiben  aşırı duyarlılık  reaksiyonları  bildirilmiştir,  
özellikle  aspirin  ve diğer  NSAİİ’lere  alerjisi  olan hastalarda olmak  üzere anafilaktik  şok, 
astım 
 
Metabolizma  ve beslenme hastalıkları  
Bilinmiyor:  Sodyum  ve sıvı tutulumu  (bkz. B ölüm  4.4) 
 
Sinir sistemi hastalıkları  
Yaygın: Sersemlik  
Bilinmiyor: Baş ağrısı  
 
Kulak  ve iç kulak hastalıkları  
Bilinmiyor:  Vertigo, kulak çınlaması ve  uyuşukluk 
 
Gastrointestinal  hastalıklar ı 
Çok yaygın:  Üst abdominal  ağrı 
Yaygın:  Bulantı,  kusma, dispepsi, diyare  
Bilinmiyor:  Melena,  hematemez,  anoreksi,  hazımsızlık,  mide  yanması,  flatulans, 
konstipasyon, gastrit,  kolit, Crohn hastalığı,  ülseratif  stomatit, pankreatit (bkz. B ölüm  4.4) 
 
Özellikle  yaşlılarda  olmak  üzere bazen  peptik  ülser,  gastrointestinal hemoraji  ve perforasyon  
bildirilmiştir,  ve istisnai durumda  ölümle ilişkilendirilmiş  olabilir.  
 
Hepato -bilier  hastalıklar ı 
Bilinmiyor:  Hepatit,  sarılık  
 
Deri  ve deri altı doku  hastalıkları  
Bilinmiyor: Döküntü, kaşıntı,  ürtiker,  purpura, alopesi,  eritema  ve dermatit bülloz, (Stevens -
Johnson   Sendromu veya  toksik epidermal nekroliz ), fotosensitivite  reaksiyonu ve  anjiyoödem  
 
Böbrek  ve idrar yolu hastalıkları  
Bilinmiyor: Mesane ağrısı,  dizüri, pollakiüri, hematüri  
Üriner  semptomların  varlığında, devamlı  ve uzun süreli  tiaprofenik asit tedavisi  sonrasında  
idrar  yolu inflamasyonu gözlenmiştir.  
NSAİİ’lerin çeşitli formlarda nefrotoksisiteye neden olduğu bildirilmiştir. Diğer NSAİİ’lerde  
olduğu gibi, tiaprofenik asit ile de iz ole vakalarda tubulointerstisyel nefrit, nefrotik sendrom  
ve renal yetmezlik bildirilmiştir.  
 
Araştırmalar  
Bilinmiyor: Kanama zamanında uzama,  karaciğer  fonksiyon testlerinde  anormallik  
 
NSAİİ’ler  ile bildirilen  ancak  özel olarak  SURGAM  ile ilişkili  olmayan yan etkiler:Eldeki  
verilere göre bu yan etkilere ait sıklıklar  bilinmemektedir.  
 
Kan ve  lenf sistemi hastalıkları:  
Nötropeni, agranülositoz, aplastik  anemi,  hemolitik  anemi  
 
 
 13 | 1 6  Psikiyatrik  hastalıklar ı: 
Depresyon, konfüzyon, halüsinasyonlar 
 
Sinir  sistemi  hastalıkları:  
Optik  nörit 
Ense sertliği, baş  ağrısı, bulantı, kusma, ateş veya dezoriyantasyonun eşlik ettiği aseptik  
menenjit (özellikle mevcut sistemik lupus eri tematozus , mikst  bağ dokusu hastalığı  gibi 
otoimmün  hastalıkları olanlarda)  (bkz. bölüm 4.4) 
 
Göz hastalıkları:  
Görmede bozukluk 
 
Vasküler  hastalıkları : 
Ödem,  hipertansiyon ve kalp  yetmezliği NSAİİ’ler ile ilişkili olarak  raporlanmıştır.  
 
Klinik çalışma ve epidemiyolojik veriler, bazı NSAİİ’lerin kullanımının (özellikle yüksek  
dozlarda  ve uzun  süreli  kullanımda)  arteriyal  trombotik vakaların  (örneğin  miyokardiyal 
enfarktüs veya inme)  riskinde yükselmeye  neden  olabileceğini öne  sürmektedir (bkz. Bölüm 
4.4). 
 
Kas- iskelet  bozuklukları,  bağ doku  ve kemik hastalıkları:  
Parestezi  
 
Genel  bozukluklar  ve uygulama bölgesine  ilişkin hastalıklar:  
Yorgunluk, halsizlik  
 
Şüpheli  advers  reaksiyonların  raporlanması  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans Merkezi (TÜFAM)’ne bildirilmesi gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99). 
 
4.9. Doz aşımı  ve tedavisi 
Doz aşımı durumunda, destekleyici  ve semptomatik  tedavi  uygulanmalıdır. 
 
a) Semptomlar: 
Baş ağrısı,  bulantı,  kusma,  epigastrik  ağrı, gastrointestinal  kanama,  nadiren  diyare,  
dezoryantasyon, eksitasyon, koma, sersemlik, baş dönmesi, kulak çınlaması, baygınlık, zaman  
zaman konvülsiyonlar. Belirgin zehirlenme durumunda akut böbrek yetmezliği ve karaciğer  
harabiyeti  olasıdır.  
 
b) Terapötik  önlemler:  
Doz aşımı durumunda, ana riskler gastrointestinal sistem üzerinedir ve erken gastrik lavaj  
endikedir. 
Hastalara gerektiği  şekilde  semptomatik  tedavi  uygulanmalıdır. 
Potansiyel olarak  toksik miktarın  alınmasını takip  eden  bir saat içerisinde aktif kömür 
uygulanması düşünülmelidir. Alternatif olarak, erişkinlerde, potansiyel olarak hayati tehlikeye  
sebep  olabilecek doz  alınması durumunda  gastrik  lavaj dü şünülmelidir.  
İdrar  atılımının  iyi olduğundan emin  olunmalıdır.  
Böbrek ve karaciğer  fonksiyonları  yakından takip  edilmelidir.  14 | 1 6  Potansiyel olarak toksik miktarın alınmasını takip eden 4 saat boyunca hastalar gözlem altında  
tutulmalıdır.  
Sık ve uzamış konvülsiyonlar intravenöz diazepam ile tedavi edilmelidir.  
Hastanın  klinik  durumuna bağlı  olarak  diğer  önlemler  uygulanabilir. 
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup: Antiinflamatu var ve antiromatik  ürünler, non- steroidler,  propiyonik 
asit türevleri  
 
ATC  kodu: M01AE11 
 
Tiaprofenik asit, arilalkanoik asit ailesinden bir nonsteroidal antiinflamatuvar olup, benzoil - 
tienil'in propionik asit türevidir. Klasik NSAİ İ olarak COX -1 ve COX -2 enziml erini inhibe  
eder.  Antiinflamatuvar,  analjezik,  antipiretik,  prostaglandin sentezini  ve trombositlerin  
agregasyonunu inhibe edici  özellikleri vardır. Tiaprofenik asit, eklem  kıkırdağında  
proteoglikan sentezini inhibe etmez.  
 
Yedi  yıl süreli,  çift kör kontrollü çalışma,  tiaprofenik asidin, referans  bir NSAİİ’den  
(indometazin)  farklı  olarak, diz osteoartriti olan hastalarda  radyolojik bozulma  hızında  
anlamlı bir artışa neden olmadığını göstermiştir.  
 
Tiaprofenik asidin artiküler kıkırdak üzerindeki etkil eri in vitro deneylerde ve farklı hayvan  
artrit  modelleri kullanılarak  yapılan  ex-vivo çalışmalarda  araştırılmıştır.  İnsan  kondrosit 
kültürleri üzerinde ex-vivo deneyler de yapılmıştır. Bu deneylerde tiaprofenik asit, terapötik 
doza  eşdeğer  konsantrasyonla rda, proteoglikanların biyosentezi  baskılanmamıştır  ve 
salgılanan  proteoglikanların diferansiyonu değişmemiştir.  Proteoglikan agregatlarının  
bozunması inhibe edilmiştir. Bu sonuçlar, deney koşulları altında tiaprofenik asidin eklem  
kıkırdağı  üzerinde  nötr veya muhtemel faydalı etkisini öne sürmektedir. 
 
Bu bulguların klinik  önemi  uzun  süreli  çift kör kontrollü bir çalışmada  araştırılmıştır,  
tiaprofenik asit diz osteoartriti olan hastalarda  eklem  boşluğunun  radyolojik bozunma  oranını  
önemli ölç üde arttırmamaktadır.  
 
5.2. Farmakokinetik  özellikler  
Emilim: İlaç alındıktan  yaklaşık 10 saat sonra plazma doruk değerlerine ulaşır.  Tek doz 
çalışmaları,  oral uygulamayı  takiben  (maksimum 90. dakikada) 24. saatte sıfır plazma 
seviyesi, t½ = 1,5 ile 2 saat arası  göstermiştir. Uzun süreli  tedavi gören romatoid artrit  
hastalarında emilim yetersizliği yoktur.  
 
Dağılım: Tiaprofenik asit ve metabolitleri tüm sıvılara  dağılır.  
 
Biyotransformasyon: İki esas metaboliti; 5 -(hidroksi benzil) -a-metil 2 -tiofenasetik asit ve 5 - 
(4-hidroksi benzoil) -a-metil 2 - tiofenasetik asittir. Proteine bağlanma oranı %97 -98 dir. İdrar  
atılımının yaklaşık %10'unu oluşturan, düşük farmakolojik aktiviteye sahip iki ana m etaboliti  
bulunur. Ana  bileşik  çoğunlukla  asilglukuronid formunda atılır.  
 
Eliminasyon: Büyük bir kısmı değişmeksizin  böbrekler, geri kalanı  safra ile atılır.  
Eliminasyon  yarı ömrü, dozdan bağımsız  olarak  1.5-2.5 saattir.  SURGAM  hızla  elimine  edilir  15 | 1 6  ve tekrarlayan  bölünmüş  600 mg/günlük dozdan  sonra birikim olmamıştır.  Plazma kli rensi  6 
litre/saattir.  %60'ı idrarda geri kalanı safrada  elimine  edilir.  
 
Tekrarlayan  dozlarında  gençlerde veya böbrek fonksiyonları  normal olan yaşlılarda  dokularda 
birikme  olmaz.  
 
Doğrusal/doğrusal  olmayan  durum: 
İlk günden sonra kararlı  koşuldadır. 
 
Hastalardaki karakteristik özellikler  
Geriyatrik popülasyon  
Tekrarlayan  dozlarında  böbrek fonksiyonları  normal olan yaşlılarda  dokularda birikme  olmaz.  
Yaşlılarda  farklı farmakokinetiğe dair kanıt  bulunmamaktadır.  
 
5.3. Klinik  öncesi  güvenlilik  verileri  
Akut toksisite: Hayvan türlerine ve uygulama yoluna bağlı olarak tiaprofenik asidin kilogram  
başına LD 50 değeri 190 -780 mg’dır. İntoksikasyon semptomları artmış iritabilite, tremor,  
siyanoz, solunum gibi koordinasyon bozuklukları ve sedasyondur. Diseksiyon; asit, peritonit  
yanında hipertrofi ve gastrointestinal lezyonların sonucu olarak mezentrik lenf nodüll erinde 
konjesyonu göstermiştir.  
 
Kronik toksisite: Oral kronik toksisite  çalışmaları  sıçanlarda,  köpeklerde ve babunlarda 
yapılmıştır.  Feçeste kan görülen, anemi  olan bütün hayvan türlerinde doza  bağlı  
gastrointestinal lezyonlar meydana gelmiştir, bunlar doza bağlı gastrointestinal lezyonlardır,  
ayrıca dalakta reaktif  değişiklikler  ve kemik  iliği yetmezliği görülmüştür. Serum  üre 
konsantrasyonları  bazen  yükselmiştir.  
 
Mutajenite ve karsinojenite: Tiaprofenik asit mutajenik potansiyeli in vitro ve in vivo standart  
testler  ile araştırılmıştır.  Testlerde  tiaprofenik asidin  herhangi  genotoksik potansiyeli 
görülmemiştir.  
 
Sıçan  ve farelerdeki  uzun süreli  çalışmalar,  tiaprofenik asidin  tümorojenik potansiyeli 
hakkında  hiçbir kanıt  göstermemiştir.  
 
Üreme toksisitesi: Embriyo ve fetotoksik etkiler, çok duyarlı türlerde 10 mg/kg vücut ağırlığı  
dozlarında görülmüştür. 75 mg/ kg vücut ağırlığı dozunun üstünde tavşanlarda blastositlerin 
implantasyonu bozulmuştur. Sıçanlarda gebeliğin 3. trimesterinde uygulanan 16 mg/kg dozu gebeliği ve doğumu uzatmıştır. Bu durum ölü doğum oranındaki artışa ve postnatal mortalite  
oranının yükselişine  sebep  olmuştur. Sıçanlarda,  25 mg/kg vücut  ağırlığının  üzerindeki  
dozlarda ebeveyn hayvanlardaki fertilite etkilenmemiştir.  
 
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Mısır nişastası  
Karbopol 934 P Aerosil 200 Talk 
Magnezyum stearat  
Pluronik F  68 16 | 1 6  6.2. Geçimsizlikler  
Bilinen  bir geçimsizliği bulunmamaktadır. 
 
6.3. Raf ömrü  
36 ay  
 
6.4. Saklamaya yönelik özel tedbirler  
30ºC altındaki oda sıcaklığında saklayınız. 
Işıktan  koruyunuz.  
 
6.5. Ambalajın  niteliği ve içeriği  
SURGAM  300 mg retard  tablet,  20 retard  tabletlik  PVC/Alu  blister  ambalajlarda kullanıma  
sunulmuştur. 
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış  olan ürünler  ya da atık materyaller  “Tıbbi  Atıkların  Kontrolü Yönetmeliği”  ve 
“Ambalaj  Atıklarının  Kontrolü Yönetmeliği ”ne uygun olarak  imha  edilmelidir.  
 
7. RUHSAT  SAHİBİ  
Sanofi Sağlık Ürünleri Ltd. Şti.   
Şişli - İstanbul  
 
8. RUHSAT  NUMARASI  
197/34 
 
9. İLK RUHSAT  TARİHİ  /RUHSAT  YENİLEME TARİHİ  
İlk ruhsat tarihi: 23.07.2001 
Ruhsat  yenileme  tarihi:  
 
10. KÜB’ÜN YENİLENME  TARİHİ  
 
 