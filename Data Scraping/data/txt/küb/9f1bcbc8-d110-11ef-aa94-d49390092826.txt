KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROGYNEX 100 mg yumuşak kapsül
2. KALİTATİF VE KANTİTATİF BİLEŞİM
Etkin madde:
Mikronize Progesteron 100 mg
Yardımcı madde(ler):
Araşit yağı 149 mg
Lesitin (soya) 1 mg
Yardımcı maddeler için 6.1.’e bakınız.
3. FARMASÖTİK FORM
Yumuşak jelatin kapsül
İçinde beyaz homojen yağlı viskoz sıvı bulunan beyaz opak oval yumuşak kapsüller
4. KLİNİK ÖZELLİKLER
4.1. Terapötik endikasyonlar
Oral yol:
Özellikle progesteron eksikliği bozuklukları:
• Premenstruel sendrom,
• Disovülasyon ve anovülasyon nedeniyle adet düzensizlikleri,
• İyi huylu mastopatiler,
• Premenopoz,
• Menopoz için replasman tedavisi (östrojen tedavisine ek olarak)
Vajinal yol:
• Yumurtalık yetmezliği sırasında veya ovaryen kadınlarda (oosit vericisi) tam eksiklik
durumunda progesteron desteği,
• İn vitro fertilizasyon (IVF) siklusları sırasında luteal faz desteği,
• Luteal fazın kendiliğinden veya uyarılmış sikluslar sırasında, subfertilite veya primer
veya sekonder kısırlık durumunda, özellikle disovülasyon takviyesi,
• Düşük tehdidi ya da hamileliğin 12. haftasına kadar luteal yetmezlik nedeniyle
tekrarlanan düşük tehdidinin önlenmesi durumunda
Diğer tüm progesteron endikasyonlarında, vajinal yol şu durumda oral yol için bir
alternatiftir:
• Progesterondan kaynaklanan yan etkiler (oral emilimden sonra uyku hali)
1/194.2. Pozoloji ve uygulama şekli
Pozoloji:
Tüm terapötik endikasyonlarda, önerilen dozaja uymak önemlidir.
Endikasyondan ve kullanım yolundan bağımsız olarak, dozaj doz başına 200 mg’ı
geçmemelidir.
Oral yol:
Progesteron eksikliklerinde ortalama doz günde 200-300 mikronize progesterondur.
İlacın yemeklerden çok sonra, yatmadan önce kullanılması önerilir.
• Luteal yetmezlikte (premenstruel sendrom, iyi huylu mastopatiler, adet
düzensizlikleri, premenopoz): normal doz günlük 200-300 mg’dır.
- Yatmadan önce bir defa alınan 200 mg ya da
- 2 dozda 300 mg
Siklus başına 10 gün, genellikle 17. günden 26. güne kadar.
• Menopoz için replasman tedavisinde, izole östrojen tedavisi önerilmez (endometrial
hiperplazi riski): progesteron günde 200 mg verilir:
- Her biri 100 mg olan iki doz
- Veya yatmadan önce 200 mg’lık tek doz
Yani ayda 12 ila 14 gün veya her terapötik dizinin son 2 haftasında.
Bu tedaviyi, yaklaşık bir hafta boyunca yapılan herhangi bir sübstitüsyon tedavisinin
kesilmesi takip edecek, bu süre içinde geri çekilme kanamasının gözlemlenmesi
normaldir.
Bu endikasyonlar için, progesterondan kaynaklanan yan etkiler durumunda (oral
emilimden sonraki uyku hali) vajinal yol, oral yolla aynı dozlarda kullanılmalıdır.
Vajinal yol
Her kapsül vajina içerisine yerleştirilmelidir.
• Yumurtalık yetmezliği sırasında veya ovaryen kadınlarda (oosit vericisi)
progesteronun yerine konması
Tedavi (uygun östrojen tedavisine ek olarak) aşağıdaki gibidir:
- Günde 100 mg mikronize progesteron, transfer siklusunun 13. ve 14. günlerinde
- Siklusun 15. gününden 25. gününe kadar günde bir veya iki doza bölünmüş olarak
200 mg mikronize progesteron
- Siklusun 26. gününden itibaren ve erken gebelik durumunda doz, 3 doza bölünmüş
olarak günde 600 mg’a kadar çıkarılabilir.
Bu dozaj, 60 güne kadar veya en geç gebeliğin 12. haftasına kadar devam eder.
2/19• In-vitro fertilizasyon (IVF) siklusları sırasında luteal faz desteği:
Önerilen doz, hCG enjeksiyonun yapıldığı günden hamileliğin 12. haftasına kadar
günde iki -üç defa alınan, günde 400 ila 600 mg’dır.
• Spontan veya uyarılmış sikluslar sırasında luteal faz desteği:
Hipofertilite veya primer ya da sekonder kısırlık durumunda, özellikle disovülasyonda
önerilen doz, siklusun 17. gününden itibaren 10 gün boyunca iki doz halinde günde 200
ila 300 mg’dır.
Tedavi, regl ve gebelik teşhisi olmaması durumunda gebeliğin 12. haftasına kadar hızla
devam eder.
• Erken düşük tehdidi ya da luteal yetmezlik nedeniyle tekrarlanan düşüklerin
önlenmesi
Önerilen doz, gebeliğin 12. haftasına kadar bölünmüş iki doz halinde günde 200 ila 400
mg’dır.
Uygulama sıklığı ve süresi:
Uygulama sıklığı ve süresi doktor tarafından belirlenir.
Uygulama şekli:
Oral veya vajinal yolla kullanılır. Verilen dozlara kesinlikle uyulmalıdır. Oral
kullanımda biyoyararlanımı artacağından tok karnına alınması tavsiye edilir.
Özel popülasyonlara ilişkin ek bilgiler:
Böbrek yetmezliği: Progesteronun dispozisyonu üzerine böbrek hastalığının etkisi
çalışılmamıştır. Progesteron metabolitleri böbrekler ile atıldığından progesteron
kapsüller dikkatli kullanılmalı ve böbrek yetmezliği olan hastalar yakından takip
edilmelidir.
Karaciğer yetmezliği: Progesteronun dispozisyonu üzerine karaciğer hastalığının etkisi
çalışılmamıştır. Ancak, progesteron karaciğerde metabolize edildiğinden ciddi karaciğer
fonksiyon yetmezliği ya da hastalığı olan hastalarda kullanımı kontrendikedir.
Eğer hafif ya da orta derecede karaciğer fonksiyon yetmezliği olan hastaların
progesteron ile tedavi edilmesi gerekiyorsa bu hastalar dikkatlice izlenmelidir.
Pediyatrik popülasyon:
PROGYNEX kapsül, çocuklarda kullanılmaz.
Geriyatrik popülasyon:
Genç hastalardan farklı olabilecek yanıtları saptamak için 65 yaş ve üzerindeki
hastalarda progesteron ile yapılan çalışmalarda hasta sayısı yeterli değildir. Diğer
3/19bildirilen çalışmalarda da yaşlı ve genç hastalar arasındaki yanıt farklılığı
tanımlanmamıştır. Genel olarak, karaciğer, böbrek veya kalp fonksiyonlarının azalması
ve eş zamanlı rahatsızlık ya da diğer ilaç tedavilerinin sonucu olarak yaşlı hastalar için
doz seçimi dikkatli yapılmalı ve doz aralığının en düşüğü ile başlanmalıdır.
4.3. Kontrendikasyonlar
- Progesteron, araşit yağı (fıstık yağı), lesitin (soya) ve formüldeki yardımcı
maddelere alerjisi olanlarda
- Trombofilebit, tromboembolik hastalıklar, serebral apopleksi veya geçmişinde
bunları geçirmiş olanlarda
- Ağır karaciğer yetmezliği veya hastalığında
- Bilinen veya şüphelenilen meme veya genital organ karsinomlarında
- Nedeni belli olmayan vajinal kanamalarda
- Ölü embriyo abortusu
- Porfiria’de kontrendikedir.
4.4. Özel kullanım uyarıları ve önlemleri
Uyarılar
• Postmenopozal semptomların tedavisinde, HRT (hormon replasman tedavisi) sadece
yaşam kalitesini olumsuz etkileyen semptomlar için başlatılmalıdır. Her durumda,
risklerin ve faydaları yılda en az bir kez dikkatle değerlendirilmeli ve HRT tedavisi
faydası risklerine ağır bastığı sürece devam ettirilmelidir.
• Erken menopoz tedavisinde HRT ile ilgili risklere ilişkin bulgular sınırlıdır. Genç
kadınlarda risk düzeyinin düşük olmasından dolayı, bu kadınlar için yarar ve risk dengesi
yaşlı kadınlardan daha iyi olabilir.
PROGYNEX 100 mg Yumuşak Kapsül’ün doğrulanmış gebelikte (bkz. Bölüm 4.6),
erken doğum tedavisinde ya da kontraseptif olarak kullanımı uygun değildir.
PROGYNEX 100 mg Yumuşak Kapsül, vajinal olarak sadece gebeliğin ilk üç ayında
kullanılmalıdır. Gebeliğin ilk trimesterinden sonra reçetelenmesi, gravidik kolestazı
ortaya çıkabilir.
Tedavi, ölü embriyo abortusu teşhis edildiğinde kesilmelidir.
Önlemler
Muayene/takip muayenesi
HRT’yi başlatmadan ya da yeniden başlamadan önce eksiksiz kişisel ve ailesel tıbbi
geçmiş alınmalıdır. Fiziksel (pelvik ve meme muayenesi dahil) muayene, bu ve buna bağlı
kontrendikasyonlar ve uyarılar tarafından yönlendirilmelidir. Tedavi sırasında, periyodik
kontrollerin, her bir kadın için uyarlanmış ve aralıkta olması önerilir. Kadın memelerinde
4/19ne gibi değişikliklerin olduğunu doktoruna veya hemşiresine bildirilmesi gerektiği
konusunda uyarılmalıdır (bkz. aşağıdaki 'Meme kanseri' başlığı). Uygun görüntüleme
araçları da dahil olmak üzere araştırmalar, örn. mamografi gibi bireyin klinik ihtiyaçlarına
göre değiştirilmiş halen kabul gören tarama uygulamaları ile uyumlu olarak
gerçekleştirilmelidir.
Kontrol gerektiren durumlar
Aşağıdaki durumlardan herhangi biri mevcutsa, daha önce gerçekleşmişse ve/veya
gebelik veya önceki hormon tedavisi sırasında şiddetlendiyse, hastanın yakından takip
edilmesi gerekir. PROGYNEX 100 mg Yumuşak Kapsül ile tedavi sırasında aşağıdaki
durumlar tekrarlayabilir veya şiddetlenebilir, bu durumların dikkate alınması gerekir:
• Leyomiyom (düz kas tümörü, uterin miyom) veya endometriozis,
• Tromboembolik bozukluklar için risk faktörleri (aşağıya bakınız),
• Östrojen bağımlı tümörler için risk faktörleri, örn. meme kanseri için 1. derece
kalıtım,
• Hipertansiyon,
• Karaciğer rahatsızlıkları (örn. karaciğer adenomu),
• Damarla ilişkili olan ya da olmayan diabetes mellitus,
• Kolelityazis (safra kesesi taşı),
• Migren veya (şiddetli) baş ağrısı,
• Sistemik lupus eritematozus,
• Endometriyal hiperplazinin geçmişi (aşağıya bakınız),
• Epilepsi,
• Astım,
• Otoskleroz (iç kulak sertleşmesi),
• Sıvı tutulumu (örneğin kalp hastalığı, böbrek hastalığı)
• Depresyon,
• Fotosensitivite.
Tedavinin acil geri çekilme nedenleri
Bir kontrendikasyon bulunduğunda ve aşağıdaki hallerde tedavi durdurulmalıdır:
• Sarılık veya karaciğer fonksiyonlarında bozulma
• Kan basıncında belirgin artış
• Migren tipi baş ağrısının yeni ortaya çıkması
• Ani veya aşamalı, kısmen veya tamamen görme kaybı
• Proptozis veya diplopi
• Papilödem
5/19• Retinal vasküler lezyonlar
Endometriyal hiperplazi ve karsinom
Uterusu zarar görmemiş olan kadınlarda, uzun süre tek başına östrojen uygulandığında
endometriyal hiperplazi ve karsinom riski artmıştır. Östrojen kullanan kullanıcılar
arasında endometriyal kanser riskinde bildirilen artış tedavi süresine ve östrojen
dozuna bağlı olarak, kullanıcı olmayanlara kıyasla 2 ila 12 kat daha fazla
değişmektedir (bkz. Bölüm 4.8). Tedavi durdurulduktan sonra risk en az 10 yıl daha
devam edebilir.
Ayda/28 günlük döngüde en az 12 gün süreyle progesteron eklenmesi veya
histerektomi yapılmamış kadınlarda yapılan sürekli kombine östrojen-progesteron
tedavisinin devamı, tek başına östrojen HRT ile ilişkili risk artışını önler.
Tedavinin ilk aylarında ani kanama ve lekelenme meydana gelebilir. Ani kanama
devam ederse, 25 günlük siklus için düşük dozda PROGYNEX düşünülebilir (bkz.
Bölüm 4.2)
Tedaviden bir süre sonra ani kanama veya lekelenme ortaya çıkarsa veya tedaviden
sonra da devam ederse sebep araştırılmalıdır. Endometriyal maligniteyi dışlamak için
endometriyal biyopsisi gerekebilir.
Meme kanseri
Genel kanıtlar, kombine östrojen-progestojen ve muhtemelen sadece östrojen içeren
HRT kullanan kadınlarda HRT alım süresine bağlı olarak meme kanseri riskinde bir
artış göstermektedir.
Kombine östrojen-progestagen tedavisi
• Randomize plasebo kontrollü çalışma (Kadın Sağlığı Girişimi çalışması (WHI) ve
epidemiyolojik çalışmalar HRT için kombine östrojen-progestojen kullanan kadınlarda
meme kanseri riskinin artması konusunda tutarlıdır. Bu durum yaklaşık 3 yıl sonra
ortaya çıkmaktadır (bkz. Bölüm 4.8).
Yüksek risk, kullanımdan birkaç yıl sonra belirginleşir, ancak tedavi kesildikten sonra
birkaç (en fazla beş) yıl içerisinde başlangıcına döner.
HRT, özellikle de östrojen-progestojen kombine tedavisi, mamografi görüntülerinin
yoğunluğunu arttırır; meme kanserinin radyolojik tespitini olumsuz olarak etkiler.
Yumurtalık kanseri
6/19Yumurtalık kanseri meme kanserinden çok daha nadirdir. Büyük bir meta analizden
elde edilen epidomiyolojik veriler, yalnızca östrojen ya da kombine östrojen-
progestojen içeren HRT alan kadınlarda kullanımdan sonraki 5 yıl içinde belirgin hale
gelen ve bıraktıktan sonra zamanla azalan hafif bir risk artışı olduğunu göstermektedir.
WHI çalışması dahil diğer bazı çalışmalar, kombine HRT’lerin kullanımının benzer ya
da biraz daha küçük risk ile ilişki olabileceğini göstermektedir (bkz. Bölüm 4.8).
Venöz tromboembolizm
HRT, 1.3-3 kat artan venöz tromboemboli (VTE) gelişme riski yani derin ven
trombozu veya pulmoner emboli ile ilişkilidir. Böyle bir olayın ortaya çıkışı, daha çok
HRT’den sonraki ilk yıldır (bkz. Bölüm 4.8).
Bilinen trombofilik durumları olan hastalarda venöz tromboemboli (VTE) riski artar
ve HRT de bu riski arttırabilir. Bu nedenle HRT bu hastalarda kontrendikedir (bkz.
Bölüm 4.3).
VTE için genel olarak kabul gören risk faktörleri arasında östrojen kullanımı, yaşlılık,
büyük cerrahi girişimler, uzun süreli immobilizasyon (hareket yeteneğini kaybetme),
obezite (BKİ> 30 kg/m2), gebelik/gebelik sonrası dönem, sistemik lupus eritematozus
(SLE) ve kanser. VTE'de varisin olası rolü konusunda fikir birliği yoktur.
Tüm postoperatif hastalarda olduğu gibi cerrahi işlemi takiben VTE'yi önlemek için
profilaktik önlemler alınması gerektiği düşünülmelidir. Eğer uzun süreli
immobilizasyon varsa, isteğe bağlı cerrahiyi takiben 4-6 hafta önce HRT'nin geçici
olarak durdurulması önerilir. Kadın hasta tamamen mobilize oluncaya kadar tedavi
tekrar başlatılmamalıdır.
VTE kişisel geçmişi olmayan, ancak genç yaşta tromboz öyküsü olan birinci derece
akrabası olan kadınlarda, tarama sınırlamaları ile ilgili dikkatli danışmanlığın ardından
önerilebilir (sadece trombofilik kusurların bir kısmı tarama ile tespit edilmiştir).
Eğer trombofilik bozukluk aile üyelerinde tromboz ile ayrılan veya 'ciddi' olarak
tanımlanmışsa (örn., antitrombin, protein S veya protein C eksiklikleri veya kusurların
bir kombinasyonu) HRT kontrendikedir.
Halihazırda kronik antikoagülan tedavisi alan kadınlarda HRT kullanımının fayda-risk
durumu dikkatlice değerlendirilmelidir.
Eğer VTE, tedaviye başladıktan sonra gelişirse, ilaç kesilmelidir. Hastalar potansiyel
bir tromboembolik semptom (örneğin, bir bacağın ağrılı şişmesi, göğüste ani ağrı,
dispne) farkettiklerinde derhal doktorlarıyla iletişime geçmelidirler.
7/19Koroner arter hastalıkları (KAH)
Kombine östrojen-progestojen veya sadece östrojen içeren HRT alan mevcut koroner
arter hastalığı (KAH) olan ya da olmayan kadınlarda miyokard enfarktüsüne karşı
randomize kontrollü koruma çalışmalarından bulgular elde edilmiştir.
Kombine östrojen-progestojen tedavisi
• Kombine östrojen + progestojen HRT kullanımı sırasında relatif KAH riski biraz
artar. Temel olarak mutlak KAH riski kuvvetle yaşa bağlıdır, östrojen + progestojen
kullanımına bağlı ek KAH vakalarının sayısı, menopoza yakın sağlıklı kadınlarda çok
düşüktür ancak daha ileri yaşlarla birlikte yükselişe geçecektir.
İskemik inme
Kombine östrojen-progestojen ve sadece östrojen tedavisi, iskemik inme riskini 1,5 kat
arttırır. Relatif risk, yaş ya da menopozdan bu yana geçen zamanla değişmez. Bununla
birlikte, inmenin temel riski şiddetle yaşa bağlıdır, HRT kullanan kadınlarda inme
genel riski yaşla birlikte artacaktır (bkz. Bölüm 4.8).
Diğer durumlar
HRT kullanımı bilişsel işlevleri geliştirmez. 65 yaşından sonra kesintisiz kombine
kullanan veya sadece östrojen içeren HRT kullanmaya başlayan kadınlarda muhtemel
demans riskinde artış olduğuna dair bazı kanıtlar vardır.
PROGYNEX, araşit yağı (fıstık yağı) içermektedir. Eğer fıstık ya da soyaya karşı
alerjiniz varsa bu tıbbi ürünü kullanmayınız.
PROGYNEX lesitin (soya) içermektedir. Eğer fıstık ya da soyaya alerjiniz varsa bu
tıbbi ürünü kullanmayınız.
4.5. Diğer tıbbi ürünler ile etkileşimler ve diğer etkileşim şekilleri
Barbitüratlar, anti-epileptik ajanlar (fenitoin, karbamazepin), rifampisin, fenilbutazon,
spironolakton, griseofulvin, bazı antibiyotikler (ampisilinler, tetrasiklinler) ve bitkisel St.
John's wort içeren ürünler (Hypericum perforatum) gibi hepatik CYP450-3A4’ü
indüklediği bilinen ilaçlar metabolizmayı ve progesteronun eliminasyonunu artırabilir.
Aksine ketokonazol ve diğer CYP450-3A4 inhibitörleri, örneğin ritonavir ve nelfinavir
progesteronun biyoyararlanımını arttırabilir. Progesteronun insan karaciğer
mikrozomları tarafından metabolizması, ketokonazol (IC50 <0.1 mcM) tarafından inhibe
edilir.
Progesteron, bromokriptinin etkileriyle etkileşime girebilir ve siklosporin plazma
konsantrasyonunu artırabilir. Progesteron, hepatik ve/veya endokrin fonksiyonların
laboratuvar test sonuçlarını etkileyebilir.
8/19İn vitro bulguların klinik önemi bilinmemektedir.
Antisteroidal ilaçlar
Aminoglutemid, medroksiprogesteron asetat ve megestrol’ün plazma
konsantrasyonlarını muhtemel hepatik enzim indükleyici etkiyle belirgin olarak azaltır.
Antikoagülanlar
Progesteron, kumarinlerin antikoagülan etkisini artırabilir ya da azaltabilir.
Progesteron, fenindionun antikoagülan etkisini antagonize eder.
Diyabetik ilaçlar
Eş zamanlı progesteron tedavisi alan kadınlarda anti-diyabetik dozajın ayarlanması
gerekebilir.
Acil kontraseptifler
Progesteron ile ulipristal asetatın birlikte kullanılmasının, progesteron etkinliğinin
azalmasına neden olması beklenir.
Diazepam
Progesteron, diazepamın plazma konsantrasyonunu artırabilir.
Tizanidin
Progesteron, tizanidinin plazma konsantrasyonunu artırabilir.
PROGYNEX kapsülün metabolizması, rifamisin ilaçları (rifampisin gibi) ve
antibakteriyal ajanlar ile hızlanabilir.
Terbinafin
Terbinafin, progesteron ile birlikte kullanıldığında ani kanamanın olduğunu gösteren
nadir raporlar vardır.
Laboratuvar testleri
Progesteron, hepatik ve/veya endokrin fonksiyonlarının laboratuvar test sonuçlarını
etkileyebilir.
4.6. Gebelik ve Laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
9/19PROGYNEX’in çocuk doğurma potansiyeli bulunan kadınlar ve doğum kontrol
yöntemleri üzerindeki etkisi bilinmemektedir.
Gebelik dönemi
PROGYNEX kapsül kullanımı sırasında gebelik oluşursa ilaç alımı hemen kesilmelidir.
Klinik olarak, çok sayıda gebelikle ilgili veriler, progesteronun fetüs üzerinde olumsuz
bir etkisi olmadığını göstermektedir. Fetüsün yanlışlıkla östrojen + progesteron
kombinasyonlarına maruz kalmasıyla ilgili bugüne kadarki çoğu epidomiyolojik
çalışmaların sonuçları teratojenik ya da fötotoksik etki göstermemektedir.
Gebeliğin ilk trimesterinden sonra progesteron verilmesi gravidik kolestazı açığa
çıkarabilir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Progesteron kullanan gebe kadınlarda yapılan incelemelerde ise ilacın fetus üzerine
herhangi bir zararlı etkisi olduğu gösterilememiştir. Mutlak doktor tavsiyesine göre
kullanılmalıdır.
Laktasyon dönemi
PROGYNEX Kapsül, emzirme döneminde endike değildir. Tespit edilebilir miktarda
progesteron anne sütüne geçer.
Üreme yeteneği/Fertilite
Bu tıbbi ürün, subfertil veya infertil kadınlarda luteal eksikliği desteklediğinden,
doğurganlık üzerinde bilinen herhangi bir zararlı etkisi yoktur.
4.7. Araç ve makine kullanımı üzerindeki etkiler
Bazı hastalarda baş dönmesi ve uyuklama hali yapabileceğinden araç ve makine
kullanırken tedbirli olunmalıdır. Bu nedenle gece yatmadan önce alınması tavsiye edilir.
4.8. İstenmeyen etkiler
Advers etkilerin sıklık gruplandırması şöyledir:
Çok yaygın : ≥ 1/10
Yaygın : ≥ 1/100 ila < 1/10
Yaygın olmayan : ≥ 1/1000 ila < 1/100
Seyrek : ≥ 1/10.000 ila < 1/1000
Çok seyrek : < 1/10.000
10/19Bilinmiyor : Eldeki verilerden hareketle tahmin edilemiyor.
a. Güvenlik profilinin özeti
Progesteronun oral ve vajinal formülasyonları ile ilgili advers ilaç reaksiyonları bildirim
oranı, progesterona maruz kalan her 1000 hastada spontan olarak bildirilen yaklaşık 1,5
vakaya uygun olarak yılda 1,43/1000 hasta olarak hesaplanmıştır (Periyodik Yarar Risk
Değerlendirme Raporu 1 Ocak 2012 – 31 Aralık 2017).
Ağız yolu ile:
Bağışıklık sistemi hastalıkları
Çok seyrek: Ürtiker
Sinir sistemi hastalıkları
Yaygın: Baş ağrısı
Yaygın olmayan: Uyuşukluk, baş dönmesi
Çok seyrek: Depresyon
Gastrointestinal hastalıklar
Yaygın olmayan: Konstipasyon (kabızlık), kusma, ishal
Seyrek: Mide bulantısı
Hepatobilier hastalıklar
Yaygın olmayan: Kolestatik sarılık
Deri ve derialtı doku hastalıkları
Yaygın olmayan: Pirürit, akne
Çok seyrek: Kloazma
Üreme sistemi ve meme hastalıkları
Yaygın: Bozulmuş periyotlar, amenore, ara kanama
Yaygın olmayan: Mastodini
İlacın alınmasından 1 ila 3 saat sonra somnolans veya geçici baş dönmesi meydana
gelebilir. Yatma zamanı dozlaması ve dozun azaltılması bu etkileri azaltabilir.
Östrojen ile birlikte kullanıldığında, aşağıdakiler geçerlidir.
Meme kanseri riski
5 yıldan uzun süre kombine östrojen-progestagen tedavisi alan kadınlardameme kanseri
tanısı alma riskinin 2 kata kadar arttığı bildirilmiştir.
11/19Yalnızca östrojen tedavisi kullananlarda herhangi bir artan risk, östrojen-progestagen
kombinasyonları kullananlarda görülenden önemli ölçüde daha düşüktür.
Risk seviyesi, kullanım süresine bağlıdır (bkz. Bölüm 4.4).
En büyük randomize plasebo kontrollü çalışmanın (WHI çalışması) ve en büyük
epidemiyolojik çalışmanın (MWS) sonuçları sunulmaktadır.
Million kadın çalışması- 5 yıllık kullanımdan sonratahmini ek meme kanseri riski
Yaş aralığı (yıl) 5 yıllık bir süre Risk oranı ve 5 yılda 1000 HRT
boyunca HRT % 95 GA# kullanıcısı başına ek vakalar
kullanmayan her (% 95 GA)
1000 kişi başına ek
vakalar * 2
Sadece östrojen HRT
50-65 9-12 1,2 1-2 (0-3)
Kombine östrojen-progesteron
50-65 9-12 1,7 6 (5-7)
#Genel risk oranı. Risk oranı sabit değildir ancak kullanım süresi arttıkça artacaktır.
Not: Meme kanserinin arka plan insidansı AB ülkesine göre farklılık gösterdiğinden, ek
meme kanseri vakalarının sayısı da orantılı olarak değişecektir.
ABD WHI çalışmaları - 5 yıllık kullanım sonrasında meme kanseri ek riski
Yaş aralığı (yıl) 5 yıllık bir süre Risk oranı ve % 5 yılda 1000 HRT
boyunca plasebo 95 GA# kullanıcısı başına ek
kolunda 1000 kadın vakalar (% 95 GA)
başına insidans
CEE östrojen-sadece
50-79 21 0,8 (0,7-1) -4 (-6-0)*3
CEE + MPA östrojen & progestojen ‡
50-79 17 1,2 (1-1,5) +4 (0-9)
‡ Analiz, çalışmadan önce HRT kullanmayan kadınlarla sınırlandırıldığında, tedavinin ilk 5 yılında
belirgin bir risk artışı görülmedi: 5 yıldan sonra risk, kullanmayanlara göre daha yüksekti.
2* Gelişmiş ülkelerdeki temel insidans oranlarından alınmıştır
3 *Meme kanseri riskinde artış göstermeyen, rahmi olmayan kadınlarda WHI çalışması
Endometriyal kanser riski
Rahmi olan menopoz sonrası kadınlar.HRT kullanmayan ve rahmi olan her 1000 kadında
endometrium kanser riski yaklaşık 5’tir .
12/19Rahmi olan kadınlarda, endometriyal kanser riskini arttırdığından, sadece östrojen içeren
HRT kullanımı önerilmez (bkz. Bölüm 4.4).
Sadece östrojen kullanım süresine ve östrojen dozuna bağlı olarak, epidemiyoloji
çalışmalarında endometriyal kanser riskindeki artış, 50 ila 65 yaş arasındaki her 1000
kadında teşhis edilen fazladan 5 ila 55 vaka arasında değişmektedir.
Sadece östrojen tedavisine döngü başına en az 12 gün progesteron eklenmesi bu artan riski
önleyebilir. Million Kadın Çalışmasında (MWS) beş yıllık kombine (sıralı veya sürekli)
HRT kullanımı endometriyal kanser riskini artırmamıştır (RR 1 (0,8-1,2)).
Yumurtalık kanseri
Sadece östrojen ve kombine östrojen progestogen HRT'nin kullanımı, teşhis edilmiş
yumurtalık kanseri riskinde hafif bir artış ile ilişkilendirilmiştir (bkz. Bölüm 4.4). 52
epidomiyolojik çalışmanın meta analizleri, hiç HRT kullanmamış kadınlarla
karşılaştırıldığında HRT kullanan kadınlarda yumurtalık kanser riskinde artış olduğunu
göstermiştir (RR 1,43, %95 GA 1,31-1,56). 5 yıl HRT alan 50-54 yaş arasındaki kadınlar
için bu, 2000 kullanıcı başına yaklaşık 1 ekstra vaka ile sonuçlanır. HRT almayan 50-54
yaş arasındaki kadınlarda 2000 yılında yaklaşık 2 kadına 5 yıllık bir süre içinde yumurtalık
kanseri teşhisi konulacaktır.
Venöz tromboembolizm riski
HRT, venöz tromboembolizm (VTE), yani derin ven trombozu veya pulmoner emboli
geliştirme açısından 1,3-3 kat artmış rölatif risk ile ilişkilidir. Böyle bir olayın meydana
gelmesi, HT kullanımının ilk yılında daha olasıdır (bkz. bölüm 4.4). WHI çalışmalarının
sonuçları sunulmaktadır:
WHI Çalışmaları - 5 yıllık kullanımda ek VTE riski
Yaş aralığı (yıl) 5 yıl boyunca Risk oranı ve % 95 1000 HRT
plasebo kolunda GA kullanıcısı başına ek
1000 kadın başına vakalar
insidans
Sadece oral östrojen*4
50-59 7 1,2 (0,6-2,4) 1 (-3 – 10)
Oral kombine östrojen-progesteron
50-59 4 2,3 (1,2-4,3) 5 (1 – 13)
4* Rahmi olmayan kadınlarda çalışma
Koroner arter hastalığı riski
60 yaşın üzerindeki kombine östrojen progesteron HRT kullanıcılarında koroner arter
hastalığı riski biraz artar (bkz. Bölüm 4.4).
İskemik inme riski
13/19Yalnızca östrojen ve östrojen + progestagen tedavisinin kullanımı, rölatif iskemik inme
riskinin 1,5 katına kadar artmasıyla ilişkilidir. HRT kullanımı sırasında hemorajik inme
riski artmaz.
Bu relatif risk yaşa veya kullanım süresine bağlı değildir, ancak temel risk yaşa bağlı
olduğundan, HRT kullanan kadınlarda genel inme riski yaşla birlikte artacaktır (bkz. Bölüm
4.4).
Kombine WHI çalışmaları * 5 yıl üzeri kullanımda ek iskemik inme riski*5
Yaş aralığı (yıl) 5 yıl boyunca Risk oranı ve % 5 yılda 1000 HRT
plasebo kolunda 95 GA kullanıcısı başına ek
1000 kadın başına vakalar
insidans
50-59 8 1,3 (1,1 – 1,6) 3 (1 – 5)
5 * iskemik ve hemorajik inme arasında fark tespit edilmedi.
Östrojen / progestojen tedavisi ile bağlantılı olarak bildirilen diğer advers etkiler
• Raş,
• Ürtiker,
• Kloazma/melazma,
• Pireksi,
• İnsomnia,
• Alopesi,
• Bozulmuş menstrual periyotlar,
• Amenore,
• Meme ağrısı/mastodini,
• Sıvı retansiyonu/ödem,
• Kilo değişiklikleri,
• Libidoda değişiklikler,
• Depresyon
• Safra kesesi hastalığı,
• 65 yaş üzerinde muhtemel bunama (bkz. Bölüm 4.4)
• Deri ve subkutan doku hastalıkları: eritema multiforme, eritema nodozum,
vasküler purpura.
Vajinal yol ile:
Üreme sistemi ve meme hastalıkları
Bilinmiyor: Vajinal kanama, vajinal akıntı
Deri ve deri altı doku hastalıkları
14/19Bilinmiyor: Pirürit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Doz aşımı semptomları, somnolans, baş dönmesi, öfori, dismenore’yi içerebilir. Tedavi
müşahede altında gözlemdir ve gerekirse semptomatik ve destek önlemler sağlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Progestojenler
ATC kodu: G03DA04
Etki mekanizması
Progesteron, korpus luteum ve plasentanın ana hormonu olan doğal bir progestojendir.
Proliferasyon fazını sekretuvar fazına dönüştürerek endometriyum üzerine etki eder.
PROGYNEX Kapsüller, endojen progesteronun tüm özelliklerine, tam salgı
endometriumunun indüksiyonu ve özellikle gestajenik, antiöstrojenik, hafif
antiandrojenik ve antialdosteron etkilerine sahiptir.
Klinik etkinlik ve güvenlik
Östrojen endometriyumun gelişimini kolaylaştırdığından karşılanmamış östrojenler
endometriyal hiperplazisi ve kanser riskini arttırır. Progesteron ilavesi, histerektomi
yapılmamış kadınlarda östrojen kaynaklı endometriyal hiperplazi riskini büyük ölçüde
azaltır.
Erken doğumun önlenmesi
Progesteron, uterus kasılmalarından sorumlu uyarıcı prostaglandinlerin üretimini
sınırlayarak uterus sessizliğinin korunmasında hamilelik sırasında önemlidir.
Progesteron ayrıca miyometriyum içinde kasılma ile ilişkili protein genlerinin (iyon
kanalları, oksitosin ve prostaglandin reseptörleri ve boşluk bağlantıları) ekspresyonunu
inhibe ederek servikal silinme ve yumuşamaya neden olabilen matris
metalloproteinazların salınımını da sınırlar.
15/19Maternal dolaşımdaki progesteron seviyeleri doğumdan önceki haftalarda önemli
ölçüde değişmese de, term ve preterm doğum eyleminin başlangıcı, uterus seviyesinde
progesteron aktivitesinin fonksiyonel olarak geri çekilmesi ile ilişkilidir.
5.2. Farmakokinetik özellikler
Genel özellikler:
Progesteron doğal bir projestindir. Kimyasal yapısı insanda üretilene özdeştir.
Progesteron, beyaz, beyazımsı renkte kristal tozdur. Suda çözünmez, alkolde kolaylıkla
çözünür, aseton ve yağ asitlerinde zor çözünür. Polimorfizm gösterir.
PROGYNEX yumuşak kapsül, içinde beyaz homojen yağlı viskoz sıvı bulunan beyaz
opak oval yumuşak kapsüllerdir.
Oral :
Emilim:
Mikronize progesteron sindirim sistemi tarafından emilir. Sağlıklı gönüllülerde
yürütülen farmakokinetik çalışmalar, 2 kapsülün (200 mg) oral yoldan verilmesinden
sonra plazma progesteron düzeylerinin, 2,2 ± 1,4 saatte 13,8ng / ml ± 2,9ng / ml C ’a
maks
ulaştığını göstermiştir. Gözlemlenen eliminasyon yarı ömrü 16,8 ± 2,3 saattir.
Dağılım:
Progesteron, başlıca serum albümin (%50-%54) ve transkortine (%43-%48) olmak
üzere serum proteinlerine yaklaşık olarak %96-%99 oranında bağlanır.
Biyotransformasyon:
Progesteron esas olarak karaciğer tarafından metabolize edilir. Ana plazma
metabolitleri, 20 α hidroksi- Δ 4 α- prenolon ve 5 α-di hidroprogesteron’dur.
Bazı progesteron metabolitleri safra ile atılır ve bunlar dekonjuge edilebilir ve
redüksiyon, dehidroksilasyon ve epimerizasyon yoluyla bağırsakta daha fazla metabolize
edilebilir. Ana plazma ve üriner metabolitleri, korpus luteumun fizyolojik salgılanması
sırasında bulunanlara benzerdir.
Eliminasyon:
16/19İdrarla atılım %95 oranında glikokonjuge metabolitler, özellikle 3α, 5β-pregnandiol
(pregnandiol) şeklinde gözlenir.
Doğrusallık/doğrusal olmayan durum:
Mikronize progesteronun farmakokinetiği uygulanan dozdan bağımsızdır. Bazı bireyler
arası varyasyonlar olmasına rağmen, aynı bireysel farmakokinetik özellikler, pozolojinin
uygun bireysel adaptasyonuna izin vererek ve ilaca öngörülebilir tepkileri göstererek
birkaç ay boyunca korunmuştur.
Geriyatrik Populasyon:
Yukarıdaki yetişkinler ile aynıdır.
Vajinal:
Emilim:
Oral uygulamayı takiben, mikronize progesteron sindirim sistemi tarafından emilir.
Sağlıklı gönüllülerde yürütülen farmakokinetik çalışmalar, iki adet 100 mg kapsülün
(200 mg) oral yoldan verilmesinden sonra plazma progesteron düzeylerinin 2,2 ± 1,4
saatte 13,8 ng/ml ± 2,9 ng/ml Cmaks'a ulaştığını göstermiştir. Gözlenen eliminasyon
yarı ömrü 16,8 ± 2,3 saattir.
Kişiler arası varyasyonlar olmasına rağmen, bireysel farmakokinetik özellikler, ilaca
öngörülebilir tepkileri gösteren birkaç ay boyunca korunmuştur.
Vajinal uygulamayı takiben, mikronize progesteron hızla emilir ve günlük doza bağlı
olarak 4-12 ng/ml aralığında stabil plazma seviyelerine oral uygulamaya göre çok daha
az denekler arası varyasyon ile ulaşır.
Dağılım:
Progesteron, yaklaşık olarak % 96-99 oranında serum proteinlerine, öncelikle serum
albumin (% 50 – 54) ve transkortin (% 43 - 48)’e bağlanır.
Biyotransformasyon:
17/19Progesteron esas olarak karaciğer tarafından metabolize edilir.
Oral uygulamayı takiben, ana plazma metabolitleri 20 α hidroksi- Δ 4 α-prenolon ve 5
α-dihidro-progesterondur. Bazı progesteron metabolitleri safrada atılır ve bunlar
dekonjuge edilebilir ve redüksiyon, dehidroksilasyon ve epimerizasyon yoluyla
bağırsakta daha fazla metabolize edilebilir. Ana plazma ve idrar metabolitleri, korpus
luteumun fizyolojik salgılanması sırasında bulunanlara benzer.
Vajinal uygulamayı takiben, ilk geçiş metabolizmasının olmaması nedeniyle sadece
düşük plazma pregnanolon ve 5α-dihidro-progesteron seviyeleri tespit edilir.
Eliminasyon:
Üriner eliminasyon %95 oranında, glokrokonjuge metabolitler, çoğunlukla 3 α, 5 β-
pregnanediol (pregnandiol) şeklinde gözlenmiştir.
5.3. Klinik öncesi güvenlilik verileri:
Güvenlilik farmakolojisi, tekrarlanan doz toksisitesi, genotoksisite, karsinojenik
potansiyel, üreme ve gelişme toksisitesi ile ilgili konvansiyonel çalışmalara dayanan
klinik olmayan veriler, insanlar için özel bir tehlike ortaya koymamıştır.
6. FARMASÖTİK ÖZELLİKLER
6.1. Yardımcı maddelerin listesi
Araşit yağı
Lesitin (soya)
Kapsül:
Jelatin (sığır kaynaklı)
Gliserin
Titanyum dioksit
6.2. Geçimsizlikler
Bulunmamaktadır.
6.3. Raf ömrü
24 ay
18/196.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
30 yumuşak kapsüllük Alu / PVC blister ambalajlar
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Farmako Eczacılık A.Ş
Mahmutbey Mah. 2477. Sok. No: 23
Bağcılar / İstanbul
8. RUHSAT NUMARASI(LARI)
210/96
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.04.2007
Ruhsat yenileme tarihi:
10. KÜB’ÜN YENİLENME TARİHİ
19/19