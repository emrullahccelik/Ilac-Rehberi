KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROCTO-GLYVENOL® %20 + %2 Supozituvar
2. KALİTATİF VE KANTİTATİF BİLEŞİM
Etkin madde: Her bir supozituvar (2 g), 400 mg tribenosid ve 40 mg lidokain içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Supozituvar
Sarımsı-beyaz renkli, torpido şekilli çatlaksız kaygan, yumuşak olmayan supozituvar
4. KLİNİK ÖZELLİKLER
4.1 Terapötik endikasyonlar
PROCTO-GLYVENOL, dış ve iç hemoroidlerin tedavisinde endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Akut belirtiler kaybolana kadar sabah ve akşam 1 supozituvar kullanılmalıdır. Daha sonra
doz, günde 1 supozituvar olacak şekilde azaltılabilir.
Uygulama şekli:
Rektal yoldan uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
PROCTO-GLYVENOL, ağır karaciğer hasarı olan hastalarda kullanılırken dikkatli
olunmalıdır.
Pediyatrik popülasyon:
1 / 6PROCTO-GLYVENOL’ün çocuklarda kullanımı araştırılmamıştır.
Geriyatrik popülasyon:
PROCTO-GLYVENOL’ün yaşlılarda kullanımı araştırılmamıştır.
4.3 Kontrendikasyonlar
PROCTO-GLYVENOL, tribenosid, lidokain hidroklorüre veya içerdiği yardımcı
maddelerden herhangi birine karşı aşırı duyarlılığı olduğu bilinen kişilerde kontrendikedir.
4.4 Özel kullanım uyarıları ve önlemleri
PROCTO-GLYVENOL, ağır karaciğer hasarı olan hastalarda kullanılırken dikkatli
olunmalıdır.
PROCTO-GLYVENOL ile hemoroidin tedavisinde, ilaçla tedavinin yanı sıra anal bölgenin
temiz tutulması, yeterli egzersiz yapılması ve dışkının yumuşak kalmasını sağlayacak
herhangi bir önlemin alınması önerilir.
Özellikle geniş deri yüzeylerinde ve bilhassa da oklüzyon altında uygulandıklarında kalp
ritm bozuklukları, nefes alma zorluğu, koma ve hatta ölüme yol açabilmektedir.
4.5 Diğer tıbbi ürünler ile etkileşimler ve diğer etkileşim şekilleri
PROCTO-GLYVENOL için herhangi bir etkileşim bildirilmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. 5.3).
İnsanlara yönelik potansiyel risk bilinmemektedir.
Gebelik dönemi
PROCTO-GLYVENOL gebelik döneminde kullanılırken dikkatli olunmalıdır.
PROCTO-GLYVENOL gebeliğin ilk 3 ayında kullanılmamalıdır. PROCTO-GLYVENOL,
önerilen doz aşılmadıkça, hamileliğin 4. ayından itibaren kullanılabilir.
Laktasyon dönemi
2 / 6Emzirmekte olan kadının tribenosid ya da lidokain’e sistemik maruz kalması, ihmal
edilebilir düzeyde olduğu için, emzirilen çocuk üzerinde herhangi bir etki
öngörülmemektedir. PROCTO-GLYVENOL önerilen doz aşılmadıkça emzirme döneminde
kullanılabilir.
Üreme yeteneği (Fertilite)
PROCTO-GLYVENOL’ün üreme yeteneği üzerine etkisi araştırılmamıştır.
Tribenosid için sınırlı genotoksisite verileri mutajenik potansiyel varlığını göstermemektir.
Lidokain için sınırlı sayıda kanıt üreme üzerinde herhangi bir etkisinin olmadığını
göstermektedir. Ayrıca, teratojen ve genotoksik özellik taşımamaktadır.
4.7 Araç ve makine kullanımı üzerindeki etkiler
PROCTO-GLYVENOL’ün araç ve makine kullanımı üzerinde bilinen herhangi bir olumsuz
etkisi yoktur.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Anjinörotik ödem, yüz ödemi, bronş spazmı ve kardiovasküler bozukluklar
dahil anafilaktik reaksiyonlar
Deri ve deri altı doku hastalıkları
Seyrek: Uygulama bölgesinde yanma, kaşıntı, döküntü, ürtiker gibi cilt reaksiyonları
görülmüştür. Bu bulgu ve belirtiler uygulama yerinden farklı yerlerde de görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9 Doz aşımı ve tedavisi
3 / 6PROCTO-GLYVENOL’ün aşırı dozda kullanımı ile ilgili herhangi bir deneyim
bulunmamaktadır.
PROCTO-GLYVENOL’ün kazara ağızdan alınması durumunda, midenin yıkanması, daha
sonra semptomatik tedavi uygulanması ve genel destekleyici önlemlerin alınması önerilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan diğer antihemoroidaller
ATC kodu: C05AX05
Etki mekanizması:
PROCTO-GLYVENOL hemoroidin başlıca anal bölgede sekonder enflamasyonuna bağlı
semptomlarını (ağrı, acı, kaşıntı, gerginlik) kısa sürede giderir. Tribenosid kapiler
permeabiliteyi azaltır ve vasküler tonusu düzeltir. Ayrıca antiinflamatuvar özelliği vardır ve
inflamasyon ve ağrının oluşumunda mediyatör olarak rol oynayan pek çok endojen madde
üzerine antagonist etki gösterir. Lidokain lokal anestezik bir ajandır ve hemoroide bağlı
kaşıntı, ağrı ve acıyı giderir.
5.2 Farmakokinetik özellikler
Tribenosid
Emilim: Tribenosid supozituvar şeklinde uygulandığında sistemik biyoyararlanımı, oral veya
intravenöz uygulandığındaki biyoyararlanımının %30’udur. PROCTO-GLYVENOL rektal
kremin içeriğindeki tribenosidin %2-20’si ciltten absorbe olur.
Biyotransformasyon ve eliminasyon: Tribenosid vücutta yaygın olarak metabolize edilir. 1
supozituvar uygulandığında dozun %20-27’si metabolitleri şeklinde idrarla atılır.
Lidokain
Emilim: Lidokain mukoz membranlardan kolay absorbe edilir, sağlam deriden absorpsiyonu
ise zayıftır. Rektal uygulamadan sonra biyoyararlanımı yaklaşık %50’dir. 300 mg kadar
yüksek doz lidokain hidroklorür içeren 1 supozituvar uygulanmasından 112 dakika sonra pik
plazma konsantrasyonlarının ancak 0,70 µg/ml olduğu bildirilmiştir.
Biyotransformasyon ve eliminasyon: Karaciğerde hızla metabolize edilir, metabolitleri ve
%10’dan daha az değişmemiş lidokain idrarla atılır.
5.3 Klinik öncesi güvenlilik verileri
Toksisite
4 / 6Tribenosid: Akut ve tekrarlanan doz toksisitesi araştırmaları, oral uygulamada toksik bir
özellik taşımadığını göstermiştir. Farmakokinetik veriler, ilacın emiliminden sonra
metabolizmanın hızlı bir şekilde ilacı tamamen temizlediği göstermiştir. Rektal uygulama,
minimum sistemik maruziyet ile etkili lokal konsantrasyonu sağlar, bu nedenle oral
tribenosidden farklı bir toksik profil oluşturması beklenmez.
Lidokain: Lidokainin akut toksisite çalışmalarında, ilk geçiş etkisi nedeniyle, oral uygulama
ile intravenöz uygulamaya göre daha düşük toksisite gözlenmiştir. Rektal uygulama ile oral
ve intravenöz uygulamalar ile elde edilen plazma seviyelerinin arasında seviyeler ile
sonuçlanmıştır. Lidokain için klinik dışı tekrarlayan doz toksisitesi çalışmaları yoktur.
Üreme toksisitesi
Tribenosid: Üreme toksisitesi çalışmaları mevcut değildir. Sınırlı genotoksisite verileri,
tribenosid için mutajenik potansiyel varlığını göstermemektir.
Lidokain: Sınırlı sayıda kanıt, lidokainin üreme üzerinde herhangi bir etkisi olmadığını
göstermektedir. Ayrıca, teratojenik ve genotoksik özellik taşımaz.
6. FARMASÖTİK ÖZELLİKLER
6.1 Yardımcı maddelerin listesi
Supozituvar kütlesi D
Supozituvar kütlesi 35
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
30°C altındaki oda sıcaklığında saklanmalıdır.
6.5 Ambalajın niteliği ve içeriği
Polietilen ve polipropilen katlı aluminyum folyo
Dış Ambalaj: Karton kutu
10 supozituvar içeren ambalajlarda.
5 / 66.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad.
No:36 Kapaklı / TEKIRDAĞ
Tel : 0282 999 16 00
8. RUHSAT NUMARASI
231/82
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 18.05.2011
Ruhsat Yenileme Tarihi: -
10. KÜB’ÜN YENİLENME TARİHİ
../../....
6 / 6