KISA ÜRÜN BİLGİSİ
1. BEŞERİ TIBBİ ÜRÜNÜN ADI
SOMATOSAN 3 mg İV İnfüzyon İçin Ampul
2. KALİTATİF VE KANTİTATİF BİLEŞİM
Etkin madde:
Her bir ampul:
3 mg somatostatine eşdeğer miktarda 3,19 mg-3,85 mg somatostatin asetat içerir.
Yardımcı madde:
Sodyum hidroksit ………………………..0-0,10mg (pH ayarlayıcı olarak)
Yardımcı maddelerin tam listesi için, bölüm 6.1'e bakınız.
3. FARMASÖTİK FORM
IV infüzyon çözeltisi için toz
Renksiz ve saydam ampulde, beyaz renkli, homojen görünümlü, liyofilize toz ve eritici
4. KLİNİK ÖZELLİKLER
4.1. Terapötik endikasyonlar
SOMATOSAN aşağıdaki durumlarda endikedir:
- Sirozlu vakalardaki gastro-özofageal varis kanamalarında,
- Pankreas ameliyatlarından sonra, pankreatik komplikasyonların profilaksisinde
endikedir.
- Post-operatif fistül ve duodenum fistüllerinin sekresyonunu azaltmak için destekleyici
tedavi ajanı olarak kullanılması önerilir.
4.2. Pozoloji ve uygulama şekli
Pozoloji /uygulama sıklığı ve süresi
Tek ve günlük dozlar ile pozoloji
Tedavi periyodu boyunca, sürekli bir infüzyon olarak 3,5 mikrogram somatostatin/kg vücut
ağırlığı/saat devam edilir. Somatostatinin kısa yarılanma ömründen dolayı, infüzyon, 1
dakikadan daha uzun süre ile kesintiye uğramamalıdır.
1Yükleme dozunun enjeksiyonu
Başlangıçta, 2 ml izotonik, steril, apirojen sodyum klorür çözeltisi içerisinde çözülmüş
haldeki 3,5 mikrogram/kg vücut ağırlığı, yavaş bir şekilde (1 dakika boyunca) intravenöz
olarak uygulanır.
İdame dozunun infüzyonu
İdame tedavisi için, somatostatin, sürekli bir intravenöz infüzyon olarak (genellikle, bir
enjektör pompası yoluyla), genel dozaj önerisine uygun olarak uygulanır (3,5 mikrogram/kg
vücut ağırlığı/saat).
Vücut 50 kg 60 kg 75 kg 80 kg
ağırlığı
Dozaj 170 200 250 270
mikrogram/saat mikrogram/saat mikrogram/saat mikrogram/saat
Klinik uygulamada, uluslararası olarak, büyük ölçüde üniform 250 mikrogram/saat'lik bir doz
yerleşmiştir. Bu nedenle, genellikle, sırasıyla, 3 mg/12 saat ve 2 x 3 mg/24 saat dozları
uygulanmaktadır.
Uygulama süresi
Uygulama süresi, verilen endikasyona dayalıdır:
Pankreasın ve jujenum’un postoperatif ciddi sızıntılı fistüllerinin sekresyonunun inhibe
edilmesi için adjuvan tedavi:
5-14 gün
Somatostatin ile tedavi, bir geri tepme (ribound) etkisini önlemek amacıyla, fistüllerin
sekresyonunun kesilmesinden sonraki 1-3 gün içerisinde, iyileşme meydana gelinceye kadar
uygulanmalıdır. Burada, dozun yavaş yavaş azaltılması önerilmektedir. Mevcut ilaç ve
konzervatif tedaviye (parenteral beslenme, gastrik sıvının drenajı, fistüllerin sekresyonunun
emilimi) devam edilir. Bireysel olgularda, tedaviler, 25 güne kadar sürdürülmüştür.
Pankreas cerrahisinin ardından postoperatif pankreas komplikasyonlarının profilaksisi:
5-6 gün
Somatostatin, cerrahinin başlangıcında uygulanır ve genellikle, 5 postoperatif gün boyunca
sürdürülür. Mevcut tedavi ve konzervatif tedavi (açlık diyeti, hacim ve elektrolit replasmanı,
analjezikler, antibiyotikler), somatostatin tedavisi ile tamamlanır. Cerrahi olarak indüklenmiş
bir pankreatit öncesinde somatostatin tarafından elde edilen koruma, postoperatif klinik süreç
sırasında, serum ve idrar amilazının ölçülmesi suretiyle ve konvansiyonel laboratuvar testleri
ile değerlendirilir.
Şiddetli akut gastroduodenal ülser kanaması ve akut erozif veya hemorajik gastritte şiddetli
akut kanama:
2-3 gün
2Deneyimler, kanamanın, 6-8 saat sonra durduğunu göstermektedir. Kanamanın 14 saatten
daha uzun süre devam etmesi halinde, karar klinik olarak, gerekli olması halinde, ikinci bir
endoskopinin ardından alınmalıdır. Kanama durduktan sonra, nüksetmeyi önlemek amacıyla,
somatostatin tedavisi, 1-2 gün daha sürdürülmelidir. 12 saatin ardından infüzyonlar
değiştirildiğinde, günlük somatostatin dozu (2 x 3 mg), hormon tedariğinde geniş çaplı bir
kesinti nedeniyle beklenen süre içerisinde, kanamanın başlangıçta kesilmesinin riske
atılmasını önlemek amacıyla, bir enjektör pompası ile 24 saatin üzerinde sürekli bir şekilde
infüze edilmelidir.
Hassaslaşma riski ekarte edilemeyeceğinden, tekrar tedavilerden kaçınılmalıdır.
Bu yaş grubundaki verilerin yetersizliğinden dolayı, 16 yaşından küçüklerde, SOMATOSAN,
yalnızca kesinlikle endike olması durumunda kullanılmalıdır.
Uygulama şekli
Kullanım şekli ve süresi
Sulandırma çözeltinin hazırlanması:
Ampul içeriği, sağlanan 2 ml izotonik, steril, pirojen içermeyen sodyum klorür çözeltisinin
enjekte edilmesi suretiyle çözülür. Yükleme dozunun istenen dozajına bağlı olarak (yükleme
dozunun enjeksiyonu, idame dozunun bir enjektör pompası veya bir serum ile infüzyonu),
karıştırılmış, sulandırarak hazırlanmış çözelti, izotonik, steril, pirojen içermeyen bir sodyum
klorür çözeltisi içerisinde, uygulanmak istenen konsantrasyona göre daha da seyreltilir.
Sulandırarak hazırlanmış çözelti, steril koşullar altında hazırlanmalıdır.
İzotonik bir sodyum klorür çözeltisi içerisinde çözündürmenin ardından kullanımdaki
stabilite, 48 saat süreyle test edilmiş ve yazılı olarak belgelenmiştir. Ancak, mikrobiyolojik
güvenirlik nedeniyle, yalnızca yeni hazırlanmış çözeltiler kullanılmalıdır.
 Yükleme dozunun enjeksiyonu
İntravenöz olarak 1 dakika boyunca yavaşça enjekte edilir.
 İdame dozunun infüzyonu
Örnek olarak 70‑75 kg'lik bir vücut ağırlığı için kullanım:
a) Bir enjektör pompası ile (intravenöz) infüzyon:
12 saatlik bir infüzyon süresi için, genel talimatlar aşağıdaki gibidir: 36 ml izotonik,
steril, pirojen içermeyen sodyum klorür çözeltisi içerisinde çözünmüş haldeki 1 ampul
SOMATOSAN içeriği, 50 ml'lik bir enjektör pompası içerisine çekilir. Enjektör
pompası, 3 ml/saat (250 mikrogram somatostatin/saat) akış hızına ayarlanır. 12 saatin
ardından infüzyonların değiştirilmesi hızlı bir şekilde gerçekleştirilmelidir.
24 saatlik bir infüzyon süresi için, genel talimatlar şu şekildedir: 36 ml izotonik, steril,
pirojen içermeyen sodyum klorür çözeltisi içerisinde çözünmüş haldeki 2 ampul
SOMATOSAN içeriği, 50 ml'lik bir enjektör pompası içerisine çekilir. Enjektör
pompası, 1,5 ml/saat (250 mikrogram somatostatin/saat) akış hızına ayarlanır. 12
saatin ardından infüzyonların değiştirilmesi hızlı bir şekilde gerçekleştirilmelidir.
3b) (İntravenöz) serum:
Bir enjektör pompası mevcut değilse, SOMATOSAN, 480 ml izotonik, steril, pirojen
içermeyen bir sodyum klorür çözeltisi serumu içerisinde çözülür. Serum, 40 ml/saat =
250 mikrogram somatostatin/saat'lik bir geçişin uygulanmasını sağlayacak şekilde
ayarlanır. Sürekli infüzyonun sürekliliği yakından izlenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli böbrek yetmezliği (kreatinin klerens ≤ 30 ml/dak) bulunan hastalarda uygulanacak
doz sürekli infüzyon için 1.75 mikrogram/kg vücut ağırlığı/saate ve bolus doz için 1.75
mikrogram/kg vücut ağırlığına düşürülmelidir.
Karaciğer yetmezliğinde doz ayarlamasına gerek yoktur.
Hasta tedavinin kesilmesinden sonra dikkatli takip edilmelidir.
Pediyatrik popülasyon:
Pediyatrik hastalarda somatostatin kullanımıyla ilgili deneyim yoktur (bkz. Bölüm 4.4 ve 5.2).
Bu nedenle, somatostatinin bu hasta popülasyonunda uygulanması önerilmemektedir.
Geriyatrik popülasyon:
Şiddetli böbrek yetmezliği bulunan yaşlı hastalarda ilaç dozunun ayarlanması önerilmektedir.
4.3. Kontrendikasyonlar
 Etkin maddeye (somatostatin) bilinen aşırı hassasiyet
 Hamilelik ve emzirme dönemi
 Peri- ve postnatal dönem
Nabız basınçlı fışkırır tarzda arteriyel kanama, cerrahi olarak (endoskopik olarak) tedavi
edilmelidir.
4.4. Özel kullanım uyarıları ve önlemleri
Hassaslaşma riski ekarte edilemeyeceğinden, tekrar tedavilerden kaçınılmalıdır.
Somatostatinin kısa yarılanma ömründen dolayı, terapötik başarının gecikebilmesi nedeniyle
infüzyonu asla 1 dakikadan daha uzun ara verilmemelidir ve bu nedenle, olası bir geri tepme
(ribound) etkisinden dolayı uygun tedavi süresi uzatılabilir. İnfüzyonlar bu nedenle, sabit
plazma düzeyini korumak amacıyla hızlı bir şekilde değiştirilmelidir. Nabız basınçlı fışkırır
tarzda arteriyel kanama (Forrest 1a tipi) durumunda, acil cerrahi müdahale gereklidir.
Bu tıbbi ürün her dozunda 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
44.5. Diğer tıbbi ürünler ile etkileşimler ve diğer etkileşim şekilleri
Somatostatin, barbitüratların uyutucu etki süresini uzatır, pentilentertazolün etkilerini artırır
ve bu nedenle, ajanların etkisinin geçmesinden sonra uygulanmalıdır.
Somatostatinin ve bir ß-reseptör blokeri olan propranololun eşzamanlı uygulanması ile
somatostatinden dolayı kan şekerinde artışa neden olabilir. Fentolaminin eşzamanlı
uygulamasına bağlı olarak, somatostatin tarafından kan glukoz düzeylerinde indüklenen
değişiklikler azalabilir.
SOMATOSAN, bir glukoz veya fruktoz çözeltisi içerisinde uygulanmamalıdır.
Özel popülasyonlara ilişkin ek bilgiler:
Bu popülasyonda etkileşim ile ilgili veri yoktur.
Pediyatrik popülasyon:
Bu popülasyonda etkileşim ile ilgili veri yoktur.
4.6. Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların SOMATOSAN kullanımı sırasında etkili doğum
kontrol yöntemi kullanmaları tavsiye edilir
Gebelik dönemi
Somatostatinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. bölüm 5.3).
İnsanlara yönelik potansiyel risk bilinmemektedir.
Somatostatinin gebelik döneminde kullanımına ait güvenlilik verileri sınırlı sayıdadır. Bu
nedenle gebelik veya prenatal dönemde kullanılmamalıdır.
Laktasyon
Somatostatinin insan ya da hayvan sütüyle atıldığına ilişkin yetersiz/sınırlı bilgi mevcuttur.
Bu nedenle SOMATOSAN emzirme sırasında kullanılmamalıdır.
Üreme yeteneği/Fertilite
Bu konuda yapılmış herhangi bir klinik yada klinik dışı bir çalışma bulunmamaktadır.
54.7. Araç ve makine kullanımı üzerindeki etkiler
Hastane kullanımı olan bir ürün olduğu için uygulanabilir değildir.
4.8. İstenmeyen etkiler
İstenmeyen etkilerin değerlendirilmesinde aşağıdaki görülme sıklıkları temel alınmıştır:
Çok yaygın (≥1/10)
Yaygın (≥1/100 - ila <1/10)
Yaygın olmayan (≥1/1000 - ila < 1/100)
Seyrek (≥1/10000 - ila < 1/1000)
Çok seyrek (<1/10000)
Blinmiyor (eldeki verilerden hareketle tahmin edilemiyor)
Kan ve lenf sistemi hastalıkları
Seyrek: Trombosit agregasyonu, trombosit konstantrasyonunda azalma
Bazı hastalarda, intravenöz somatostatin infüzyonu sırasında trombosit agregasyonunda bir
bozulma ve somatostatin infüzyonundan sonraki günlerde, trombosit konsantrasyonunda
önemli bir azalma tarif edilmiştir.
Metabolizma ve beslenme hastalıkları
Yaygın: Hipoglisemi, hiperglisemi
Seyrek: Aşırı su tüketimi (su entoksikasyonu)
Glukagon sekresyonunun inhibisyonuna bağlı olarak, somatostatinin uygulanması,
başlangıçta, kan glukozunda bir düşüşe yol açabilir. Diabetes mellitusu olan insüline bağımlı
hastalarda bu durum, insülin tedavisinin değişmeden sürdürülmesi halinde düşük kan
glukozuna (hipoglisemi) yol açabilir. Bu nedenle, glukozun izlenmesi gereklidir. Ancak, kan
glukozundaki azalma yalnızca geçicidir ve insülin sekresyonundaki eşzamanlı bir
inhibisyondan dolayı, 2-3 saatin ardından kan şekerinde bir artışa (hiperglisemi) değişecektir.
Somatostatin infüzyonunun sonlanmasından yaklaşık 30 dakika sonra, insülin sekresyonu ile
ilgili bir geri tepme (ribound) etkisini müteakiben hipoglisemi tarif edilmiştir.
Bu nedenlerle, somatostatin tedavisi sırasında ve hemen sonrasında, rutin kan glukoz
testlerinin (3-4 saatlik aralıklar ile) gerçekleştirilmesi ve gerekli olması halinde, karşı
önlemlerin alınması gereklidir. İnsülin bağımlı şekerin (örn., glukoz) bir arada
uygulanmasından mümkün olduğunca kaçınılmalıdır. Gerekli olması halinde, düşük insülin
dozları uygulanabilir.
Sinir sistemi hastalıkları
Yaygın: Baş dönmesi
Kardiyak hastalıklar
Seyrek: Kalp bloğu (atrioventriküler blok), aritmi, çarpıntı (ventriküler ekstrasistol),
bradikardi, prematüre ventriküler kontraksiyon
6Bireysel olgularda, prematüre ventriküler kontraksiyonlar meydana gelmiştir.
Solunum, göğüs bozuklukları ve mediastinal hastalıklar
Seyrek: Solunum arresti
Bireysel olgularda, tedavi sırasında tedavi edilebilir bir solunum arresti meydana gelmiştir.
Somatostatin uygulaması ile nedensel bir bağlantı açık bir şekilde belirlenmemiştir.
Gastointestinal hastalıklar
Yaygın: Bulantı, kusma, karın ağrısı (abdominal ağrı ve mide krampları), diyare.
250 mikrogram somatostatin başlangıç dozunun hızlı bir şekilde intravenöz enjeksiyonunun
ardından, bulantı ve kısa süreli kan basıncı artışları gözlemlendi. Bunlar, yavaş enjeksiyon
yöntemleri (yaklaşık 1 dakika boyunca) yoluyla önlenebilir. Bireysel olgularda, abdominal
ağrı (mide krampları), bulantı, kusma, ve diyare tarif edilmiştir.
Deri ve deri altı doku hastalıkları
Yaygın: Kızarıklık, kaşıntı
Böbrek ve idrar yolu hastalıkları
Yaygın: İdrar tutamama
Seyrek: Böbrek plazma akışında azalma, idrar hacminde azalma
Çok seyrek: Hiponatremi (su tutma)
Bireysel olgularda, somatostatin infüzyonu altında, bir hipo-ozmolar komaya yol açan su
entoksikasyonu ve eşlik eden su tutulması ile hiponatremi tarif edilmiştir. Somatostatin
infüzyonları, renal plazma akışında, glomerüler filtrasyon hacminde ve idrar hacminde hızlı
ve anlamlı bir azalmaya neden olduğu kadar, idrarın ozmolalitesinde de bir artışa neden
olabilir. Bu nedenle, idrara çıkma ve elektrolit dengesi düzenli olarak kontrol edilmelidir.
Somatostatin, barbitüratların uyutucu etki süresini uzatır, pentilentertazolün etkilerini artırır
ve bu nedenle, ajanların etkisinin geçmesinden sonra uygulanmalıdır. Somatostatinin ve bir
ß-reseptör blokeri olan propranololun eşzamanlı uygulanması ile somatostatinden dolayı kan
şekerinde artışa neden olabilir. Fentolaminin eşzamanlı uygulamasına bağlı olarak,
somatostatin tarafından kan glukoz düzeylerinde indüklenen değişiklikler azalabilir.
SOMATOSAN, bir glukoz veya fruktoz çözeltisi içerisinde uygulanmamalıdır.
Genel bozukluklar ve uygulama bölgesine ilişkin hastalıklar
Yaygın: Sıcak basması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
7olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İntoksikasyon semptomlarının meydana geldiği olgular henüz bilinmemektedir. 1,1-3,0
dakikalık kısa biyolojik yarılanma ömründen dolayı, kesilmesinin ardından etkinin hızlı bir
şekilde geçmesi beklenebilir.
Klinik semptomların olduğu doz aşımı durumunda (bkz., bölüm 4.8. İstenmeyen etkiler),
semptomatik tedavi düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Büyüme hormonu inhibe ediciler, somatostatin ve analogları
ATC Kodu: H01CB01
Somatostatin, yapısı ve etkisi açısından doğal somatostatin ile özdeş olan bir sentetik
tetradekapeptittir.
Somatostatinin terapötik dozajı, ağırlıklı olarak sindirim kanalının ekzo- ve endokrin
sekretuvar fonksiyonları üzerindeki inhibe edici etkisine olduğu kadar, splanknik alana kan
akışındaki bir azalmaya da dayanmaktadır.
Bilhassa, somatostatinin farmakolojik etkililiğinde aşağıdaki mekanizmalar yer almaktadır:
a) Üst gastrointestinal kanama için
 Pentagastrin tarafından stimüle edilen bazal ve gastrik asit sekresyonunun
inhibisyonu
 Gastrik sekresyonun inhibisyonu
 Pepsin sekresyonunun inhibisyonu
 Bazal ve stimüle edilmiş gastrik sekresyonun inhibisyonu
 250 mikrogram/saat somatostatin dozunda, splanknik kan akışında yaklaşık
%28 azalma
b) Pankreas cerrahisinin ardından postoperatif pankreas komplikasyonlarının profilaksisi
için ve pankreas ve jujenum’un postoperatif fistüllerinin sekresyonunun inhibe edilmesi için
 Ekzokrin pankreas sekresyonunun inhibisyonu
Somatostatin tarafından kan glukoz düzeyleri üzerindeki etkiye (bakınız, bölüm 4.8.
İstenmeyen etkiler), endokrin pankreas sekresyonunun (glukagon, insülin) inhibisyonu neden
olur. Glukagon üreten A hücrelerinin somatostatine karşı hassasiyeti, başlangıçta insülin
üreten B hücrelerininkinden anlamlı ölçüde daha yüksektir ki bu durum kan glukozunda
başlangıçta bir düşüşe neden olabilir. Daha sonra insülin sekresyonunun kuvvetli bir şekilde
inhibisyonunun başlaması, sonrasında kan glukozunda bir artış ile sonuçlanabilir.
8Karaciğer sirozu olan hastalarda, somatostatin tedavisi sırasında indosiyanin yeşilinin hepatik
klerensinde bir azalma, dolayısı ile karaciğerin metabolik aktivitesinde bir azalma
gözlemlenmiştir. Somatostatinin hepatik kan akışı üzerindeki etkilerine ilişkin sonuçlar
çelişkilidir.
Somatostatin tarafından antidiüretik hormon sekresyonunun stimülasyonu, idrar hacminde bir
azalmaya, ve idrar ozmolalitesinde bir artışa yol açabilir (bkz., bölüm 4.8 İstenmeyen etkiler).
5.2. Farmakokinetik özellikler
Genel özellikler
Somatostatinin intravenöz olarak infüze edilmesinin ardından, radyoimmünoassay ile
aşağıdaki plazma yarılanma ömürleri hesaplanmıştır:
Sağlıklı yetişkinler 1,1 – 3,0 dakika
Kronik karaciğer hastalığı olan hastalar 1,2 – 4,8 dakika
Böbrek yetmezliği olan hastalar 2,6 – 4,9 dakika
Somatostatinin son derece kısa plazma yarılanma ömründen dolayı, sürekli bir infüzyon
olarak uygulanmalıdır.
Somatostatinin nerede ve nasıl elimine edildiği bilinmemektedir. Eliminasyon, neredeyse
tamamen, plazmadaki, karaciğerdeki, ve böbreklerdeki endo- ve aminopeptidazlar tarafından
gerçekleştirilir.
Emilim:
Somatostatin peptit yapıda olduğundan, sadece terapötik olarak, intravenöz yolla verilir,
bundan dolayı emilim ve biyoyararlanımı % 100 olarak dikkate alınır. Sürekli infüzyonu
takiben 15 dakika içinde plato düzeyine ulaşılır. Ortalama plato seviyeleri infüzyon hızına
bağlıdır ve önerilen dozda saatte 0,250 mg olarak uygulandığında 300-3000 pg/ml arasında
değişir. Deri altı bolus enjeksiyonu takiben, ilacın uygulanmasından 5 dakika sonra C ’a
maks
ulaşılır ve aynı dozun intravenöz olarak verilmesine kıyasla, daha düşük plazma somatostatin
düzeyleri elde edilir.
Dağılım:
İlacın plazmadan kaslar, deri ve bağırsak gibi dokulara geçişi hızlıdır. Yıkıma uğramamış
somatostatin ekstravasküler depo bölgelerinden plazmaya yavaşça salınır. Somatostatin
plazma proteinlerine bağlanarak proteolitik yıkımdan kısmen korunur, bu durum
somatostatinin radyoimmünolojik olarak tanınmasını engeller.
Biyotransformayon:
Somatostatinin birçok biyolojik tayin sistemlerinde (insülin, glukagon ve büyüme hormonu
salımınım inhibisyonu) ana bileşik ile eşit güçlü, benzer bir yan ürüne, Ses-Ala1-
Somatostatine hızla dönüştüğü bilinmektedir. Uygulamadan sadece iki dakika sonra % 40
oranında Des-Ala1-Somatostatine dönüşüm meydana gelmektedir.
9Karaciğer, somatostatinin klerensinde önemli bir rol oynamamasına rağmen, böbrek
metabolik klerense dâhil olabilir.
Eliminasyon:
Eksojen olarak uygulanmış somatostatin, sağlıklı deneklerde, yaklaşık 2 dakikalık (1,1-3,0
dakika arası) bir yarılanma ömrü ile başlangıç değerine (10-35 pg/ml) ulaşana kadar,
plazmadan hızla temizlenir. Bu koşullarda metabolik klerens hızı yaklaşık 2000 ml/dakikadır.
Klerens hızı, ne kompanse sirozlu hastalarda, ne de Tip-II diyabetlilerde değişmiştir. Son
dönem kronik böbrek yetmezliğinde, klerens hızında doza bağlı bir azalma gözlemlenmiştir.
Vücuttan atılım ile ilgili veri bulunmamaktadır. Doğal yapıda bir peptit olduğundan, normal
protein yıkımını takiben atıldığı düşünülmektedir.
Doğrusallık /Doğrusal Olmayan Durum:
Veri yoktur.
Hastalardaki karakteristik özellikler
Yaşlı hastalarda farmakokinetiği:
Şiddetli böbrek yetmezliği bulunan yaşlı hastalarda ilaç dozunun ayarlanması gerekmektedir.
Karaciğer fonksiyon bozukluğunda farmakokinetiği:
Karaciğerde çok düşük miktarlarda metabolize olduğundan, karaciğer yetmezliğinde doz
ayarlanmasına gerek yoktur.
Böbrek fonksiyon bozukluğunda farmakokinetiği:
Somatostatinin vücuttan atılım ile ilgili veri bulunmamaktadır. Doğal yapıda bir peptit
olduğundan, normal protein yıkımını takiben atıldığı düşünülmektedir. Ancak böbrek
fonksiyon bozukluğunda vücutta birikebilir. Bu nedenle böbrek yetersizliği olan hastalarda
doz ayarlaması gerekir (bkz. Bölüm 4.2).
5.3. Klinik öncesi güvenlilik verileri
Akut toksisite
LD (mg/kg vücut ağırlığı)
50
Fareler 33 mg/kg vücut ağırlığı
Sıçanlar 21 mg/kg vücut ağırlığı
Kronik toksisite
İntravenöz olarak 11 mikrogram, 33 mikrogram ve 100 mikrogram somatostatin/kg/vücut
ağırlığı alan sıçanlardaki 5-günlük çalışmalarda, vücut ağırlığı üzerinde bir etki
bulunmamıştır.
Sıçanlardaki ve tavşanlardaki subakut çalışmalar, anlamlı ve doz ile korele olan bulgular
göstermemiştir. Köpeklerde, en yüksek doz grubundaki (28 gün boyunca
10100 mikrogram/kg/saat i.v.) 4 hayvanda, fonksiyonel veya histomorfolojik değişiklikler
olmaksızın gri lekeleri olan pankreas bulunmuştur.
Farklı hayvan türlerine ait (rodentler ve rodent olmayanlar) subkronik toksisiteye ilişkin
çalışmalar, bileşiğe özgü toksik etkilere ilişkin kanıtlar ortaya koymamıştır.
Mutajenik ve tümörijenik potansiyel
Somatostatin, mutajenik etkileri açısından test edilmemiştir. Endojen bir madde olarak,
terapötik konsantrasyonlarda somatostatinden, bu açıdan şüphe edilmemektedir. Hayvanlarda
tümörijenik potansiyeline ilişkin uzun süreli çalışmalar yoktur.
Üreme toksisitesi
Somatostatin plasentayı geçer.
Somatostatin, üreme toksisitesi açısından yeterli şekilde araştırılmamıştır.
Sıçanlardaki üreme toksisitesi tipik idi. Öte yandan, gösterilebilen hasar spesifik olmamakla
birlikte, farelerde yapılan spesifik embriyo toksisite testlerinde kesin bir etki ekarte
edilememiştir.
İnsanlarda gebelik ve laktasyon sırasında somatostatin kullanımına ilişkin deneyim yoktur.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Hidroklorik asit
6.2. Geçimsizlikler
İndirgeyici şekerler ve amino asitler arasında Maillard reaksiyonu olasılığı bulunduğundan,
somatostatin, glukoz veya fruktoz çözeltileri ile karıştırılmamalıdır.
6.3. Raf ömrü
36 ay.
Sulandırarak hazırlanmış somatostatin çözeltisi, hazırlanmasından sonraki 48 saat içerisinde
kullanılmalıdır. Tozun veya sulandırarak hazırlanmış çözeltinin kullanılmamış artıkları
atılmalıdır.
6.4. Saklamaya yönelik özel tedbirler
30ºC’nin altındaki oda sıcaklığında saklayınız.
6.5. Ambalajın niteliği ve içeriği
Enjeksiyon ve/veya infüzyon çözeltisi hazırlamak için 3,19-3,85 mg somatostatin asetat
içeren 1 adet ampul ve somatostatin tozun sulandırarak hazırlanması için çözücü olarak 1 mL
% 0,9 sodyum klorür çözeltisi içeren ampul ile birlikte bulunur.
116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrol Yönetmeliği”ne uygun olarak imha edilmelidir.
Çevreyi korumak amacıyla kullanılmayan SOMATOSAN şehir suyuna veya çöpe
atılmamalıdır. Herhangi bir kullanılmamış ürün veya atık materyal lokal gereksinimler
doğrultusunda imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Fatih Sultan Mehmet Mah. Poligon Cad.
Buyaka 2 Sitesi No:8 C-Blok Kat:3
Ümraniye/İstanbul
Tel: 0216 656 6700
Faks: 0216 290 2752
8. RUHSAT NUMARASI
2014/310
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.04.2014
Ruhsat yenileme tarihi: -
10. KÜB’ÜN YENİLENME TARİHİ
-
12