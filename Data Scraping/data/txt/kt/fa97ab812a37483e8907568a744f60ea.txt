1 / 9  KULLANMA TALİMATI  
 
CATOXFEN 100 mg/2 m L IM  enjeksiyonluk ç özelti  
Steril  
Kas içine uygulanır. 
 
• Etkin  madde: Her bir 2 mL’lik  ampul 100 mg ketoprofen içerir.  
• Yardımcı maddeler : L-Arjinin, benzil alkol, sitrik asit monohidrat ve enjeksiyonluk su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. CATOXFEN  nedir ve ne için  kullanılır?  
2. CATOXFEN ’İ kullanmadan önce dikkat edilmesi  gerekenler  
3. CATOXFEN  nasıl  kullanılır?  
4. Olası yan etkiler  nelerdir?  
5. CATOXFEN’in saklanması  
 
Başlıkları yer almaktadır. 
 
1. CATOXFEN nedir ve ne için  kullanılır?  
CATOXFEN ’in etken maddesi ketoprofendir. Ketoprofen, ağrı kesici ve iltihap giderici 
(antiinflamatuvar ) etkiye sahip steroid olmayan antiinflamatuvar ilaçlar (NSAİİ) grubundandır. 
CATOXFEN, 2 mL amber renkli Tip I cam ampul içerisinde, renksiz berrak, saydam 
enjeksiyonluk çözelti şeklindedir. 6 adet 2 mL’lik ampul içeren ambalajlarda sunulmaktadır. 
Her bir ampul 100 mg ketoprofen içerir. 
CATOXFEN; osteoartrit, romatoid artrit (iltihaplı eklem romatizması) ve ankilozan spondilit 
(ağrılı ve ilerleyici bir iltihabi hastalık) belirti ve bulgularının tedavisi ile akut gut artriti (ürik 
asit kristallerinin eklemde birikmesi ile meydana gelen iltihabi durum), akut kas iskelet sistemi ağrıları, postoperatif ağrı (ameliyat sonrası ağrı) ve dismenore (adet sancısı) tedavisinde 
endikedir. 
  2 / 9 2. CATOXFEN kullanmadan önce dikk at edilmesi gerekenler  
CATOXFEN’ i aşağıdaki  durumlarda  KULLANMAYINIZ  
Eğer:  
• Ketoprofene veya CATOXFEN’ in içerdiği yardımcı maddelerden herhangi birine karşı aşırı 
duyarlılığınız  varsa  
• Ketoperofene ve aspirin ya da diğer steroid olmayan iltihap gidericiler gibi benzer ilaçlara karşı 
daha önce astım, burun boşluklarında iltihaplanma (rinit), ürtiker gibi aşırı duyarlılık reaksiyonları 
geçirdiyseniz. Daha önce böyle bir alerji öyküsü olan hastalarda, nadiren ölümle sonlanabilen 
ciddi anafilaktik reaksiyonlar (eller, ayaklar, bilekler, yüz, dudakların şişmesi ya da özellikle ağız 
veya boğazın yutmayı veya nefes almayı zorlaştıracak şekilde şişmesi)  bildirilmiştir.  
• Daha önce kullandığınız ağrı, ateş ve iltihaba etkili ilaçlardan biri sizde mide -bağırs ak 
kanamasına veya  delinmesine  neden  olduysa  
• Halen  aktif veya tekrarlayan  mide  ve on iki parmak  barsağı  kanamanız varsa  
• Mide -bağırsak kanamanız ya da ülseriniz, beyin kanamanız veya vücudunuzun başka bir 
yerinde kanamanız  varsa 
• Şiddetli böbrek, karaciğer ya da kalp yetmezliğiniz  varsa 
• Pıhtılaşma bozukluğunuz varsa veya herhangi bir kan sulandırıcı ilaç kullanıyorsanız 
(CATOXFEN kas içine  uygulandığı  için kanama riski)  
• Cildinizde vurmaya bağlı morarma normalden daha kolay gerçekleşiyorsa ve uzun süren 
kanamanız  oluyorsa, 
• Emziriyorsanız veya hamileliğinizin son 3 ayındaysanız.  
• Kalp damarlarının değiştirilmesi (koroner arteriyel by-pass) ameliyatı öncesi ve sonrasındaki 
ağrı sırasında  
• Benzil alkol içermesi nedeniyle, prematürelerde veya yenidoğanlarda  kullanılmaz.  
CATOXFEN,  sadece erişkinlerin kullanması içindir, 15 yaş altındaki çocuklarda kullanılmaz.  
 
CATOXFEN’ i aşağıdaki durumlarda DİKKATLİ KULLANINIZ  
CATOXFEN TIBBİ GÖZETİM ALTINDA UYGULANMALIDIR.  
Diğer ağrı, ateş ve iltihaba etkili ilaçlar ile olduğu gibi CATOXFEN de, kalp krizi veya inme 
geçirme riskini artırabilir. Kullanılan doz yüksekse ve kullanım süresi uzunsa risk artar. Kalp 
hastalığınız varsa, inme geçirdiyseniz veya bu tür bir hastalıkla ilgili risk faktörleriniz olduğunu  
düşünüyorsanız (yüksek tansiyonunuz, diyabetiniz (şeker hastalığınız) varsa, kolesterol düzeyiniz 
yüksekse veya sigara kullanıyorsanız, karaciğer ve böbrek probleminiz varsa, diüretik (idrar 
söktürücü ilaç) kullanıyorsanız doktorunuzu mutlaka bilgilendiriniz.  
Verilen dozu veya tedavi süresini aşmayınız.  
Doktorunuzun tedavinizde bir düzenleme yapması gerekebileceğinden, aşağıdaki durumlarda doktorunuzu bilgilendiriniz:  
Eğer,  
• Astım ve uzun süreden beri devam eden burun boşluğunda iltihaplanma (kronik rinit), 
sinüslerde iltihaplanma (kronik sinüzit) ve/veya burun polipi gibi rahatsızlıklarınız varsa (aspirin 
ve diğer steroid olmayan iltihap gidericilere karşı alerji gelişme riskiniz daha yüksektir. 3 / 9 CATOXFEN kullanımı sizde astım krizine ve bronşlarda daralmaya neden  olabilir)  
• Geçirilmiş veya mevcut kalp hastalığınız (hipertansiyon ve/veya kalp yetmezliği), karaciğer  
veya böbrek hastalığınız  veya vücudunuzda  sıvı tutulması (ödem)  varsa 
• Diyabet (şeker hastalığı) veya yüksek kolesterol sorunu varsa, sigara kullanıyorsanız  
• Herhangi bir kan sulandırıcı (antikoagülan, heparin) ilaç, aspirin dahil başka bir anti- 
inflamatuvar (yangı, iltihap giderici) ilaç, lityum (ruhsal bozukluklarda kullanılır), metotreksat 
(kanser tedavisinde kullanılır), tiklodipin (kan pıhtılaşmasını önlemek için kullanılır) gibi kanama 
ve ülser riski olan diğer ilaçları kullanılıyorsa (doktorunuz aksini  önermedikçe), 
• Ülseratif kolit veya Crohn gibi bağırsaklarında iltihabi hastalıklar  varsa,  
• Pıhtılaşma bozukluğunuz  varsa 
• İltihaplı barsak hastalığınız (ülseratif kolit, Crohn hastalığı)  varsa  
• Daha önce mide  barsak  hastalığı  (mide  veya on iki parmak  barsağı  ülseri)  geçirdiyseniz  
• Mide barsak ülseri veya kanaması riskini artırabilecek, örneğin alerji ve iltihap tedavisinde 
kullanılan ilaçlar (glukokortikoidler), depresyon ilaçları (serotonin geri alım inhibitörleri), aspirin 
gibi pıhtı oluşumunu önleyen ilaçlar veya varfarin gibi antikoagülanlar (pıhtı önleyici ilaç) gibi 
ilaçlar  kullanıyorsanız  
• Güneşe  veya  UV ışınlarına  (solaryum) maruz kalma  cilt reaksiyonu hikayesi  
• 65 yaş  üzerindeyseniz.  
Tedavi sırasında aşağıdakilerden biri olursa, tedaviyi durdurup doktorunuzu bilgilendiriniz:  
• Enfeksiyon belirtilerinin ortaya çıkması veya belirtilerde kötüleşme (diğer steroid olmayan 
iltihap giderici ilaçlar gibi CATOXFEN de, altta yatan bir enfeksiyonun belirtilerini (ateş gibi ) 
maskeleyebilir)  
• Bu ilaca karşı alerjiniz olduğunu gösteren astım krizi, ürtiker, yüzde ve boyunda ani şişme gibi 
belirtiler (derhal doktorunuza veya acil servise  başvurunuz)  
• Mide barsak kanaması (ağızdan kan gelmesi, dışkıda kan bulunması veya dışkının siyah renkte 
olması) (derhal doktorunuza veya acil servise  başvurunuz)  
• Görme bozukluğu (bulanık görme)  
Eğer kadınsanız, CATOXFEN doğurganlığınızı azaltabilir. Gebe kalmaya çalışıyorsanız, gebe 
kalmakta güçlük çekiyorsanı z veya kısırlık tetkikleri yaptırıyorsanız, CATOXFEN’ i 
kullanmayınız. 
Yaşlı hastalar ve zayıf hastalar, başta mide bağırsak kanaması, ülser ve delinme olmak üzere yan 
etkilere daha hassastırlar. Yaşlı veya zayıfsanız, doktorunuzun karaciğer ve kalp fonksiyonlarınızı 
yakından izlenmesi gerekebilir. Bu durumda doktorunuz size daha düşük bir doz uygulamaya 
karar verebilir.  
 
 
 CATOXFEN , steroid olmayan iltihap giderici bir ilaç olan ketoprofen içerir.  
CATOXFEN ile birlikte başka bir steroid olmayan iltihap giderici ilaç ve/veya aspirin 
kullanmayınız. 
Kullandığınız diğer ilaçların kullanma talimatlarını dikkatlice inceleyerek, bunların başka bir 
steroid olmayan iltihap giderici ve/veya aspirin içermediğinden emin olu nuz. 4 / 9 Bu uyarılar, geçmişteki herhangi  bir dönemde dahi olsa sizin için geçerliyse  lütfen doktorunuza 
danışınız.  
 
CATOXFEN’ in yiyecek ve içecek ile kullanılması  
CATOXFEN yiyecek ve içeceklerden bağımsız olarak, kas içine derin enjeksiyon şeklinde 
kullanılır.  
 Hamilelik  
İlacı kullanmadan önce doktorunuza veya eczacınıza danışınız.  
Hamileyseniz ya da hamile olduğunuzu düşünüyorsanız bunu doktorunuza söyleyiniz . 
Hamileliğin ilk üç ayında doktorunuz gerekirse size CATOXFEN reçete edebilir.  
Hamileliğin 3. -6. ayları arasında CATOXFEN ancak doktorun tavsiyesi üzerine ve kısa süreli 
olarak kullanılabilir. Bu dönemde CATOXFEN’ i kesinlikle uzun süreli kullanmayınız. 
Gebeliğin 6. ayından itibaren CATOXFEN ’i kesinlikle kullanmayınız çünkü ilaç bebeğinizin 
kalbine, akciğerine ve böbreğine zarar verebilir ve bu zarar tek bir kullanımda bile ortaya çıkabilir. 
Gebeliğin 6. ayından  sonra CATOXFEN’ i kullandıysanız, bunu doktorunuza söyley iniz. Böylece 
doktorunuz gerekli takibi yapabilir.  
 
Tedavi sırasında hamile olduğunuzu fark ederseniz hemen doktorunuza veya eczacınıza  danışınız.  
 
Emzirme  
İlacı kullanmadan önce doktorunuza veya eczacınıza danışınız.  
CATOXFEN anne sütüne geçer. Bebeğinizi emzirirken CATOXFEN kullanmayınız. 
 Araç ve makine kullanımı  
CATOXFEN baş dönmesine, uyku haline, nöbetlere veya görme bozukluklarına neden olabilir. 
Eğer bu yan etkilerden biriyle karşılaşırsanız, herhangi bir araç, alet veya makine  kullanmayınız.  
 CATOXFEN’ un içeriğinde bulunan bazı yardımcı maddeler hakkında önemli bilgiler  
CATOXFEN  benzil alkol içerir. Bu madde yenidoğanlarda  ve 3 yaşın altındaki çocuklarda 
zehirlenmelere ve alerjik reaksiyonlara neden olabilir.  
 Diğer ilaçlar ile birlikte kullanımı  
Bazı ilaçlar CATOXFEN’ in işlevini etkileyebilir veya CATOXFEN bazı ilaçların işlevini  
etkileyebilir:  
Eğer şu anda herhangi bir ilaç, özellikle de aşağıda sayılan ilaçlardan birini alıyorsanız veya son zamanlarda aldınızsa -reçetesiz ilaçlar da dahil olmak üzere-  lütfen doktorunuza veya 
eczacınıza bunlar hakkında bilgi veriniz:  
• İbuprofen veya aspirin gibi diğer steroid olmayan anti -inflamatuvar ilaçlar (NSAİİ)  
• Diüretikler (idrar miktarını arttıran ilaçlar)  
• Kalp yetmezliği veya yüksek kan basıncı (tansiyon) için kullanılan ilaçlar  
• Digoksin-  kalp atışını kontrol eden veya kalp yetmezliğini önlemede kullanılan bir ilaç  5 / 9 • Kanın pıhtılaşmasını önleyen (kan sulandırıcı) ilaçlar: heparin, varfarin, klopidogrel, 
tiklopidin gibi  
• Kan pıhtılarını çözmeye yarayan ilaçlar: streptokinaz, alteplaz veya tenekteplaz  
• Enfeksiyonlara karşı kullanılan bazı ilaçlar (antibiyotikler) : siprofloksasin, levofloksasin 
veya ofloksasin  
• Depresyon tedavisinde kullanılan ilaçlar: fluoksetin, sertralin, sitalopram veya paroksetin 
gibi 
• İltihap gidermede kullanılan ilaçlar (kortikosteroidler): hidrokortizon, betametazon veya 
prednisolon 
• Siklospor in- organ naklinden sonra vücudunuzun organı reddetmesini önlemek için 
kullanılan bir ilaç  
• Mifepriston - gebeliği sonlandırmak için kullanılan bir ilaç  
• Mifepriston kullanımı takip eden 8 – 12 gün içerisinde CATOXFEN kullanmayınız.  
• Lityum - bazı zihinsel hast alıkların tedavisinde kullanılan ilaç  
• Metotreksat - kanser ve sedef hastalığında kullanılan bir ilaç  
• Pentoksifilin - Beyindeki limbik sistemdeki kan dolaşımına yardımcı olan bir ilaç  
• Takrolimus - Organ naklinden sonra kullanılan bir ilaç  
• Probenesid-  Gut hastalığı için kullanılan ilaç  
• Zidovudin-  HIV (AIDS) için kullanılan bir ilaç  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CATOXFEN nasıl  kullanılır?  
Uygun kullanım ve doz/uygulama sıklığı için talimatlar:  
CATOXFEN ’in dozu kullanım nedenine göre günde 1 -2 ampul arasında değişir. Günlük doz 2-  3 
enjeksiyonda uygulanmalıdır.  
Tedavi süresi 2-3 gündür. Daha sonra tedaviye ağızdan veya makattan devam edilir.  
Mutlaka doktorunuzun size söylediği şekilde kullanınız.  
 
Uygulama yolu ve metodu:  
CATOXFEN, sadece kas içine derin enjeksiyon yolu ile kullanılır.  
Steril koşullara azami dikkat gösterilerek, kalçanın üst dış ka dranına derin ve yavaş 
intramüsküler enjeksiyon şeklinde uygulanmalıdır. Enjeksiyon tekrarlandığında, uygulanan taraf her enjeksiyonda değiştirilmelidir. İğnenin ucunun kan damarı içine girmediğinden emin olmak için, enjeksiyon öncesinde aspirasyon yapılma lıdır.  
Enjeksiyon sırasında şiddetli ağrı olması halinde, enjeksiyon hemen durdurulmalıdır. Kalça 
protezi olanlarda, enjeksiyon karşı tarafa uygulanmalıdır. 
  6 / 9 Değişik yaş grupları  
Çocuklarda kullanımı:  
Güvenlilik ve etkililik verilerinin bulunmaması nedeniyle 15 yaşın altındaki çocuklarda 
kullanılmamalıdır.  
 
Yaşlılarda kullanımı:  
Yaşlılarda tedaviye mümkün olan en düşük doz ile başlanır.  
 Özel kullanım durumları Böbrek ve karaciğer yetmezliği : Böbrek ve karaciğer yetmezliğiniz varsa doktorunuz ilacın 
başlangıç dozunu düşürecek ve sizi yakından izleyecektir.  
Ciddi karaciğer ve böbrek yetmezliğinde kullanılmamalıdır.  Eğer CATOXFEN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
 Kullanmanız gerekenden daha fazla CATOXFEN kullandıysanız:  
Kullanmanız gerekenden daha fazla CATOXFEN  kullandıysanız derhal doktorunuza bildiriniz 
ya da en yakın sağlık merkezine başvurunuz. Hastaneye başvururken ilacınızın kutusunu yanınızda bulundurunuz. Bu sayede doktorunuz da hangi ilacı aldığınızı görebilecektir.  
Kullanmanız gerekenden daha fazla CAT OXFEN  kullandığınızda aşağıdaki belirtileri 
görebilirsiniz: 
• Sersemlik  hissi 
• Mide  ağrısı  
• Hasta hissetme  
• Kan basıncınızı düşmesi nedeniyle  bayılma  
• Nefes almada zorlanma  
• Güçlükle ve gürültülü bir şekilde  solumak  
• Göğüste daralma hissi, sıkışma  
• Dışkıda  kan 
 CATOXFEN ’den kullanmanız gerekenden fazlasını kullanmışsanız bir doktor veya eczacıyla 
konuşunuz. 
 
CATOXFEN’ i kullanmayı unutursanız:  
Unutulan dozları dengelemek için çift doz kullanmayınız.  
CATOXFEN ile tedavi sonlandırıldığında oluşabilecek etkiler  
Tedavi sonlandırıldığında herhangi bir sorun görülmesi beklenmez.  
  7 / 9 4. Olası yan etkiler nelerdir?  
Tüm ilaçlarda olduğu gibi, CATOXFEN’ in içeriğinde bulunan maddelere duyarlı olan kişilerde 
bazı yan etkiler  görülebilir. 
 
Aşağıdakilerden biri olursa CATOXFEN’ i kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
• Nefes darlığı, hırıltılı soluma  
• Kan basıncında (tansiyonda) aşırı düşme, baş dönmesi, denge kaybı  
• Yüz, dil, boğazda şişme (anjiyoödem)  
• Ürtiker (kurdeşen) ve kaşıntı, deri döküntüleri  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap), toksik epidermal nekroliz (deride içi sıvı dolu kabarcıklarla seyreden ciddi bir hastalık), akut jeneralize eksantematöz püstülozis (yaygın kızarık cilt üzerinde, çok sayıda toplu iğne başı büyüklüğünde içi iltihapla dolu kabartılar ve yüksek ateşin eşlik ettiği, sıklıkla 
ilaç kullanımı sonrası, gelişen bir  hastalık)  
• Eller, ayaklar, bilekler, yüz ve dudakların şişmesi ya da özellikle ağız veya boğazın yutmayı 
ve nefes almayı zorlaştıracak şekilde şişmesi (anafilaktik şok)  
• Midenizde açlıkl a birlikte hissedilen yanma hissi ve ağrı. Bu belirtiler midenizdeki ülserden 
veya guttan kaynaklanıyor olabilir. 
• İdrarda kan, idrar miktarında değişiklik veya özellikle bacak, bilek veya ayaklarda şişlik. Bu 
belirtiler ciddi bir böbrek sorunundan kaynakla nıyor olabilir. 
• Kalp ağrısı ve ani ve şiddetli baş ağrısı. CATOXFEN kalp krizi riskinde küçük bir artış ile 
ilişkilendirilebilir.  
• Kan kusma, şiddetli mide ağrıları veya koyu renkli dışkılama. 
Bunların hepsi çok ciddi yan etkilerdir.  
Eğer bunlardan biri siz de mevcut ise, sizin CATOXFEN’ e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin  
hepsi oldukça seyrek görülür. 
 
Aşağıdakilerden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne başvurunuz:  
Seyrek (1/1000’den az kişide görülen)  
• Ciltte uyuşma, karıncalanma, iğnelenme, yanma veya ürperme (parestezi)  
• Ciltte vurmaya bağlı morarma normalden daha kolay ge rçekleşiyorsa ve uzun süren kanama 
oluyorsa. Bu ciddi bir kan probleminden kaynaklanıyor olabilir.  
• Ciltte solgunluk veya yorgun hissetme, baygınlık veya baş dönmesi. Bu belirtiler kansızlık ile 
ilişkili olabilir.  
• Bulanık görme  
• Gözde veya ciltte sararma (sarılık). Bu belirti karaciğerle ilgili bir problemin belirtisi  
olabilir.  
 8 / 9 Sıklığı bilinmeyen  
• Crohn hastalığında veya kolitte kötüleşme  
• Işığa veya ultraviyole lambasına karşı cillte reaksiyon (ışığa duyarlılık)  
• Saç dökülmesi  
• Normalden daha fazla enfeksiyon geçirme. Bu belirti ciddi bir kan düzensizliğinden 
kaynaklanıyor olabilir.  
• Hastalık nöbetleri  
• Gözlerde ağrı  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın (1/10’dan az kişide görülen)  
• Sindirim güçlüğü, mide ekşimesi, göğüste yanma hissi, mide ağrısı. Bu etkiler ilacın yemekler 
ile birlikte kullanılmasıyla azaltılabilir.  
• Hasta hiss etme (bulantı) ve kusma  
 
Yaygın olmayan (1/1000’den az kişide görülür)  
• Kabızlık, ishal veya gaz  
• Ciltte döküntü ve kaşıntı  
• Su tutulmasına bağlı olarak kollarda ve bacaklarda şişme  
• Baş ağrısı, baş dönmesi, uyuşuk veya uykulu hissetme, yorgunluk veya kendini iyi hissetmeme  
 
Seyrek (1/1000’den az kişide görülür)  
• Kulak çınlaması (tinnitus)  
• Kilo artışı 
• Ağızda iltihaplanma  
 
Çok seyrek (1/10000’den az kişide görülür)  
• Şiddetli mide ve sırt ağrısı. Bu pankreatit (pankreasta ilt ihaplanma) belirtisi olabilir.  
 
Sıklığı bilinmeyen  
• Denge problemleri (vertigo), baş dönmesi  
• Uykulu hissetme veya uyuyamama, ruh hali değişikliği  
• Yüksek kan basıncı (yüksek tansiyon)  
• Tat almada değişiklik  
• Burunda akma, batma, hapşırma, burunda tıkanıklık  
• Ciltte kızarma  
• Depresyon  
• Zihin bulanıklığı  
• Olmayan şeyleri duyma veya görme  9 / 9 Kan testleri  
Kan testlerinizde karaciğer veya böbreklerinizin çalışmasıyla ilgili değişikler görülebilir.  
Bunlar CATOXFEN’i n hafif yan etkileridir.  
 
Eğer  bu kullanma talimatında  bahsi  geçmeyen  herhangi  bir yan etkiyle  karşılaşırsanız  
doktorunuzu ve eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana  gelmesi durumunda, 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. CATOXFEN’in saklanması  
CATOXFEN ’i çocukların göremeyeceği, erişemeyeceği yerlerde ve ambalajında saklayınız. 
 
Ampulleri dış ambalajı içinde, 30 °C’nin altındaki oda sıcaklığında  ışıktan koruyarak saklayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra CATOXFEN ’i kullanmayınız. 
 Eğer üründe ve/veya ambalajında bozukluklar fark ederseniz CATOXFEN ’i kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi :  
Haver Trakya İlaç San. ve Tic. A.Ş.  
   Ulaş OSB Mah. D 100 Cad. No:28/ 1, Ergene 2 OSB  
   Ergene/TEKİRDAĞ  
 Üretim Y eri:   Haver Trakya İlaç San. ve Tic. A.Ş.  
   Ulaş OSB Mah., D100 Cad., No: 28/1, Ergene 2 OSB  
   Ergene/Tekirdağ  
 
 
 Bu kullanma talimat ı …/…/… tarihinde onaylanmıştır.  