1 / 10 
 KULLANMA TALİMATI  
MYFORTIC 360 mg enterik kaplı tablet   
Ağız yolu ile alınır.  
• Etkin madde:  Her bir enterik kaplı  tablet  360 mg mikofenolik aside eşdeğer 384,80 mg 
sodyum mikofenolat içerir. 
• Yardımcı maddeler:  Mısır nişastası, povidon (K-30), krospovidon, susuz laktoz  (sığır 
kaynaklı ), silika,kolloidal anhidr/ kolloidal silikon dioksit, magnezyum stearat, hipromelloz 
ftalat/hidroksipropilmetilselüloz ftalat, titanyum dioksit (E 171), sarı demir oksit (E172), 
kırmızı demir oksit (E 172).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
Bu kullanma talimatında:  
 
1. MYFORTIC  nedir ve ne için kullanılır?  
2. MYFORTIC’i  kullanmadan önce dikkat edilmesi gerekenler  
3. MYFORTIC  nasıl kullanılır?  
4. Olası  yan etkiler nelerdir? 
5. MYFORTIC ’in saklanması  
 Başlıkları yer almaktadır.  
1. MYFORTIC nedir ve ne için kullanılır?  
MYFORTIC , enterik kaplı  (mide asidine dayanıklı) bir tablettir.  Her bir enterik kaplı  tablet , 
mikofenolat sodyum halinde 360 mg mikofenolik asit etkin maddesi içerir.  
MYFORTIC  enterik kaplı  tabletler , 120 tablet içeren blister ambalajlarda sunulmaktadır.  
MYFORTIC  enterik kaplı  tablet  bağışıklık sistemini baskılayıcı (immünos üpresan) olarak 
bilinen bir ilaç sınıfına aittir. Bağışıklık sistemini baskılayan (immünosüpresanlar ) ilaçlar,  2 / 10 
 nakledilmiş organlar da dahil olmak üzere vücudunuzun yabancı  olarak algıladığı unsurlara 
karşı verdiği reddetme yanıtı nı azaltır.  
MYFORTIC , vücudunuzun nakledilmiş bir böbreği reddetmesini önlemek için kullanılır. 
MYFORTIC  siklosporin ve kortikosteroid adı verilen diğer ilaçlarla birlikte kullanılır.  
MYFORTIC ’in nasıl etki gösterdiği veya bu ilacın size neden reçete edildiği  konusundaki 
soruların ız için doktorunuza danışınız.  
2. MYFORTIC’i  kullanmadan önce dikkat edilmesi gerekenler  
UYARI  
Mikofenolat doğum kusurlarına ve düşüğe neden olur. Eğer hamile  kalabilecek bir kadınsanız, 
tedaviye başlamadan önce negatif bir hamilelik  testi getirmelisiniz ve doktorunuzdan tarafından 
size verilen doğum kontrolü tavsiyesine uymalısınız.  
Doktorunuz sizinle konuşacak ve başta mikofenolatın doğmamış bebekler üzerindeki etkisi 
hakkında olmak üzere size yazılı bilgi verecektir. Bu bilgileri dikkatle okuyunuz ve talimatları 
takip ediniz. Eğer talimatları tam olarak anlamazsanız, mikofenolat almadan önce doktorunuzdan size bu bilgileri tekrar açıklamasını isteyiniz. Bu bölümde “Uyarılar ve önlemler” ve “Hamilelik  ve emzirme” başlıkları altında yer alan ek bilgilere bakınız.  
MYFORTIC size yalnızca organ nakli konusunda deneyimli bir doktor tarafından reçete edilecektir. Doktorunuzun talimatlarını dikkatlice uygulayınız. 
MYFORTIC’i  aşağıdaki durumlarda KULLANMAYINIZ  
Eğer:    
• Mikofenolik aside, mikofenolat sodyuma, mikofenolat mofetile ya da bu ilacın içindeki diğer 
maddelerden herhangi birine karşı alerjiniz varsa (aşırı duyarlı iseniz).  
• Mikofenolat doğum kusurlarına ve düş üğe neden olduğundan, eğer hamile  kalabilecek bir 
kadınsanız ve ilk reçeteden önce negatif bir hamilelik  testi getirmediyseniz  
• Hamileyseniz , hamile  kalmayı planlıyorsanız veya hamile  kalmış olabileceğinizi 
düşünüyorsanız  
• Etkili doğum kontrolü uygulamıyorsanız (bkz. Kadınlarda ve erkeklerde doğum kontrolü)  
• Emziriyorsanız (ayrıca bkz. “ Hamilelik  ve emzirme”).  
Uyarılar ve önlemler  
Aşağıdaki durumlarda MYFORTIC’i almadan önce doktorunuz la veya eczacınızla konuşunuz:  
• Mide ülseri gibi ciddi sindirim problemleriniz varsa veya olduysa.  
• Lesch -Nyhan veya Kelley -Seegmiller sendromu gibi nadir görülen kalıtsal hipoksantin-
guanin fosforibosil -transferaz (HGPRT) enzimi eksikliğiniz varsa.  
MYFORTIC’i  aşağıdaki durumlarda DİKKATLİ KULLANINIZ  
• MYFORTIC, cildin güneşten korunma seviyesini düşürür. Bu da cilt kanseri riskini arttırır. Bu nedenle, gerekli koruyucu giysileri kullanarak ve sık sık yüksek koruma faktörlü güneş koruyucu krem sürerek güneş ışı ğına ve UV ışınlarına maruziyetinizi sınırlamalısınız. 
Güneşten korunma konusunda doktorunuzdan tavsiye isteyiniz. 
• Eğer önceden hepatit B veya C geçirdiyseniz, MYFORTIC bu hastalıkların tekrar ortaya 
çıkma riskini artırabilir. Doktorunuz düzenli kan analiz leri yapabilir ve bu hastalıkların 
semptomlarına yönelik kontroller gerçekleştirebilir. Herhangi bir semptom yaşamanız 3 / 10 
 halinde (deri ve gözlerde sarı renk, bulantı, iştah kaybı, koyu renkli idrar) derhal 
doktorunuzu bilgilendirmeniz gerekmektedir.  
• Özellikle de başka bağışıklık sistemini baskılayıcı ajanları alırken eğer kalıcı öksürüğünüz 
veya nefesinizde kesilme olursa, hemen doktorunuza söylemeniz gerekir.  
• MYFORTIC ile tedaviniz sırasında, özellikle de enfeksiyonların tekrar ortaya çıktığı 
durumla rda ve ayrıca bağışıklık sistemini baskılayıcı başka ajanlar alıyorsanız, doktorunuz 
kan antikor düzeylerinizi ölçmek isteyebilir ve MYFORTIC almaya devam edip edemeyeceğinizi size söyleyecektir.  
• Herhangi bir enfeksiyon (bulaşıcı hastalık) semptomu (belirtisi) (ör. ateş, boğaz ağrısı gibi), 
beklenmedik morarma ve/veya kanama görülmesi durumunda dikkatle kullanılmalıdır. Böyle durumlarda derhal doktorunuza başvurunuz. 
• Doktorunuz MYFORTIC  ile tedavi sırasında beyaz kan hücr esi sayınızı kontrol etmek 
isteyebilir; sonrasında size MYFORTIC kullanmaya devam edip edemeyeceğinizi 
söyleyecektir.  
• Etkin madde mikofenolik asit, mikofenolat mofetil gibi benzer söyleyişe sahip diğer ilaçlarla aynı değildir. Doktorunuz söylemediği sürece  ilaçlar arasında değişiklik 
yapmamalısınız.  
• MYFORTIC’in hamilelik sırasında kullanımı doğum kusuru ve
 spontan (kendiliğinden) 
düşük dahil hamilelik sonlanması görülme riskini artırabilir (“ Hamilelik ” kısmına bakınız).  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
MYFORTIC’in  yiyecek ve içecek ile kullanılması  
MYFORTIC besinlerle birlikte veya ayrı olarak (aç veya tok karna) alınabilir. Tabletleri aç 
karna mı ya da tok karna mı alacağınıza karar vermeli ve her gün aynı şekilde almalısınız. Bu 
şekilde her gün vücudunuza aynı miktarda ilaç alınacaktır . 
Hamilelik  
İlacı kullanmadan önce doktorunuza veya eczacınıza danışınız . 
Hamileyseniz , hamile olabileceğinizi düşünüyorsanız veya hamile  kalmayı planlıyorsanız bu 
ilacı almadan önce doktorunuza veya eczacınıza sorunuz. Doktorunuz, hamilelik durumundaki 
riskler ve aşağıdaki durumlar söz konusu olduğunda nakledilen organınızın reddini önlemek 
için al abileceğiniz alternatif ilaçlar hakkında sizinle konuşacaktır:  
• Hamile  kalmayı planlıyorsanız.  
• Adet görmediyseniz veya görmediğinizi düşünüyorsanız ya da normalin dışında bir adet 
kanamanız varsa veya hamile olduğunuzdan şüphe ediyorsanız.  
• Etkili bir doğum kontrolü uygulamadan cinsel ilişkide bulunduysanız.  
Mikofenolat ile tedavi sırasında hamile  kalırsanız, derhal doktorunuza haber vermelisiniz. 
Fakat doktorunuzu görene kadar mikofenolat kullanmaya devam ediniz.  
Mikofenolat çok yüksek sıklıkta düşüğe (%50) ve doğmamış bebekte ağır doğum kusurlarına 
(%23 -27) neden olur. Bildirilen doğum kusurları kulak, göz, yüz (yarık dudak/damak) 
anormalliklerini, parmak gelişim anormalliklerini, kalp,  yemek borusu(boğazı mideye bağlayan tüp), böbrek ve sinir si stemi (örn., omurga kemiklerinin gerektiği gibi gelişmediği bir 
hastalık olan spina bifida) anormalliklerini içerir. Bebeğiniz bunlardan biri veya birkaçından etkilenmiş olabilir.  4 / 10 
 Eğer hamile  kalabilecek bir kadınsanız, tedaviye başlamadan önce negatif bi r hamilelik  testi 
getirmelisiniz ve doktorunuzdan tarafından size verilen doğum kontrolü tavsiyesine 
uymalısınız. Doktorunuz, hamile  olmadığınızdan emin olmak için tedaviye başlamadan önce 
birden fazla test isteyebilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız MYFORTIC kullanmayınız. Bunun sebebi, ilacın düşük miktarlarının anne sütüne geçebiliyor olmasıdır.  
Eğer bebeğinizi emziriyorsanız bunu doktorunuza bildiriniz. MYFORTIC tedavisi süresince ve 
MYFORTIC almaya son vermenizi takip eden 6 h afta boyunca emzirmeyiniz. 
MYFORTIC kullanan kadınlarda doğum kontrolü  
Eğer hamile  kalabilecek bir kadınsanız, MYFORTIC ile birlikte etkili bir doğum kontrol 
yöntemi kullanmak zorundasınız. Her zaman etkili iki doğum kontrol yöntemi kullanmanız 
gereken dur umlar:  
• MYFORTIC kullanmaya başlamadan önce  
• MYFORTIC ile tedaviniz boyunca  
• MYFORTIC almayı bıraktıktan sonra 6 hafta süreyle.  
Sizin için en uygun doğum kontrolü hakkında doktorunuzla konuşunuz. En uygun doğum kontrolü sizin kişisel durumunuza bağl ı olacaktır. İstenmeyen hamilelik  riskini azaltacağından, 
iki tür doğum kontrol yöntemi tercih edilir. Eğer doğum kontrolünüzün etkili olmamış 
olabileceğini düşünüyorsanız ya da doğum kontrolü hapınızı almayı unuttuysanız, mümkün olan en kısa süre içinde d oktorunuzla iletişime geçiniz.  
Eğer aşağıdakilerden herhangi biri sizin için geçerli ise, hamile  kalamayacak bir kadınsınız:  
• Menopoz sonrası dönemdeyseniz, yani en az 50 yaşındaysanız ve son adetiniz en az bir yıl önce idiyse (eğer adetleriniz kanser t edavisi gördüğünüz için kesildiyse, hamile kalmak için 
hala küçük bir olasılık vardır)  
• Fallop tüpleriniz ve her iki yumurtalığınız ameliyat ile alındıysa (bilateral salpingo -
ooforektomi)  
• Rahminiz (uterus) ameliyat ile alındıysa (histerektomi)  
• Yumurtalıklarınız artık işlevsiz ise (uzman bir jinekolog tarafından doğrulanmış prematür 
ovaryan yetmezlik)  
• Hamileliği imkansız kılan aşağıdaki nadir hastalıklardan biriyle doğduysanız: XY genotipi, Turner sendromu veya uterin agenezi  
• Adet görmeye başla mamış bir çocuk veya ergenseniz.   
MYFORTIC kullanan erkeklerde doğum kontrolü  
Mevcut kanıtlar, baba mikofenolat alırsa artmış malformasyon veya düşük riski olacağına işaret etmez. Bununla birlikte, risk tamamen hariç tutulamaz. Bir önlem olarak, siz veya bayan 
partnerinizin tedavi sırasında güvenilir bir doğum kontrol yöntemi kullanmanız ve MYFORTIC'i kullanmayı bıraktıktan sonra da 90 gün boyunca doğum kontrolü uygulamanız önerilir.  5 / 10 
 Eğer çocuk sahibi olmayı planlıyorsanız doktorunuzla potansiyel riskler hakkında konuşunuz.  
Araç ve makine kullanımı  
MYFORTIC’in araç ve makine kullanma yeteneği üzerinde çok az etkisi vardır.   
MYFORTIC’in  içeriğinde bulunan bazı yardımcı maddeler hakkında önemli bilgiler  
MYFORTIC tabletler laktoz içerir. Eğer daha önceden doktorunuz tarafından bazı  şekerlere 
karşı  intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
Bu ilaç her bir MYFORTIC 360 mg tablette 26 mg sodyum (yemek/sofra tuzunun ana bileşeni) içerir. Bu, bir yetişki n için önerilen maksimum günlük yemekle sodyum alımının %1,3’üne 
eşdeğerdir.  Bu durum, kontrollü sodyum diyetinde olan hastalar için göz önünde 
bulundurulmalıdır. 
Diğer ilaçlar ile birlikte kullanımı  
Hazımsızlık ve mide ekşimesinin tedavisinde kullanılan a ntiasit ilaçlar da dahil olmak üzere 
reçetesi olmadan satın almış olduğunuz herhangi bir ilacı veya aşağıdaki ilaçlardan birini 
kullanıyorsanız bunu doktorunuza bildirmeniz özellikle önem taşımaktadır:  
• Azatioprin , takrolimus  ya da başka bir immünosupresif ajan.  
• Kolestiramin gibi yüksek kan kolestrol düzeylerini tedavi etmek için kullanılan ilaçlar.  
• İshal, mide rahatsızlığı ve gaz gibi sindirim  problemlerini  tedavi etmek için kullanılan aktif 
kömür. 
• Asiklovir (herpes enfeksiyonunun tedavisinde kullanılan bir ilaçtır) .  
• Gansiklovir (sitomegalovirüs [CMV] enfeksiyonunu tedavide kullanılan bir ilaçtır) .  
• Aluminyum ve magnezyum içeren antiasitler . 
• Herhangi bir aşı uygulanmasından önce . 
MYFORTIC ile tedaviniz sırasında ve tedavi kesildikten sonra en az 6 hafta süreyle kan bağışında bulunmamalısınız. Erkekler MYFORTIC ile tedavi sırasında ve tedavi kesildikten 
sonra en az 90 gün süreyle sperm bağışında bulunmamalıdır. 
Eğer reçeteli ya da r eçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3.  MYFORTIC nasıl kullanılır?  
Uygun kullanım ve doz/uygulama sıklığı için talimatlar:  
Önerilen günlük doz, 720 mg’lık (2 tablet MYFORTIC 360 mg) 2 ayrı doz halinde alınan 1440 
mg’dır (4 tablet MYFORTIC 360 mg).  
İlk 720 mg doz, transplantasyondan sonra 72 saat içerisinde verilir. Tam olarak kaç tablet 
MYFORTIC almanız gerektiğini doktorunuz size söyleyecektir.  
Tabletlerinizi sabah ve akşam alınız.  
Uygulama yolu ve metodu:  
Tabletleri bütün olarak bir bardak su ile yutunuz.  
Kullanmadan önce MYFORTIC tabletleri kırmayınız ve ezmeyiniz.  Kırık veya bölünmüş tabletleri almayınız.  6 / 10 
 Tedavi, nakledilen böbreğin reddedilmesini engellemek amacıyla bağışıklık sisteminizin 
baskılanması gerektiği sürece devam edecektir.   
Değişik yaş grupları:  
Çocuklarda  ve ergenlerde kullanım:  
MYFORTIC’in çocuklar  ve ergenlerde kullanımına ilişkin deneyi m sınırlı olduğu için tavsiye 
edilemez.  
Yaşlılarda kullanım:  
MYFORTIC yaşlılarda (65 yaş ve üzeri) kullanılabilir. Doz ayarlaması gerekli değildir. 
Özel kullanım durumları:  
Böbrek yetmezliği:  
Ameliyattan sonra yeni takılan böbreğin geç çalışmaya başladığı hastalard a doz ayarlanmasına 
ihtiyaç yoktur . Şiddetli kronik böbrek yetmezliği (glomerül filtrasyon hızı <25 m L/dk/1.73 m2) 
olan hastalar, dikkatle izlenmelidir. Günlük doz 1440 mg’dan daha fazla olmamalıdır  (4 tablet MYFORTIC 360 mg). 
Karaciğer yetmezliği:  
Karaci ğerinde karaciğer dokusunu tutan (parankimal) şiddetli hastalığı olan, böbrek 
nakledilmiş hastalarda doz ayarlanmasına ihtiyaç yoktur. Organ reddi atakları sırasında tedavi  
Nakledilmiş olan böbreğin reddi, mikofenolik asitin (MPA) vücutta emilimi,  dağılımı, 
kullanılması ve atılmas ında (farmakokinetiğinde) değişikliğe neden olmaz; bu durumda dozun 
azaltılmasına veya MYFORTIC tedavisine ara verilmesine ihtiyaç yoktur. 
Eğer MYFORTIC’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla MYFORTIC kullandıysanız:  
Eğer kazayla kullanmanız gerekenden fazla tablet alırsanız derhal doktorunuza başvurunuz. Tıbbi müdahalede bulunulması gerekebilir.  
MYFORTIC’den  kullanmanız gerekenden fazlasını kullanmışsanız bir doktor veya eczacı ile 
konuşunuz. 
MYFORTIC’i kullanmayı unutursanız:  
İlacınızı almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
Eğer, ilacınızı a lmayı unuttuğunuzu fark ettiğinizde, sonraki dozun saati yaklaşmış ise, 
unuttuğunuz dozu atlayınız. 
Unutulan dozları dengelemek için çift doz almayınız. MYFORTIC ile tedavi sonlandırıldığında oluşabilecek etkiler  
MYFORTIC tedavisinin kesilmesi nakledilen o rganın reddedilme olasılığını artırabilir. 
Doktorunuz söylemediği sürece ilacınızı almayı bırakmayınız.  
  7 / 10 
 4. Olası yan etkiler nelerdir?  
Tüm ilaçlar gibi, MYFORTIC ’in içeriğinde bulunan maddelere duyarlı olan kişilerde yan 
etkiler olabilir. Yaşlı hastalar a zalmış bağışıklık savunması nedeniyle daha fazla yan etki 
yaşayabilir.  
MYFORTIC gibi immünosupresanlar vücudunuzun savunma mekanizmalarının nakledilmiş 
organı reddetmesini önler. Sonuç olarak vücudunuz enfeksiyonlarla normalde olduğu kadar iyi savaşamayacaktır. MYFORTIC kullanıyorsanız, normalden daha fazla beyin, deri, ağız, mide ve bağırsak, akciğer ve idrar yolu enfeksiyonları gibi enfeksiyonlara yakalanabilirsiniz . 
Doktorunuz kan hücre sayınızdaki ve kanınızda taşınan diğer maddelerin (ör. şeker, yağ ve kolesterol gibi) seviyelerindeki değişiklikleri izlemek için düzenli olarak kan testi yapacaktır.  
MYFORTIC ’in kullanılması sonucunda aşağıda belirtilen yan etkiler ortaya çıkabilir.  
Aşağıdakilerden biri olursa, MYFORTIC’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eğer ateş, titreme, terleme, yorgunluk hissi, sersemlik ve enerjisizlik dahil olmak üze re 
enfeksiyon semptomları varsa. MYFORTIC kullanıyorsanız viral, bakteriyel ve mantar 
enfeksiyonlarına karşı normalden daha duyarlı olabilirsiniz. Bu enfeksiyonlar vücudunuzdaki değişik sistemleri etkileyebilir. En sık etkilenenler  mesane, üst ve/veya alt 
solunum yolları ve böbrektir. 
• Bezlerde büyüme, yeni ve büyüyen deri oluşumları veya var olan bir bende değişiklik. 
İmmünosupresif ilaç kullanan hastalarda görülebildiği üzere, MYFORTIC alan hastaların çok az bir kısmında lenf bezesi veya deri kanseri geliş imi görülmüştür.  
• Kan kusma, siyah veya kanlı dışkı, mide veya bağırsak ülseri.  
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi müdaha leye veya hastaneye yatırılmanıza gerek olabilir. 
Görülen diğer yan etkiler, aşağı daki sıklıklara göre sıralanmışlardır:  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir. 
Seyrek  :1.000 hastanın birinden az , fakat 10.000 hastanın birinden fazla  
görülebilir. 
Çok seyrek   :10.000 hastanın birinden az görülebilir.  
Bilinmiyor   :Eldeki  verilerden hareketle sıklık derecesi tahmin edilemiyor.  
Çok yaygın:  
• Kanınızdaki beyaz hücre düzeyinin düşmesi  
• Kanınızdaki kalsiyum düzeyinin düşmesi (hipokalsemi)  
• Kanınızdaki potasyum düzeyinin düşmesi (hipokalemi)  
• Kanınızda yüksek ürik asit düzeyi (hi perürisemi)  
• Yüksek tansiyon (hipertansiyon)  8 / 10 
 • Anksiyete  
• İshal  
• Eklemlerde ağrı (artralji)  
• Viral, bakteriyel ve mantar enfeksiyonları  
Yaygın:  
• Kanda düşük kırmızı kan hücresi düzeyi; yorgunluk, nefessizlik ve solgunluğa neden olabilir 
(anemi)  
• Kanda düşük trombosit düzeyi; beklenmedik kanama ve morarmaya neden olabilir (trombositopeni)  
• Kanda yüksek potasyum düzeyi (hiperkalemi)  
• Kanda düşük magnezyum düzeyi (hipomagnezemi)  
• Sersemlik hali  
• Baş ağrısı  
• Öksürük  
• Düşük tansiyon (hipotansiyon)  
• Nefes darlığı (dispne)  
• Karın veya mide ağrısı, mide zarının iltihaplanması, karın şişliği, kabızlık, hazımsızlık, gaz, 
gevşek dışkı, bulantı, kusma  
• Yorgunluk, ateş  
• Üst solunum yolu enfeksiyonu, pnömoni  
• Anormal böbrek veya karaciğer fonksiyon testi sonuçları   
• Solunum yolu enfeksiyonları  
• Akne  
• Güçsüzlük (asteni)  
• Kas ağrısı (miyalji)  
• Ellerde, ayak bileklerinde ve ayaklarda şişlik (periferik ödem)  
• Kaşıntı 
• Kan kreatinin düzeyinde artış   
Yaygın olmayan:  
• Hızlı nabız (taşikardi) veya düzensiz nabız (ventriküler ekstrasistoller), akciğerlerde sıvı 
(pulmoner ödem)  
• Sıvı içeren bir keseye (kist) benzeyen oluşum (lenf) (lenfos el) 
• Kandaki lenfosit ve nötrofil hücrelerinde azalma (lenfoppeni, nötropeni)  
• Lenf bezlerinde büyüme (lenfadenopati)   
• Titreme, uyuma güçlüğü  9 / 10 
 • Gözlerde kızarıklık ve şişlik (konjonktivit), bulanık görme  
• Hırıltılı solunum  
• Geğirme, ağız kokusu, bağırsak tıkanması (ileus), dudak ülserleri, mide ekşimesi, dilde renk 
değişikliği, ağız kuruluğu, diş  etlerinde iltihaplanma, şiddetli üst mide ağrısına neden olan 
pankreas iltihabı (pankreatit), tükürük bezlerinin tıkanması, karın iç zar ının iltihaplanması 
(peritonit), özofajit ( yemek borusu iltihaplanması ), gastro -özefageal reflu ( mideden yemek 
borusuna kaçak olması ), peptik ülser ( mide ve ince bağırsakta  aside bağlı ülser ), karın 
bölgesinde hassasiyet, mide -bağırsak yollarında kanama ve tam olmayan bağırsak tıkanması 
(subileus)   
• Kemik, kan ve yara  enfeksiyonu  
• İdrarda kan, böbrek hasarı, idrara çıkarken ağrı ve zorluk, idrar yolları nda darlık  
• Saç dökülmesi , deride morarma  
• Eklem iltihabı (artrit), sırt ağrısı, kas krampları  
• İştah kaybı, yüksek lipit düzeyi (hiperlipidemi), şeker (diyabet), kolesterol 
(hiperkolesterolemi) veya kanda düşük fosfat düzeyi (hipofosfatemi)  
• Grip belirtileri (yorgunluk, üşüme hissi, boğaz ağrısı, eklem ve kas sızlaması gibi), ayak bileklerinde ve ayaklarda şişlik, ağrı, sertleşme, susuz veya güçsüz hissetme  
• Tuhaf rüyalar, doğru olmayan şeylere inanma (hayal görme)  
• Ereksiyon olamama veya ereksiyonu sürdür ememe  
• Öksürük, solunum güçlüğü, ağrılı solunum (interstisyel akciğer hastalığının olası belirtileri)  
• Siğil  
• Bir cilt kanseri türü olan bazal hücreli karsinom  
• Bir damar tümörü olan k aposi sarkomu  
• Lenf üretim sistemi bozukluklar  
• Yaygın bir cilt kanseri ola n skuamöz hücreli karsinom  
• Aşırı zayıflama, iştahsızlık (anoreksi), kolestrol (hiperlipidemi), şeker hastalığı (diyabet), yüksek tansiyon, kanda fosfat düzeyi düşüklüğü   
• Yumuşak doku yaralanması (kontüzyon)  
Bilinmiyor :  
• Deri döküntüsü 
• Ateş, boğaz ağrısı, sık enfeksiyonlar (kanda beyaz küre eksikliğinin olası belirtileri) (agranülositoz)  
MYFORTIC’in ait olduğu ilaç sınıfı için bildirilen diğer yan etkiler:  
• Kalın bağırsak iltihabı  
• Sitomegalovirüsün neden olduğu mide zarı iltihabı  
• Bağırsak duvarında bir delik oluşması sonucunda, olası kanamayla birlikte şiddetli karın 
ağrısına yol açması  10 / 10 
 • Mide veya oniki parmak bağırsağı ülserler i  
• Kanlı veya siyah dışkı ile birlikte ya da bunlar olmaksızın görülen şiddetli mide ağrısı  
• Özel beyaz kan hücrelerinin veya tüm kan hücrelerinin düşük seviyede olması  
• Kalp ve kalp kapakçıklarının ve beyni ve omuriliği kaplayan zarın iltihaplanması gibi ciddi 
enfeksiyonlar 
• Bağırsak tıkanıklığı  
• Bronşektaziye (akciğerdeki hava yollarının anormal genişl ediği bir hastalık) bağlı olabilecek 
nefes darlığı, öksürük   
• Seyrek görülen akciğerde ciddi hastalığa yol açan bakteriyel enfeksiyonlar (tüberküloz ve 
atipik mikobakteriyel enfeksiyon) 
• İnatçı bir öksürük veya nefes darlığı yaşarsanız doktorunuza başvurunuz . 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması      
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
5. MYFORTIC’in saklanması  
MYFORTIC’i çocukların göremeyeceği, erişemeyeceği yerlerde ve ambalajında saklayınız.  
Işıktan ve nemden korumak için MYFORTIC’i orijinal ambalajında saklayınız. 
MYFORTIC, 30○C’nin altındaki oda sıcaklığında saklanmalıdır.  
Son kullanma tarihiyle uyumlu olarak kullanınız.  
Blister veya ambalajın üzerinde belirtilen son kullanma tarihinden sonra MYFORTIC’i 
kullanmayınız.  
Eğer üründe ve/veya ambalajında bozukluklar fark ederseniz MYFORTIC’i kullanmayınız. Kullanılmayan ürünler ya da artık maddeler yerel gereksinimlere göre imha edilmelidir.  
Kırılan tabletler inhale edilmemelidir.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine ver iniz. 
Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş. 
 Kavacık/Beykoz/İstanbul  
Üretim yeri:  Novartis Pharma Stein AG  
 Schaffhauserstrasse, CH -4332, Stein, İsviçre  
  
Bu kullanma talimatı ../../.... tarihinde onaylanmıştır.  