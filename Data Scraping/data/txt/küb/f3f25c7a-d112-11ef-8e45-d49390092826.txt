KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOTILIUM 10 mg film tablet
2. KALİTATİF VE KANTİTATİF BİLEŞİM
Etkin madde: Her bir film tablet 10 mg domperidon içerir.
Yardımcı maddeler:
Laktoz monohidrat (inek sütü kaynaklı) 54,2 mg
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Film kaplı tablet
Beyaz hafif krem renkli, yuvarlak, bikonveks tablet
4. KLİNİK ÖZELLİKLER
4.1 Terapötik endikasyonlar
MOTILIUM bulantı ve kusma semptomlarının hafifletilmesinde endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Erişkinler ve adölesanlar (12 yaş ve üstü, 35 kg veya üzeri)
Günlük maksimum doz 30 mg olacak şekilde, günde üç defaya kadar 10 mg tabletlerden 1
adet.
Maksimum tedavi süresi 1 haftayı aşmamalıdır.
Domperidon sadece (12 yaş üstü ve 35 kilogram üzerindeki) adölesan ve erişkinlerde
mümkün olduğunca etkili olan en düşük dozda kullanılmalıdır.
Uygulama şekli:
MOTILIUM, bulantı ve kusmayı kontrol altına almak amacıyla gerekli olan en kısa süre için
en düşük etkili dozda kullanılmalıdır. Oral MOTILIUM’un yemeklerden önce alınması
önerilmektedir. Yemeklerden sonra alındığında, ilacın emilimi bir miktar gecikmektedir.
Hastalar her bir dozu planlanan zamanda almalıdır. Eğer planlanan zaman geçmişse, unutulan
doz atlanmalıdır ve her zamanki planlanan doza kaldığı yerden devam edilmelidir. Unutulan
dozu dengelemek için çift doz alınmamalıdır.
Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği durumlarında domperidonun eliminasyon yarı ömrü uzadığı için,
tekrarlanan uygulamalarda MOTILIUM dozunun sıklığı günde bir doz veya iki doz olacak
şekilde düşürülür ve yetmezliğin şiddetine bağlı olarak dozun azaltılması gerekebilir (bkz.
Bölüm 5.2).
1Karaciğer yetmezliği:
MOTILIUM orta ve şiddetli karaciğer yetmezliği olan hastalarda kontrendikedir (bkz. Bölüm
4.3). Ancak, hafif karaciğer yetmezliği olan hastalarda doz ayarlamasına gerek yoktur (bkz.
Bölüm 5.2).
Pediyatrik popülasyon:
MOTILIUM, 12 yaş altı veya 35 kilogram altındaki bireylerde kullanılmamalıdır.
Geriyatrik popülasyon:
65 yaş ve üzeri hastalarda doz ayarlaması gerekmez.
Bazı epidemiyolojik çalışmalar domperidonun, ciddi ventriküler aritmi ya da ani kardiyak
ölüm riskinde artışla ilişkilendirilebildiğini göstermiştir (bkz. Bölüm 4.8). Bu risk, 60 yaş
üzeri hastalarda ya da günde 30 mg’dan fazla doz alanlarda daha yüksek olabilir
4.3 Kontrendikasyonlar
MOTILIUM aşağıdaki durumlarda kontrendikedir:
• Domperidon veya MOTILIUM'un içeriğindeki Bölüm 6.1'de listelenen yardımcı
maddelerden herhangi birisine karşı bilinen aşırıduyarlılık.
• Prolaktin salgılayan hipofiz tümörü (prolaktinoma).
• Gastrointestinal kanama, mekanik obstrüksiyon veya perforasyon gibi gastrik motilite
artışının tehlikeli olabileceği durumlarda.
• Orta ya da şiddetli karaciğer yetmezliği bulunan hastalarda (bkz. Bölüm 5.2)
• Özellikle QTc (elektrokardiyografide gözlenen QT aralığı uzaması) gibi kalbin iletim
aralıklarında uzama olduğu bilinen hastalarda, konjestif kalp yetmezliği gibi altta yatan kalp
hastalıkları ya da önemli elektrolit bozuklukları olan hastalarda (bkz. Bölüm 4.4).
• Apomorfin hariç QT-aralığını uzatan ilaçlarla birlikte kullanımı durumunda (bkz. Bölüm
4.4 ve 4.5).
• Güçlü CYP3A4 inhibitörleri ile birlikte kullanımı durumunda (QT aralığını uzatıcı
etkilerini dikkate almaksızın) (bkz. Bölüm 4.5).
4.4 Özel kullanım uyarıları ve önlemleri
Kardiyak etkiler
Domperidon, elektrokardiyogramda QT aralığının uzamasıyla ilişkilendirilmiştir. Pazarlama
sonrası denetim çalışmaları sırasında, domperidon alan hastalarda çok seyrek olarak QT
uzaması durumu ve torsades de pointes vakaları tespit edilmiştir. Bu bildirimler, elektrolit
anormallikleri ve eşlik eden tedaviler gibi karışıklığa neden olabilecek risk faktörlerinin de
bulunduğu hastaları kapsadığı için olaya katkıda bulunmuş olabileceği şeklinde
değerlendirilmiştir (bkz. Bölüm 4.8).
Epidemiyolojik çalışmalar, domperidonun ani kardiyak ölüm veya ciddi ventriküler aritmi
riskinde artışla ilişkili olduğunu göstermiştir (bkz. Bölüm 4.8). 60 yaşından büyük hastalarda,
günde 30 mg’dan fazla domperidon ile eş zamanlı QT’yi uzatan ilaç ya da CYP3A4 inhibitörü
kullanan hastalarda yüksek bir risk gözlenmiştir.
MOTILIUM sadece (12 yaş üstü ve 35 kilogram üzerindeki) adölesan ve erişkinlerde, en
düşük etkili dozda kullanılmalıdır.
2Domperidon, özellikle QTc uzaması gibi kalbin iletim aralıklarında uzama olduğu bilinen
hastalarda, önemli elektrolit bozuklukları (hipokalemi, hiperkalemi, hipomagnezemi) ya da
bradikardisi olan hastalarda veya ventriküler aritmi riskinde artışa neden olan konjestif kalp
yetmezliği gibi altta yatan kalp hastalıkları olan hastalarda kontrendikedir (bkz. Bölüm 4.3).
Elektrolit bozuklukları (hipokalemi, hiperkalemi, hipomagnezemi) ya da bradikardi,
proaritmik riski artıran durumlar olarak bilinir.
Eğer kardiyak aritmi ile ilişkilendirilebilen belirtiler meydana gelirse MOTILIUM ile tedavi
durdurulmalıdır ve hastalar doktoruna danışmalıdır.
Hastalara herhangi bir kardiyak belirtiyi raporlamaları tavsiye edilmelidir.
Apomorfin ile kullanım
Domperidonun, apomorfin dahil QT aralığını uzatan ilaçlarla birlikte kullanımı
kontrendikedir. Apomorfin ile birlikte uygulamanın yararı riskten daha fazla ise ve apomorfin
Kısa Ürün Bilgisi’nde (KÜB) belirtilen birlikte kullanım için önerilen önlemler kesinlikle
yerine getirildiği takdirde apomorfin ile MOTILIUM birlikte kullanılabilir. Lütfen apomorfin
KÜB’e bakınız.
Uyarılar
Her bir film tablet 54,2 mg laktoz monohidrat içermektedir. Nadir kalıtımsal galaktoz
intoleransı, toplam laktoz eksikliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Antasit veya antisekretuvar ilaçlar MOTILIUM ile birlikte kullanıldığında, yemeklerden önce
değil sonra alınmalıdırlar; bu ilaçlar MOTILIUM oral formülasyonları ile aynı anda
alınmamalıdır (bkz. Bölüm 5.2).
Levadopa ile birlikte kullanım
Her ne kadar levadopa dozunda bir ayarlama yapılması gerekli görülmese de domperidon
levadopa ile birlikte kullanıldığında, plazma konsantrasyonunda bir artış (maksimum % 30 -
% 40) görülmüştür.
Domperidonun ana metabolik yolu CYP3A4’tür. In vitro ve insan çalışmalarından elde edilen
veriler, bu enzimi önemli ölçüde inhibe eden ilaçların eş zamanlı kullanımının domperidon
plazma düzeylerinin artmasına neden olabileceğini göstermiştir.
Farmakodinamik ve/veya farmakokinetik etkileşimler nedeniyle, QT aralığı uzaması oluşum
riski artmaktadır.
Aşağıdaki ilaçlarla birlikte kullanımı kontrendikedir;
QTc’yi uzatan ilaçlar (torsades de pointes riski):
• Sınıf IA antiaritmikler (ör., disopramid, hidrokinidin, kinidin)
• Sınıf III antiaritmikler (ör., amiodaron, dofetilid, dronedaron, ibutilid, sotalol)
• Bazı antipsikotikler (ör., haloperidol, pimozid, sertindol)
• Bazı antidepresanlar (ör., sitalopram, essitalopram)
• Bazı antibiyotikler (ör., eritromisin, levofloksasin, moksifloksasin, spiramisin)
• Bazı antifungal ajanlar (ör., flukonazol, pentamidin)
• Bazı antimalaryal ajanlar (ör., özellikle halofantrin, lumefantrin)
• Bazı gastrointestinal ilaçlar (ör., sisaprid, dolasetron, prucalopride)
3• Bazı antihistaminikler (ör., mekuitazin, mizolastin)
• Kanser tedavisinde kullanılan bazı ilaçlar (ör., toremifen, vandetanib, vincamin)
• Diğer bazı ilaçlar (ör., bepridil, difemanil, metadon)
• Apomorfin ile birlikte uygulamanın yararı risklerden ağır basmadığı sürece birlikte
kullanılmaz. Apomorfin sadece Kısa Ürün Bigisi’nde belirtilen birlikte kullanım için
önerilen önlemler yerine getirildiği takdirde birlikte kullanılabilir. Lütfen apomorfin
kullanımı için KÜB’üne bakınız (bkz. Bölüm 4.3).
Güçlü CYP3A4 inhbitörleri (QT aralığını uzatıcı etkilerini dikkate almaksızın):
• Proteaz inhibitörleri (ör., ritonavir, sakinavir, telaprevir)
• Sistemik azol antifungaller (ör., itrakonazol, ketokonazol, posakonazol, vorikonazol)
• Bazı makrolidler (ör., klaritromisin, telitromisin) (bkz. Bölüm 4.3).
Aşağıdaki ilaçlarla birlikte kullanılması tavsiye edilmez:
• Orta etkili CYP3A4 inhibitörleri (ör., diltiazem, verapamil ve bazı makrolidler).
Aşağıdaki ilaçlarla birlikte kullanımı dikkat gerektirir:
Azitromisin ve roksitromisin (klaritromisin güçlü bir CYP3A4 inhibitörü olduğu için
kontrendikedir) gibi QT aralığında uzama yapan makrolidlerle olduğu gibi bradikardi ve
hipokalemiyi tetikleyen ilaçlarla birlikte.
Yukarıdaki ilaçlar listesi temsilidir ve durum örneklerini tam olarak kapsamamaktadır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
MOTILIUM kullanımı ile çocuk doğurma potansiyeli bulunan kadınlarda kontrasepsiyon
gerekliliğine işaret edecek yeterli veri mevcut değildir.
Gebelik dönemi
Gebe kadınlarda pazarlama sonrası domperidon kullanımına ilişkin sınırlı sayıda veri
mevcuttur. Sıçanlardaki çalışmalar maternal toksik dozlarda üreme toksisitesi göstermiştir
(bkz: Bölüm 5.3). İnsanlar açısından potansiyel riski bilinmemektedir. Bu nedenle
MOTILIUM gebelik sırasında ancak beklenen terapötik yararın doğrulanabileceği durumlarda
kullanılmalıdır.
Laktasyon dönemi
Domperidon insan sütüne geçmektedir ve anne sütü ile beslenen bebekler, anne ağırlığına
uygun dozun % 0,1’inden azına maruz kalır. Anne sütüne maruz kaldıktan sonra advers
etkilerin, özellikle de kardiyak etkilerin oluşumu engellenemez. Kadınlar için tedavinin yararı
ve çocuklar için de emzirmenin yararı dikkate alınarak domperidon tedavisine devam edip
etmemek ya da emzirmeye devam edip etmemek için bir karar alınmalıdır. Anne sütü ile
beslenen bebeklerde QTc için uzaması risk faktörleri bulunduğu takdirde dikkatli olunmalıdır.
Üreme yeteneği/Fertilite
Sıçanlarla yapılan bir çalışma, anne tarafından alınan toksik dozda domperidonun reprodüktif
toksisiteye neden olduğunu göstermiştir.
44.7 Araç ve makine kullanımı üzerindeki etkiler
Domperidon kullanımını takiben baş dönmesi ve somnolans gözlenmiştir (bkz. Bölüm 4.8).
Bu nedenle, hastalar MOTILIUM’un onları nasıl etkilediği belirlenene kadar araç ve makine
kullanmamaları veya zihin açıklığı ve koordinasyon gerektiren diğer aktivitelerde
bulunmamaları konusunda uyarılmalıdır.
4.8 İstenmeyen etkiler
Domperidon’un güvenliliği, 31 adet çift-kör, plasebo kontrollü çalışmada dispepsi,
gastroözofajiyal reflü hastalığı (GÖRH), İritabl Bağırsak Sendromu (İBS), bulantı ve kusma
ya da diğer ilişkili durumları olan 1275 hastada değerlendirilmiştir. Bütün hastalar en az 15
yaşında ve en az bir doz MOTILIUM almışlardır. Ortalama toplam günlük doz 30 miligram
(10-80 mg aralığında) ve ortalama maruz kalma süresi 28 gün olarak belirlenmiştir (1-28 gün
aralığında). Diyabetik gastroparezi, kemoterapiye bağlı ikincil semptomlar veya parkinsonizm
çalışmaları dahil edilmemiştir.
Advers ilaç reaksiyonu sıklıkları aşağıda sistem organ sınıfına (MedDRA) göre
derecelendirilmektedir:
Çok yaygın (≥1/10), yaygın (≥1/100 ila <1/10); yaygın olmayan (≥ 1/ 1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden tahmin
edilemiyor).
Bağışıklık sistemi hastalıkları
Bilinmiyor: Anaflaktik reaksiyon (anaflaktik şok dahil)
Psikiyatrik hastalıklar
Yaygın olmayan: Libido kaybı, anksiyete, ajitasyon, sinirlilik hali
Sinir sistemi hastalıkları
Yaygın olmayan: Baş dönmesini içeren sersemlik hali, somnolans, baş ağrısı, ekstrapramidal
bozukluk
Bilinmiyor: Konvülsiyon, huzursuz bacak sendromu*
* Parkinson hastalığı olan hastalarda huzursuz bacak sendromu şiddetlenmiştir.
Göz hastalıkları
Bilinmiyor: Okülojirik kriz
Kardiyak hastalıklar
Bilinmiyor: Ventriküler aritmi, QTc uzaması, Torsades de Pointes, ani kardiyak ölüm (bkz.
Bölüm 4.4)
Gastrointestinal hastalıklar
Yaygın: Ağız kuruluğu
Yaygın olmayan: Diyare
Deri ve derialtı doku hastalıkları
Yaygın olmayan: Döküntü, kaşıntı, ürtiker
Bilinmiyor: Anjioödem
Böbrek ve idrar yolu hastalıkları
5Bilinmiyor: İdrar retansiyonu
Üreme sistemi hastalıkları ve meme hastalıkları
Yaygın olmayan: Galaktore, memelerde ağrı, memelerde hassasiyet
Bilinmiyor: Jinekomasti, amenore
Genel bozukluklar ve uygulama bölgesine ilişkin hastalıklar
Yaygın olmayan: Asteni
Araştırmalar
Bilinmiyor: Karaciğer fonksiyon testlerinde anormallik, kan prolaktin seviyesinde artış
Diyabetik gastroparezi dahil ek endikasyonların olduğu ve domperidonun daha uzun süre
daha yüksek dozlarda kullanıldığı 45 çalışmada, advers olayların (ağız kuruluğu dışında)
sıklığı oldukça yüksekti. Bu durum prolaktin artışıyla ilişkili farmakolojik olarak tahmin
edilebilen olaylar için bilhassa aşikardı. Yukarıda listelenen reaksiyonlara ek olarak, akatizi,
memelerden akıntı, memelerde büyüme, memelerde şişme, depresyon, hipersensitivite,
laktasyon bozukluğu ve düzensiz menstruasyon da bildirildi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirtiler
Doz aşımı, başlıca yeni doğanlarda ve çocuklarda bildirilmiştir. Doz aşımı semptomları olarak
ajitasyon, bilinç değişikliği, konvülsiyon, dezoryantasyon, somnolans ve ekstrapiramidal
reaksiyonlar görülebilir.
Tedavi
Domperidonun spesifik antidotu yoktur. Doz aşımı durumunda, hemen standart semptomatik
tedavi verilmelidir. QTc aralığının uzama ihtimali nedeniyle, EKG izlemi başlatılmalıdır.
Hastanın yakın tıbbi gözetim altında tutulması ve destekleyici tedavi önerilmektedir.
Antikolinerjikler veya anti-parkinson ilaçlar ekstrapiramidal bozuklukların kontrol
edilmesinde yardımcı olabilir.
Doz aşımı tedavisinde en son önerileri almak için bir zehir kontrol merkezine başvurulması
önerilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup : Fonksiyonel gastrointestinal bozukluklar için ilaçlar, propulsifler
ATC kodu : A03FA03
Domperidon, anti-emetik özelliklere sahip bir dopamin antagonistidir. Kan beyin bariyerini
kolaylıkla geçemez. Domperidon kullananlarda, özellikle erişkinlerde, ekstrapiramidal
bozukluklar çok nadir görülür, fakat domperidon hipofiz bezinden prolaktin salımını artırır.
6Anti-emetik etkisi, periferdeki etkilerine (gastrokinetik) ve kan-beyin bariyerinin dışında, area
postremada yer alan kemoreseptör triger zondaki dopamin reseptörlerini antagonize etmesine
bağlıdır. Hayvan çalışmaları, beyin dokusunda elde edilen düşük konsantrasyonlar ile birlikte,
domperidonun özellikle periferdeki dopamin reseptörleri üzerine periferik etkili olduğunu
göstermektedir. Erkeklerde yapılan çalışmalar, oral domperidonun düşük özofajiyal basıncı ve
antroduodenal hareketliliği artırdığını ve gastrik boşalmayı hızlandırdığını göstermiştir.
Gastrik sekresyon üzerinde herhangi bir etki yoktur.
ICH-E14 klavuzu doğrultusunda, ayrıntılı bir QT çalışması yapılmıştır. Bu çalışma bir aktif
karşılaştırıcı, bir pozitif kontrol ve bir plasebo içeriyordu ve sağlıklı bireylerde domperidon
günlük 80 mg’a kadar (günde dört kez 10 ya da 20 mg uygulama) çıkarılmıştı. Bu çalışma ile,
günde 4 kez 20 mg dozda domperidon kullanıldığında 4. günde domperidon ve plasebo
arasındaki QTc maksimal farkında başlangıca göre LS-ortalaması 3,4 milisaniye olan
değişiklik bulunmuştur. 2 taraflı % 90 güven aralığı (GA) (1-5,9 milisaniye) 10 milisaniyeyi
geçmedi. Bu çalışmada, domperidon 80 mg/gün’e kadar uygulandığında (tavsiye edilen
maksimum dozdan iki kat fazla) QTc ile ilgili klinik olarak hiçbir etki gözlenmemiştir.
Ancak, daha önceki 2 ilaç-ilaç etkileşim çalışması, domperidon monoterapi olarak
verildiğinde (günde 4 defa 10 mg uygulama), önceki 2 adet ilaç-ilaç etkileşim çalışması QTc
uzamasına ait bazı kanıtlar göstermiştir. Domperidon ile plasebo arasındaki QTcF
farklılığının en geniş karşılaştırmalı ortalaması sırasıyla 5,4 milisaniye (%95 GA: -1,7-12,4)
ve 7,5 milisaniyeydi (%95 GA: 0,6-14,4).
12 yaş ve altındaki bebek ve çocuklarda klinik çalışma
Domperidonun 6 ay ila 12 yaşları arasındaki (ortanca yaş: 7) 292 çocukta güvenliliğini ve
etkililiğini değerlendirmek için çok merkezli, çift kör, randomize, plasebo kontrollü, paralel
grup, ileriye dönük bir çalışma yapıldı. Oral rehidrasyon tedavisine (ORT) ek olarak,
randomize edilen hastalara 0,25 mg/kg (en fazla 30 mg domperidon/gün veya plasebo, 7 gün
boyunca günde 3 defa) domperidon oral süspansiyonu verildi. Domperidon süspansiyon ile
birlikte ORT’nin ilk tedavi uygulamasından sonraki ilk 48 saat boyunca kusma olaylarını
azaltmada plasebo ile birlikte ORT’den daha etkili olduğu kanıtlanamadı (bkz. Bölüm 4.2.).
5.2 Farmakokinetik özellikler
Genel özellikler
Emilim:
Domperidon oral uygulamadan yaklaşık 1 saat sonra doruk plazma konsantrasyonuyla hızlıca
absorbe olur. Domperidonun Cmaks (Tepe serum konsantrasyonu) ve EAA (eğri altında kalan
alan) değerleri 10 mg ile 20 mg doz aralığında orantılı olarak artmıştır. 4 gün için
domperidonun günde 4 kez tekrarlayan dozları (5 saatte bir) ile EAA’da 2 ila 3 kat bir
birikimi gözlenmiştir.
Normal bireylerde yemeklerden sonra alındığında domperidonun biyoyararlanımı artmakla
birlikte, gastrointestinal yakınmaları olanlar, domperidonu yemeklerden 15-30 dakika önce
almalıdır. Mide asidinin azalması domperidonun emilimini bozar. Önceden alınan simetidin
ya da sodyum bikarbonat oral biyoyararlanımı azaltır (bkz. Bölüm 4.5).
Dağılım:
Domperidon %91-93 oranında plazma proteinlerine bağlanır. Radyoaktif işaretli ilaç ile
hayvanlarla yapılan çalışmalarda, dokulara büyük oranda dağıldığı, ancak beyin dokusunda
düşük konsantrasyonlarda bulunduğu gösterilmiştir. Sıçanlarda, plasentaya az miktarda geçer.
Biyotransformasyon:
7Domperidon karaciğerde hidroksilasyon ve N-dealkilasyon ile hızla ve büyük oranda
metabolize olur. Diyagnostik inhibitörlerle yapılan in vitro metabolizma testleri CYP3A4’ün
domperidonun N-dealkilasyonunda yer alan en önemli P-450 sitokrom formu olduğunu,
ayrıca CYP3A4, CYP1A2 ve CYP2E1’in de domperidonun aromatik hidroksilasyonunda yer
aldığını göstermiştir.
Eliminasyon:
Oral yolla alındığında idrar ile %31, feçes ile %66 oranında atılır. Değişmeden atılan ilaç
oranı azdır (feçes ile atılanın %10’u, idrar ile atılanın yaklaşık %1’i). Sağlıklı bireylerde oral
yolla tek doz alındığında, plazma yarılanma ömrü 7-9 saattir, ancak ciddi böbrek yetmezliği
olan hastalarda bu süre uzar (bkz. Bölüm 4.2).
Özel popülasyonlara ilişkin ek bilgiler
Böbrek yetmezliği:
Ciddi böbrek yetmezliği olan hastalarda (kreatinin klirensi<30 ml/dk/1,73 m2) domperidon
eliminasyon yarı ömrü 7,4 saatten 20,8 saate yükselmiştir, fakat plazma ilaç seviyeleri sağlıklı
gönüllülerde daha düşük olmuştur. Çok küçük miktarda (yaklaşık olarak %1) değişmemiş ilaç
böbrekle atıldığı için böbrek yetmezliği olan hastalarda tek bir dozun ayarlanması ihtiyacı
olası değildir. Ancak, tekrarlayan uygulamalarda doz sıklığı yetmezliğin şiddetine bağlı
olarak günde 1 ya da 2 keze düşürülmelidir ve doz azaltılmasına ihtiyaç duyulabilir (bkz.
Bölüm 4.2).
Karaciğer yetmezliği:
Orta derecede karaciğer yetmezliği olan hastalarda (Pugh skor 7-9, Child-Pugh Sınıf B),
domperidonun EAA ve Cmaks’ı sağlıklı gönüllülerden sırasıyla 2,9 ve 1,5 kat daha yüksektir.
Serbest fraksiyonu %25 artırılır ve terminal eliminasyon yarı ömrü 15 saatten 23 saate uzar.
Hafif karaciğer yetmezliği olan hastalar, protein bağlanmasında ya da terminal yarı ömürde
bir değişiklik olmaksızın, Cmaks ve EAA’ya dayanarak, sağlıklı gönüllülerden bir miktar
daha düşük sistemik maruziyete sahiptirler. Ciddi karaciğer yetmezliği olan hastalarda
çalışılmamıştır. MOTILIUM, orta ya da ciddi karaciğer yetmezliği olan hastalarda
kontrendikedir (bkz. Bölüm 4.3).
5.3 Klinik öncesi güvenlilik verileri
In vitro ve in vivo elektrofizyolojik çalışmalar domperidonun insanlarda genel olarak orta
düzeyde bir riskte QT aralığını uzattığını göstermiştir.
hERG (the human Ether-Related Gene) ile transfekte izole hücreler ve izole guinea pig
miyositleri ile yürütülen in vitro deneylerde, günde 3 kez 10 mg maksimum günlük doz
uygulanmasından sonra insanlardaki serbest plazma konsantrasyonu ile karşılaştırıldığında,
IKr iyon kanallarında akımın inhibisyonunun IC değerlerine dayanarak, maruz kalma
50
oranları 26 ila 47 kat arasındaydı. İzole kardiyak dokularda yürütülen in vitro deneylerde,
aksiyon potansiyel süresinin uzaması için güvenlilik sınırları, insanlardaki maksimum günlük
doz ile ulaşılan (günde 3 kez uygulanan 10 mg) serbest plazma konsantrasyonlarını 45 kat
aştı. In vitro proaritmik modellerde güvenlilik sınırları (izole Langendorff perfüze kalp)
maksimum günlük doz ile ulaşılan (10 mg doz günde 3 kez uygulandı) insanlardaki serbest
plazma konsantrasyonlarını 9 ila 45 kat aşmıştır. In vivo modellerde, Torsades de Pointes’e
duyarlı bir tavşan modelinde aritmi indüksiyonu ve köpeklerde QTc uzaması için etkisizlik
seviyesi, insanlardaki maksimum günlük dozda (günde 3 kez uygulanan 10 mg) serbest
plazma konsantrasyonlarını sırasıyla 22 kat ve 435 kattan daha fazla aşmamıştır. Anestezi
uygulanmış guinea pig modelinde, yavaş intravenöz infüzyonu takiben, insanlardaki
maksimum günlük dozdaki (günde 3 kez uygulanan 10 mg) ile ulaşılan toplam plazma
8konsantrasyonlarından 3 kat daha fazla olan 45,4 ng/ml’lik toplam plazma
konsantrasyonlarında, QTc üzerinde hiçbir etki görülmemiştir. Oral yoldan domperidona
maruz kaldıktan sonra, insanlar için sonraki çalışmanın geçerliliği belirsizdir.
Domperidonun, CYP3A4 ile metabolizmasının inhibisyonu varlığında, serbest plazma
konsantrasyonları 3 kata kadar çıkabilir.
Anne tarafından alınan yüksek toksik dozda (insanlar için önerilen dozun 40 katından fazla),
sıçanlarda teratojenik etkiler görülmüştür. Farelerde ve tavşanlarda hiçbir teratojenite
gözlenmemiştir.
Bu çalışmanın insanlar için oral olarak uygulanan domperidon maruziyetine ilişkin önemi
belirsizdir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (hidrus) (inek sütü kaynaklı)
Mısır nişastası
Mikrokristalize selüloz
Prejelatinize nişasta
Polividon K90
Magnezyum stearat
Hidrojenize nebati yağ
Hidroksipropil metilselüloz 6 cps
Sodyum lauril sülfat
Saf su
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel uyarılar
15-30° C arasında saklanmalıdır.
6.5 Ambalajın niteliği ve içeriği
PVC / Alüminyum blister içinde 21 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘’Tıbbi Atıkların Kontrolü Yönetmeliği’’
ve ‘’Ambalaj Atıklarının Kontrolü Yönetmelik’’lerine uygun olarak imha edilmelidir.
7. RUHSAT SAHİBİ
Johnson and Johnson Sıhhi Mal. San. ve Tic. Ltd. Şti.
Kavacık / Beykoz / İSTANBUL
8. RUHSAT NUMARASI
190 / 57
99. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 19.03.1999
Son yenileme tarihi: 13.10.2010
10. KÜB’ÜN YENİLENME TARİHİ
10