KISA ÜRÜN BİLGİSİ
1. BEŞERİ TIBBİ ÜRÜNÜN ADI
NORSOL® % 1 forte göz kulak damlası, çözelti
2. KALİTATİF VE KANTİTATİF BİLEŞİM
Etkin madde:
Her mL’si 10 mg prednizolon sodyum fosfat içerir.
Yardımcı maddeler:
Her mL’si 0,1 mg benzalkonyum klorür içerir.
Diğer yardımcı maddeler için 6.1.’e bakınız.
3. FARMASÖTİK FORM
Steril göz kulak damlası
Berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
Bakteriyel, viral ve fungal enfeksiyonların klinik olarak elenmesinden sonra, gözün steroide
cevap veren inflamasyonlarının ve dış kulak yolunun enfekte olmayan inflamasyonlarının kısa
dönemli tedavisinde endikedir.
4.2. Pozoloji ve uygulama şekli
Pozoloji / Uygulama sıklığı ve süresi:
Göz: İyileşme gerçekleşinceye kadar göze bir veya iki saatte bir 1-2 damla damlatılır, daha
sonra sıklık azaltılabilir.
Kulak: İyileşme gerçekleşinceye kadar kulağa iki veya üç saatte bir 2-3 damla damlatılır, daha
sonra sıklık azaltılabilir.
Dozlama sıklığı klinik cevaba bağlıdır. Tedavinin 7. gününde hiçbir klinik yanıt
alınamamışsa, damlaya devam edilmemelidir. Tedaviye mümkün olan en düşük doz ve en
kısa süre için devam edilmelidir. Çok uzun bir tedavi sonrasında (6-8 hafta süresince), ilacın
hastalığın nüks etmemesi amacıyla yavaş yavaş kesilmesi gerekmektedir.
Uygulama şekli:
NORSOL göze ve kulağa topikal olarak uygulanır.
1/8Şişe ilk açıldıktan sonra 15 gün içinde kullanılmalıdır.
Şişeyi açmak için aşağıdaki şekilde hareket edilmelidir:
 Her uygulama öncesinde eller yıkanmalıdır.
 Kapak açılır.
 Altındaki halka çıkarılarak atılır.
 Kapak tekrar tamamen ve sıkıca vidalanır. Böylece damlalıktaki membran delinir ve
damlalık akmaya başlar.
Göz:
Topikal olarak konjonktival keseye damlatılarak uygulanır.
Olası sistemik emilimi azaltmak için lakrimal kesenin medial kantusta 1 dakika süre ile
komprese edilmesi önerilebilir (punktal oklüzyon). Bu kompresyon her damlanın
damlatılmasından hemen sonra uygulanmalıdır.
Kulak:
Dış kulak yolu temizlenip kurulandıktan sonra, çözelti damlalıkla kulak yoluna damlatılır.
Eğer gerekli görülürse, dış kulak yolu çözelti ile doyurulmuş bir gazlı bezle kapatılır. Gazlı
bezin çözelti ile devamlı nemli kalması sağlanır ve 12-24 saat sonra yerinden alınır.
Çözeltiyi kontamine edebileceğinden, damlalık ucu göze, dış kulak yoluna veya herhangi bir
başka yere değdirilmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Topikal uygulamaya ait veri yoktur.
Pediyatrik popülasyon:
Pediyatrik hastalarda güvenliliği ve etkililiği belirlenmemiştir. Herhangi bir doz önerisi
yapılamamaktadır.
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
Geriyatrik hastalarda herhangi bir doz ayarlaması gerekli değildir.
4.3. Kontrendikasyonlar
NORSOL aşağıdaki durumlarda kullanılmamalıdır:
 Prednizolon veya içeriğindeki yardımcı maddelere karşı aşırı duyarlılığı olanlarda,
 Akut tedavi edilmemiş bakteriyel, viral veya fungal enfeksiyonlarda
2/8Göz için kullanımında;
 Yüzeyel (ya da epitelyal) herpes simpleks keratiti (dendritik keratit), vaksinia, varisella ve
kornea ile konjonktivanın diğer viral hastalıklarının çoğu, göze ait yapıların mantar ya da
treponemal enfeksiyonları, göz tüberkülozu gibi akut tedavi edilmemiş göz enfeksiyonlarında,
 Glokomlu hastalarda (Kortikosteroid içeren göz preparatlarının uzun süre kullanılması
intraoküler basıncın artmasına neden olmaktadır) kullanılmamalıdır.
 Topikal kortikosteroidlerin ileri koşullarda yanlış kullanımı, göz ülserinin ve belirgin
görsel bozukluğun artmasına neden olabilir.
Kulak için kullanımında;
 Auriküler bölgenin fungal hastalıklarında kullanılmamalıdır.
 Kulak zarı perforasyonlarında kullanılmamalıdır.
4.4. Özel kullanım uyarıları ve önlemleri
Topikal kortikosteroidler teşhis koyulmamış göz kızarıklıklarında kullanılmamalıdır, uygun
olmayan durumlarda kullanımı körlüğe yol açabilir.
Kortikosteroid içeren preparatlar ile yapılacak oftalmolojik tedavi, intraoküler basınç artışı,
katarakt oluşumu veya beklenmeyen enfeksiyonları bertaraf etmek için düzenli aralıklarda
gözden geçirilmeden tekrarlanmamalı veya uzatılmamalıdır.
Kortikosteroidlerin kullanımı enfeksiyona rezistansı azaltabilir veya enfeksiyon belirtilerini
maskeleyebilir. Enfeksiyon mevcut ise mikroorganizmaları bertaraf etmek için uygun
önlemler alınmalıdır.
İntra-oküler basıncın düzenli kontrol edilip gözetim altında tutulduğu durumlar haricinde
topikal kortikoidler bir haftadan fazla kullanılmamalıdır.
Özellikle uzun sürelerde yüksek dozda reçete edilen nazal kortikosteroidlerde sistemik yan
etkiler oluşabilir. Oral kortikosteroid kullanımı ile ortaya çıkanlara göre çok daha düşük
oranda olan bu etkiler kişiden kişiye veya farklı kortikosteroid preparatları arasında
değişebilmektedir. Olası sistemik etkiler arasında Cushing sendrom, Cushingoid görünüm,
adrenal supresyon, katarakt, glokom ve çok daha nadiren psikomotor hiperaktivite, uyku
bozukluğu ve anksiyete gibi psikolojik veya davranışsal bozukluklar olabilir.
Pediyatrik popülasyon:
Uzun süreli kullanımı çocuklarda adrenal supresyon riskine yol açabilir. Olası sistemik etkiler
arasında çocuklarda ve ergenlerde gelişim bozukluğu ve çok daha nadiren depresyon veya
agresyon (özellikle çocuklarda) gibi psikolojik ve davranışsal bozukluklar görülebilir.
İçerdiği benzalkonyum klorür nedeniyle uygulandığı bölgede (gözde veya kulakta) irritasyona
sebebiyet verebilir. Göz uygulamaları sırasında yumuşak kontakt lenslerle temasından
kaçınınız. Uygulamadan önce kontakt lensi çıkartınız ve lensi takmak için en azından 15
3/8dakika bekleyiniz. Yumuşak kontakt lenslerin renklerinin bozulmasına neden olduğu
bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Kortikosteroidlerin, barbitüratların, sedatif hipnotikler ve trisiklik antidepresanların etkilerini
artırdıkları bilinmektedir. Fakat antikolinesteraz, antiviral göz preparasyonları ve salisilatların
etkilerini de azaltırlar.
Bu hususun kısa süre öncesine kadar uygulanmış ilaçlar için de geçerli olabileceğini
unutmayınız. Bu yüzden, başka göz veya kulak damlası veya merhemi kullanılıyorsa, ilaçların
uygulamaları 15 dakika arayla gerçekleştirilmelidir. Göz veya kulak merhemi daima en son
uygulanmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ile ilgili veri bulunmamaktadır.
Gebelik dönemi
Gebelik ve laktasyonda kullanımına dair güvenlik verisi henüz oluşmamıştır. İnsan
gebeliğindeki güvenlik verileri yeterli değildir. Gebe hayvanlarda topikal kortikosteroid
uygulaması, yarık damak ve intrauterin büyüme geriliği dahil, fetal gelişim anormalliklerine
yol açabilmektedir. İnsan fetüsü için de bu gibi defektler yönünden çok küçük bir risk olabilir.
Bu nedenle gebelik sırasında ilaç yalnızca, potansiyel yararları fetus üzerindeki potansiyel
riske ağır bastığında, dikkatle kullanılmalıdır.
Laktasyon dönemi
Topikal prednizolon sodyum fosfat veya metabolitlerinin insan sütüne geçip geçmediğine dair
yeterli bilgi bulunmamaktadır. Yeni doğanlar veya bebeklerde risk göz önünde
bulundurulmalıdır. Bu nedenle emziren annelerde kullanılması önerilmemektedir.
Üreme yeteneği/Fertilite
Üreme kapasitesi üzerine etkisi bilinmemektedir.
4/84.7. Araç ve makine kullanımı üzerindeki etkiler
NORSOL, göze uygulamayı takiben araç ve makine kullanma becerisini etkileyen kısa süreli
bulanık görmeye neden olabilir. Hastalar, bulanıklık geçip, görmeleri tekrar normal duruma
dönünceye kadar araç ya da makine kullanmamalıdır.
4.8. İstenmeyen etkiler
Prednizolon sodyum fosfat kullanımına bağlı advers ilaç reaksiyonları aşağıdaki sıklık
derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Bilinmiyor: İrritasyon, yanma, batma ve kaşıntı ile kendini gösteren aşırı duyarlılık
reaksiyonları, ürtiker
Sinir sistemi hastalıkları:
Bilinmiyor: Baş ağrısı
Göz hastalıkları:
Bilinmiyor: Oküler irritasyon, göz içi basıncında artış*, katarakt (subkapsüler dahil)*, gözde
sekonder mantar veya virüs enfeksiyonları*, göz penetrasyonu (sklera ya da korneada
perforasyon)*, bulanık görme/görme bozukluğu, midriyazis.
Gastrointestinal hastalıklar:
Bilinmiyor: Disguzi (tat alma duyusunda değişiklik)
Deri ve derialtı doku hastalıkları:
Bilinmiyor: Kaşıntı, döküntü, dermatit
* Topikal steroidlerin yoğun bir şekilde kullanılmasıyla, ender olarak sistemik yan etkiler
ortaya çıkabilir.
* Belirgin kornea hasarı olan hastaların bazılarında fosfat içeren göz damlalarının kullanımına
bağlı olarak, çok seyrek sıklıkta korneal kalsifikasyon vakaları bildirilmiştir.
Uyarı:
Korneanın mantar enfeksiyonları uzun süreli lokal glukokortikoid tedavileriyle sıklıkla ortaya
çıkabilir. Bu sebeple nükseden kornea ülserlerinde kortizon kullanımına bağlı mantar
enfeksiyonu göz önünde bulundurulmalıdır. Şüpheli durumlarda numune alınmalıdır. 2 gün
içerisinde semptomlarda iyileşme olmaması durumunda tedavinin devam ettirilip
ettirilmemesi konusu değerlendirilmelidir.
5/8Özel popülasyonlara ilişkin ek bilgiler
Pediyatrik popülasyon:
Özellikle bebek ve çocuklarda, adrenal baskılama olasılığı göz önünde bulundurulmalıdır*.
*Ayrıntılı bilgi için bkz. 4.4. Özel kullanım uyarıları ve önlemleri
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Uzun dönem yoğun topikal kullanımı sistemik etkilere neden olabilir. Şişe içeriğinin kazara
içilmesi ile herhangi bir ciddi advers etki beklenmemektedir. Seyreltmek amacıyla hastalara
sıvı almaları tavsiye edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojik ve otolojik preparatlar, Kortikosteroidler
ATC kodu: S03D
Prednizolon sodyum fosfat, prednizolonun genel özelliklerini taşıyan sentetik bir
adrenokortikoiddir. Andrenokortikoidler, sitoplazmik reseptörlerle bir kompleks oluşturmak
üzere hücre membranlarından geçerek antiinflamatuvar etki gösterirler. Glukokortikoidler
ödeme, fibrin birikimine, kapiller damar genişlemesine, akut inflamatuvar cevap sırasında
fagositlerin göçüne, kapiller proliferasyona, kollajen çökmesine ve yara oluşumuna engel
olurlar.
5.2. Farmakokinetik özellikler
Emilim:
Prednizolon oftalmik olarak uygulandığında aköz hümör içine absorbe edilir ve sistemik
dolaşıma çok az geçer.
Dağılım:
Çevre dokulara dağılır.
Biyotransformasyon:
Yeterli çalışma bulunmamaktadır. Prednizolon oftalmik olarak uygulandığında lokal olarak
metabolize edilir.
6/8Eliminasyon:
Yeterli çalışma bulunmamaktadır. İnsan hümör aközünde prednizolonün yarı ömrü yaklaşık
30 dakikadır.
Doğrusal/doğrusal olmayan durum:
Yeterli çalışma bulunmamaktadır.
5.3. Klinik öncesi güvenlilik verileri
Prednizolonun oftalmolojide kullanımı iyi bilinmektedir. Küçük çaplı spesifik toksikoloji
çalışması bildirilmiştir, ancak prednizolonun geniş klinik deneyimi, ilacın oftalmik ajan
olarak uygunluğunu doğrulamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Disodyum EDTA
Benzalkonyum klorür
Disodyum fosfat dihidrat
Sodyum dihidrojen fosfat dihidrat
Enjeksiyonluk su
6.2. Geçimsizlikler
Bilinen herhangi bir geçimsizlik bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında, ışıktan koruyarak saklanmalıdır.
Açılıncaya kadar sterildir. Açıldıktan sonra 15 gün içinde kullanılmalıdır.
6.5. Ambalajın niteliği ve içeriği
Kutuda, emniyet halkalı vidalı polipropilen kapakla kapatılmış, kendinden damlalıklı, şeffaf,
LDPE şişede 5 mL çözelti ve kullanma talimatı ile birlikte sunulmaktadır.
7/86.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel : +90 (212) 365 15 00
Faks: +90 (212) 276 29 19
8. RUHSAT NUMARASI
154/96
9. RUHSAT TARİHİ/RUHSAT YENİLEME TARİHİ
İlk ruhsat tarihi: 25.12.1990
Ruhsat yenileme tarihi: 12.11.2002
10. KÜB’ÜN YENİLENME TARİHİ
8/8