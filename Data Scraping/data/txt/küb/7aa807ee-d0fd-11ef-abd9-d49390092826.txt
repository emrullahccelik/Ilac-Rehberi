KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEPASELAMİN Aminoasit IV İnfüzyon Çözeltisi
Steril
2. KALİTATİF VE KANTİTATİF BİLEŞİM
HEPASELAMİN kristalize amino asitler içeren, steril, hipertonik bir çözeltidir.
Etkin maddeler:
Her 100 mL’lik çözeltide;
Esansiyel amino asitler:
− L-İzolösin 900 mg
− L-Lösin 1100 mg
− Lizin 610 mg (L-Lizin asetat 860 mg olarak)
− L-Metiyonin 100 mg
− L-Fenilalanin 100 mg
− L-Treonin 450 mg
− L-Triptofan 66 mg
− L-Valin 840 mg
Esansiyel olmayan amino asitler:
– L-Alanin 770 mg
– L-Arjinin 600 mg
– L-Histidin 240 mg
– L-Prolin 800 mg
– L-Serin 500 mg
– Glisin (Amino asetik asit) 900 mg
– L-Sistein, HCl.H2O <20 mg
Diğer:
– Fosforik asit 115 mg
pH: 6,0 – 6,8. Glasiyel asetik asit ile ayarlanmıştır.
Ozmolarite: 785 mOsm/L
Elektrolit Yoğunlukları (mEq/L): Sodyum 10; Klorür< 3; Fosfat (HPO4=)
20 (10 mmol P/litre); Asetat: yaklaşık 62 (asetik asit ve lizin asetattan)
1Yardımcı maddeler:
Sodyum bisülfit ......... <100 mg
Yardımcı maddeler için bölüm 6.1'e bakınız.
3. FARMASÖTİK FORM
İntravenöz infüzyon için çözelti.
Renksiz, berrak çözelti.
4. KLİNİK ÖZELLİKLER
4.1 Terapötik endikasyonlar
HEPASELAMİN, siroz ya da hepatite bağlı hepatik ensefalopati tedavisinde endikedir.
HEPASELAMİN, parenteral beslenmeye gereksinimi olan ve karaciğer komasında
kontrendike olan genel amaçlı amino asit infüzyonlarını tolere edemeyen bu karaciğer
hastalıklarında gerekli besinsel desteği sağlamak amacıyla kullanılır.
4.2 Pozoloji ve uygulama şekli
Pozoloji / Uygulama sıklığı ve süresi:
Karaciğer hastalarında nütrisyonel tedavinin amacı, hepatik ensefalopatiyi ağırlaştırmadan,
protein sentezini sağlamak için yeterli miktarda amino asit ve kalori vermek esasına dayanır.
HEPASELAMİN'in günlük toplam dozu, hastanın günlük protein gereksinimine ve tedaviye
verdiği metabolik ve klinik cevaba göre düzenlenir. Azot dengesinin ve günlük vücut tartısının
tayini, bireysel protein gereksiniminin saptanmasında en iyi yöntemdir. Doz ayrıca, hastanın
alabileceği sıvı miktarına, glukoz ve azot toleransına ve tedaviye verdiği metabolik ve klinik
cevaba göre de ayarlanır.
Önerilen doz günde 80-120 gram amino asidin (12-18 gram azotun) HEPASELAMİN
şeklinde verilmesidir. Genel olarak 500 ml HEPASELAMİN çözeltisi, 500 mL % 50
oranında dekstroz çözeltisi, elektrolitler ve vitaminlerle kombine edilerek 8-12 saatlik bir
süre içinde uygulanır. Bu şekilde bir uygulama sonucu günde yaklaşık 2-3 litre sıvı verilmiş
olur. Sıvı kısıtlanmasına tabi hastalar günde sadece 1-2 litre sıvıyı tolere edebilir. İleri
derecede katabolik hastalar nitrojen gereksiniminin daha fazla olmasına rağmen, sıvı alım
limitleri, nitrojen ya da glukoz intoleransı nedeniyle daha fazla nitrojen sağlanması mümkün
olmayabilir.
Birçok hastada, gerekli kalori ihtiyacının hipertonik dekstroz şeklinde karşılanması sırasında
meydana gelebilecek hiperglisemi ve glukozüriyi karşılamak için, dışarıdan ayrıca insülin
2verilmesi gerekebilir. Rebound hipoglisemiyi önlemek için hipertonik dekstrozun
kesilmesinden sonra% 5 dekstroz çözeltisi ile devam edilmelidir.
Parenteral beslenmenin uzadığı durumlarda (5 günden uzun) esansiyel yağ asidi eksikliği
oluşmaması için arnino asit çözeltileri ile yağ emülsiyonlarının beraberce kullanımı da
düşünülmelidir. Yağ içermeyen total parenteral beslenmenin uzaması durumunda, olası bir
esansiyel yağ asidi eksikliğini erkenden fark edebilmek için serum lipid düzeyleri yakından
izlenmelidir.
Arnino asitlerin optimal düzeyde ütilize edilebilmesi için, özellikle potasyum, magnezyum ve
fosfat gibi intraselüler elektrolitlerin yeterli miktarlarda sağlanması gerekir. Optimal metabolik
yanıtın alınabilmesi için, günde yaklaşık 60-180 mEq potasyum, 10-30 mEq magnezyum ve
10-40 mmol fosfat uygulanır. Bunun yanı sıra, belli başlı ekstraselüler elektrolitlerden
sodyum, kalsiyum ve klorür verilmelidir. Hiperkloremik asidozla diğer metabolik asidozlarda,
bikarbonat prekürsörü olarak, sodyum ve potasyumun asetat tuzlan kullanılmalıdır. Hastanın
günlük elektrolit alımı hesaplanırken, HEPASELAMİN’in elektrolit içeriği dikkate
alınmalıdır. Magnezyum ve fosfat dahil, serum elektrolitleri sık sık kontrol edilmelidir.
Arnino asitlerle dekstrozun hipertonik karışımları santral venöz yoldan devamlı infüzyon
şeklinde verilebilir. Başlangıçta infüzyon hızı yavaş olmalı ve giderek arttırılarak saatte 60-
125mL'lik doza çıkılmalıdır. Uygulanan doz, günlük planlanan miktarın gerisinde kaldığında,
buna yetişmeye çalışılmamalıdır. Hastanın günlük protein gereksinimini karşılamaya yönelik
olan uygulama hızı, özellikle ilk günlerde, hastanın glukoz toleransına göre düzenlenmek
durumundadır. Kan ve idrarda sık yapılan glukoz tayinlerinin sonuçlarına göre, günlük arnino
asit ve dekstroz alımı yavaş bir şekilde, gerekli olan maksimum düzeye yükseltilir.
HEPASELAMİN, periferik ven yoluyla tek başına ya da parenteral karbonhidrat
kalorileriyle birlikte uygulanırsa periferik ven uygulanımına uygun izotonik ya da hafifçe
hipertonik çözeltiler elde etmek için, steril enjeksiyonluk su ya da % 5-10’luk dekstroz
çözeltileriyle sulandırılabilir. Periferik ven uygulanımı sırasında hastanın yeterli kalori
almasına dikkat edilmelidir. Pediyatrik hastalarda periferik venlerden uygulanacak
çözeltilerin ozmolaritesi, normal serum ozmolaritesinin iki katı olan 718 mOsmol/L’den
fazla olmamalıdır.
Uygulama şekli:
Amino asitlerle dekstrozun hipertonik karışımları, ucu vena cava superior’de bulunan bir
santral ven kateteri aracılığıyla güvenilir bir biçimde, devamlı infüzyon şeklinde verilebilir.
HEPASELAMİN, santral ven yolunun endike olmadığı ve yeterli miktarda kaloriyi sindirim
3sisteminden alabilen hastalarda, periferik ven yoluyla tek başına ya da parenteral karbonhidrat
kalorileriyle birlikte uygulanabilir.
Parenteral yoldan kullanılacak ilaçlar, uygulanmadan önce içlerinde yabancı cisim
bulunması ya da renk değişimi açılarından incelenmelidir.
Özel popülasyonlara ilişkin ek bilgiler
Böbrek yetmezliği:
Böbrek fonksiyon bozukluğu durumlarında amino asit uygulanması, yükselmiş olan kan üre
azotunu daha da yükseltebilir. Bu tür hastalarda, total azot alımı göz önünde
bulundurulmadan amino asit infüzyonu yapılmamalıdır (Bkz. Bölüm 4.4: Özel kullanım
uyanları ve önlemleri).
Karaciğer yetmezliği:
Karaciğer yetmezliği olan hastalarda genel kullanım amaçlı amino asit çözeltilerinin
verilmesi, plazma amino asit dengesizliğine, hiperamonyemiye, pre-renal azotemiye, stupor
ve komaya yol açabilir. Ancak HEPASELAMİN genel amaçlı diğer enjektabl amino asit
çözeltileriyle karşılaştırıldığında dallanmış zincirli amino asitleri (izolösin, lösin, valin)
yüksek konsantrasyonda, metiyonin ve aromatik amino asitleri (fenilalanin, triptofan) ise
düşük konsantrasyonda içerdiğinden parenteral beslenmeye gereksinimi olan ve karaciğer
komasında kontrendike olan genel amaçlı amino asit infüzyonlarını tolere edemeyen karaciğer
hastalıklarında gerekli besinsel desteği sağlamak amacıyla özellikle formüle edilmiştir (Bkz.
Bölüm 4.1 Terapötik endikasyonlar ve Bölüm 5.1: Farmakodinamik özellikler)
Pediyatrik popülasyon:
Çocuklarda HEPASELAMİN kullanımı, herhangi bir amino asit çözeltisinin pediyatrik yaş
grubunda kullanımında dikkat edilmesi gereken konulara dikkat edilerek yapılmalıdır.
Uygulanacak miktar vücut ağırlığına göre belirlenmelidir. Uygun miktarlarda kaloriyle
birlikte günde kilo başına 2 ila 3 gram amino asit verilmesiyle genellikle protein
gereksinimi karşılanır ve pozitif azot bilançosu teşvik edilir. Periferik venlerden
uygulanacak çözeltilerin ozmolaritesi, normal serum ozmolaritesinin iki katı olan 718
mOsmol/L'den fazla olmamalıdır.
Bu tıbbi ürün fenilalanin ihtiva etmektedir. Fenilketonürisi olan kişilere zararlı olabilir.
Geriyatrik popülasyon:
HEPASELAMİN’in etken maddeleri kullanılarak gerçekleştirilen klinik çalışmalarda yaşlı
hastalarda yanıtın gençlerden farklı olup olmadığı belirlemeye yetecek sayıda 65'inden yaşlı
hasta yer almamıştır. Bildirilen diğer klinik deneyimlere göre yaşlı hastalarda yanıt gençlerden
4farklılık göstermemiştir. Yaşlı hastalarda daha genç olanlara göre karaciğer böbrek ya da
kardiyak işlevler daha düşük ve birlikte başka hastalık ve ilaç kullanımı daha sık olduğundan
genel olarak doz seçimi dikkatle yapılarak, dozun en düşük düzeyden başlatılması önerilir.
Bu ilaç büyük oranda böbrekler yoluyla atıldığından, böbrek işlevlerinin bozulması
durumunda ilaca bağlı toksik etki riski artar. Yaşlı hastalarda daha genç olanlara göre böbrek
işlevleri daha düşük olduğundan dozun belirlenmesinde dikkatli olunmalıdır; tedavi
sırasında böbrek işlevlerinin izlenmesi yararlı olabilir.
4.3 Kontrendikasyonlar
– Anüri
– Doğuştan amino asit metabolizması bozukluklarında [Özellikle Akçaağaç Şurubu İdrar
Hastalığı (Maple Syrup Urine Disease) ve isovalerik asidemi gibi dallanmış zincirli
amino asit metabolik bozuklukların]
– Çözeltideki amino asitlerden bir ya da daha fazlasına aşın duyarlılığı olanlar
4.4 Özel kullanım uyarıları ve önlemleri
Bu ürün antioksidan olarak sodyum bisülfit içermektedir. Sülfit bazı duyarlı kişilerde
alerjik tipte reaksiyonlara, anafilaksiye ya da ağır ve yaşamı tehdit eden astım atağına yol
açabilir. Toplumda sülfite karşı duyarlılığın genel yaygınlığı bilinmemekle birlikte çok
düşük olduğu tahmin edilmektedir. Sülfit duyarlılığı astımı olan kişilerde olmayanlara göre
daha sık görülmektedir.
DİKKAT: Bu ürün toksik olabilen alüminyum içermektedir. Böbrek fonksiyonunun bozuk
olduğu durumlarda parenteral uygulamanın uzun süreli olması ile alüminyum toksik düzeye
ulaşabilir. Prematüre yenidoğanlar böbrekleri tam gelişmediğinden özellikle risk altındadır
ve alüminyumu tutan kalsiyum ve fosfata büyük miktarda gereksinim duyar.
Araştırmalar, prematüre yenidoğanlar da dahil olmak üzere, böbrek fonksiyonu bozulmuş
hastalarda günde kilogram başına 4-5 mikrogram üzerindeki dozlarda verilen parenteral
alüminyumun santral sinir sistemi ve kemik toksisitesine yol açan düzeyde alüminyum
birikimine sebep olduğunu göstermiştir.
Parenteral beslenmeyi etkili ve güvenilir bir biçimde uygulayabilmek için, beslenme
konusunda olduğu kadar, tedavi sırasında gelişebilecek komplikasyonları tanıma ve tedavi
etme konularında da yeterli bilgi ve deneyim gerekmektedir. Tedavinin izlenmesi sırasında
sık laboratuvar tetkikleri ve klinik değerlendirilmeler yapılmalıdır. Laboratuvar tetkiklerinde,
kan şeker düzeyi, serum proteinleri, böbrek ve karaciğer fonksiyon testleri, elektrolit
5düzeyleri, hemogram, karbondioksit düzeyi, serum ozrnolaritesi, kan kültürleri ve kandaki
amonyak düzeyi yer almalıdır.
Böbrek fonksiyon bozukluğu ya da mide bağırsak kanaması durumlarında amino asit
uygulanması, yükselmiş olan kan üre azotunu daha da yükseltebilir. Herhangi bir nedene
bağlı azotemisi olan hastalara, total azot alımı göz önünde bulundurulmadan amino asit
infüzyonu yapılmamalıdır.
Damar yolu ile uygulanan çözeltilerle tedaviler sırasında, hastada sıvı ya da solüt
yüklenmesi, buna bağlı olarak da serum elektrolit yoğunluklarında dilüsyon, vücutta aşırı
sıvı toplanması, akciğerde konjesyon ya da ödem gelişebilir. Dilüsyon riski, çözeltilerin
elektrolit içeriği ile ters orantılıdır. Periferik ve pulmoner ödemle birlikte konjesyon
durumlarına yol açan solüt yüklenmesi ise çözeltilerin elektrolit içeriği ile doğru orantılıdır.
Uzun süreli parenteral beslenmelerde ya da hastanın genel durumunun gerektirdiği
durumlarda, sıvı dengesi, elektrolit yoğunluğu ve asit-baz dengesindeki değişiklikleri
saptamak için belirli aralıklarla klinik değerlendirmeler ve laboratuvar tetkikleri
yapılmalıdır. Normal değerlerden aşırı sapmalar ek elektrolit suplemanlarının kullanılmasını
gerektirir.
İleri derecede hipertonik çözeltiler, santral bir vene ve tercihen üst vena cava'ya yerleştirilmiş
intravenöz bir kateterle verilmelidir.
Diyabetik ya da pre-diyabetik hastalara hipertonik dekstroz verilirken özel dikkat gerekir. Bu
hastalarda ağır hiperglisemiyi önlemek için insülin uygulanmalıdır.
Periferik venden uygulamada, HEPASELAMİN uygun oranda sulandırılmalı ve yeterli
miktarda kalori ile birlikte verilmelidir. Damar iğnesinin ucu, ven lümenine uygun bir şekilde
yerleştirilmiş olmalıdır. İğnenin girildiği damar, infiltrasyon yönünden sık kontrol edilmeli,
venöz tromboz ya da flebit gelişimi görülürse uygun lokal tedavi yapılmalı ve damar
değiştirilmelidir.
Özellikle kalp yetmezliği olan hastalarda, dolaşımın aşırı yüklenmemesine dikkat
edilmelidir.
Anoksik durumlarda, miyokart dokusu serbest yağ asitlerini kullanamadığından, enerji
gereksinimini anaerobik olarak, glukojen ya da glukozdan sağlar. Bu nedenle miyokart
enfarktüslü hastalarda, amino asit çözeltileri daima dekstrozla birlikte verilmelidir.
HEPASELAMİN infüzyonu, prognozu iyi olmayan ve genellikle tedaviye cevap vermeyen
fulminan hepatitli hastaların klinik seyrine etki göstermeyebilir. Fulminan hepatitteki
6patolojik plazma amino asit profilinin, kronik hepatitinkinden farklı olduğu gösterilmiştir.
Uzun süreli nazogastrik aspirasyon, kusma diyare ve gastro-intestinal fistül drenajı sonucu
gelişebilecek aşın elektrolit kayıpları ek elektrolitlerle karşılanmalıdır.
Hastanın kullanabileceğinden daha hızlı glukoz verilmesi, hiperglisemi, koma ve ölüme yol
açabilir.
Metabolik asidozun önlenmesi ve tedavisinde, elektrolit katkı çözeltilerindeki bir bölüm
katyonların asetat tuzu şeklinde bulunmasına dikkat edilmeli, hiperkloremik asidozun
önlenmesi için de, infüzyon çözeltisindeki toplam klor miktarını en alt düzeyde tutmalıdır.
HEPASELAMİN, litrede 3 miliekivalandan az klorür içerir.
HEPASELAMİN litresinde 10 milimol fosfat içerir. Özellikle hipofosfatemili hastalar, ek
fosfata gereksinim gösterirler. Hipokalserniyi önlemek için, fosfatla birlikte kalsiyum da
verilmelidir. Uygulanan miktarların yeterliliğini saptamak için belirli aralıklarla serum
elektrolitlerine bakılmalıdır.
Enjektabl amino asit çözeltilerinin pediyatrik hastalarda etkinlik ve güvenliği, kontrol grubu
olan usulüne uygun çalışmalarla gösterilmemiştir. Ancak tıbbi literatürde enjektabl amino asit
çözeltilerinin azot kaybı ya da negatif azot dengesi olan pediyatrik hastaların tedavisinde
yardımcı olarak başarıyla kullanıldığı gösterilmiştir.
Çözeltiye karıştırılan ilave maddelerin bulunmasına bağlı bir geçimsizliğin anlaşılabilmesi
için son karışım, karıştırma işleminden hemen sonra, uygulama öncesinde ve uygulama
sırasında bulanıklık ve çökeltiler açısından kontrol edilmelidir.
Yalnızca berrak olan, çatlakları bulunmayan ve vakumu bozulmamış şişelerde bulunan
çözeltiler kullanılmalıdır.
İlaç litresinde 25 µgL/L'den az alüminyum içerir.
Santral venöz beslenmede dikkat edilecek konular
Santral venöz kateter uygulaması, tekniğini ve kompikasyonlarını bilen kişiler tarafından
yapılmalıdır.
Santral venöz beslenme, çözelti hazırlanması, uygulama ve hasta takibi işlemleri dikkatle
uygulandığında önlenebilen ya da azaltılabilen komplikasyonlara sahiptir. Tüm işlemler
deneyimli kişiler tarafından güncel tıbbi bilgilere uygun olarak yapılmalıdır.
Bu tedavi yönteminin komplikasyonları, ürünün kısa ürün bilgileri kapsamının dışında olmakla
birlikte, aşağıda güncel tıp literatürlerinden derlenmiş bir özet sunulmaktadır.
7Teknik
Santral venöz bir kateterin yerleştirilmesi cerrahi bir işlemdir. Santral vene çeşitli kateter·
yerleştirme teknikleri ve komplikasyonları bilinmelidir. Kateter yerleştirme tekniklerinin
ayrıntıları tıbbı literatürde bulunmaktadır. Kateterin yeri, en iyi şekilde radyolojik kontrol
ile saptanır. Santral ven kateterlerinin yerleştirilmesi tekniği ile ilgili komplikasyonlar
arasında pnömotoraks, hemotoraks, hidrotoraks, arter ponksiyonu ve yırtılması, brakiyal
pleksus zedelenmesi, kateterin yanlış yerleştirilmesi, arteriyo-venöz fistül, flebit, tromboz,
hava ve kateter embolisi bildirilmiştir.
Septik
Santral venöz beslenme tedavisi sırasında sepsis riski vardır. Kontamine çözeltiler ve
infüzyon kateterleri enfeksiyon kaynağı olabildiklerinden, çözeltilerin hazırlanması,
kateterlerin yerleştirilmesi ve bakımı aseptik koşullar altında yapılmalıdır.
Çözeltiler hastane eczanesinde laminar akım kabininde hazırlanmalıdır. Hazırlanmadaki en
önemli faktör kontaminasyonun önlenmesi amacıyla aseptik bir tekniğin uygulanmasıdır.
Parenteral beslenme çözeltileri hazırlandıktan sonra en kısa sürede uygulanmalıdır. Bekletme,
gerekli durumlarda, sadece çok kısa süre için ve buzdolabı koşullarında olmalıdır. Tek bir şişe
ve set 24 saatten daha uzun bir süre takılı kalmamalıdır.
Santral venöz beslenme sırasında gelişebilen sepsis tedavisi için tıbbi literatür gözden
geçirilmelidir. Tedavide özet olarak, uygulanan çözelti ve setin yenileriyle değiştirilmesi, eski
çözelti ve setten bakteriyolojik kültür yapılması önerilir. Sepsis devam eder ve başka bir
enfeksiyon kaynağı saptanamazsa, venöz kateter çıkarılmalı, ucundan kültür yapılmalı, ateş
düştükten sonra yenisi yerleştirilmelidir. Spesifik olmayan, profilaktik antibiyotik tedavisi
öğütlenmemektedir. Klinik deneyimlere göre, genellikle enfeksiyonun primer kaynağı olarak
kateterler bulunmaktadır.
Metabolik
Literatürde bildirilen metabolik komplikasyonlar şunlardır: Metabolik asidoz, hipofosfatemi,
alkaloz, hiperglisemi ve glukozüri, osmotik diürez ve dehidratasyon, yükselmiş karaciğer
enzimleri, hipo ve hipervitaminoz, elektrolit dengesizlikleri ve çocuklarda hiperamonyemi. Bu
komplikasyonları önlemek ya da en aza indirebilmek için venöz beslenmenin özellikle ilk
günlerinde sık klinik ve laboratuvar değerlendirmeleri yapılmalıdır.
Bu tıbbi ürün her dozunda 1 mmol (23 mg)’dan daha fazla sodyum içerir; bu sebeple
kontrollü sodyum diyetinde olan hastalar için gözönünde bulundurulmalıdır.
8Bu ürün yardımcı madde olarak sodyum metabisülfit içermektedir.
• Nadir olarak şiddetli aşırı duyarlılık reaksiyonlarına ve bronkospazma neden olabilir. Aşırı
duyarlılık reaksiyonları (Vücudun bazı bölgelerinde veya tümünde kaşıntı, kızarıklık,
kabarıklık, yanma hissi; Solunum sıkıntısı, hırıltılı solunum, göğüste ağrı; Vücutta aşırı
sıcaklık ya da soğukluk hissi; Ellerde, ayaklarda, dudaklarda, yüzde veya tüm vücutta şişme;
Baş dönmesi, bayılma hissi).
4.5 Diğer tıbbi ürünler ile etkileşimler ve diğer etkileşim şekilleri
Bildirilen bir etkileşimi yoktur. Ancak, birlikte kullanılacak ilacın bir geçimsizliği olup
olmadığı gözden geçirilmelidir.
Özel popülasyona ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar 1 doğum kontrolü (kontrasepsiyon)
Bilinen olumsuz bir etkisi bulunmamaktadır.
Gebelik dönemi
HEPASELAMİN'in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından yetersizdir (bkz.
kısım 5.3). İnsanlara yönelik potansiyel risk bilinmemektedir.
HEPASELAMİN doktor tarafından gerekli görülmediği sürece gebe kadınlarda
kullanılmamalıdır. Çözelti ancak kesin gerekli olduğunda ve başka bir seçenek yoksa gebelere
uygulanmalıdır.
Laktasyon dönemi
İlacın anne sütüyle salgılanıp salgılanmadığı bilinmemektedir. Birçok ilaç anne sütüyle
salgılandığından, emziren bir anneye HEPASELAMİN uygulanırken dikkat edilmelidir.
Üreme yeteneği / Fertilite
Bilinen olumsuz bir etkisi bulunmamaktadır.
144.7 Araç ve makine kullanımı üzerindeki etkiler
Bilinen bir etkisi yoktur.
4.8 İstenmeyen etkiler
Görülen advers ilaç reaksiyonlarının sıklık sınıflandırması şu şekildedir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek, izole raporlar dahil (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Bilinmiyor: BUN yükselmesi, dilüsyonel hiponatremi, asteriks (istemsiz kas seyirmesi)'de
kötüleşme.
Genel bozukluklar ve uygulama bölgesine ilişkin hastalıklar
Bilinmiyor: Ödem, ateş yükselmesi*, enjeksiyon yerinde enfeksiyon*, enjeksiyon
bölgesinden genişleyen venöz tromboz ve flebit*, çözeltinin damar dışına
sızması*, hipervolemi*.
Araştırmalar
Bilinmiyor: Kilo artışı.
*Çözeltinin uygulama tekniğine bağlı yan etkiler
Çözeltiye eklenen iyonlardan birinin fazlalığı ya da eksikliğinde çeşitli belirtiler olabilir. Bu
nedenle kan elektrolitleri sık kontrol edilmelidir.
Fosfor eksikliği doku oksijenasyonunun bozulmasına ve hemolitik anemiye yol açabilir.
Kalsiyuma göre fazla fosfor verilmesi, hipokalsemiye bağlı olarak tetani, kramp ve kas
eksitabilitesinin artışına yol açar.
Yan etkiler geliştiğinde infüzyon hemen kesilmeli, hasta yeniden değerlendirilmeli, uygun
tedavi önlemleri alınmalı ve gerekli görüldüğünde incelenebilmesi için artan çözelti
saklanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
144.9 Doz aşımı ve tedavisi
Parenteral sıvı tedavisi sırasında hastada aşın sıvı ya da solüt yüklenmesi olursa, hastanın
durumu yeniden değerlendirerek uygun tedavi yapılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grubu: Parenteral Beslenme Çözeltileri
ATC kodu: B05BA01
HEPASELAMİN, esansiyel ve esansiyel olmayan kristalize amino asitleri içeren bir
çözeltidir. Genel amaçlı diğer enjektabl amino asit çözeltileriyle karşılaştırıldığında, dallanmış
zincirli amino asitleri (izolösin, lösin, valin) yüksek konsantrasyonda ve metiyonin ve
aromatik amino asitleri (fenilalanin, triptofan) düşük konsantrasyonda içerir. Bu amino asit
bileşimi, karaciğer hastalığı ve hepatik ensefalopati gösteren hastaların beslenme ve
tedavisinde iyi tolere edilebilecek bir azot kaynağı sağlamak amacıyla özel olarak
düzenlenmiştir.
Karaciğer ensefalopatisinin kesin etiyopatolojisi bilinmemekte, çok etkenli nedenlere
dayandığı kabul edilmektedir. HEPASELAMİN formülasyonunun temeli, karaciğer
hastalarının plazma amino asit değerlerinde gözlenen dengesizliklere ve bu patolojik amino
asit profillerinin nedensel olarak, karaciğer ensefalopatisinin oluşmasıyla ilişkili olduğu
varsayımına dayanmaktadır.
Hepatik ensefalopatili hastalar üzerinde yapılan klinik araştırmalar, bu hastalarda, dallanmış
zincirli amino asit miktarlarının azalması ve aromatik amino asit ve metiyonin değerlerinin
yükselmesiyle karakterize olan patolojik plazma amino asit profillerinin, HEPASELAMİN
infüzyonlarından sonra normalleştiğini göstermiştir. Bu amino asit değerleri normalleşmeye
başladıktan sonra, genellikle, hastaların mental durumu ve elektroensefalografik bulgulan da
düzelmektedir. İncelenen hastaların büyük bir çoğunluğunda bu iyileşmenin sağlandığı
gözlenmiştir. Karakteristik olarak proteine tahammül edemeyen bu hastalara
HEPASELAMİN ile önemli miktarlarda protein eşdeğerleri verildiğinde, azot dengesi
düzelmekte, mortalite azalmaktadır.
Enerji kaynağı olarak kullanılacak hipertonik dekstroz çözeltilerinin yanı sıra, elektrolitler,
vitamin ve minerallerle desteklenerek uygulanan HEPASELAMİN, karaciğer hastalarında,
esansiyel yağ asitleri dışında total parenteral beslenmenin tüm gereksinimlerini karşılar.
14Fosfat, belli başlı intraselüler anyonlardan biridir. Bütün organ ve dokulardaki önemli
metabolik ve enzimatik olaylarda yer alır, madde metabolizmasında gerekli enerjiyi sağlar,
kalsiyum konsantrasyonunu düzenler, asit-baz dengesinde tampon etkisi sağlar ve hidrojen
iyonlarının böbreklerden atılmasında görev alır.
Parenteral beslenme sırasında, lizin asetat ve asetik asitten kaynaklanan asetat iyonlarının,
böbrek ve solunum fonksiyonları normal olduğu sürece, net asit-baz dengesini bozmayacağı
düşünülmektedir. Klinik gözlemler bu görüşü desteklemektedir.
HEPASELAMİN içinde bulunan sodyum ve klorür iyonları, klinik anlam taşıyacak miktarda
değildir.
5.2 Farmakokinetik özellikler
Genel özellikler
Amino asitlerin metabolizması fizyolojik olaylar dahilinde gerçekleşir.
Emilim:
İntravenöz yoldan uygulanan ilaçların içindeki etkin maddeler uygulamadan hemen sonra
maksimum plazma konsantrasyonlarına ulaşır.
Dağılım:
İntravenöz olarak uygulanan amino asitler doku absorpsiyonu ile hızla kandan uzaklaştırırlar
ve yine burada hızla metabolize edilirler (protein sentezi, oksidasyon).
Sodyumun dağılımı dokuları göre değişir: kas, karaciğer, böbrek, kıkırdak ve deride hızlı,
eritrosit ve nöronlarda yavaş, kemikte ise çok yavaştır.
Klorürün vücuttaki düzeyleri, sodyumun konsantrasyon değişiklikleri ile yakından ilişkilidir.
Klorür, normalde kemik dokuda düşük miktarlarda ve bağ dokusunun bazı bileşenlerinde,
örneğin kolajen dokuda yüksek miktarlarda bulunur. Bunun yanında eritrosit ve gastrik
mukozada da yüksek konsantrasyonda bulunur.
Fosfat, hemen hemen tüm organ ve dokularda gerçekleşen önemli metabolik ve enzimatik
reaksiyonlarda yer aldığından parenteral beslenme amacıyla intravenöz olarak uygulandığında
kandan süratle hücrelere geçer.
Organizmaya sodyum tuzu şeklinde infüzyon yoluyla verilen asetat, bir hidrojen iyonu alarak,
tüketilen her asetat iyonu yerine bir bikarbonat iyonu sağlar ve hızla karbondioksit ve suya
metabolize olur.
Biyotransformasyon:
İntravenöz olarak uygulanan amino asitler, barsaktan emilen amino asitlere benzer bir şekilde
14ve oranda metabolize olurlar. Protein sentezindeki kullanımlarına ek olarak, artık amino
asitler metabolik yakıt olarak da kullanılmaktadır. Amino asitler deamine edilmekte ve
amonyum üre döngüsüne girmektedir. Amino asitin karbon atomlan derhal piruvat, asetil
CoA, asetoasetat veya sitrik asit siklusuna çevrilmektedir.
Elektrolitlerden sodyum, ve klorür herhangi bir biyotransformasyona uğramazlar.
Gereksinime göre ya vücut sıvı ve dokularına dağılır ya da elimine edilirler. Fosfat, hemen
hemen tüm organ ve dokularda gerçekleşen önemli metabolik ve enzimatik reaksiyonlarda yer
alır. Asetat ise bir hidrojen iyonu alarak, tüketilen her asetat iyonu yerine bir bikarbonat iyonu
sağlar ve hızla karbondioksit ve suya metabolize olur.
Eliminasyon:
Amino asitler protein sentezinde kullanıldıklarından alındıkları şekliyle eliminasyona
+
uğramazlar. Amino asit artıklan ise deamine edilerek NH4 (amonyum) - üre döngüsüne
girmekte ve esas olarak idrarla atılmaktadır.
Sodyum esas olarak renal yolla atılır fakat aynı zamanda büyük çoğunluğu renal yolla geri
emilir. Az miktarda sodyum ise feçes ve ter ile atılır. Aşırı terleme olmadıkça deri ile itrah
önemsizdir.
Sodyum metabolizmasını yakından izleyen klorür iyonu da esas olarak idrarla atılır.
Böbreklerden klorür geri emilimi, genellikle sodyumun geri emilimini takip eder. Bunun
yanında ter yoluyla da bir miktar atılmaktadır.
Fosfatlar renal yolla atılırlar. Plazma fosfatı glornerüllerden filtre edilir ve %80'den fazlası
tübüllerden geri ernilir. Fosfatın en önemli komponentlerinden olan ve normal serum düzeyi
0,3-0,45 mg/L kadar olan fosforun ise böbreklerden atılma mekanizması kesin olarak
bilinmemekle beraber, plazmadaki fosfatın böbreklerden süzüldükten sonra %85-90 oranında
tübüllerden geri emildiği ve D vitamininin bu oranı arttırdığı kabul edilir.
Karbondioksit ve suya metabolize olan asetat respiratuvar ve renal olarak atılır.
5.3 Klinik öncesi güvenlilik verileri
HEPASELAMİN’in etken maddeleri ile gerçekleştirilen herhangi bir in vitro ya da in vivo
karsinojenez, mutajenez ya da fertilite çalışması bulunmamaktadır.
6. FARMASÖTİK BİLGİLER
6.1 Yardımcı maddelerin listesi
Glasiyal asetik asit (pH ayarı için)
Sodyum bisülfit (antioksidan olarak)
14Enjeksiyonluk su
6.2 Geçimsizlikler
Bilinen bir geçimsizliği yoktur. Ancak, birlikte kullanılacak sıvı ve ilaçlar geçimsizlik
yönünden değerlendirilmelidir. Çözeltiye karıştırılacak maddelere bağlı geçimsizliğin
anlaşılabilmesi için karışımın berrak olmasına dikkat edilmelidir.
6.3 Raf ömrü
24 ay.
6.4 Saklamaya yönelik özel tedbirler
25ºC altında oda sıcaklığında saklanmalıdır. Aşırı sıcaktan ve donmaktan korunmalıdır.
Kullanım öncesine kadar ve kullanım sırasında da ışıktan korunmalıdır.
6.5 Ambalajın niteliği ve içeriği
500 mL’lik vakumlu cam şişelerde, setli veya setsiz.
6.6 Tıbbi üründen arta kalan maddelerin imhası ve diğer özel önlemler
Uygulamayla ilgili ayrıntılar için bölüm 4.2'ye bakınız.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıklarının Kontrolü Yönetmelik"lerine uygun olarak imha edilmelidir.
7. RUHSAT SAHİBİ
Adı : Osel İlaç San. ve Tic. A.Ş.
Adres : Akbaba Mah. Maraş Cad. No:52 Beykoz/İSTANBUL
Tel 0216 320 45 50
Faks 0216 320 45 56
8. RUHSAT NUMARASI
203/51
9. İLK RUHSAT TARİHİ/RUHSAT YENİLEME TARİHİ
31.12.2003
10. KÜB’ÜN YENİLENME TARİHİ
14