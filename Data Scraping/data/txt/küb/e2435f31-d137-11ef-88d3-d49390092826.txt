KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLYPRESSIN® 1 mg / 8.5 ml IV enjeksiyonluk çözelti içeren ampul
2. KALİTATİF VE KANTİTATİF BİLEŞİM
Etkin madde:
Her bir 8.5 ml çözelti içeren ampul, 0.85 mg terlipressin serbest baza eşdeğer, 1 mg
terlipressin (asetat olarak) içerir. Bir ampulde 1 mg terlipressin (asetat olarak) bulunur.
Yardımcı maddeler:
Sodyum klorür 77 mg
Sodyum asetat trihidrat 2.3 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz sıvı.
4. KLİNİK ÖZELLİKLER
4.1 Terapötik endikasyonlar
- Kanayan özofagus varislerinin tedavisi.
- Ağır sirozu ve asidi olan hastalarda, spontan akut böbrek yetmezliğiyle karakterize, tip 1
hepatorenal sendromun tedavisi.
4.2 Pozoloji ve uygulama şekli
Erişkinler:
Pozoloji, uygulama sıklığı ve süresi:
Kanayan özofagus varislerinde:
- Akut varis kanamalarında, her 4 saatte bir, intravenöz bolus enjeksiyonu şeklinde 2 mg
terlipressin asetat uygulanır ve bu şekilde tedavi kanama 24 saat süreyle kontrol altına
alınana kadar maksimum 48 saat süreyle devam ettirilmelidir*.
- İlk dozdan sonra, vücut ağırlığı <50 kg olan ya da advers etki görülen hastalarda doz, her
4 saatte bir 1 mg iv olacak şekilde doz ayarlaması yapılabilir.
- 48 saati takiben, gerekli olduğunda, her 4 saatte bir 1 mg bolus, en çok 72 saat daha
uygulanabilir.
*Tedavi süresi olarak 5 güne kadar sürebilecek bir tedavi süresi önerilmektedir.
Tip 1 hepatorenal sendromda:
- Her 24 saatte 3-4 uygulama şeklinde, 3 ile 4 mg terlipressin asetat.
30/12/2011 1/7- Üç günlük tedaviden sonra serum kreatininde herhangi bir azalma bulunmuyorsa,
GLYPRESSIN® tedavisine son verilmesi önerilir.
- Diğer durumlarda GLYPRESSIN® tedavisi, serum kreatinin düzeyi 130
mikromol/litre’nin altına düşünceye, ya da serum kreatininde hepatorenal sendrom tanısı
konulduğunda ölçülen değerin en az %30’u kadar düşme görülünceye kadar devam
ettirilmelidir.
- Standart olarak ortalama tedavi süresi 10 gündür.
Uygulama şekli:
GLYPRESSIN® intravenöz bolus enjeksiyonu şeklinde uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarda doz ayarlaması gerekliliğine ilişkin veri
bulunmamaktadır.
Pediyatrik ve geriyatrik popülasyon:
Bu gruplardaki deneyim kısıtlı olduğu için, çocuk ve yaşlı hastaların tedavisinde özellikle
dikkatli olunmalıdır. Bu özel hasta kategorilerinde doz tavsiyesine yönelik veri
bulunmamaktadır.
4.3 Kontrendikasyonlar
GLYPRESSIN® aşağıdaki durumlarda kontrendikedir:
- Gebelik
- Terlipressin ya da ilacın içindeki başka herhangi bir maddeye karşı aşırı duyarlılık
GLYPRESSIN® genellikle aşağıdaki durumlarda kullanılması önerilmez.
- Koroner yetmezlik ya da bilinen miyokard enfarktüsü
- Kardiyak ritim bozukluğu
- Kontrol edilemeyen hipertansiyon
- Serebral ya da periferik vasküler yetmezlik
- Astım, solunum yetmezliği
- Kronik böbrek yetmezliği
- 70 yaşından büyük olma
4.4 Özel kullanım uyarıları ve önlemleri
Enjeksiyon yerinde lokal nekrozdan kaçınmak için, terlipressin kesinlikle intravenöz yoldan
uygulanmalıdır.
Tedavi sırasında kalp hızı ve kan basıncı ve sıvı dengesi izlenmelidir.
Hipertansiyonu olan veya bilinen kalp hastalığı olan hastalar tedavi edilirken önlem
alınmalıdır.
Düşük kardiyak çıktısı olan septik şok hastalarında terlipressin kullanılmamalıdır.
Tedavinin birkaç günden uzun sürdüğü durumlarda, diürez izlemesi yapılmalı ve kanın
elektrolit kompozisyonu analiz edilmelidir.
30/12/2011 2/7Terlipressin tedavisinin başlatılmasına karar verilirken, özellikle tübüler nekroz tanısını
elimine etmek amacıyla, aşağıdaki konular dikkate alınmalıdır:
- Glomerüler filtrasyonda azalma; kreatin klerensinin 40 ml/dk’dan düşük ya da serum
kreatininin 130 mikromol/l’den yüksek olması.
- Şok, halen sürmekte olan bakteriyel enfeksiyon, nefrotoksik ilaçlar ile halen ya da
yakınlarda tedavi, ya da gastrointestinal sıvı kaybının bulunmaması. Gastrointestinal sıvı
kaybı için, periferik ödemi bulunmayan asidi bulunan hastalarda birkaç gün süreyle 500
g/gün’ün üzerinde, periferik ödemi olan hastalarda ise 1000 g/gün’ün üzerinde kilo
kaybı göz önüne alınmalıdır.
- Diüretik tedavi sonlandırılıp kan hacmi 1.5 l izotonik serum fizyolojik çözeltisi ya da
60-80 g/gün albümin ile desteklendikten sonra böbrek fonksiyonlarında düzelme (serum
kreatininin 130 mikromol/l’nin altına düşmesi, ya da kreatinin klerensinin 40 ml/dk’nın
üzerine çıkması) görülmemesi.
- 0.5 g/l’nin altında proteinüri ve ultrasonografide obstrüktif böbrek hastalığının
bulunmayışı.
GLYPRESSIN® her 8.5 ml ampul başına 77 mg sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Terlipressin, selektif olmayan beta blokerlerin portal ven üzerindeki hipotansif etkisini artırır.
Bradikardi yapıcı etkisi olduğu bilinen tıbbi ürünler (örn. propofol, sufentanil) ile eşzamanlı
tedavi, kalp hızı ve kalp debisini azaltabilir. Bu etkiler, kan basıncının yükselmesine bağlı
olarak, kalp aktivitesinin vagus siniri aracılığıyla refleks inhibisyonuna bağlıdır.
Özel popülasyonlara ilişkin ek bilgiler:
Özel bir veri bulunmamaktadır.
Pediyatrik popülasyon:
Özel bir veri bulunmamaktadır.
4.6 Gebelik ve laktasyon
Genel tavsiye: Gebelik kategorisi X’tir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Geçerli değil.
Gebelik dönemi: Gebelik esnasında GLYPRESSIN® tedavisi kontrendikedir.
GLYPRESSIN®’nin gebeliğin erken dönemlerinde uterus kontraksiyonlarına ve intrauterin
basınç artışına neden olduğu, ayrıca uterusa kan akımını azaltabileceği gösterilmiştir.
GLYPRESSIN® gebelik ve fetus üzerinde zararlı etkilere neden olabilir.
Laktasyon dönemi: GLYPRESSIN®'in insanlarda süte geçişi konusundaki bilgiler
yetersizdir. GLYPRESSIN® bebeklerini emziren kadınlarda kullanılmamalıdır. Ancak
GLYPRESSIN® kullanımı azaltılırken, bebek emzirilmesi mümkündür.
Üreme yeteneği/Fertilite: Tavşanlarda GLYPRESSIN® uygulamasından sonra spontan
abortus ve malformasyonlar görülmüştür.
30/12/2011 3/74.7 Araç ve makine kullanımı üzerindeki etkiler
Araç ve makine kullanma becerileri üzerindeki etkileri konusunda herhangi bir çalışma
yürütülmemiştir.
4.8 İstenmeyen etkiler
Aşağıda verilen istenmeyen etkilerin MedDRA konvansiyonuna göre yaygınlık dereceleri şu
şekildedir: Çok yaygın (≥1/10); yaygın (≥1/100 ilâ <1/10); yaygın olmayan (≥1/1,000 ilâ
<1/100); seyrek (≥1/10,000 ilâ <1/1,000); çok seyrek (<1/10,000); bilinmiyor (eldeki
verilerden hareketle tahmin edilemiyor).
Metabolizma ve beslenme bozuklukları
Yaygın olmayan: Hiponatremi (sıvı durumu izlenmediğinde)
Sinir sistemi bozuklukları
Yaygın: Baş ağrısı
Kardiyak bozukluklar
Yaygın: Bradikardi
Yaygın olmayan: Atriyal fibrilasyon, ventriküler ekstrasistoller, taşikardi, göğüs ağrısı,
miyokard enfarktüsü, pulmoner ödem ile birlikte aşırı sıvı birikimi
Bilinmiyor: Torsade de pointes, kardiyak yetmezlik
Vasküler bozukluklar
Yaygın: Periferik vazokonstriksiyon, periferik iskemi, yüzde solgunluk, hipertansiyon
Yaygın olmayan: İntestinal iskemi, periferik siyanoz, sıcak basmaları
Solunum, göğüs ve mediyastinal bozukluklar
Yaygın olmayan: Respiratuar distres, solunum yetmezliği
Seyrek: Dispne
Gastrointestinal bozukluklar
Yaygın: Geçici abdominal kramplar, geçici diyare
Yaygın olmayan: Geçici bulantı, geçici kusma
Deri ve derialtı doku bozuklukları
Bilinmiyor: Cilt nekrozu
Gebelik, puerperiyum durumları ve perinatal bozukluklar
Bilinmiyor: Uterus hipertonusu, uterusta azalan kan akışı
Genel bozukluklar ve uygulama bölgesine ilişkin bozukluklar
Yaygın olmayan: Enjeksiyon bölgesinde nekroz
30/12/2011 4/74.9 Doz aşımı ve tedavisi
Dolaşım ile ilişkili şiddetli yan etki riski doza bağlı olduğu için, önerilen doz (2 mg
terlipressin asetat ya da 1,7 mg terlipressin /4 saat) aşılmamalıdır.
Şiddetli bir hipertansif episod durumunda, alfa bloker türünde bir vazodilatör tedavisi
başlatılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Hipofiz arka lob hormonları (vazopressin ve analogları)
ATC kodu: H01B A04
Terlipressin, portal hipertansiyonu olan hastalarda portal basıncı azaltan sentetik bir
hormondur; bu azalma, portal bölgedeki vazokonstriksiyon sonucunda ortaya çıkar.
Terlipressin başlangıçta kendine özgü etkisini gösterir, ama enzimatik parçalanma ile lizin
vazopressine dönüştürülür. 1 ve 2 mg’lık dozlar portal venöz basıncı etkin bir şekilde azaltır
ve belirgin vazokonstriksiyon oluşturur. Portal basınç ve azigos kan akımındaki azalma doza
bağımlıdır. Düşük dozun etkisi 3 saat sonrasında azalırken, hemodinamik veriler 2 mg dozun
1 mg’dan daha etkili olduğunu ve yüksek dozun tedavi aralığı boyunca (4 saat) kalıcı bir etki
oluşturduğunu göstermektedir.
5.2 Farmakokinetik özellikler
Dağılım:
Terlipressin farmakokinetiği iki kompartmanlı bir model izler. Yarı-ömrü yaklaşık 40 dakika,
metabolik klerensi yaklaşık 9 ml/kg/dk ve dağılım hacmi yaklaşık 0.5 l/kg olarak ölçülmüştür.
Biyotransformasyon:
Plazma ve dokuda bulunan endopeptidazların etkisiyle, terlipressin aşamalı bir şekilde,
biyolojik aktif hormon olan lizin-vazopressine metabolize edilir. Bu hormon terlipressin
enjeksiyonundan 40-60 dakika sonra plazmada belirir ve maksimum konsantrasyonu 120
dakika sonra gözlenir. Lizin-vazopressin serbestlenmesi en az 180 dakika kadar sürer.
Terlipressin ve lizin-vazopressin arasındaki %100 çapraz-reaksiyon nedeniyle, bu maddeler
için spesifik bir RIA yöntemi bulunmamaktadır.
Eliminasyon:
Uygulanan dozun çok küçük bir yüzdesi idrarda bulunur; yaklaşık %1 oranında terlipressin
şeklinde ve bunun onda biri kadar lizin-vazopressin şeklinde.
Doğrusallık/Doğrusal olmayan durum:
Özel bir veri bulunmamaktadır.
Hastalardaki karakteristik özellikler
Böbrek/Karaciğer yetmezliği:
Böbrek/karaciğer yetmezliği olan hastalarda doz ayarlaması gerekliliğine ilişkin veri
bulunmamaktadır.
30/12/2011 5/7Pediyatrik ve geriyatrik popülasyon:
Bu gruplardaki deneyim kısıtlı olduğu için, çocuk ve yaşlı hastaların tedavisinde özellikle
dikkatli olunmalıdır. Bu özel hasta kategorilerinde doz tavsiyesine yönelik veri
bulunmamaktadır.
5.3 Klinik öncesi güvenlilik verileri
Klinik dışı veriler, klasik tek ve tekrarlı doz toksisitesi ve genotoksisite çalışmaları temelinde,
insanlar için özel bir tehlike göstermemektedir. İnsanlara ilişkin dozlarda hayvanlarda
gözlenen yegane etkiler, terlipressinin farmakolojik aktivitesine bağlanabilecek etkiler
olmuştur. Bu etkilerin ortaya çıktığı plazma konsantrasyonlarını insanlardakiler ile
karşılaştırmak için, hayvanlara ilişkin farmakokinetik veri bulunmamaktadır; ancak uygulama
yolunun intravenöz olması nedeniyle, hayvan çalışmalarında önemli bir sistemik temas
düzeyinin gerçekleştiği varsayılabilir.
Sıçanlarda yapılan bir embriyo-fetal çalışmada terlipressinin advers etkisi bulunmamıştır;
ancak tavşanlarda muhtemelen anne üzerindeki toksisiteye bağlı olarak abortuslar ortaya
çıkmış, ve az sayıda fetusta osifikasyon anomalileri ve tek bir izole olguda yarık damak
görülmüştür.
Terlipressin ile karsinojenisite çalışması yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Asetik asit
Sodyum asetat trihidrat
Enjeksiyonluk su
6.2 Geçimsizlikler
Geçimlilik ile ilgili bilgi olmadığından GLYPRESSIN® diğer ilaçlarla karıştırılmamalıdır.
6.3 Raf ömrü
24 ay.
6.4 Saklamaya yönelik özel tedbirler
2°C  8°C sıcaklıkta (buzdolabında) ve ambalajında ışıktan korunarak saklanmalıdır.
Dondurmayınız.
6.5 Ambalajın niteliği ve içeriği
Tip I cam 8.5 ml çözelti içeren renksiz ampul.
Ambalaj büyüklüğü: 5 x 8.5 ml.
30/12/2011 6/76.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
Madde 4.2’ye bakınız.
7. RUHSAT SAHİBİ
Ferring İlaç San. ve Tic. Ltd. Şti.
Büyükdere Cad. Nurol Plaza, No: 255 A Blok Kat: 13
Maslak 34398 İstanbul
Tel: (0 212) 335 62 00
Faks: (0 212) 285 42 74
e-posta: TR0-info@ferring.com
8. RUHSAT NUMARASI
132/48
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.12.2011
Ruhsat yenileme tarihi:
10. KÜB’ÜN YENİLENME TARİHİ
30/12/2011 7/7