KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACYL® %5 krem
2. KALİTATİF ve KANTİTATİF BİLEŞİM
Etkin madde:
Her 1 g krem;
50 mg (%5 a/a) asiklovir içerir.
Yardımcı maddeler:
Setostearil alkol…67.5 mg / 1 g
Propilen glikol…...400 mg/ 1 g
Diğer yardımcı maddeler için 6.1’e bakınız
3. FARMASÖTİK FORM
Krem.
Beyaz renkli, homojen krem
4. KLİNİK ÖZELLİKLER
4.1. Terapötik endikasyonlar
ACYL, ilk ve tekrarlayan genital Herpes ve Herpes labialis de dahil olmak üzere, Herpes
simplex deri enfeksiyonlarının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
ACYL; günde 5 kez, gece dozu atlanmak suretiyle yaklaşık 4 saatlik aralıklarla uygulanmalıdır.
ACYL, lezyonlara veya enfeksiyonun başlamasından sonra belirmesi beklenen lezyonlara
mümkün olduğu kadar erken, tercihen ilk belirtilerde uygulanmalıdır (eritem veya prodrom).
Tedavi sonraki belirtilerde de (papül veya blister) başlatılabilir.
Tedavi herpes labialis için en az 4 gün ve genital herpes için de en az 5 gün devam ettirilmelidir.
Eğer iyileşme olmazsa, tedaviye toplam 10 gün (5+5) kadar devam edilebilir.
Uygulama şekli:
Cilt üzerine uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Uygulama şekli, sıklığı ve süresi yetişkinlerde aynıdır. Herhangi spesifik bir kullanımı yoktur.
1 / 8Pediyatrik popülasyon:
Uygulama şekli, sıklığı ve süresi yetişkinlerde aynıdır. Herhangi spesifik bir kullanımı yoktur.
Geriyatrik popülasyon:
Uygulama şekli, sıklığı ve süresi yetişkinlerde aynıdır. Herhangi spesifik bir kullanımı yoktur.
4.3. Kontrendikasyonlar
ACYL; asiklovir, valasiklovir, propilen glikol veya kremin içeriğindeki herhangi bir maddeye
karşı aşırı duyarlılığı olduğu bilinen hastalarda kontrendikedir (bkz. Bölüm 6.1).
4.4. Özel kullanım uyarıları ve önlemleri
ACYL kremin, ağız, göz veya vajinadaki gibi muköz alanlara uygulanması, tahriş edici
olabileceğinden, tavsiye edilmez. Kazara gözün içine girmemesine özellikle dikkat edilmelidir.
Şiddetli bağışıklık yetmezliği olan hastalarda (örneğin, AIDS hastaları veya kemik iliği nakli
hastaları) oral asiklovir dozları düşünülmelidir. Bu tip hastalar herhangi bir enfeksiyon tedavisi
için hekime danışmaları konusunda teşvik edilmelidir.
ACYL krem özel olarak formüle edilmiş bir baz içerir ve bu yüzden seyreltilmemeli veya diğer
ilaçlarla birleştirme için bir baz olarak kullanılmamalıdır.
Bu tıbbi ürün, yardımcı madde olarak propilen glikol içerir. Propilen glikol, deride irritasyona
neden olabilir.
Bu tıbbi ürün, yardımcı madde olarak setostearil alkol içerir. Setostearil alkol, lokal deri
reaksiyonlarına (örneğin, kontakt dermatite) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Klinik olarak önemli etkileşimleri tanımlanmamıştır.
Özel popülasyonlara ilişkin ek bilgiler
Özel popülasyon için etkileşim çalışması yapılmamıştır ancak, yapılan literatür taramalarına göre
bu popülasyon için spesifik etkileşim beklenmemektedir.
Pediyatrik popülasyon:
Özel popülasyon için etkileşim çalışması yapılmamıştır ancak, yapılan literatür taramalarına göre bu
popülasyon için spesifik etkileşim beklenmemektedir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Sınırlı sayıda gebelikte maruz kalma olgularına ilişkin veriler, ACYL’in gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
2 / 8Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan calışmalar, gebelik /embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3).
Gebe kadınlara verilirken tedbirli olunmalıdır.
ACYL’in pazarlama sonrası gebelik kayıtlarında, herhangi bir asiklovir formülasyonu kullanan
kadınlardaki gebelik verileri dökümente edilmiştir. Bu kayıtlardan elde edilen bulgular, tüm
popülasyonda ve ACYL kullanan hastalarda görülen doğum kusurları sayısı
karşılaştırıldığında, doğum kusurlarında bir artış olmadığını göstermiştir ve herhangi bir
doğum kusuru, ortak bir neden öne sürmek için daha önce rastlanmamış bir özellik veya tutarlı
bir patern göstermemiştir.
ACYL’in kullanımı yalnızca potansiyel yararların bilinmeyen muhtemel risklere ağır bastığı
durumlarda düşünülmelidir.
Laktasyon dönemi
İnsanlarla ilgili olarak elde edilen sınırlı veriler, sistemik olarak kullanıldığı zaman ilacın anne
sütüne geçtiğini göstermektedir. Buna karşın, emziren annelerde ACYL krem şeklinde
kullanıldığında bebeğin alacağı dozaj önemsenmeyecek oranda olacaktır.
Üreme yeteneği/ Fertilite
ACYL’in i.v. infüzyonunun veya oral formülasyonlarının kadın fertilitesi üzerine etkisi hakkında
bir bilgi bulunmamaktadır. Sperm sayısı normal olan 20 erkek hasta üzerinde yapılan bir
çalışmada, 6 aya kadar her gün 1 g oral asiklovir kullanımı sperm sayısı, motilitesi veya
morfolojisi üzerine klinik olarak anlamlı bir etki göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
ACYL’in araç ve makine kullanımı üzerindeki etkisini araştıran çalışma bulunmamaktadır.
Topikal asiklovirin advers reaksiyon profiline göre bu aktiviteler üzerinde olumsuz etki
oluşturması beklenmez.
4.8. İstenmeyen etkiler
İstenmeyen etkilerin sınıflandırılması için kullanılan sıklık kategorileri aşağıdaki gibidir:
Çok yaygın (≥1/10), yaygın (≥1/100 ila < 1/10), yaygın olmayan (≥1.000 ila < 1/100),
seyrek (≥1/10.000 ila < 1/1.000), çok seyrek (< 1/10.000) ,bilinmiyor (eldeki verilerden hareketle
tahmin edilemiyor)
Advers etkilerin sıklık kategorilerinin tayin edilmesinde, %3 oftalmik merhemle yapılan klinik
çalışmalar boyunca gözlemlenen klinik çalışma verileri kullanılmıştır. Gözlemlenen advers
etkilerin doğası nedeniyle, etkilerin hangilerinin ilacın kullanımına ve hangilerinin hastalığın
kendisine bağlı olarak geliştiğinin kesin olarak hesaplanması mümkün değildir. Pazarlama
sonrası gözlemlenen etkiler için sıklık sınıflandırılması yapılırken sponton raporlama verileri bir
temel teşkil etmiştir.
Bağışıklık sistemi hastalıkları
Çok seyrek : Anjiyoödem ve ürtiker dahil, erken aşırı duyarlılık reaksiyonları
3 / 8Deri ve deri altı doku hastalıkları
Yaygın olmayan : ACYL kremin uygulanmasını takiben geçici yanma veya batma,
Deride hafif kuruma ve pullanma
Kaşınma
Seyrek : Eritem,
Uygulamayı takiben temas dermatiti. Duyarlılık testlerinin uygulandığı
durumlarda, reaktif maddelerin çoğunlukla ACYL’den çok kremin
bileşenleri olduğu gösterilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
500 mg (krem) veya 135 mg (göz merhemi) asiklovir içeren bir tüpün tamamı ağızdan
alınacak olsa bile, bundan dolayı herhangi bir ters etki beklenmez. Bununla birlikte, kaza ile
tekrarlayan dozlarda oral asiklovir birkaç gün kullanıldığında gastrointestinal (bulantı ve kusma)
ve nörolojik (baş ağrısı ve konfüzyon) etkiler ortaya çıkmıştır. ACYL hemodiyaliz ile
uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
ATC kodu: D06BB03
Farmakoterapotik grup: Topikal kullanılan kemoterapötikler, antiviral ilaçlar
Etki mekanziması
ACYL, in vitro ortamda Herpes simplex (HSV) tip I ve II ile Varicella zoster virüsüne karşı son
derece etkili olan antiviral bir ajandır. Memeli konak hücreleri üzerinde toksisitesi düşüktür.
ACYL, Herpes enfeksiyonu bulunan hücreye girdikten sonra fosforillenerek aktif bileşik
asiklovir trifosfata dönüşür. Bu sürecin ilk aşaması, virüsün kodladığı timidin kinazın mevcut
olmasına bağlıdır.
Asiklovir trifosfat, herpese özel DNA polimeraza bir inhibitör ve substrat etkisi gösterir ve
normal hücresel olayları etkilemeden viral DNA sentezinin ilerlemesini engeller.
Farmakodinamik etkileri
Yineleyen herpes labialis için 4 günden fazla süre boyunca tedavi edilen 1.385 kişi üzerinde
yapılan iki büyük çift-kör, randomize çalışmada, ACYL krem, plasebo krem ile karşılaştırılmıştır.
Bu çalışmalarda ACYL krem kullanıldığında tedavinin başlangıcından iyileşmeye kadar geçen
süre 4,6 gün, plasebo ile ise 5,0 gündür (p<0,001). ACYL krem grubunda tedaviye başlandıktan
sonraki ağrı zamanı 3,0 gün ve plasebo grubunda ise 3,4 gündür (p=0,002). Genel olarak,
hastaların yaklaşık %60’ı tedaviye bir erken lezyon evresinde (prodrom veya eritem), %40’ı ise
bir geç lezyon evresinde (papül veya blister) başlamıştır.
4 / 85.2. Farmakokinetik özellikler
Genel Özellikler
Emilim:
Farmakokinetik çalışmalar, ACYL kremin tekrarlı haricen uygulanmasını takiben yalnızca
minimal sistemik emilim olduğunu göstermiştir.
Dağılım:
ACYL kremin tekrarlı haricen uygulanmasını takiben yalnızca minimal sistemik emilimi
olduğunundan, dağılım ile ilgili veriler oldukça kısıtlıdır.
Biyotransformasyon:
ZOVİRAX kremin tekrarlı haricen uygulanmasını takiben yalnızca minimal sistemik emilimi
olduğunundan, biyotransformasyon ile ilgili veriler oldukça kısıtlıdır.
Eliminasyon:
ZOVİRAX kremin tekrarlı haricen uygulanmasını takiben yalnızca minimal sistemik emilimi
olduğunundan, eliminasyon ile ilgili veriler oldukça kısıtlıdır.
5.3. Klinik öncesi güvenlilik verileri
Geniş kapsamlı in vivo ve in vitro mutajenite testelerinin sonuçları, ACYL’in insanlar için
genetik bir risk taşımadığını göstermiştir.
Fareler ve sıçanlar üzerinde yapılan uzun süreli çalışmalarda ACYL’in karsinojenik olduğu
görülmemiştir.
Sıçanlarda ve köpeklerde genel toksisiteyle ilişkili, spermatojenez üzerine çoğunlukla geri
dönüşümlü advers etkiler, yalnızca terapötik amaçlı kullanılan dozların çok üzerindeki sistemik
asiklovir dozlarında rapor edilmiştir. Farelerde yapılan iki jenerasyon çalışmasında, oral olarak
alınan asiklovirin fertilite üzerine herhangi bir etkisi görülmemiştir.
Uluslararası olarak kabul edilen standart testlerde ACYL’in sistemik uygulanması farelerde,
sıçanlarda veya tavşanlarda teratojenik veya embriyotoksik etkilere neden olmamıştır.
Sıçanlarda yapılan standart olmayan bir çalışmada, fötal anormallikler gözlemiştir, fakat sadece
yüksek subkütanöz dozları takiben maternal toksisite meydana gelmiştir. Bu bulguların klinik
açıdan önemi kesin değildir.
6. FARMASÖTİK ÖZELLİKLER
6. 1. Yardımcı maddelerin listesi
Tween 60
Setostearil alkol
Sodyum lauril sülfat
Vazelin flant
Vazelin likid
Propilen glikol
Deiyonize su
6.2. Geçimsizlikler
Rapor edilmemiştir.
5 / 86.3. Raf ömrü
48 ay
6.4. Saklamaya yönelik özel tedbirler
25oC’nin altındaki oda sıcaklığında saklayınız.
6.5. Ambalajın niteliği ve içeriği
2g, 5g ve 10 g krem içeren plastik kapaklı, içi laklı alüminyum tüpte ve karton kutuda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Asiklovir krem özel olarak formüle edilmiş bir baz içerir ve seyreltilmemeli veya diğer
ilaçlarla birleştirme için bir baz olarak kullanılmamalıdır.
7. RUHSAT SAHİBİ
GLOBAL PHARMA İLAÇ SAN. ve TİC. A.Ş.
Maslak Mah. Maslak Meydan Sk.
Beybi Giz Plaza A Blok Apt. No:1/99
Sarıyer/İstanbul
Tel: 0 212 335 26 18
Fax: 0 212 335 25 00
8. RUHSAT NUMARASI
2020/135
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 15.06.2020
Ruhsat yenileme tarihi:
10. KÜB’ÜN YENİLENME TARİHİ
6 / 8