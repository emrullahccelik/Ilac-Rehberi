KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUNGIZONE 50 mg İnfüzyonluk Çözelti Hazırlamak İçin Toz
2. KALİTATİF VE KANTİTATİF BİLEŞİM
Etkin madde:
Amfoterisin B 50 mg
Her bir flakon %5 fazla ile 52,5 mg amfoterisin aktivitesine eşdeğerde 61,765 mg*
amfoterisin B içerir.
*850 mcg/mL potens üzerinden hesaplanmıştır.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
IV infüzyon çözeltisi
Her bir flakonda non-projenik, liyofilize topaklar halindedir. Enjeksiyonluk steril su ile
çözündürüldükten sonra kolloidal çözelti oluşur.
4. KLİNİK ÖZELLİKLER
4.1 Terapötik endikasyonlar
FUNGIZONE progresif ve yaşamı tehdit etme potansiyeli taşıyan fungal enfeksiyonların
tedavisinde endikedir. Bu güçlü ilaç, invasif olmayan fungal enfeksiyonların tedavisinde
kullanılmamalıdır.
FUNGIZONE spesifik olarak aşağıda belirtilen cinslerin duyarlı türlerinin neden olduğu
yaşamı tehdit etme potansiyeline sahip fungal enfeksiyonların tedavisinde kullanılır;
Aspergillus, Blastomyces, Candida, Coccidioides, Cryptococcus, Histoplazma, mucormycoses
ajanları Absidia, Mucor ve Rhizopus’un duyarlı türleri ve Conidiobolus, Basidiobolus ve
Sporothrix’in ilgili duyarlı türleri dahil.
FUNGIZONE, uygun antibakteriyel tedaviye cevap vermeyen inatçı febril immün bozukluğu
olan hastalara uygulanabilir.
Bu ilaç, Amerikan mukokutanöz leishmaniasis tedavisinde yararlı olabilir, ancak bu hastalığın
primer tedavisinde tercih edilen ilaç değildir.
4.2 Pozoloji ve uygulama şekli
Pozoloji/ uygulama sıklığı ve süresi:
İntravenöz infüzyon için önerilen konsantrasyon 0.1 mg/mL (1 mg/10 mL)'dir. Genellikle
tedaviye, vücut ağırlığına göre hesaplanan 0.25 mg/kg/gün dozuyla başlanmalı ve doz 2 ila 6
saatte verilmelidir.
FUNGIZONE 50 mg İnfüzyonluk Çözelti Hazırlamak İçin Toz Sayfa 1 / 11Amfoterisin B'ye karşı tolerans bireysel olarak değiştiğinden, doz bireysel olarak hastanın
spesifik gereksinimlerine göre ayarlanmalıdır (örn. enfeksiyon yeri ve şiddeti, etyolojik ajan
v.b.). Her ne kadar güvenilir bir intolerans belirleyicisi olduğu kesin olmasa da, başlangıç test
dozunun (20 mL % 5 dektroz çözeltisinde 1 mg) 20-30 dakika içinde intravenöz olarak
uygulanması tercih edilebilir. Bu uygulamada, 2-4 saat süreyle yarım saatte bir hastanın ateşi,
nabzı, solunumu ve kan basıncı kaydedilmelidir. Hızla ilerleyen ağır bir fungal
enfeksiyonu olan, kardiyopulmoner fonksiyonu iyi durumda bulunan ve test dozuna şiddetli
bir reaksiyon vermeyen vakalarda, bunu takiben 2-6 saatlik süreyle intravenöz olarak 0.3
mg/kg amfoterisin B uygulanabilir. Kardiyopulmoner bozukluğu olan veya test dozuna aşırı
bir reaksiyon gösteren hastalarda, ikinci dozun daha az olması (örn. 5-10 mg) önerilir. Doz
daha sonra kademeli olarak günde 5-10 mg miktarlarda yükseltilerek günlük 0,5-1 mg /kg
final doza ulaşılır. Halen mevcut veriler, total doz gereksinimlerini ve spesifik mikozların
(örn. mukormikoz) eradikasyonu için gereken tedavi süresini belirlenmek için yeterli
değildir. Optimal doz bilinmemektedir. Total günlük doz daha az duyarlı patojenlerin neden
olduğu ciddi enfeksiyonlarda günde 1 mg/kg’a veya iki günde bir 1.5 mg/kg'a kadar
yükseltilebilir. Derine yerleşmiş mikoz tedavisi 6 ilâ 12 hafta süreyle ya da daha uzun
sürebilir.
DİKKAT: Hiçbir koşulda, total günlük doz 1.5 mg/kg'ı aşmamalıdır. Amfoterisin B doz
aşımı potansiyel fatal kardiyak veya kardiyorespiratuar arrest ile sonuçlanabilir (bkz.
bölüm 4.4 ve 4.9). İntravenöz infüzyon için tavsiye edilen konsantrasyon 10 mg/ 100
ml’dir.
Kandidiyaz: Yayılmış ve/veya derine yerleşmiş Kandida enfeksiyonlarında, normal
FUNGIZONE dozu dört hafta ya da daha uzun süreyle 0.4 ilâ 0.6 mg/kg/gün arasında değişir.
İnfeksiyonun şiddetine göre, 1 mg/kg/gün’e kadar dozlarda kullanılabilir. Belirgin klinik
iyileşme görülene kadar tedavi verilir ve yetişkinlerde 2 ilâ 4 g’a kadar toplam kümülatif
dozların uygulanması gerekebilir. Daha düşük dozlar (0.3 mg/kg/gün) örn., lokal tedaviye
dirençli Kandida özofajiti gibi özel durumlarda ya da amfoterisin B diğer antifungal ajanlarla
kombine kullanıldığı zaman verilebilir.
Kriptokokoz: Non-immunosupresif hastalarda FUNGIZONE ile kriptokokoz tedavisinde
haftalık kültürler bir ay boyunca negatif çıkana kadar yaklaşık 4-6 hafta süreyle 0.3
mg/kg/gün’lük dozlar gerekebilir. İmmunosupresif hastalarda ya da menenjiti olanlarda,
amfoterisin B 6 hafta süreyle diğer antifungal ajanlarla kombine olarak verilebilir. Hastalığı
şiddetli olan ya da tek başına amfoterisin B alan hastalarda günlük amfoterisin B dozlarının
arttırılması gerekebilir.
Kriptokokal menenjiti ve kazanılmış immun yetersizliği sendromu (AIDS) olan hastalarda,
daha yüksek dozların (0.7-0.8 mg/kg/gün) uygulanması gerekebilir ve tedavi süreleri 12
haftaya kadar uzayabilir. Standart tedavi küründen sonra kültürleri negatif çıkan AIDS
hastalarında kronik supresif tedavi, örn., haftada 1 mg/kg, düşünülebilir.
Koksidiyomikoz: Tedavi gerektiren primer koksidiyomikoz da, 1 ilâ maksimum 1.5
mg/kg/gün dozlarında FUNGIZONE verilerek enfeksiyonun ciddiyetine ve yerine göre
yetişkinlerde 0.5 ilâ 2.5 g toplam kümülatif dozlara ulaşılır. Koksidiyodal menenjitte, standart
referans kitaplarda tanımlanan sistemik ve intratekal uygulama gerekebilir. İntratekal
uygulama ile ilişkili olarak araknoidit, miyelopati, parezi and paralizi gibi nörolojik olaylar rapor
edilmiştir.
FUNGIZONE 50 mg İnfüzyonluk Çözelti Hazırlamak İçin Toz Sayfa 2 / 11Blastomikoz: Ciddi blastomikoz hastalarında, 0.3 ilâ 1 mg/kg/gün dozlarında FUNGIZONE
uygulanarak yetişkinlerde 1.5 ilâ 2.5 g toplam kümülatif doza ulaşılması önerilir.
Histoplasmoz: Kronik pulmoner ya da yayılmış histoplasmoz tedavisinde, 0.5 ilâ 1 mg/kg/gün
dozları uygulanarak yetişkinlerde 2 ilâ 2.5 g toplam kümülatif doza ulaşılması önerilir.
Aspergilloz: Aspergilloz intravenöz amfoterisin B ile 11 aya kadar bir sürede tedavi edilebilir.
Ciddi enfeksiyonlarda (örn., pnömoni ya da fungemi) günlük 0.5 ilâ 1 mg/kg ya da daha
yüksek dozlar ve yetişkinlerde 2 ilâ 4 g’lık kümülatif dozlar gerekebilir
Rinoserebral mukormikoz: Bu fulminan hastalık genellikle diabetik ketoasidoz ile bağlantılı
olarak ortaya çıkar. Amfoterisin B tedavisinin başarılı olması için diabetik kontrolün hızla
düzeltilmesi şarttır. Rino-serebral mukormikoz genellikle hızlı bir fatal seyir izlediği için, bu
hastalığın tedavisi daha ağrısız mikozlarda olduğundan daha agresif olmalıdır ve amfoterisin
B dozları tipik olarak günde 0.7 ilâ 1.5 mg/kg arasındadır.
Uygulama şekli:
FUNGIZONE, 2-6 saatlik bir süre içinde, intravenöz tedavi önlemlerine dikkat edilerek,
yavaş intravenöz infüzyonla uygulanmalıdır (Uygulama öncesinde FUNGIZONE’un
hazırlanmasına ilişkin talimatlar için bkz. bölüm 6.6).
Özel popülasyonlara ilişkin ek bilgiler
Böbrek/Karaciğer yetmezliği: Böbrek ve karaciğer yetmezliği olan hastalarda doz
ayarlaması gerekmez.
Pediyatrik popülasyon: Amfoterisin B'nin pediyatrik hastalarda güvenliliği ve etkililiği,
uygun kontrollü araştırmalarla saptanmamıştır (bkz; bölüm 4.4).
Geriyatrik popülasyon: FUNGIZONE’un 65 yaşın üzerindeki hastalarda kullanımı
araştırılmamıştır.
4.3 Kontrendikasyonlar
FUNGIZONE, doktor kararıyla, tedavi gerektiren durumun yaşamı tehdit ettiği ve sadece bu
tedaviye cevap vereceği düşünülen durumlar hariç, amfoterisin B veya ilacın diğer
bileşenlerine karşı alerjisi olanlarda kontrendikedir.
4.4 Özel kullanım uyarıları ve önlemleri
Bu ilaç esas olarak progresif ve yaşamı tehdit etme potansiyeli olan fungal enfeksiyonların
tedavisinde uygulanmalıdır. Her vakada bu ilacın olası yaşam-kurtarıcı etkisi, istenmeyen ve
tehlikeli yan etkileriyle karşılaştırılarak değerlendirme yapılmalıdır.
Amfoterisin B, sadece intravenöz olarak ve medikal eğitimi olan personelin yakın klinik
gözlemi altında uygulanmalıdır. Progresif ve yaşamı tehdit etme potansiyeli olan duyarlı
organizmaların neden olduğu fungal enfeksiyonlu hastaların tedavisi için kullanılmalıdır (bkz;
bölüm 4.1).
FUNGIZONE doz aşımı potansiyel fatal kardiyak veya kardiyorespiratuar arrest ile
sonuçlanabileceğinden; özellikle ön uygulamada 1,5 mg/kg’ı aşan dozlarda reçete edildiği
takdirde ürünün isminin ve dozunun reçeteye doğru yazıldığından emin olunuz (bkz;
bölüm 4.2 ve bölüm 4.9).
FUNGIZONE 50 mg İnfüzyonluk Çözelti Hazırlamak İçin Toz Sayfa 3 / 11Amfoterisin B intravenöz yoldan verildiğinde titremeler, ateş, anoreksi, bulantı, kusma, baş
ağrısı, miyalji, artralji ve hipotansiyon dahil akut reaksiyonlar sık görülür.
Hızlı intravenöz infüzyon (1 saatten daha kısa sürede), özellikle böbrek yetmezliği olan
hastalarda hiperkalemi ve aritmilerle bağlantılı bulunduğundan tercih edilmemelidir (bkz;
bölüm 4.2).
Total vücut radyasyonu alan hastalarda amfoterisin B kullanımını takiben lökoensefalopati
rapor edilmiştir.
Renal fonksiyon amfoterisin B tedavisi sırasında sık sık gözlenmelidir (bkz; bölüm 4.8).
Karaciğer fonksiyonunun, serum elektrolitlerinin (özellikle magnezyum ve potasyum) ve kan
sayımlarının da düzenli olarak gözlenmesi önerilir. Laboratuvar test sonuçları daha sonraki
doz ayarlamaları için bir rehber olmalıdır.
İlaca 7 günden daha uzun bir ara verildiği taktirde, tedaviye en düşük doz düzeyi ile, örn. 0.25
mg/kg dozu ile tekrar başlanmalı ve Pozoloji ve uygulama şekli bölümünde belirtildiği şekilde
kademeli olarak artırılmalıdır.
İntratekal uygulama ile ilişkili olarak araknoidit, miyelopati, parezi and paralizi gibi nörolojik
olaylar rapor edilmiştir. (bkz. bölüm 4.2)
Pediyatrik kullanım
Amfoterisin B'nin pediyatrik hastalarda güvenliliği ve etkililiği, uygun kontrollü
araştırmalarla saptanmamıştır. Pediyatrik hastalarda görülen sistemik fungal enfeksiyonlar,
olağan dışı yan etkiler bildirilmeksizin tedavi edilmiştir.
4.5 Diğer tıbbi ürünler ile etkileşimler ve diğer etkileşim şekilleri
Aşağıda belirtilen ilaçlar, birlikte uygulanmaları halinde, amfoterisin B ile etkileşebilirler.
• Diğer nefrotoksik ilaçlar (örn; sisplatin, pentamidin, aminoglikozidler ve siklosporin)
renal toksisite potansiyelini artırabilir, bu nedenle eşzamanlı olarak çok büyük bir dikkatle
kullanılmalıdır.
• Lökosit transfüzyonları. Bütün çalışmalarda gözlenmemekle birlikte, lökosit
transfüzyonları sırasında ya da bundan kısa bir süre sonra amfoterisin B verilen hastalarda
akut pulmoner reaksiyonlar gözlenmiştir; bu yüzden, bu infüzyonları mümkün olduğu
kadar ayırmak ve pulmoner fonksiyonun izlenmesi önerilir.
• Etkileri ya da toksisiteleri hipokalemi ile yükselebilen ajanlar (örn; dijital glikozidler,
iskelet-kas gevşeticiler ve antiaritmik ajanlar)
• Kortikosteroidler ve kortikotropin (ACTH) amfoterisin B’nin indüklediği hipokalemiyi
güçlendirebilir.
• Flusitosin: Eşzamanlı kullanımı flusitosinin toksisitesini muhtemelen sellüler alımını
artırarak ve/veya renal atılımını azaltarak yükseltebilir.
4.6 Gebelik ve laktasyon
Genel tavsiye:
Gebelik Kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon):
FUNGIZONE 50 mg İnfüzyonluk Çözelti Hazırlamak İçin Toz Sayfa 4 / 11FUNGIZONE’un çocuk doğurma potansiyeli bulunan kadınlarda kullanımına yönelik yeterli
veri mevcut değildir.
Gebelik dönemi:
Sınırlı sayıda gebelikte maruz kalma olgularından gelen veriler, amfoterisin B’nin gebelik
üzerinde ya da fetüsün/yeni doğan çocuğun sağlığı üzerinde advers etkileri olduğunu
göstermemektedir. Hayvanlar üzerinde yapılan çalışmalar, gebelik/embriyonal/fetal
gelişim/doğum ya da doğum sonrası gelişim ile ilgili olarak doğrudan ya da dolaylı zararlı
etkiler olduğunu göstermemektedir.
Hayvanlar üzerindeki üreme çalışmalarına dayanılarak insanlardaki tepkiler her zaman
öngörülemeyeceğinden ve insanlar üzerinde yapılmış yeterli kontrollü çalışmalar
bulunmadığından, FUNGIZONE hamilelik sırasında, sadece çok gerekli olduğunda
kullanılmalıdır.
Laktasyon dönemi:
Amfoterisin B’nin insan sütüyle atılıp atılmadığı bilinmemektedir. Ancak ilaçların çoğu süte
geçebildiğinden emzirmenin durdurulup durdurulmayacağına ya da FUNGIZONE tedavisinin
durdurulup durdurulmayacağına ilişkin karar verilirken, emzirmenin çocuk açısından faydası
ve FUNGIZONE tedavisinin emziren anne açısından faydası dikkate alınmalıdır.
Üreme yeteneği / Fertilite:
Amfoterisin B’nin üreme yeteneği üzerine etkisi araştırılmamıştır (bkz. bölüm5.3).
4.7 Araç ve makine kullanımı üzerindeki etkiler
FUNGIZONE’un araç ve makine kullanımı üzerinde bilinen bir etkisi yoktur. Ancak, bazı
kişilerde bulantı veya kusmaya neden olabilir (bkz. bölüm 4.8). Bu nedenle hastalar
uyarılmalıdır.
4.8 İstenmeyen etkiler
Bazı hastalar, amfoterisin B'nin tam intravenöz dozlarını kolayca tolere edebilirler; ancak
hastaların çoğunda, özellikle tedavinin başlangıcında bazı intolerans belirtilerine
rastlanmaktadır. Tolerans, aspirin, diğer antipiretikler (örn. parasetamol), antihistaminik veya
antiemetik ilaçların kullanılmasıyla artırılabilir. Meperidin (25 ilâ 50 mg IV) bazı hastalarda
amfoterisin B tedavisini takiben titremelerin süresini ya da yoğunluğunu ve ateşi azaltmak
için kullanılmaktadır.
Adrenal kortikosteroidlerin düşük dozlarının amfoterisin B infüzyonu sırasında ya da hemen
öncesinde intravenöz uygulanması febril reaksiyonları azaltmada yardımcı olabilir. Bu tür
kortikosteroid tedavisinin dozu ve süresi minimumda tutulmalıdır (bkz; bölüm 4.5).
Heparin ilavesi (infüzyon başına 1000 ünite), enjeksiyon yerinin değiştirilmesi, pediyatrik
“scalp-vein” iğne kullanımı ve tedavinin gün aşırı uygulanması tromboflebit insidensini
azaltabilir. Ekstravazasyon kimyasal iritasyona neden olabilir.
En sık rastlanan yan etkiler şunlardır:
Kan ve lenf sistemi hastalıkları: Normokromik, normositik anemi.
Sinir sistemi hastalıkları: Baş ağrısı.
FUNGIZONE 50 mg İnfüzyonluk Çözelti Hazırlamak İçin Toz Sayfa 5 / 11Gastrointestinal hastalıklar: Anoreksi; bulantı; kusma; diyare; dispepsi; kramplı epigastrik
ağrı.
Kas-iskelet bozukluklar, bağ doku ve kemik hastalıkları: Genel ağrı, kas ve eklem ağrıları
dahil.
Böbrek ve idrar hastalıkları: Renal fonksiyonda azalma ve azotemi, serum kreatininde artış,
hipokalemi, hipostenüri, renal tübüler asidoz ve nefrokalsinoz dahil olmak üzere renal
fonksiyon anomalileri. Bunlar genellikle tedavinin kesilmesi ile düzelir. Ancak, özellikle
yüksek kümülatif miktarlarda (5 g’ın üstünde) amfoterisin B alan hastalarda bazen zarar kalıcı
olabilir. Eşzamanlı diüretik tedavi böbrek hastalığı eğilimine neden olurken, buna karşın
vücutta sodyum artışı ya da ek sodyum verilmesi nefrotoksisite oluşumunu azaltabilmektedir.
Genel bozukluklar ve uygulama bölgesine ilişkin hastalıklar: Ateş (bazen tedaviye
başlandıktan sonra 15 ilâ 20 dakika içinde ortaya çıkan titremeler ile beraber); keyifsizlik;
kilo kaybı, enjeksiyon yerinde flebit ya da tromboflebit ile ya da tek başına ağrı.
Ayrıca aşağıdaki yan etkiler de bildirilmiştir:
Kan ve lenf sistemi hastalıkları: Agranülositoz; koagülasyon bozuklukları; trombositopeni;
lökopeni; eozinofili; lökositoz.
Bağışıklık sistemi hastalıkları: Anaflaktoid ve diğer alerjik reaksiyonlar.
Sinir sistemi hastalıkları: Konvülsiyonlar; işitme kaybı; kulak çınlaması; geçici denge
kaybı; bulanık ya da çift görme; periferal nöropati; ensefalopati (bkz; bölüm 4.4); diğer
nörolojik semptomlar.
Kardiyak hastalıklar: Kardiyak arrest; aritmiler, ventriküler fibrilasyon dahil; kardiyak
yetmezlik.
Vasküler hastalıklar: Hipertansiyon, hipotansiyon, şok.
Solunum, göğüs bozuklukları ve mediastinal hastalıklar: Dispne, bronkospazm; non-
kardiyak pulmoner ödem; hipersensitivite pnömoniti.
Gastrointestinal hastalıklar: Karaciğer fonksiyon testi anomalileri; sarılık; akut karaciğer
yetmezliği; hemorajik gastroenterit; melena.
Deri ve deri altı doku hastalıkları: Özellikle makulopapüler döküntü; pruritus, ciltte
eksfoliyasyon, toksik epidermal nekroliz ve pazarlama sonrası gözlemlerde çok ender
Stevens-Johnson sendromu raporları alınmıştır.
Böbrek ve idrar hastalıkları: Hipomagnezemi; hiperkalemi; akut böbrek yetmezliği; anüri;
oligüri. Pazarlama sonrası gözlemlerde nefrojenik diyabetes insipidus bildirilmiştir.
Genel bozukluklar ve uygulama bölgesine ilişkin hastalıklar: Flushing
Klinik ve Pazarlama Sonrası Deneyimde Bildirilen Yan Etkiler
Aşağıdaki sıklık grupları kullanılmıştır:
FUNGIZONE 50 mg İnfüzyonluk Çözelti Hazırlamak İçin Toz Sayfa 6 / 11Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor)
Kan ve lenf sistemi hastalıkları
Yaygın: Anemi
Bilinmiyor: Agranülositoz, koagülopati, eozinofili, lökositoz, lökopeni ve trombositopeni
Bağışıklık sistemi hastalıkları
Bilinmiyor: Anafilaktoid/anafilaktik tipte reaksiyonlar
Metabolizma ve beslenme hastalıkları
Yaygın: Hipomagnezemi
Bilinmiyor: Anoreksi
Sinir sistemi hastalıkları
Bilinmiyor: Konvülsiyonlar, baş ağrısı, ensefalopati, nörolojik semptomlar ve periferal
nöropati
Göz hastalıkları
Bilinmiyor: Görmede bulanıklık, diplopi
Kulak ve iç kulak hastalıkları
Bilinmiyor: İşitme kaybı, kulak çınlaması ve denge kaybı
Kardiyak hastalıklar
Bilinmiyor: Ventriküler fibrilasyon, kardiyak arest ve kardiyak yetmezlik dahil aritmiler
Vasküler hastalıklar
Çok yaygın: Hipotansiyon
Bilinmiyor: Hipertansiyon, şok
Solunum, göğüs bozuklukları ve mediastinal hastalıklar
Çok yaygın: Dispne
Bilinmiyor: Alerjik alveolit, bronkospazm, non-kardiyojenik pulmoner ödem
Gastrointestinal hastalıklar
Çok yaygın: Bulantı, kusma
Bilinmiyor: Dispepsi, hemorajik gastroenterit, karın ağrısı, diyare, melena
Hepato-bilier hastalıklar
Yaygın: Anormal karaciğer fonksiyonu
Bilinmiyor: Akut karaciğer yetmezliği, sarılık, normal olmayan karaciğer fonksiyon testi
Deri ve deri altı doku hastalıkları
Yaygın: Döküntü
Bilinmiyor: Makülopapular döküntü, pruritus, ciltte eksfoliyasyon, toksik epidermal nekroliz,
Stevens-Johnson sendromu
FUNGIZONE 50 mg İnfüzyonluk Çözelti Hazırlamak İçin Toz Sayfa 7 / 11Kas-iskelet bozukluklar, bağ doku ve kemik hastalıkları
Bilinmiyor: Artralji, miyalji
Böbrek ve idrar hastalıkları
Çok yaygın: Azotemi, hipostenüri, renal tübüler asidoz, nefrokalsinoz dahil böbrek fonksiyon
test anomalilikleri
Bilinmiyor: Akut böbrek yetmezliği, anüri, nefrojenik diabetes insipidus, oligüri ve renal
bozukluk
Genel bozukluklar ve uygulama bölgesine ilişkin hastalıklar
Çok yaygın: Titreme, ateş
Yaygın olmayan: Flushing
Bilinmiyor: Ağrı, kırıklık, enjeksiyon bölgesi reaksiyonları (filebit ve trombofilebit ile veya
değil)
Araştırmalar
Çok yaygın: Hipokalemi, kan kreatinininde artış
Bilinmiyor: Hiperkalemi, kiloda azalma
4.9 Doz aşımı ve tedavisi
Amfoterisin B doz aşımı, potansiyel fatal kardiyak veya kardiyorespiratuar arrest ile
sonuçlanabilir. Aşırı dozdan şüpheleniliyorsa, tedaviyi kesiniz ve hastanın klinik durumunu
(örn; kardiyorespiratuar, renal ve karaciğer fonksiyonu, hematolojik durum, serum
elektrolitleri) gözleyiniz ve gereken şekilde destekleyici tedavi uygulayınız. Amfoterisin B,
hemodiyalizle uzaklaştırılamaz. Tedaviye yeniden başlanmadan önce hastanın durumu
stabilize edilmelidir (elektrolit eksikliklerinin düzeltilmesi dahil).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanılan antimikotikler
ATC kodu: J02AA01
Etki mekanizması:
Amfoterisin B, vücut sıvılarından elde edilen konsantrasyonlara ve fungus duyarlılığına bağlı
olarak fungistatik veya fungisidal etki göstermektedir. Bu ilaç, fungus hücrelerinin
membranlarında bulunan sterollere bağlanarak membran permeabilitesini değiştirir ve hücre
içindeki oluşumların hücre dışına sızmasına neden olur. Memeli hücrelerinin membranlarında
da steroller bulunmaktadır ve insan hücreleri ile fungus hücrelerinde meydana gelen zararın
ortak mekanizmalara bağlı olduğu öne sürülmüştür.
Mikrobiyoloji:
Amfoterisin B, birçok fungus türüne karşı yüksek düzeyde in vitro aktivite göstermektedir.
Histoplasma capsulatum, Coccidioides immitis, Candida türleri, Blastomyces dermatitidis,
Rhodotorula, Cryptococcus neoformans, Sporothrix schenckii, Mucor mucedo ve Aspergillus
fumigatus, in vitro olarak 0,03-1,0 mcg/mL amfoterisin B konsantrasyonlarında inhibe
olmaktadır. Amfoterisin B’nin bakteri, riketsiya ve virüsler üzerinde etkisi yoktur.
FUNGIZONE 50 mg İnfüzyonluk Çözelti Hazırlamak İçin Toz Sayfa 8 / 115.2 Farmakokinetik özellikler
Genel özellikler
Emilim:
Yaklaşık 0,5 mg/kg/gün’lük dozun tekrarlamalı uygulanması ile yetişkinlerde ortalama pik
plazma konsantrasyonları 0,5-2 mcg/mL arasında olmuştur. Plazma konsantrasyonları,
başlangıçtaki hızlı düşmeyi takiben, yaklaşık 0,5 mcg/mL düzeyinde plato oluşturur.
Dağılım:
Dolaşımda bulunan amfoterisin B'nin büyük bir kısmı (> %90) plazma proteinlerine bağlanır.
Diyalizle ekskrasyonu düşüktür. Enflamasyonlu plevra, periton, sinoviyal ve aköz sıvıda
plazma konsantrasyonlarının üçte ikisi kadar amfoterisin B saptanmıştır. Serebrospinal
sıvıdaki konsantrasyonları, nadiren plazma konsantrasyonlarının % 2,5’ini aşar ve tesbit
edilemeyecek orandadır. Vitreus sıvısı ve normal amnion sıvısına az miktarlarda amfoterisin
B geçer. Her ne kadar amfoterisin B’nin doku dağılımının bütün detayları bilinmiyorsa da en
önemli depo organı karaciğer gibi görünmektedir.
Biyotransformasyon:
Başlangıçtaki 24 saatlik plazma yarı ömrünü takiben, eliminasyon yarı ömrü yaklaşık 15
gündür.
Eliminasyon:
Amfoterisin B, böbrekler tarafindan çok yavaş olarak atılır ve uygulanan dozun sadece %2-5'i
biyolojik olarak aktif formda atılır. Tedavinin sonlandırılmasını takiben ilacın yavaş
kaybolmasına bağlı olarak 3-4 hafta süreyle idrarda ilaç tespit edilebilmektedir.
Safra ile atılım önemli bir eliminasyon yolu olabilir. Olası metabolik yolaklarla ilgili
ayrıntılar bilinmemektedir. Kan düzeyleri böbrek ve karaciğer hastalıklarından etkilenmez.
5.3 Klinik öncesi güvenlilik verileri
Karsinojenez, Mutajenez ve Fertilite Yetersizliği
Karsinojenik potansiyelini değerlendirmek için hayvanlarda uzun süreli çalışmalar
yapılmamıştır. Ayrıca mutajenisitesini belirlemek için çalışma yapılmadığı gibi, bu ilacın
erkeklerde ya da kadınlarda fertiliteyi etkileyip etkilemediği de araştırılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Dezoksikolik Asit
Konsantre fosforik asit
Sodyum hidroksit
Disodyum fosfat dodekahidrat (susuz)
Monosodyum fosfat dihidrat (susuz)
FUNGIZONE 50 mg İnfüzyonluk Çözelti Hazırlamak İçin Toz Sayfa 9 / 116.2 Geçimsizlikler
Saline çözeltilerle karıştırılmamalıdır. Tavsiye edilenler haricinde bir çözücü kullanmak veya
çözücüde bakteriyostatik ajan bulunması Amfoterisin B’nin çökelmesine neden
olabilmektedir.
6.3 Raf ömrü
30 ay
6.4 Saklamaya yönelik özel tedbirler
FUNGIZONE, hazırlanmadan önce buzdolabında saklanmalı (2-8°C) ve ışıktan korunmalıdır.
Konsantre (10 mL enjeksiyonluk steril su ile hazırlanan 5 mg/mL amfoterisin B), minimum
potens ve berraklık kaybı ile karanlıkta ve oda sıcaklığında 24 saat veya buzdolabında ise 1
hafta süreyle saklanabilir. Kullanılmayan ilaç atılmalıdır. İntravenöz infüzyon için hazırlanan
çözeltiler ( 0,1 mg/mL veya daha az konsantrasyonda amfoterisin B) derhal kullanılmalıdır.
Uygulama sırasında ışıktan korunması gerekmez.
İlaç sadece I.V. infüzyon yöntemiyle hastanelerde kullanılmalıdır.
6.5 Ambalajın niteliği ve içeriği
1 adet renksiz cam flakon
6.6 Beşeri tıbbi üründen arta kalan maddelerin imhası ve diğer özel önlemler
Çözeltinin Hazırlanması:
İlk konsantrasyonu 5 mg/mL amfoterisin B olacak şekilde bakteriyostatik madde içermeyen
10 mL distile su hızla ve direkt olarak steril bir iğne (minimum çap: 20 gauge) ve şırınga ile
liyofilize flakon içine uygulanır. Flakon derhal çalkalanmalı ve kolloidal çözelti berraklaşana
kadar çalkalamaya devam edilmelidir. Hazırlanan bu çözeltiden yeterli konsantre alınarak
final çözelti 0.1 mg/mL amfoterisin B içerecek şekilde % 5 enjeksiyonluk dekstroz USP ile
seyreltilir. Dekstroz çözeltisinin pH'sı, kullanılmadan önce kontrol edilmelidir ve bu değer
4,2’nin üzerinde olmalıdır. Piyasadaki dekstroz çözeltilerinin pH’sı genellikle 4,2’nin
üzerindedir; pH’nın 4,2’den az olması halinde, konsantre amfoterisin B çözeltisinin
seyreltilmesinde kullanılmadan önce, dekstroz çözeltisine 1 veya 2 mL tampon ilave
edilmelidir.
Önerilen tampon, aşağıda belirtilen şekildedir:
Dibazik sodyum fosfat (anhidroz) 1.59 g
Monobazik sodyum fosfat (anhidroz) 0.96 g
Enjeksiyonluk su y.m. 100 mL
Tampon, dekstroz çözeltisine ilave edilmeden önce, bakteri tutan bir taş, mat veya membran
filtresinden süzülerek ya da 30 dakika süreyle 15 lb basınç ve 121°C altında otoklavda
sterilize edilmelidir.
DİKKAT: Antibiyotiğin ve hazırlanmasında kullanılan maddelerin içinde herhangi bir
koruyucu madde veya bakteriyostatik madde bulunmadığından, tüm manipülasyonlarda
FUNGIZONE 50 mg İnfüzyonluk Çözelti Hazırlamak İçin Toz Sayfa 10 / 11aseptik teknik uygulanmalıdır. Flakona veya seyrelticilere yapılan tüm uygulamalarda steril
bir iğne kullanılmalıdır.
Çözeltiler serum fizyolojik çözeltileri ile seyreltilmemelidir. Önerilenler dışında herhangi bir
seyrelticinin kullanılması ve seyrelticide bir bakteriostatik maddenin (örn. benzil alkol)
bulunması, antibiyotiğin çökmesine yol açar. Çökmeye veya yabancı cisim bulunmasına dair
bir belirti görüldüğünde, ilk konsantre veya infüzyon çözeltisi kullanılmamalıdır.
Amfoterisin B’nin intravenöz infüzyonu için in-line mebran filtresi kullanılabilir. Ancak
filtrenin ortalama por çapı kolloidal çözeltinin geçişini garanti etmek için 1,0 mikrondan daha
az olmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BMed İlaç Danışmanlık Sağlık Ürün ve Hizmetleri Tic. Ltd. Şti. Yenimahalle - Ankara
Tel: (0312) 248 14 41
Faks: (0312) 248 13 03
e-mail: info@bmed.com.tr
8. RUHSAT NUMARASI
2020/27
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13/02/2020
Ruhsat yenileme tarihi:
10. KÜB’ÜN YENİLENME TARİHİ
FUNGIZONE 50 mg İnfüzyonluk Çözelti Hazırlamak İçin Toz Sayfa 11 / 11