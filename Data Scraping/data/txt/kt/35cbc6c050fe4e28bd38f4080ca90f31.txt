1 / 12 
 KULLANMA TALİMATI  
 
RAMİPEX 0.25 mg tablet  
Ağız yoluyla alınır.  
 
Etkin madde:  Her bir  tablet 0 ,18 mg pramipeksol baza eşdeğer, 0,25 mg pramipeksol 
dihidroklorür monohidrat içerir.  
Yardımcı maddeler:  Mısır nişastası, mannitol, povidon, kolloidal silikon di oksit, magnezyum 
stearat  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorul arınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
1. RAMİPEX  nedir ve ne için kullanılır?  
2. RAMİPEX  ’i kullanmadan önce dikkat edilmesi gerekenler  
3. RAMİPEX  nasıl ku llanılır?  
4. Olası yan etkiler nelerdir?  
5. RAMİPEX  ’in saklanması  
 
Başlıkları yer almaktadır.  
 
1. RAMİPEX nedir ve ne için kullanılır?  
RAMİPEX tablet formunda üretilmektedir. 0,25 miligram tablet, beyaz, oblong, birbirine eşit 
iki yarıya bölünebilir nitelik te, çentikli tabletlerdir.  RAMİPEX , 30 veya 100 tablet içeren 
blister ambalajlarda piyasaya sunulmaktadır.  
 
RAMİPEX’in etkin maddesi olan pramipeksol, dopamin agonistleri adı verilen bir ilaç 
grubuna aittir.  
 
Dopamin agonistleri beyindeki dopamin reseptö rlerini (algılayıcılarını) uyarır.  Dopamin 
reseptörlerinin uyarılması  beyindeki sinir iletilerini tetikleyerek vücut hareketlerinin kontrol 
edilmesine yardımcı olur.  
 
 2 / 12 
 RAMİPEX , 
 Erişkinlerde, primer Parkinson hastalığının belirtilerinin tedavi edilmesi içi n kullanılır. Tek 
başına veya levodopa (Parkinson hastalığında kullanılan bir başka ilaç) ile birlikte 
kullanılabilir.  
 Erişkinlerde, orta ila şiddetli Huzursuz Bacak Sendromu belirtilerinin tedavi edilmesinde 
kullanılır.  
 
2. RAMİPEX’i kullanmadan önce dikk at edilmesi gerekenler  
RAMİPEX’i aşağıdaki durumlarda KULLANMAYINIZ:  
Eğer;  
- Pramipeksole veya RAMİPEX  formülünde bulunan ve yukarıda belirtilen yardımcı 
maddelerden herhangi birine karşı alerjik (aşırı duyarlı) iseniz.  
 
RAMİPEX’i  aşağıdaki durumlarda Dİ KKATLİ KULLANINIZ:  
RAMİPEX kullanmadan önce doktorunuzla konuşunuz. Eğer herhangi bir tıbbi sorun unuz 
varsa  veya  bir sorun veya belirti hissederseniz, özellikle de aşağıda belirtilen durumlardan biri 
sizin için geçerliyse, doktorunuza söyleyiniz:  
- Böbrek h astalığı  
- Gerçekte olmayan şeyleri g örme, duyma ya da hissetme (halü sinasyonlar). 
Halüsinasyonların çoğu görseldir.  
- Diskinezi (Örneğin, kol ve bacaklarda anormal, kontrol edilemeyen hareketler): Parkinson  
hastalığınız ileri bir evredeyse ve aynı zamanda lev odopa adlı ilacı kullanıyorsanız, 
RAMİPEX  dozunun artır ıldığı dönemde diskinezi ortay a çıkabilir.  
- Uykulu hal ve aniden uyuyakalma nöbetleri.  
- Şizofreni hastalığına benzer belirtilerin olması  (psikoz).  
- Görme bozukluğu. RAMİPEX  tedavisi sıras ında düzenli o larak göz kontrolü  
yaptırmalısınız.  
- Ağır kalp veya damar hastalıkları. Özellikle tedavinizin başlangıç aşamalarında kan  
basıncınızı düzenli olarak kontrol ettirmelisiniz. Bu postural hipotansiyondan (ayağa  
kalktığınızda kan basıncınızın düşmesi) kaçınmak i çin gereklidir.  
- Hastalığınızın artm ası. Belirtileriniz alıştığınız zamandan daha önce başlayabilir, daha 
yoğun olabilir ve diğer uzuvlarınızı da etkileyebilir.  
- Distoni;  Vücut ve boynu düz ve dik olarak tutamama (aksiyel distoni). Özellikle, başın ve 
boynun  öne doğru eğilmesi (antekollis olarak da bilinir), belin öne doğru eğilmesi 
(kamptokormi olarak da bilinir) veya sırtın yana doğru eğilmesi (plörototonus veya Pisa 
Sendromu olarak da bilinir) durumları oluşabilir. Bu olur ise, doktorunuz ilacınızı 
değişti rmek isteyebilir.  
 
Eğer siz veya bakımınızla  ilgilenen kişiler, sizin için normal olmayan davranışlarda 
bulunmanıza  neden olan dürtü  ve istekler geliştiğini ve kendinize veya başkalarına zarar  
verebilecek  hareketlere yol açan engelleyemediğiniz içgüdü, tah rik ve aşırı istekler ortaya 
çıktığını fark  ederse hemen doktorunuzla görüşünüz. Bu belirtiler dürtü kontrol 
bozuklukları  olarak  adlandırılır ve bağımlı lık derecesinde kumar oyna ma, aşırı yemek yeme, 
aşırı para harcama,  anormal derecede fazla seks dürtü sü veya takıntı şeklinde seksüel duygu 3 / 12 
 ve düşü ncelerde artış  gibi davranışları içerir. Doktorunuz ilacınızın dozunu ayarlama veya 
tedaviy i kesme gereğini  duyabilir.  
 
Eğer siz veya bakımınızl a ilgilenen kişiler sizde mani (gerginlik, coşku hissi veya aşırı 
heyecan)  veya deliryu m (bilinç azalması, kafa karışıklığı, gerçeklerden kopma) durumunun 
geliştiğini fark  ederse derhal  doktorunuzla görüşünü z. Doktorunuz ilacınızın dozunu ayarlama 
veya tedaviyi  kesme gereğini duyabilir.  
 
Eğer RAMİPEX dozunu azaltırken vey a tedaviyi durdurduktan sonra depresyon (ruhsal 
çöküntü), apati (kayıtsızlık), anksiyete (endişe), bitkinlik, terleme veya ağrınız ortaya çıkarsa 
doktorunuza söyleyiniz. Eğer bu sorunlar birkaç haftadan uzun sürerse doktorunuz tedavinizi 
düzenlemek gereğin i duyabilir.  
 
Vücudunuzu ve boynunuzu düz tutamamaya başladıysanız (aksiyel distoni), bu durumu 
doktorunuza bildiriniz. Eğer böyle bir durum ortaya çıkarsa, doktorunuz, ilacınızın dozunu 
ayarlamak veya ilacınızı değiştirmek isteyebilir.  
 
Bu uyarılar, geçmi şteki herhangi bir dönemde dahi olsa, sizin için geçerliyse lütfen 
doktorunuza  danışınız.   
 
RAMİPEX’i n yiyecek ve içecek ile kullanılması:  
RAMİPEX  tedavisi sırasında alkol alırken dikkatli olmalısınız.  
 
RAMİPEX  yemeklerle birlikte veya tek başına alınabi lir.  
 
Hamilelik  
İlacı kullanmadan önce doktorunuza veya eczacınıza danışınız.  
 
RAMİPEX ’in anne karnındaki bebeğe olan etkileri bilinmemektedir.  
Dolayısıyla doktorunuz tarafından onay verilmedikçe RAMİPEX hamilelik döneminde 
kullanılmamalıdır.  Hamile i seniz, hamile olabileceğinizden şüpheleniyorsanız veya hamile 
kalmayı planlıyorsanız, bu ilacı almadan önce doktorunuza danışınız.  
 
Doktorunuz bu  durumda RAMİPEX  tedavisine devam edip edemeyeceğinizi sizinle 
tartışacaktır.  
 
Çocuk doğurma potansiyeliniz va rsa tedavi süresince doktorunuzdan etkili doğum kontrolü 
hakkında bilgi alınız.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  4 / 12 
 Bebeğini emziren anneler RAMİPEX  kullanmamalıdır. RAMİPEX  anne sütünü azaltabilir. 
Aynı zamanda, sütünüze ve bebeğinize geçebilir. Ancak eğer doktorunuz mutlaka 
kullanmanız gerektiğini söylediyse, emzirmeye son veriniz.  
 
Araç ve makine kullanımı  
RAMİPEX  tedavisi sırasında, gerç ekte olmayan şeyleri görebilir, duyabilir veya 
hissedebilirsiniz. Eğer bu belirtiler ortaya çıkarsa araç ve makine kullanmayınız . 
 
RAMİPEX, özellikle Parkinson hastalığı olan kişilerde, uyku hali veya aniden uyuyakalma 
nöbetleriyle il işkilidir. Eğer bu yan etkiler sizde de varsa, araç ve makine kullanma yınız. Bu 
durumu doktorunuza bildiriniz.  
 
RAMİPEX’in  içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar i le birlikte kullanımı  
Eğer herhangi bir başka ilaç kullanıyorsanız veya yakın zamanda kullandınız ise  veya 
kullanma ihtimaliniz varsa  doktorunuzu veya eczacınızı bilgilendiriniz. Bunlar arasında diğer 
ilaçlar, reçetesiz olarak temin ettiğiniz bitkisel ila çlar, sağlıklı gıda ürünleri veya her tür lü 
gıda desteği de bulunur .  
 
RAMİPEX’i antipsikotik ilaçlarla ( bazı psikiyatrik hastalıkların tedavisinde kullanılan ilaçlar ) 
birlikte kullanmayınız.  
 
Aşağıdaki ilaçlardan herhangi birisini kullanıyorsanı z, RAMİPEX  alma dan önce mutlaka 
doktorunuza haber veriniz  ve dikkatli olunuz :  
- Simetidin (midede asit fazlalığı ve mide ülseri tedavisinde kullanılan bir ilaç)  
- Amantadin (Parkinson hastalığında kullanılabilen bir ilaç)  
- Meksiletin ( ventiküler aritmi  olarak adland ırılan düzensiz kalp atışlarının tedavisinde 
kullanılır)  
- Zidovudin (insan bağışıklık sisteminin bir hastalığı olan “edinilmiş yetersiz bağışıklık 
sistemi sendromu” (AIDS) tedavisinde kullanılan bir ilaç)  
- Sisplatin (çeşitli kanser hastalıklarında kullanıl an bir ilaç)  
- Kinin (gece ortaya çıkan ağrılı bacak kramplarının önlenmesi ve bir sıtma türü olan 
“falciparum malaria” (malign sıtma ) hastalığının tedavisinde kullanılan bir ilaç)  
- Prokainamid (düzensiz kalp atışları için kullanılır)  
 
Eğer levodopa alıyor sanız, RAMİPEX  tedavisine başlarken levodopa dozunun azaltılması 
önerilmektedir.  
 
Birlikte sakinleştirici (sedatif) özellik taşıyan  başka ilaçlar veya alkol alıyorsanız, dikkatli 
olmalısınız . Bu durumda RAMİPEX  sizin araç ve makine kullanma yeteneğinizi et kileyebilir.  
 5 / 12 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. RAMİPEX  nasıl kullanılır?  
RAMİPEX ’i her zaman için tam olar ak doktorunuzun söylediği şekilde alınız. Eğer emin 
değilseniz, doktorunuza sorunuz. Doktorunuz size almanız gereken dozu söyleyecektir.  
 
Parkinson hastalığı  
Uygun kullanım ve doz/uygulama sıklığı için talimatlar:  
Günlük doz, üç eşit bölünmüş doz olarak günde 3 kez  uygulanır.  
 
İlk hafta boyunca olağan doz, günde 3 kez yarım (1/2) tablet 0,25 mg  pramipeksol ’dür 
(günlük toplam 0 ,375 mg’a eşdeğer):  
 Birinci hafta  
Tablet sayısı  Günde 3 kez yarım (1/2) tablet RAMİPEX  0,25 mg  
Toplam günlük doz (mg)  0,375  
 
Bu doz, hastalığınızın belirtileri kontrol altına alınıncaya kadar, doktorunuzun talimatları 
doğrultusunda her 5 -7 günde bir artırılacaktır (idame dozu):  
 
 İkinci hafta  Üçüncü hafta  
Tablet sayısı  Günde 3 kez bir (1) tablet 
RAMİPEX  0,25 mg  Günde 3 kez  iki (2) tablet 
RAMİPEX  0,25 mg  
ya da  
Günde 3 kez yarım (1/2) 
tablet 1 mg  pramipeksol  
Toplam günlük doz (mg)  0,75 1,5 
 
Olağan idame dozu günde 1 ,5 mg’dır. Ancak alacağınız dozun daha da artırılması gerekebilir. 
Eğer gerekli olursa, doktorunuz alacağını z dozu günde en çok 4 ,5 mg pramipeksole kadar 
yükseltebilir. Günde 3 kez yarım (1/2) tablet RAMİPEX  0,25 mg şeklinde, daha düşük bir 
idame dozu vermesi de mümkündür:  
 
 En düşük idame dozu  En yüksek idame dozu  
Tablet sayısı  Günde 3 kez yarım (1/2) 
tablet pramipeksol  0,25 mg  Günde 3 kez bir buçuk 
(1+1/2) tablet 1 mg 
pramipeksol  
Toplam günlük doz (mg)  0,375  4,5  
 
RAMİPEX tablet çentikli olup, iki eşit parçaya bölünebilir niteliktedir. Böylece yukarıdaki 
tablolarda verilen dozlar, tabletler ortadan ikiye  bölünerek elde edilebilir.  
 6 / 12 
 Uygulama yolu ve metodu:  
Tabletler ağız yolundan alınmalı ve su ile yutulmalıdır. RAMİPEX yiyeceklerle birlikte veya 
tek başına alınabilir.  
 
Değişik yaş grupları:  
Çocuklarda kullanımı:  
RAMİPEX’in çocuklar ve 18  yaşından kü çük ergenlerdeki etkili liği ve güvenliliği 
belirlenmemiştir. RAMİPEX’in Parkinson hastalığında bu yaş grubuna ilişkin bir kullanım 
alanı bulunmamaktadır.  
Çocuklarda ve 18 yaşından küçük ergenlerde RAMİPEX kullanımı önerilmemektedir.  
 
Yaşlılarda kullanımı :  
RAMİPEX’in vücuttan atılma süresi yaşlılarda biraz daha uzayabilmektedir.  
 
Özel kullanım durumları:  
Böbrek yetmezliği:  
Eğer orta derecede ya da şiddetli böbrek hastalığınız varsa, doktorunuz daha düşük bir doz 
reçete edecektir. Bu durumda tabletleri günde yalnızca bir ya d a iki kez almanız gerekecektir. 
Eğer böbrek hastalığınız orta derecede ise, olağan başlangıç dozu günde iki kez yarım (1/2) 
tablet RAMİPEX 0 ,25 mg’dır. Eğer böbrek hastalığınız şiddetli ise, olağan başlangıç dozu 
günde yalnızca bir k ez yarım (1/2) tablet RAMİPEX 0 ,25 mg’dır.  
 
Karaciğer yetmezliği:  
Karaciğer yetmezliği olan hastalarda doz azaltımının gerekli olmadığı düşünülmektedir.  
 
Huzursuz bacak sendromu  
Uygun kullanım ve doz/uygulama sıklığı için talimatlar:  
RAMİPEX  tablet başlangıç dozu, genel olarak, günde bir kez gec e yatmadan 2 -3 saat önce 
alınır.  
 
İlk hafta süresince normal doz, günde bir kez alınan 0 ,125 mg’dır (günde yarım adet 
RAMİPEX  0,25 mg tablete eşdeğer).  
 
 İlk hafta  
Tablet sayısı  Yarım (1/2) RAMİPEX  0,25 mg tablet  
Toplam günlük doz (mg)  0,125 
 
Semptomlarınız kontrol altına alınıncaya kadar doz, doktorunuz tarafından her 4 -7 günde bir  
artırılacaktır (idame dozu - aşağıdaki tabloda gösterildiği şekilde).  
 
 İkinci hafta  Üçüncü hafta  Dördüncü hafta  
Tablet sayısı  1 adet RAMİPEX  
0,25 mg tablet  2 adet RAMİPEX  
0,25 mg tablet  3 adet RAMİPEX  
0,25 mg tablet  7 / 12 
 Toplam günlük doz 
(mg)  0,25 0,5 0,75 
 
Günlük doz, 0 ,75 mg pramipeksol tuz dozunu aşmamalıdır.  
 
Tedaviye birkaç günden daha fazla ara verilirse, tedavi yenide n başlatılırken en düşük doz ile 
başlanmalıdır. Daha sonra dozu yeniden belirlerken, ilk defasında yapıldığı gibi yukarıda 
anlatılan doz artırımı uygulanmalıdır. Bu konuda doktorunuza danışınız.  
 
Doktorunuz, 3 ay sonra tedavinizi yeniden değerlendirecek ve  tedaviye devam edip 
etmeyeceğinize karar verecektir.  
 
Uygulama yolu ve metodu:  
Tabletler ağız yolundan alınmalı ve su ile yutulmalıdır. RAMİPEX yiyeceklerle birlikte veya 
tek başına alınabilir.  
 
Değişik yaş grupları:  
Çocuklarda kullanımı:  
RAMİPEX’in ç ocuklar ve 18  yaşın dan küçük  ergenlerdeki etkililiği  ve güvenliliği 
belirlenmemiştir.  
Çocuklarda ve 18 yaşından küçük ergenlerde RAMİPEX kullanımı önerilmemektedir.  
 
Yaşlılarda kullanımı:  
RAMİPEX’in vücuttan atılma süresi yaşlılarda biraz daha uzayabilm ektedir.  
 
Özel kullanım durumları:  
Böbrek yetmezliği:  
Ağır böbrek yetmezliğiniz varsa, RAMİPEX sizin için uygun olmayabilir.  
 
Karaciğer yetmezliği:  
Emilen ilacın yaklaşık %90’ı böbrekler yoluyla atıldığı için, karaciğer yetmezliği olan 
hastalarda doz azaltımının gerekli olmadığı düşünülmektedir.  
 
Eğer RAMİPEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla RAMİPEX kullandıysanız  
RAMİPEX’den kullanmanı z gerekenden fazlasını kullanmışsanız, bir doktor veya eczacı ile 
konuşunuz.  
 
Eğer kullanmanız gerekenden daha fazla RAMİPEX tablet almışsanız;  
 Doktorunuza veya en yakın hastanenin acil servisine derhal başvurunuz.  
 Kusma, huzursuzluk veya  “4. Olası yan e tkiler” bölümünde açıklanan yan etkilerden 
herhangi biri ortaya çıkabilir.  8 / 12 
 RAMİPEX kullanmayı unutursanız  
İlacınızı almayı unutursanız endişe etmeyiniz. Unuttuğunuz dozu atlayınız ve bir sonraki 
dozunuzu zamanında alınız. Unuttuğunuz dozu telafi etmeye ç alışmayınız.  
 
Unutulan dozları dengelemek için çi ft doz almayınız.  
 
RAMİPEX ile tedavi sonlandırıldığında oluşabilecek etkiler  
Doktorunuzla görüşmeden RAMİPEX tedavisini sonlandırmayınız. Tedavinizin 
sonlandırılması gerekiyorsa, doktorunuz bunu ilaç dozu nu yavaş yavaş azaltarak yapacaktır. 
Böylece belirtilerinizin kötüleşme riski azalacaktır.  
 
Eğer Parkinson hastasıysanız, RAMİPEX tedavisini aniden sonlandırmayınız. Bu gruptaki 
ilaçların ani olarak kesilmesi büyük bir sağlık problemi olan ve “nöroleptik malign sendrom” 
olarak adlandırılan bir tıbbi duruma yol açabilir. Belirtiler arasında şunlar bulunur:  
- Kas hareketlerinin kaybı (akinezi)  
- Kaslarda sertlik  
- Ateş  
- Kan basıncında değişiklikler  
- Kalp atımlarının hızlanması (taşikardi)  
- Zihin karışıklığı (ko nfüzyon)  
- Şuur kaybı (örn. koma)  
 
RAMİPEX almayı bıraktığınızda veya dozunu azalttığınızda, sizde ayrıca, dopamin agonisti 
kesilme sendromu adı verilen bir tıbbi durum gelişebilir. Bu durumun belirtileri depresyon 
(ruhsal çöküntü), apati (kayıtsızlık), a nksiyete (endişe), bitkinlik, terleme veya ağrıyı içerir. 
Eğer bu belirtileri yaşarsanız doktorunuza başvurunuz.  
Bu ilacın kullanımıyla ilgili başka sorularınız olursa, doktorunuza sorunuz.  
 
4. Olası yan etkiler nelerdir?  
Tüm ilaçlar gibi, RAMİPEX’in içer iğinde bulunan maddelere duyarlı olan kişilerde yan 
etkiler olabilir. Ancak bu yan etkiler ilacı kullanan herkeste ortaya çıkmaz.  
 
RAMİPEX kullanımı esnasında, aşağıda kullanım alanlarına göre verilen yan etkiler 
bildirilmiştir. Belirtilen sıklık derecele ri şu şekildedir:  
 
Çok yaygın  10 hastada 1 ’den fazla sını etkileyebilir  
 
Yaygın  10 hastada 1  kişiye kadarını etkileyebilir  
 
Yaygın olmayan  100 hastada 1  kişiye kadarını etkileyebilir  
 
Seyrek  1.000 hastada 1  kişiye kadarını etkileyebilir  
 9 / 12 
 Çok seyrek  10.000 hastada 1  kişiye kadarını etkileyebilir  
 
Bilinmiyor  Eldeki verilerden hareketle tahmin 
edilemeyen  
 
 
Parkinson hastalığı için kullanım  sırasında görülebilen yan etkiler :  
Çok yaygın:  
- El ve ayaklarda anormal, kontrol edilemeyen hareketler (diskin ezi) 
- Uyku hali  
- Baş dönmesi  
- Bulantı  
 
Yaygın:  
- Alışılmadık şekilde davranma dürtüsü  
- Var olmayan şeyleri görme, işitme veya hissetme (halüsinasyonlar)  
- Zihin karışıklığı (konfüzyon)  
- Bitkinlik,  
- Uykusuzluk (insomnia)  
- Genellikle bacaklarda olmak üzere aşırı sıv ı toplanması  (periferal ödem)  
- Baş ağrısı  
- Tansiyonun düşmesi (hipotansiyon)  
- Anormal rüyalar  
- Kabızlık (konstipasyon)  
- Çift görme, bulanık görme  ve görme keskinliğin de azalma  dahil, görme bozuklukları  
- Kusma  
- İştah azalması dahil kilo kaybı  
 
Yaygın olmayan:  
- Kişinin kendi iyilik halinin zarar görm esinden aşırı korku duyması  (paranoya) 
- Sanrı  (delüzyon)  
- Gündüz  vakti  aşırı uyku ve aniden uyuyakalma  
- Hafıza kaybı  (amnezi)  
- Hareketsiz duramama ve hareketlerde artma (hiperkinezi)  
- Kilo artışı  
- Alerjik reaksiyonlar (Örneğin , döküntü, kaşıntı, aşırı duyarlık)  
- Bayılma  
- Kalp yetmezliği (nefes darlığına veya eklemlerde şişmeye yol açabilen kalp problemleri)*  
- Uygunsuz antidiüretik hormon (vücudun su dengesini düzenleyen hormon) salıverilmesi*  
- Huzursuzluk  
- Nefes almakta güçlük  (disp ne) 
- Hıçkırık  
- Zatürre (akciğer enfeksiyonu - pnömoni ) 10 / 12 
 - Kendinize ve başkalarına zarar verebilecek ve engelleyemediğiniz bazı davranışlara yol 
açan bir dürtü, içgüdü veya arzu. Bunlar arasında şunlar bulunabilir:  
- Ciddi kişisel veya ailesel sonuçlara  yol açması na rağmen aşırı ve güçlü bir kumar 
oynama dürtüsü  (isteği)  
- Seksüel ilginin değişmesi veya artması, sizde ve başkalarında ciddi endişe 
uyandıran davranışlar (örneğin, seks güdüsünde artma)  
- Kontrol edilemeyen aşırı alışveriş veya para harcama  
- Aşırı yeme (kıs a sürede çok miktarda yemek yeme) veya kompülsif yemek yeme 
(normalde yediğiniz miktardan ve açlığınızı doyurmaya yetecek miktardan daha 
fazla yeme)*  
- Bilincin bulanması, zihin karışıklığı, gerçeklik duygusunun kaybı (deliryum)  
 
Seyrek:  
- Gerginlik, coşku his si veya aşırı heyecan (mani)  
 
Bilinmiyor:  
- RAMİPEX tedavisinin sonlandırılmasından veya dozun azaltılmasından sonra: depresyon 
(ruhsal çöküntü), apati (kayıtsızlık), anksiyete (endişe), bitkinlik, terleme veya ağrı (bu 
durum dopamin agonisti kesilme sendrom u olarak adlandırılır).  
 
Bu davranışlardan herhangi biri ortaya çıkarsa doktorunuza bildiriniz. Doktorunuz, bu  
belirtilerle başa çıkma veya azaltma yollarını sizinle tartışacaktır.  
 
 (*) ile işaretli yan etkiler için kesin bir sıklık tahmini mümkün değildi r; çünkü pramipeksol 
ile tedavi edilen 2 .762 hastanın yer aldığı klinik çalışmalarda bu etkiler gözlenmemiştir. 
Sıklık kategorisi muhtemelen “yaygın olmayan”  dan daha büyük değildir.  
 
Huzursuz bacak sendromu hastalığında kullanım  sırasında görülebilecek y an etkiler :  
Çok yaygın:  
- Bulantı  
 
Yaygın:  
- Uykusuzluk veya uyuklama hali gibi normal uyku düzenindeki değişiklikler  
- Bitkinlik  
- Baş ağrısı  
- Anormal rüyalar  
- Kabızlık  
- Baş dönmesi  
- Kusma   
 
Yaygın olmayan:  
- Alışılmadık şekilde davranma  dürtüsü * 
- Kalp yetmezliği (nefes darlığına veya eklemlerde şişmeye yol açabilen kalp problemleri)*  
- Uygunsuz a ntidiüretik hormon (vücudun su dengesini düzenleyen hormon) salıverilmesi*  11 / 12 
 - El ve ayaklarda anormal, kontrol edilemeyen hareketler (diskinezi)  
- Hareketsiz duramama ve hareketler de artma (hiperkinezi)*  
- Kişinin kendi iyilik halinin zarar görmesinden aşırı korku duyması  (paranoya)*  
- Sanrı * 
- Hafıza kayıpla rı (amnezi)  
- Olmayan şeyleri duyma, görme veya hissetme (halüsinasyonlar)  
- Zihin karışıklığı  (konfüzyon)  
- Gündüzleri aşırı uyku ve anid en uyuyakalma  
- Kilo artışı  
- Tansiyon düşüklüğü (hipotansiyon)  
- Genellikle bacaklarda olmak üzere, aşırı sıvı  toplanması  (periferal ödem)  
- Alerjik reaksiyonlar (örneğin, döküntü, kaşı ntı, aşırı duyarlılık)  
- Bayılma  
- Huzursuzluk  
- Çift görme, bulanık görme  ve görme keskinliğinde azalma dahil, görme bozuklukları  
- İştah azalması dahil kilo kaybı  
- Nefes almakta güçlük  
- Hıçkırık  
- Zatürre (akciğer enfeksiyonu -pnömoni )* 
- Kendinize ve başkaları na zarar verebilecek bazı davranışlara yol  açan bir dürtü, içgüdü 
veya arzunun engelle nememesi . Bunlar arasında şunlar bulunabilir:  
- Ciddi kişisel veya ailesel sonuçlara  yol açmasına  rağmen aşırı  ve güçlü bir kumar 
oynama  dürtüsü (isteği)*  
- Seksüel ilginin değişmesi veya artması, sizde ve başkalarında ciddi endişe  
uyandıran  davranışlar (örneği n, seks içgüdüsünde artma)*  
- Kontrol edilemeyen aşırı alışveriş ve para harcama*  
- Aşırı yeme (kısa sürede çok miktarda yemek yeme) veya kompülsif yemek yeme  
(normalde yediğiniz miktardan ve açlığınızı doyurmaya yetecek miktardan daha  
fazla yeme)*  
- Mani ( gerginlik, coşku hissi veya aşırı  heyecan)*  
- Bilincin bulanması, zihin karışıklığı, gerçeklik duygusunun kaybı (deliryum)*  
 
Bilinmiyor:  
- RAMİPEX tedavisi durdurulduktan veya dozu azaltıldıktan sonra: Depresyon (ruhsal 
çöküntü), apati (kayıtsızlık), anksiyete (e ndişe), bitkinlik, terleme veya ağrı ortaya 
çıkabilir (bu durum “dopamin agonisti kesilme sendromu” olarak adlandırılır).  
Bu davranışlardan herhangi biri ortaya çıkarsa doktorunuza bildiriniz. Doktorunuz, bu  
belirtilerle başa çıkma veya azaltma yollarını s izinle tartışacaktır.  
 
(*) ile işaretli yan etkiler için kesin bir sıklık tahmini mümkün değildir; çünkü pramipeksol ile 
tedavi edilen 1 .395 hastanın yer aldığı klinik çalışmalarda bu etkiler gözlenmemiştir. Sıklık 
kategorisi muhtemelen “yaygın olmayan”dan  daha büyük değildir.  
  12 / 12 
 Eğer  bu kullanma talimatında bahsi  geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydan a gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak T ürkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. RAMİPEX  ’in saklanması  
RAMİPEX  ’i çocukların göremey eceği, erişemeyeceği yerlerde ve ambalajında saklayınız.  
 
25 oC altındaki oda sıcaklığında saklayınız.  
 
Işıktan korumak  için orijinal ambalajı içinde saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra RAMİPEX  ’i kullanmayınız.  
 
Son kullanma tarihi o ayın son gününü belirtmektedir.  
 
Eğer üründe ve/veya ambalajında bozukluklar fark ederseniz RAMİPEX ’i kullanmayınız.  
 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircil ik 
Bakanlığınca belirlenen toplama sistemine veriniz.  
 
Ruhsat sahibi:  
DEVA HOLDİNG  A.Ş.  
Küçükçekmece/İSTANBUL  
Tel: 0 212 692 92 92  
Faks: 0 212 697 00 24  
E-posta : deva@devaholding.com.tr  
 
Üretim  yeri:  
Deva Holding A.Ş.  
Kapaklı/TEKİRDAĞ  
 
Bu kullanma talim atı                tarihinde onaylanmıştır.  
 