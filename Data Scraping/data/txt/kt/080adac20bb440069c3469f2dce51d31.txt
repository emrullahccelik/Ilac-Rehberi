 
1/10  KULLANMA  TALİMATI  
 
• 12 yaş altındaki çocuklarda kullanılmamalıdır . 
• 18 yaş altındaki çocuklarda; tonsil (bademcik) ve /veya adenoid (geniz eti) cerrahisi 
sonrasında ağrının tedavisi amacı ile kullanılmamalıdır . 
• 12-18 yaş arası çocuklarda; aşırı kilolu olanlar, obez olanlar, obstrüktif uyku apnesi (uyku 
esnasında sık sık ne fessiz kalma durumu) olanlar, kronik akciğer sorunu olan çocuklarda; 
istenmeyen etki riski daha yüksek olduğu için kullanılmamalıdır.  
• Anne sütü alan bebeklerde uykusuzluk, huzursuzluk, emzirme güçlüğü ve solunum 
sorunlarına neden olabilme riski nedeni ile emzirme döneminde kullanılmamalı veya 
alternatif olarak tramadol tedavisi sırasında emzirmeye son verilmelidir.  
 
RAMADEX 100 mg/ 2 mL Enjeksiyonluk  Çözelti  
Damar içine, kas içine veya deri altına uygulanır.  
Steril  
 
Etkin  madde: Her 2ml’lik  ampul 100 mg tramadol hidroklorür içerir.  Birim dozunda (1 mL) 50 
mg etkin madde bulunur.  
 
Yardımcı  madde (ler): Sodyum  asetat  trihidrat,  asetik asit  (pH ayarlayıcısı olarak) , enjeksiyonluk  
su. 
 
 
 
 Bu Kullanma Talimatın  da: 
1. RAMADEX  nedir  ve ne için kullanılır?  
2. RAMADEX’i  kullanmadan  önce dikkat edilmesi  gerekenler  
3. RAMADEX  nasıl  kullanılır?  
4. Olası yan etkiler  nelerdir?  
5. RAMADEX’i n saklanması  
 
Başlıkları yer almaktadır.   Bu ilacı kullanmaya  başlamadan  önce bu KULLANMA  TALİMATINI dikkatlice  
okuyunuz,  çünkü  sizin için önemli  bilgiler içermektedir.  
• Bu kullanma  talimatını saklayınız.  Daha sonra tekrar  okumaya  ihtiyaç  duyabilirsiniz.  
• Eğer  ilave sorularınız olursa, lütfen  doktorunuza  veya eczacınıza  danışınız.  
• Bu ilaç  kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı sırasında,  doktora  veya hastaneye  gittiğinizde  doktorunuza  bu ilacı  
kullandığınızı  söyleyiniz.  
• Bu talimatta yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.   
2/10  1. RAMADEX  nedir  ve ne için kullanılır?  
RAMADEX  her kutuda 2 mL'lik 5 ampul  içerir.  
 
RAMADEX’i n etkin maddesi tramadol  santral  sinir sitemine etki  eden  bir ağrı kesicidir.  Omurilik  
ve beyinde özel sinir hücreleri  üzerine etkiyerek  ağrıyı  giderir  
RAMADEX  orta veya  şiddetli ağrıların  tedavisinde  kullanılır.  
 
2. RAMADEX’i  kullanmadan  önce dikkat  edilmesi  gerekenler  
RAMADEX’i  aşağıdaki  durumlarda  KULLANMAYINIZ  
Eğer; 
• Tramadole veya RAMADEX  içindeki diğer bileşenlerden herhangi birine alerjik (aşırı duyarlı) 
iseniz;  
• Alkol, uyku  hapları, ağrı gidericiler  veya diğer  psikotrop (mizacı  ve duyguları  etkileyen  ilaçlar)  
ilaçlarla  akut zehirlenme  durumunda;  
• MAO  inhibitörleri  (depresyon  tedavisinde  kullanılan  bazı ilaçlar)  alıyorsanız  veya 
RAMADEX  tedavisinden  önceki  14 gün içinde  aldıysanız  ("Diğer  ilaçlar  ile birlikte  
kullanımı"  başlığına  bakınız);  
• Sara hastalığınız  varsa  (epileptikseniz)  ve nöbetleriniz  tedavi  ile yeterince  kontrol  
edilmiyorsa;  
• Uyuşturucu  madde  kesilmesinde  uyuşturucu  madde  yerine , 
• 12 yaşından küçük  çocuklarda,  
• 18 yaşından küçük bademcik ve/veya geniz eti ameliyatı olmuş çocuklarda.  
 
RAMADEX’i  aşağıdaki  durumlarda  DİKKATLİ KULLANINIZ  
Eğer;  
• Diğer  ağrı kesicilere  (opioidler)  bağımlı  olduğunuzu  düşünüyorsanız , 
• Bilinç  bozukluğu  ile ilgili rahatsızlığınız  varsa  (bayılacağınızı  hissediyorsanız) , 
• Şok durumunda  iseniz  (soğuk  terleme  bunun bir  belirtisi  olabilir) , 
• Kafa  içi basıncınız  artmışsa  (muhtemelen  bir kafa  yaralanmasından  veya beyin  hastalığından  
sonra) , 
• Nefes  alıp vermede zorluk  çekiyorsanız , 
• Nöbet  riski artabileceğinden,  epilepsiye  veya  nöbetlere  eğiliminiz  varsa , 
• Karaciğer  veya  böbrek hastalığınız  varsa , 
 
Bu durumlarda bu ilacı almadan önce doktorunuza  danışınız.  
 
12-18 yaş arası çocuklarda; aşırı kilolu olanlar, obez olanlar, obstrüktif uyku apnesi (uykuda sık 
sık tekrarlayan nefes durmaları, şiddetli horlama ve bunların yol açtığı bazı belirtiler) olanlar, 
kronik akciğer sorunu olan çocuklarda; istenmeyen etki riski daha yüksek olduğu için 
kullanılmamalıdır.    
3/10  Önerilen  doz düzeyinde  tramadol kullanan  hastalarda  epileptik  nöbetler  bildirilmiştir. Risk,  
tramadol  dozları,  önerilen  günlük  üst sınırı (400 mg) aştığında  artabilir.  
 
RAMADEX’in  fiziksel ve  psikolojik bağımlılığa  yol açabildiğine dikkat ediniz.  
 
RAMADEX  uzun  süre kullanıldığında,  etkisi  azalabilir,  bu nedenle  daha yüksek  dozlar  almak  
gerekebilir  (tolerans  gelişimi).  İlaç suistimaline yatkınlığı olan veya  bağımlılığı  olan hastalarda,  
RAMADEX  ile tedavi  sıkı tıbbi denetim  altında  ve yalnızca  kısa sürelerde  gerçekleştirilmelidir.  
 
Tramadol vücutta karaciğer enzimleri tarafından etkin hale getirilir. Eğer sizde bu enzimlerin bir 
yetersizliği varsa veya bu enzim tamamen yoksa, yeterli bir ağrı kesici etki elde edilemeyebilir. 
Bu durumun tersine olarak eğer sizde genetik olarak bu enzimler öok hızlı iş görüyorsa (Kafkas 
ırkında %3,6 ila 6,5 oranında bu enzimler hızlı iş görür) size önerilen olağan dozlarda bile opioid 
zehirlenmesi riski vardır. Opioid zehirlenmesinin genel belirtileri arasında kafa karışıklığı, 
uyuklama, yüzeysel solunum, küçülmüş göz bebekleri, bulantı, kusma, kabızlık ve iştahsızlık 
sayılabilir. Ayrı ca solunumuzun ağır bir şekilde baskılanması da görülebilir.  
 
Bir hastanın artık tramadol ile tedavi edilmesi gerekmediğinde, yoksunluk semptomlarını önlemek 
için dozun kademeli olarak azaltılması tavsiye edilebilir.  
 
Anne sütü alan bebeklerde uykusuzluk, huzursuzluk, emzirme güçlüğü ve solunum sorunlarına 
neden olabilir, bu nedenle RAMADEX  emzirme döneminde kullanılmamalı veya RAMADEX  
tedavisi sırasında emzirmeye son verilmelidir.  
 
Bu uyarılar  geçmişteki  herhangi  bir dönemde  dahi olsa  sizin için geçerliyse lütfen  doktorunuza  
danışınız.  
 
RAMADEX’i n yiyecek  ve içecek  ile kullanılması  
Etkisi şiddetlenebileceği  için RAMADEX  tedavisi sırasında  alkol  almayınız.  Yiyecek  ve içecek  
ile etkileşimi  bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız.  
 
İnsanda  gebelikte  tramadolün güvenliliği  ile ilgili çok az bilgi bulunmaktadır. Bu nedenle  
gebeyseniz  RAMADEX  kullanmayınız.  
 
Gebelikte tekrarlı kullanım yeni doğanda fiziksel bağımlılığa veya çekilme bulgularına yol  
açabilir.  
 
Tedaviniz  sırasında hamile  olduğunuzu fark  ederseniz hemen  doktorunuza veya eczacınıza  
danışınız.    
4/10  Emzirme  
İlacı kullanmadan önce doktorunuza veya eczacınıza danışınız.  
 
Anne sütü alan bebeklerde uykusuzluk, huzursuzluk, emzirme güçlüğü ve solunum sorunlarına  
neden olabilme riski nedeni ile emzirme döneminde kullanılmamalı veya alternatif olarak 
tramadol tedavisi sırasında emzirmeye son verilmelidir.  
 
Araç ve makine  kullanımı  
RAMADEX  sersemlik,  uyuşukluk,  baş dönmesi  ve bulanık  görmeye  neden  olabilir  ve böylece  
tepkilerinizi  bozabilir.  Tepkilerinizin  etkilendiğini  düşünüyorsanız  araba  veya  diğer  araçları  
sürmeyiniz,  elektrikli  cihazları  kullanmayınız,  makine  çalıştırmayınız.  
 
RAMADEX’i n içeriğinde bulunan  bazı yardımcı  maddeler  hakkında  önemli  bilgiler  
Bu tıbbi ürün  her dozunda  1 mmol ( 23 mg)'den daha az sodyum  ihtiva eder ; yani esasında “sodyum 
içermez” . 
 
Diğer ilaçlar  ile birlikte  kullanımı  
RAMADEX , MAO  inhibitörleri (depresyon  tedavisinde  kullanılan  bazı ilaçlar)  ile bir arada  
kullanılmamalıdır.  
 
Aşağıdaki  maddeleri  içeren  ilaçları  kullanıyorsanız  RAMADEX’i n ağrıyı  hafifletici  etkisi  
azalabilir  ve etki süresi  kısalabilir:  
• Karbamazepin  (epilepsi  nöbetleri  için), 
• Ondansetron  (bulantı  önleyici).  
 
Doktorunuz  size RAMADEX  alıp almamanızı ve hangi  dozda  alacağınızı  söyleyecektir.  
 
Aşağıdaki  durumlarda  yan etki riski artmaktadır:  
• RAMADEX  kullanırken,  trankilizanlar,  uyku  hapları,  morfin  ve kodein  (aynı  zamanda  
öksürük  kesicidir .) gibi diğer  ağrı kesicileri  ve alkol  alıyorsanız.  Uyuşukluk  veya bayılacakmış  
gibi hissedebilirsiniz. Bu gerçekleşirse  doktorunuza  söyleyiniz.  
• Bazı antidepresanlar  veya antipsikotikler gibi konvülsiyonlara  (nöbetler)  neden  olabilen  
ilaçlar  kullanıyorsanız  ve aynı zamanda RAMADEX  kullanıyorsanız  nöbet geçirme sirkiniz  
artabilir. Doktorunuz  RAMADEX’i n size uygun  olup olmadığını  söyleyecektir.  
• Bazı antidepresanlar  kullanıyorsanız  RAMADEX  bu ilaçlarla  etkileşime  girebilir  ve göz 
hareketlerini  kontrol  eden kaslar  dahil  kaslarda  istem  dışı, kontrolsüz  ani kasılmalar,  ajitasyon  
(huzursuzluk durumu),  aşırı terleme,  titreme,  reflekslerin  çoğalması,  kas geriliminin  artması,  
38oC’nin  üstünde  vücut  sıcaklığı  gibi belirtiler  ortaya  çıkabilir.  
• RAMADEX  ile birlikte  kumarin  grubu  antikoagülanları  (kanı  inceltmek  için kullanılan  
ilaçlar),  örneğin  varfarin,  kullanıyorsanız , bu ilaçların  kan pıhtılaşması  üzerindeki  etkileri  
etkilenebilir  ve kanama  oluşabilir.    
5/10  Eğer  reçeteli  ya da reçetesiz herhangi  bir ilacı şu anda kullanıyorsanız  veya son zamanlarda  
kullandınız  ise lütfen doktorunuza  veya eczacınıza  bunlar hakkında  bilgi veriniz.  
 
3. RAMADEX  nasıl  kullanılır?  
• Uygun  kullanım  ve doz/uygulama  sıklığı için talimatlar:  
RAMADEX’i  tam olarak doktorunuzun söylediği  şekilde alınız. Emin değilseniz  doktorunuz  veya 
eczacınız  ile tekrar  görüşünüz.  
 
Doz, ağrınızın  şiddetine ve  ağrıya duyarlılığınıza göre ayarlanmalıdır.  Genel  olarak  ağrıyı  
giderecek  en düşük doz  seçilmelidir.  
 
Doktorunuz  tarafından  başka  şekilde reçete  edilmediyse olağan  doz şu şekildedir:  
 
Yetişkinlerde  ve 12 yaşın  üzerindeki  gençlerde:  
Bir defada  uygulanan  dozun  2 mg/kg'ı  geçmemesi  önerilir.  Ağrının  şiddetine  bağlı  olarak  etki 
4-6 saat arasında  sürer.  Günde  400 mg tramadol  (4 ampul)  aşılmamalıdır.  
 
RAMADEX’i  gerektiğinden  daha uzun  süre kullanmamalısınız.  Daha  uzun  süreli  tedaviye  
gereksinim  duyuyorsanız,  doktorunuz  düzenli  kısa aralıklarla  (gerektiğinde  tedaviyi  keserek)  
RAMADEX  kullanmaya  devam  edip etmemeniz  gerektiğini  ve hangi  dozda  kullanmanız  
gerektiğini  kontrol edecektir.  
 
• Uygulama yolu ve metodu:  
IV uygulama yavaş enjeksiyon veya seyreltilmiş olarak infüzyon yolu ile yapılır. Ampuller IM 
veya SC uygulamaya da uygundur.  
 
• Değişik yaş grupla rı: 
Çocuklarda  kullanımı:   
12 yaşın altındaki çocuklarda kullanılm az. 
 
Yaşlılarda  kullanımı:   
75 yaşa kadar,  klinik  belirgin  karaciğer  ve böbrek  yetmezliği  olmayan  hastalarda  doz ayarlaması  
gerekli  değildir.  75 yaş üzeri hastalarda  tramadolün  vücuttan  atılımı  gecikebilir.  Böyle bir 
durum da, doktorunuz  gerekirse  doz aralığını  uzatabilir.  
 
• Özel kullanım durumları:  
Böbrek  yetmezliği /Diyaliz hastaları ve Karaciğer  yetmezliği:   
Şiddetli  karaciğer  ve/veya  böbrek  yetmezliği  olan hastalar  RAMADEX  almamalıdır.  Hafif  
veya  orta dereceli  yetmezliğiniz  varsa,  doktorunuz  doz aralığını  uzatmanızı önerebilir.  
 
Eğer  RAMADEX’i n etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız ile  konuşunuz.    
6/10  Kullanmanız  gerekenden  daha  fazla  RAMADEX  kullandıysanız : 
Yanlışlıkla  ilave  bir doz aldıysanız,  bunun  genellikle  olumsuz  etkileri  olmaz.  Bir sonraki  dozu  
belirtildiği  şekilde  almalısınız.  
 
Çok yüksek  dozlar  aldıktan  sonra,  iğne başı büyüklüğünde  göz bebeği,  kusma,  kan basıncında  
düşme,  kalp atışlarında  hızlanma,  komaya  (derin  bilinçsizlik)  varan  derecede  bilinç  
bozulmaları,  sara nöbetleri,  solunumun  durmasına  dek değişen  derecede  soluma  güçlüğü  
oluşabilir. Bu vakalarda  derhal  doktorla  temasa  geçilmelidir.  
 
RAMADEX 'den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
RAMADEX’i  kullanmayı  unutursanız  
RAMADEX’i  uygulamayı  unutursanız,  muhtemelen  ağrı geri döner.  Unutulmuş  dozları  yerine  
koymak  için çift doz almayınız,  sadece  daha  önce  olduğu  gibi ilacı almaya  devam  ediniz.  
 
Unutulan dozları dengelemek için çift doz almayınız.  
 
RAMADEX  ile tedavi  sonlandırıldığında  oluşabilecek  etkiler  
RAMADEX  tedavisini  çok erken  bırakırsanız  veya  ara verirseniz,  muhtemelen  ağrı geri 
döner.  Yan etkiler  yüzünden  tedaviyi  kesmek  isterseniz, lütfen  doktorunuzla görüşünüz.  
 
RAMADEX  tedavisi  kesildiğinde,  genellikle,  art-etki olmayacaktır.  Ancak,  bazı nadir  
durumlarda,  bir süredir  RAMADEX  kullanan  kişiler,  ilacı almayı  aniden  keserlerse  rahatsızlık  
hissedebilirler.  Sürekli  huzursuzluk,  endişe  durumu,  sinirlilik  ve titreme  hissedebilirler.  
Hiperaktif  olabilirler,  uyumada  güçlük,  mide  veya barsak  bozuklukları  çekebilirler.  Çok nadir  
vakada  panik  ataklar,  halüsinasyonlar,  kaşıntı,  karıncalanma  ve uyuşma  gibi olağan  dışı 
algılamalar  ve kulakta  çınlama  (tinnitus)  gelişebilir.  RAMADEX’i  kestikten  sonra  bu 
yakınmalardan  herhangi  biri oluştuğu  takdirde  lütfen  doktorunuza  başvurunuz.  
 
4. Olası yan etkiler  nelerdir?  
Tüm  ilaçlar  gibi, RAMADEX’i n içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Aşağıdakilerden  biri olursa,  RAMADEX’i  kullanmayı  durdurunuz  ve DERHAL  
doktorunuza  bildiriniz  veya  size en  yakın  hastanenin acil bölümüne başvurunuz:  
• Eller,  ayaklar,  bilekler,  yüz, dudakların  şişmesi  ya da özellikle  ağız veya  boğazın  yutmayı  veya 
nefes  almayı  zorlaştıracak  şekilde  şişme si 
• Döküntü,  kaşıntı  
• Baygınlık  
 
Bunların hepsi çok ciddi yan etkilerdir.    
7/10  Eğer bunlardan biri sizde mevcut ise, sizin MADOL’e karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.’ Bu çok ciddi yan etkilerin hepsi oldukça 
seyrek görülür.  
 
Diğer yan etkiler aşağıdaki kategorilerde göster ildiği şekilde sınıflandırılmıştır.  
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hastanın birinden fazla görülebilir.  
Seyrek  : 1.000 hastanın birinden az, fakat 10 .000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Sıklığı bilinmeyen  : Eldeki verilerden hareketle tahmin edilemiyor.  
 
Çok yaygın : 
Baş dönmesi  (sersemlik  hali) 
Bulan tı  
 
Yaygın : 
Baş ağrısı, uyku  hali 
Kusma,  kabızlık, ağız kuruluğu  
Aşırı terleme  
Yorgunluk  hali 
 
Yaygın  olmayan:  
Nefes alıp vermede zorluk, hırıltılı solunum  
Çarpıntı, tansiyon düşmesi  
Öğürme, midede baskı hissi, şişkinlik, ishal  
Kaşıntı, döküntü, kurdeşen  
 
Seyrek:  
Konuşma bozuklukları  
His ve kuvvet kaybı, kaslarda güçsüzlük  
Titreme, havale geçirme  
İstem dışı kas kasılmaları, anormal koordinasyon  
Bayılma  
Göz bebeğinde aşırı küçülme veya büyüme, bulanık görme  
Kalp hızında yavaşlama  
Solunum baskılanması, nefes almada güçlük  
İşeme bozuklukları  
İştah değişiklikleri  
Alerjik tepkiler (örneğin nefes d arlığı, hırıltı, ödem)  
Kan basıncında artış    
8/10  RAMADEX’i n kesilmesiyle çok  seyrek  görülebilecek  yan etkiler:  
Panik  ataklar,  şiddetli  huzursuzluk, halüsinasyonlar  
Karıncalanma,  uyuşma  ve iğnelenme hissi 
Kulak  çınlaması  
Sersemleme  
Kuruntu,  gerçeklikten  kopuş, paranoya  
 
Eğer  bu kullanma  talimatında bahsi geçmeyen  herhangi bir yan etki ile karşılaşırsanız  
doktorunuzu  veya eczacınızı  bilgilendiriniz.  
 
Yan etkilerin r aporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 
800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi  
(TÜFAM)’a  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha fazla  bilgi edinilmesine  katkı  sağlamış  olacaksınız.  
 
5. RAMADEX’i n saklanması  
RAMADEX’i  çocukların  göremeyeceği,  erişemeyeceği  yerlerde  ve ambalajında saklayınız.  
 
30 °C’nin altındaki  oda sıcaklığında  saklayınız.  
 
Son kullanma  tarihiyle uyumlu  olarak kullanınız.  
 
Ambalajdaki  son kullanma  tarihinden sonra RAMADEX’i  kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe  atmayınız!  Çevre  ve Şehircilik  
Bakanlığınca belirlenen  toplama  sistemine veriniz.  
 
Ruhsat sahibi:  
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28/1, Ergene 2 OSB  
Ergene/TEKİRDAĞ  
Tel: (0282) 655 55 05  
 
Üretim Yeri:  
Haver Trakya İlaç San. ve Tic. A.Ş.  
Ulaş OSB Mah., D100 Cad., No: 28/1, Ergene 2 OSB  
Ergene/Tekirdağ  
Tel: (0282) 655 55 05 
  
9/10  Bu kullanma  talimatı 13/12/2022 tarihinde onaylanmıştır.  
 
AŞAĞIDA YER ALAN  BİLGİLER YALNIZCA  DOKTORLAR  VE SAĞLIK  
PERSONEL İ İÇİN HAZIRLANMIŞTIR . 
 
Geçimsizlikler  
RAMADEX , diklofenak, indometasin,  fenilbutazon,  diazepam,  flunitrazepam,  midazolam,  
gliseriltrinitrat  enjeksiyonluk çözeltileri  ile geçimsizdir.  
 
Yetişkinlerde ve 12 yaşın üzerindeki gençlerde kullanımı:  
Ağrının şiddetine bağlı olarak etki 4 -6 saat arasında sürer. Günde 400 mg tramadol (4 ampul) 
aşılmamalıdır.  
 
12 yaşın altındaki çocuklarda kullanımı:  
Kullanılmaz.  
 
Enjeksi  yon ha cminin hesaplanması:   
1) Gerekli  toplam  tramadol  hidroklorür  dozunun mg olarak  hesaplanması:   
 vücut  ağırlığı  (kg) x  doz (mg/kg)  
2) Enjekte  edilecek,  seyreltilmiş  enjeksiyonluk  tramadol  hidroklorür  çözelti  hacminin  
hesaplanması:   
 toplam  doz (mg)  / seyreltilmiş  çözeltinin  uygun  konsantrasyonu  (mg/ mL aşağıdaki  tabloya  
bakınız)  
 
Yani;  RAMADEX  ampul  enjeksiyon  için su ile seyreltilmelidir.  Aşağıdaki  tablo  hangi  
konsantrasyonların  elde edildiğini  göstermektedir  (1 mL ampul  50 mg tramadol  hidroklorür  
içerir).  
 
RAMADEX  ampulün  seyreltilmesi  
 
Enjeksiyonluk  su Elde  edilen  konsantrasyon  
2 mL + 2 mL 25,0 mg/ mL 
2 mL + 4 mL 16,7 mg/ mL 
2 mL + 6 mL 12,5 mg/ mL 
2 mL + 8 mL 10,0 mg/ mL 
2 mL + 10 mL 8,3 mg/ mL 
2 mL + 12 mL 7,1 mg/ mL 
2 mL + 14 mL 6,3 mg/ mL 
2 mL + 16 mL 5,6 mg/ mL 
2 mL + 18 mL 5,0 mg/ mL 
 
Örnek  hesaplama;  45 kg'lık  bir çocuk  için kilosu  başına  1,5 mg tramadol  hidroklorür verilmek   
10/10  istendiğinde;  67,5 mg tramadol  hidroklorür  verilmesi  gereklidir.  Bunun  için 2 mL ampul  4 
mL enjeksiyonluk  su ile seyreltilir,  bu da mL'de 16,7 mg tramadol  hidroklorür  
konsantrasyonunu  verir.  Daha  sonra  4 mL seyreltilmiş  çözelti  (yaklaşık  67 mg tramadol  
hidroklorür)  uygulanır.  