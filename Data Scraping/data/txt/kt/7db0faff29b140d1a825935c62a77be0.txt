1  Bu aşıyı  kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu aşı kişisel  olarak sizin için reçetelendirilmiştir,  başkalarına vermeyiniz.  
• Bu aşının kullanımı  sırasında, doktora veya hastaneye gittiğinizde  bu ilacı kullandığınızı 
doktorunuza söyleyiniz. 
• Bu talimatta  yazılanlara  aynen  uyunuz. Aşı hakkında size önerilen  dozun dışında yüksek 
veya düşük doz kullanmayınız. KULLANMA TALİMATI  
 
 
SKYVaricella  0,5 mL SC Enjeksiyonluk Süspansiyon Hazırlamak İçin Toz ve Çözücü 
Deri altına (subkutan) uygulanır. 
Steril  
• Etkin   madde :  Önerilen   şekilde   rekonstitüye   edildiğinde   0,5  mL’lik   tek   dozda;  
≥ 2,400 PFU2 canlı  atenüe varisella -zoster  virüsü1, Oka/SK  Suşu elde edilir.  
[1İnsan  diploid (MRC- 5) hücrelerinde  üretilmiştir.  2PFU:  Plak oluşturucu birim ] 
• Yardımcı madde(ler): Liyofilize toz: Sukroz , hidrolize jelatin (domuz jelatini), üre, 
monosodyum glutamat, disodyum edetat, l -sistein, glisin, sodyum dihidrojen fosfat 
dihidrat, disodyum fosfat dodekahidrat, sodyum klorür, potasyum klorür, sodyum  
hidroksit. Çözücü: Enjeksiyonluk su  
 
 
Bu Kullanma Talimatında:  
1. SKYVaricella  nedir  ve ne için kullanılır?  
2. SKYVaricella’yı  kullanmadan  önce dikkat edilmesi  gerekenler  
3. SKYVaricella  nasıl  kullanılır?  
4. Olası  yan etkiler  nelerdir?  
5. SKYVaricella’nın  saklanması  
Başlıkları  yer almaktadır.  
 
1. SKYVaricella  nedir  ve ne için kullanılır?  
SKYVaricella, enjektabl çözelti hazırlamak için liyofilize (dondurularak kurutulmuş) beyaz 
kristalize pellet halinde, çözücü ile rekonstitüye edildiğinde renksiz veya açık sarı renkli bir 
sıvı olan bir aşıdır. 
SKYVaricella, tek dozluk (0,5 ml) liyofilize toz içeren 5 adet flakon ve tek dozluk 
enjeksiyonluk su içeren 5 adet flakon içeren ambalajda pazara  sunulmaktadır. 
2  Rekonstitüye  edildikten  sonra  tek doz 0,5 ml, canlı,  atenüe varisella -zoster  virüsü, Oka/SK 
Suşu ≥ 2,400 PFU2 içerir.  
SKYVaricella,  hidrolize  jelatin  (domuz  jelatini)  içermektedir.  
SKYVaricella, 12 aylıktan itibaren 12 yaşına kadar çocuklarda suçiçeğine karşı aşılama için 
kullanılmaktadır.  
 
 
2. SKYVaricella’yı kullanmadan  önce dikkat  edilmesi  gerekenler 
SKYVaricella’yı aşağıdaki durumlarda KULLANMAYINIZ 
Eğer;  
• Suçiçeği aşısına, aşının iç indeki herhangi bir maddeye (jelatin, neomisin dahil) aşırı 
duyarlılığı varsa,  
• Bir kan hastalığı veya bağışıklık sistemini etkileyen herhangi bir tipte kötü huylu kanser 
hastalığınız (lenfomalar, akut, kronik lösemi veya kemik iliği ya da lenf sistemlerini  
etkileyen kanser hastalıkları)  veya diğer durumlar varsa,  
• Bağışıklık sistemini baskılayan tedavi alıyorsanız (yüksek doz kortikosteroid ilaç kullanımı dahil),  
• Herhangi bir hastalığınız varsa (örn., İnsan İmmün Yetmezlik Virüsü (HIV) veya  
Edinsel İmmün Yet mezlik Sendromu (AIDS)) veya bağışıklık sistemini zayıflatan 
herhangi bir ilaç alıyorsanız. Aşılanıp aşılanmayacağınız bağışıklık savunmalarınızın 
düzeyine göre belirlenecektir. 
• Aile üyelerinizden birinde doğumsal bağışıklık yetmezliği varsa ya da aile öyküsünde 
bağışıklık yetmezliği varsa, 
• Aktif,  tedavi  edilmemiş  tüberkülozunuz  varsa,  
• 38,5°C'nin üstünde ateşiniz varsa; (ancak, düşük dereceli ateş tek başına aşılama 
yapılmaması için bir neden oluşturmaz),  
• Hamile iseniz ya da hamile olma ihtimaliniz varsa (ayrıca, aşılamadan sonraki 3 ay 
boyunca gebelikten kaçınılmalıdır). 
 
SKYVaricella’yı aşağıdaki  durumlarda  DİKKATLİ  KULLANINIZ  
SKYVaricella  aşısı uygulanan  kişi, aşılamadan  sonraki  6 hafta  boyunca  duyarlı, yüksek 
risk taşıyan kişilerle yakın temastan kaçınmaya çalışmalıdır. 
 
Aşağıdaki  durumlarda  özel dikkat  gösterilmelidir:  
-Eğer aşılandıktan sonra aşağıdaki kategorilerden birinde yer alan herhangi bir kişiyle temas 
ederseniz:  
• Bağışıklık  sistemi zayıflamış  kişiler,  
• Daha önce suçiçeğine  hiç yakalanmamış  gebe  kadınlar,  
• Anneleri daha önce suçiçeği geçirmemiş yeni doğmuş bebekler, 
Bu bireyler  aşılanmış  kişiden suçiçeği  kapma  riski altında  olabilirler.  
3  - Eğer  sizden  aşıdaki  virüs  suşu bulaştığında  şiddetli suçiçeğin e yakalanma riskine  sahip 
olabilecek kişilerle düzenli olarak yakın temas içindeyseniz.  
 
Siz veya  çocuğunuz  SKYVaricella ile aşılanmadan  önce  doktorunuz  veya  eczacınızla 
konuşunuz:  
 
- Eğer siz veya çocuğunuzun bağışıklık sistemi zayıflamışsa (örn., HIV enfeksiyonu gibi). 
Sizin veya çocuğunuzun yakından izlenmesi gerekir çünkü aşı hastalığa karşı koruma sağlamak için yeterli olmayabilir (bkz. bölüm 2 “SKYVaricella’yı aşağıdaki durumlarda 
DİKKATLİ KULLANINIZ”).  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 
SKYVaricella'nın  yiyecek  ve içecek  ile kullanılması 
Uygulama  yolu nedeniyle  herhangi  bir özel uyarı  gerekmemektedir.  
 
Hamilelik  
Aşıyı  kullanmadan önce  doktorunuza veya eczacınıza  danı şınız. 
 
• SKYVaricella  hamile  kadınlara  uygulanmamalıdır. 
• Hamileyseniz, hamile olduğunuzu düşünüyorsanız veya hamile kalmaya çalışıyorsanız 
aşılamadan önce doktorunuzdan veya eczacınızdan tavsiye alınız. Ayrıca, aşı olduktan 
sonraki  3 ay içinde  hamile  kalmamanız  önemlidir.  Bu dönemde  hamilelikten  kaçınmak  için 
etkili doğum kontrol yöntemleri kullanmalısınız. 
 
Aşılama  döneminde  hamile  olduğunuzu fark ederseniz  hemen  doktorunuza veya eczacınıza 
danışınız. 
 
Emzirme Aşıyı  kullanmadan önce  doktorunuza veya eczacınıza  danı şınız. 
 
Bazı virüsler anne sütüne geçtiği için, emziren annelere SKYVaricella uygulaması önerilmez. 
Size SKYVaricella uygulanıp uygulanmayacağına doktorunuz karar verecektir. 
 
 
Araç ve makine  kullanımı  
SKYVaricella’nın  araç veya  makine  kullanma  yeteneğinizi  etkileyebileceğini  gösteren 
herhangi bir bilgi bulunmamaktadır.  
4  SKYVaricella’nın içeriğinde bulunan bazı yardımcı maddeler hakkında önemli bilgiler 
SKYVaricella  0,5 mL'lik  dozunda  23 mg'dan daha az sodyum  ihtiva  eder.  Dozu  nedeniyle 
herhangi bir uyarı gerekmemektedir.  
 
SKYVaricella 0,5 mL'lik dozunda 39 mg'dan daha az potasyum ihtiva eder. Dozu nedeniyle  
herhangi bir uyarı gerekmemektedir.  
 
Diğer ilaçlar  ile birlikte  kullanımı  
Size başka herhangi ilaçlar (veya başka aşılar) uygulanıyorsa veya yakın bir tarihte 
uygulanmışsa doktorunuza veya eczacınıza söyleyiniz. 
Eğer herhangi bir çeşit aşı SKYVaricella ile aynı zamanda verilecekse, doktorunuz veya 
hemşireniz o aşının uygulanıp uygulanamayacağı konusunda size tavsiyede bulunacaktır. 
SKYVaricella rutin çocukluk aşılarıyla genişletilmiş bağışıklama programında yer alan diğer 
aşılarla birlikte aynı zamanda uygulanabilir; diğer canlı viral aşılarla (kızamık, kızamıkçık, kaba kulak) birlikte verilmedikçe, en az 28 gün aralıklarla verilmelidir.  
Yakın zamanda (alınan doza bağlı olarak 3 ila 11 ay içerisinde) kan, plazma veya immün globülin uygulanan kişiler aşılanmamalıdır, çünkü kan, plazma ve diğer antikor içeren kan ürünleri a şının etkinliğini etkiler.  
SKYVaricella ile aşılamadan sonra size Varicella zoster immunoglobini dahil hiçbir immün 
globülini doktorunuz gerekli olduğuna karar vermediği sürece 2 ay süreyle almamalısınız. 
Reye sendromu denilen bütün vücut organlarınızı etkileyebilecek bir hastalığa neden 
olabileceğinden, siz veya çocuğunuz SKYVaricella aşılamasından sonra 6 hafta süreyle 
aspirin (salisilat) içeren ilaçların kullanımından kaçınmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise veya son zamanlarda bu aşı dışında herhangi bir aşılama yapıldıysa lütfen 
doktorunuza veya eczacınıza bunlar hakkında bilgi veriniz. 
 
3. SKYVaricella  nasıl  kullanılır?  
Uygun  kullanım ve  doz/uygulama sıklığı  için talimatlar:  
SKYVaricella  doktorunuz  veya  sağlık  uzmanı  tarafından  uygulanacaktır. 
SKYVaricella aşağıdaki şekilde enjeksiyonla uygulanır:  
 
12 ay -12 yaş  arası  çocuklar:  
Aşı tek bir doz olarak  uygulanmalıdır.  
 
Uygulama yolu ve  metodu:  
SKYVaricell  üst kolun dış kısmına  (deltoid  bölge)  deri altına  enjekte edilmelidir.  
5  Kas içine  yada damara enjekte edilmez.  
Ürünün enjeksiyonu için doktorunuz  veya  sağlık  uzmanınıza danışınız.  
 
Değişik  yaş grupları:  
Çocuklarda  kullanımı:  
SKYVaricella  12 ayın altındaki  çocuklarda  kullanılmamalıdır.  
 
Yaşlılarda  kullanımı:  
Özel  kullanımı yoktur.  
 
Özel  kullanım  durumları:  
Böbrek/Karaciğer yetmezliği:  
Özel  kullanımı yoktur.  
 
Eğer  SKYVaricella ’nın etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  SKYVaricella  kullandıysanız:  
Aşı tek dozluk flakon şeklinde bulunduğundan ve doktorunuz veya sağlık uzmanı tarafından 
uygulandığından, fazla miktarda verilmesi çok düşük ihtimaldir.  
 
SKYVaricella’yı  kullanmanız  gerekenden  fazla  kullanmışsanız, bir doktor  veya eczacıya  
danışınız.  
 
SKYVaricella’yı kullanmayı  unutursanız  
Doktorunuza  başvurun,  kendisi  doza gerek  olup olmadığına  ve dozun  ne zaman 
uygulanacağına karar verecektir.  
 
Unutulan dozları  dengelemek için çift doz  almayınız. 
 
SKYVaricella  ile tedavi  sonlandırıldığındaki oluşabilecek  etkiler  
Herhangi  bir özel  uyarı  bulunmamaktadır.  
 
4. Olası yan etkiler nelerdir?  
Tüm ilaçlar gibi SKYVaricella’nın içeriğinde bulunan maddelere duyarlı olan kişilerde yan 
etkiler olabilir.  
 
Çok seyrek olarak şiddetli bir alerjik reaksiyon görülebilir. Bu reaksiyon döküntü ile birlikte 
veya  tek başına  yüzde  şişme,  tansiyon düşüklüğü ve solunum  güçlüğü gibi semptomlarla  
6  ortaya çıkabilir. Bu reaksiyonlar genellikle enjeksiyondan hemen sonra ortaya çıkar. 
Aşılamadan sonra bu semptomlardan birini veya başka ciddi semptomları fark ederseniz hemen doktorunuza başvur malısınız.  
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın   : 10 hastanın en az 1´inde  görülebilir. 
Yaygın  : 10 hastanın  birinden az, fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1000 hastanın  birinden fazla görülebilir. 
Seyrek  : 1000 hastanın birinden az görülebilir.  
Çok seyrek   : 10.000 hastanın birinden az görülebilir. 
Bilinmiyor  : Eldeki  verilerden  hareketle tahmin  edilemiyor.  
Çok yaygın:  
-Huzursuzluk, sızlanma  
-Enjeksiyon bölgesinde  ağrı, kızarıklık,  şişlik,  sertleşme  
 
 
Yaygın:  
-İshal,  kusma  (gastroenterit - mide  barsak  iltihabı),  iştahsızlık  
-Burun akıntısı,  burun tıkanıklığı,  üst solunum  yolu enfeksiyonu  
-Baş ağrısı,  uyku hali,  halsizlik  
- Suçiçeği  benzeri  döküntü  
- Ateş,  sıcaklık  artış hissi (termal  yanma)  
 
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan ‘’ İlaç Yan Etki Bildirimi’’ ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
7  5. SKYVaricella’nın  saklanması  
SKYVaricella’yı  çocukların  göremeyeceği,  erişemeyeceği  yerlerde ve ambalajında saklayınız.  
 
2ºC-8ºC arası  sıcaklık larda (buzdolabında)  saklayınız.  Aşıyı  dondurmayınız. Donmuş  
ürünleri çözüp kullanmayınız. Işıktan koruyunuz.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra SKYVaricella’yı  kullanmayınız.  
Eğer  üründe  ve/veya ambalajında  bozukluklar  fark ederseniz SKYVaricella’yı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi  
ve seri numarası mutlaka hasta dosyasına kaydedilmelidir. 
 
Ruhsat  sahibi : Emre  Ecza İlaç  Aşı Sanayi  Ticaret  ve Danışmanlık  Ltd.  Şti. 
Gölbaşı/ANKARA  
 
Üretim yeri : SK bioscience  Co., Ltd.  /Andong- si/Gyeongsangbuk- do/ KORE  
 
 
Bu kullanma talimatı 19/03/2023 tarihinde  onaylanmı ştır. 
8  ...........................................................................................................................................  
 
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ 
İÇİNDİR.  
Aşıyı rekonstitüye  etmek için ürünün kutusu içerisindeki çözücünün tüm hacmini çekiniz ve 
çektiğiniz tüm hacmi liyofilize aşı flakonu içerisine enjekte ediniz. Tamamen çözünmesi için 
nazikçe çalkalayınız. Tüm içeriği şırıngaya çekiniz ve sulandırılmış aşının tamamını (yakla şık 
0,5 mL), üst kolun dış kısmına (deltoid bölge) subkutan olarak tek doz olarak uygulayınız.  
 
SKYVaricella buzdolabında saklanmalı ve buzdolabından alındıktan hemen sonra 
sulandırılmalıdır.  
Aşı hazırlandıktan  sonra  hemen  kullanılmalıdır.  
 
 
Hazırlanan  aşıyı dondurmayınız. Donmuş  aşıyı  çözüp  kullanmayınız.  
 
 
Enfeksiyöz hastalıkların bulaşmasını önlemek için her enjeksiyon için ayrı bir steril şırınga ve iğne kullanılmalıdır. Kullanılan iğneler, tekrar kullanımı önleyecek şekilde uygun olarak bertaraf edilmelidir  
