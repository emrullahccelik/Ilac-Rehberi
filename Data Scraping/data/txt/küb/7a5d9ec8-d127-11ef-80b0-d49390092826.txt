KISA ÜRÜN BİLGİSİ
1. BEŞERİ TIBBİ ÜRÜNÜN ADI
NASTİFRAN 10 mg/2 ml IM/IV enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul (2 ml) 10 mg metoklopramid hidroklorür içerir. Birim dozunda (1 ml’de) 5 mg
etkin madde bulunur.
Yardımcı madde(ler):
Her bir 2 ml’lik ampul
Sodyum klorür 16 mg
Trisodyum sitrat dihidrat 1 mg
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti
Şeffaf cam ampul içerisinde steril, berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
NASTİFRAN yetişkinlerde aşağıdaki durumlarda endikedir:
• Cerrahi sonrası bulantı ve kusmanın önlenmesinde
• Bulantı ve kusmanın (akut migrenin indüklendiği bulantı ve kusma dahil) semptomatik
tedavisinde
• Radyoterapinin indüklediği bulantı ve kusmanın önlenmesinde
NASTİFRAN, çocuklarda (1-18 yaş) aşağıdaki durumlarda endikedir:
• Kemoterapinin indüklediği bulantı ve kusmanın önlenmesinde ikincil seçenek olarak
• Cerrahi sonrası bulantı ve kusmanın tedavisinde ikincil seçenek olarak
4.2. Pozoloji ve uygulama şekli
Pozoloji/uygulama sıklığı ve süresi:
İntravenöz veya intramüsküler uygulanabilir.
İntravenöz doz yavaş bolus infüzyon şeklinde uygulanmalıdır (en az 3 dakika boyunca).
Yetişkin hastalar
Cerrahi sonrası bulantı ve kusmanın önlenmesinde 10 mg’lık tek doz uygulanması önerilir.
1/12Akut migrenin indüklediği bulantı ve kusmanın ve radyoterapinin indüklediği bulantı ve
kusmanın önlenmesi dahil olmak üzere bulantı ve kusmanın semptomatik tedavisi için:
Önerilen tek doz 10 mg’dır, günde en fazla 3 kere tekrarlanabilir.
Önerilen maksimum günlük doz 30 mg veya 0,5 mg/kg vücut ağırlığıdır.
Enjektabl tedavi süresi mümkün olduğunca kısa olmalı ve mümkün olan en kısa sürede oral
tedaviye geçiş yapılmalıdır.
Pediyatrik hastalar (1-18 yaş)
Tüm endikasyonlarda
Önerilen doz 0,1 ila 0,15 mg/kg vücut ağırlığı arasındadır. Bu doz IV olarak günde 3 defaya
kadar tekrarlanabilir.
24 saat içinde uygulanabilir maksimum günlük doz 0,5 mg/kg vücut ağırlığını geçmemelidir.
18 yaş altında yarar/risk dengesi dikkatlice değerlendirdikten sonra kullanılmalıdır.
Doz tablosu:
Yaş Vücut Ağırlığı Doz Tekrarlama
1-3 yaş 10-14 kg 1 mg Günde 3 defaya kadar
3-5 yaş 15-19 kg 2 mg Günde 3 defaya kadar
5-9 yaş 20-29 kg 2,5 mg Günde 3 defaya kadar
9-18 yaş 30-60 kg 5 mg Günde 3 defaya kadar
15-18 yaş 60 kg üstü 10 mg Günde 3 defaya kadar
Kemoterapinin indüklediği bulantı ve kusmanın önlenmesinde ikincil seçenek olarak,
maksimum uygulama süresi 5 gündür.
Cerrahi sonrası oluşan bulantı ve kusmanın tedavisinde ikincil seçenek olarak, maksimum
uygulama süresi 48 saattir.
Uygulama şekli:
NASTİFRAN intravenöz ya da intramüsküler olarak uygulanabilir.
İntravenöz dozlar yavaş infüzyon enjeksiyon şeklinde uygulanmalıdır (en az 3 dakika süreyle).
İki uygulama dozu arasında, kusma ve kullanılan dozun çıkartıldığı durumlar da dahil olmak
üzere, en az 6 saat ara verilmelidir.
Özel popülasyonlara ilişkin ek bilgiler:
Böbrek yetmezliği:
Son dönem böbrek yetmezliği olan hastalarda (kreatinin klerensi ≤15 ml/dk) günlük doz
%75 oranında azaltılmalıdır.
Orta ve şiddetli böbrek yetmezliği olanlarda (kreatinin klerensi 15-60 ml/dk) günlük %50
oranında azaltılmalıdır.
Hafif böbrek yetmezliğinde doz ayarlaması gerekmez (bkz. Bölüm 5.2.).
2/12Karaciğer yetmezliği:
Şiddetli karaciğer yetmezliği olan hastalarda, doz %50 oranında azaltılmalıdır (bkz. Bölüm
5.2.).
Pediyatrik popülasyon:
Metoklopramid 1 yaşından küçük çocuklarda kontrendikedir (bkz. Bölüm 4.3.).
Geriyatrik popülasyon:
Yaşlılarda karaciğer ve böbrek işlevleri ile hastanın genel durumu değerlendirilerek, doz
azaltılması göz önünde bulundurulmalıdır.
4.3. Kontrendikasyonlar
• Bölüm 6.1.’de listelenen yardımcı maddelerden herhangi birine ya da etkin maddeye karşı
hipersensitivite,
• Gastrointestinal kanamalar, mekanik tıkanma veya gastrointestinal perforasyon gibi,
gastrointestinal motilitenin stimule olmasının riskli olduğu hallerde,
• Şiddetli hipertansiyon epizot riskine sebep olabileceğinden dolayı onaylanmış veya
şüpheli feokromositoması olan hastalarda,
• Nöroleptik veya metoklopramid ile indüklenmiş tardif diskinezi öyküsü olanlarda,
• Epilepsi (sıklığın ve şiddetin arttığı krizler) varlığında,
• Parkinson hastalığı olanlarda,
• Levodopa veya dopaminerjik agonistlerle kombinasyon (bkz. Bölüm 4.5.),
• Metoklopramid ya da NADH sitokrom-b5 yetmezliği ile bilinen methemoglobinemi
öyküsü olanlarda,
• Ekstrapramidal bozukluk riskindeki artışa sebep olabileceğinden 1 yaşından küçük
çocuklarda (bkz. Bölüm 4.4.),
• Gastrointestinal sistem cerrahisinden sonraki 3-4 gün içinde kullanılmamalıdır.
• Metoklopramid emzirme döneminde kullanılmamalıdır. (bkz.Bölüm 4.6).
4.4. Özel kullanım uyarıları ve önlemleri
Atopi (astım dahil) veya porfiri öyküsü olan hastalarda metoklopramid kullanırken dikkatli
olunmalıdır.
Nörolojik bozukluklar:
Özellikle çocuklarda ve genç erişkinlerde kullanımı ile ekstrapiramidal bozukluklar meydana
gelebilir. Bu reaksiyonlar, genellikle tek bir dozdan sonra ve tedavinin başında oluşabilir.
Ekstrapiramidal semptomların olması durumunda metoklopramid derhal kesilmelidir. Bu
etkiler, genellikle ilaç tedavisinin kesilmesinden sonra tamamen geri dönüşümlüdür; fakat
semptomatik bir tedaviye ihtiyaç duyulabilir (çocuklarda benzodiazepin ve/veya erişkinlerde
antikolinerjik antiparkinson ürünler).
3/12Doz aşımından kaçınmak için, kusma ve dozun reddi olsa bile her bir metoklopramid
uygulaması arasında Bölüm 4.2.’de belirtilen en az 6 saatlik zaman aralığına riayet edilmelidir.
Metoklopramid ile uzatılmış tedavi, özellikle de yaşlılarda, potansiyel olarak geri dönüşümsüz
tardif diskineziye neden olabilir. Tardif diskinezi riski nedeniyle tedavi üç ayı geçmemelidir
(bkz. Bölüm 4.8.). Tardif diskineziye ait klinik belirtiler görülürse tedavi kesilmelidir.
Metoklopramid monoterapisinin yanı sıra nöroleptikler ile kombinasyonlarında nöroleptik
malign sendromu bildirilmiştir (bkz. Bölüm 4.8.). Nöroleptik malign sendrom semptomları
görüldüğünde acilen metoklopramid kesilmeli ve uygun tedaviye başlanmalıdır.
Altta yatan nörolojik durumları olan hastalara ve diğer merkezi etkili ilaçlarla tedavi edilen
hastalara özel dikkat gösterilmelidir (bkz. Bölüm 4.3.).
Parkinson hastalığının belirtileri metoklopramid ile şiddetlenebilir.
Metoklopramidin hipertansiyon hastalarında dolaşımdaki katekolamin miktarını arttırabileceği
ile ilgili sınırlı veri bulunduğundan, hipertansiyonu olan hastalarda dikkatli kullanılmalıdır.
Metoklopramid gastrointestinal motiliteyi arttırabileceğinden, gastrointestinal anastomoz veya
gastrointestinal kapatılmanın ardından ameliyat bölgelerinde dikiş çizgisinde teorik olarak
basınç artışına sebep olabilir.
Methemoglobinemi:
NADH sitokrom-b5 redüktaz eksikliğine bağlı olabilen methemoglobinemi bildirilmiştir. Bu
durumda, metoklopramid hemen ve sürekli kesilmeli ve uygun önlemler (örn. metilen mavisi
ile tedavi gibi) başlatılmalıdır.
Kalp hastalıkları:
Özellikle intravenöz yolla metoklopramid enjeksiyon uygulamasından sonra dolaşım
bozukluğu, ciddi bradikardi, kardiyak arrest ve QT-uzaması gibi ciddi kardiyovasküler
istenmeyen etkiler raporlanmıştır (bkz. Bölüm 4.8.).
Yaşlı hasta popülasyonuna, kardiyak iletim bozuklukları olan hastalara (QT-uzaması dahil),
düzeltilmemiş elektrolit dengesizliği olan hastalara ve QT-aralığını uzattığı bilinen diğer
ilaçları [örneğin sınıf IA ve III antiaritmik ilaçlar, trisiklik antidepresanlar, makrolid
antibiyotikler, antipsikotikler (bkz. Bölüm 4.8)] kullanan hastalara özellikle intravenöz yoldan
metoklapramid uygulaması sırasında çok dikkat edilmelidir.
Advers etki (örn. hipotansiyon, akatizi) riskini azaltmak için intravenöz dozlar, yavaşça bolus
şeklinde (en az 3 dakika boyunca) uygulanmalıdır.
4/12Böbrek/Karaciğer yetmezliği:
Böbrek yetmezliği veya şiddetli karaciğer yetmezliği olan hastalarda dozun azaltılması önerilir
(bkz. Bölüm 4.2.).
Alkol ile birlikte kullanılmamalıdır.
Metoklopramid serum prolaktin düzeylerinin yükselmesine neden olabilir.
İçeriğinde bulunan yardımcı maddeler hakkında ek bilgiler:
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani esasında
“sodyum içermez”.
NASTİFRAN ile tedavi sonlandırıldığında olumsuz bir etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Kontrendike kombinasyon:
Levodopa veya dopaminerjik agonistler ile metoklopramid, antagonistik etkileşme
göstermektedir (bkz. Bölüm 4.3.).
Kaçınılması gereken kombinasyon:
Alkol, metoklopramidin sedatif etkisini güçlendirir.
Dikkate alınacak kombinasyon:
Metoklopramid prokinetik etkisi nedeniyle, bazı ilaçların emilimi değişebilir.
Antikolinerjikler ve morfin türevleri:
Antikolinerjikler ve morfin türevlerinin metoklopramid ile sindirim sistemi motilitesi üzerinde
karşılıklı antagonizması olabilir.
Merkezi sinir sistemi depresanları (morfin türevleri, anksiyolitikler, sedatif H1
antihistaminikler, sedatif antidepresanlar, barbitüratlar, klonidin ve ilgili ilaçlar):
Merkezi sinir sistemi depresanları ve metoklopramid sedatif etkiyi arttırabilir.
Nöroleptikler:
Metoklopramid diğer nöroleptikler ile birlikte ekstrapiramidal bozuklukların oluşma riskini
arttırabilir.
Serotonerjik ilaçlar:
SSRI’lar gibi serotonerjik ilaçlar ile birlikte metoklopramid kullanılması serotonin sendromu
riskini arttırabilir.
Digoksin:
Metoklopramid digoksin biyoyararlanımını azaltabilir. Digoksin plazma konsatrasyonların
dikkatle izlenmesi gereklidir.
5/12Siklosporin:
Metoklopramid, siklosporinin biyoyararlanımını (C ’ı %46’ya kadar ve maruz kalmayı
maks
%22’ye kadar) arttırır. Siklosporinin plazma konsantrasyonunun dikkatle izlenmesi gereklidir.
Mivakuryum ve suksametonyum:
Metoklopramid enjeksiyonu (plazma kolinesteraz inhibisyonu yoluyla) nöromüsküler
bloğunun süresini uzatabilir.
Güçlü CYP2D6 inhibitörleri:
Fluoksetin ve paroksetin gibi güçlü CYP2D6 inhibitörleri ile birlikte uygulandığı zaman
metoklopramid maruziyet seviyeleri artmıştır. Klinik önemi belli olmamakla birlikte, hastalar
advers reaksiyonlar için izlenmelidir.
Aspirin, parasetamol:
Metoklopramidin gastrik motilite üzerine etkisi eş zamanlı kullanılan diğer oral uygulanan
ilaçların emilimini, gastrointestinal kanaldan emilimde azalma veya ince bağırsaktan emilimde
artış şeklinde değiştirebilir (örn. parasetamol ve aspirin etkilerinde artış meydana gelir.).
Atovakuon:
Metoklopramid, atovakuonun plazma konsantrasyonunu azaltabilir.
Bromokriptin,kabergolin:
Metoklopramid, serum prolaktin konsantrasyonlarını arttırabilir ve bromokriptin, kabergolin
gibi ilaçların etkileri ile etkileşime girebilir, bu da bromokriptin ve kabergolin için dozaj
ayarlaması gerektirmektedir.
Özel popülasyonlara ilişkin ek bilgiler
Özel popülasyonlar ile ilgili hiçbir etkileşim çalışması yapılmamıştır.
Pediyatrik popülasyon:
Pediyatrik popülasyonlar ile ilgili hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda metoklopramid kullanımıyla ilgili herhangi bir
veri yoktur.
Gebelik dönemi
6/12Çok sayıda (ilaca maruz kalan 1000’den fazla hasta), gebelikte maruz kalma olgularına ilişkin
veriler, metoklopramid’in gebelik üzerinde ya da fetusun/yeni doğan çocuğun sağlığı üzerinde
advers etkileri olduğunu göstermemektedir. Bugüne kadar herhangi önemli bir epidemiyolojik
veri elde edilmemiştir Gebe kadınlara verilirken tedbirli olunmalıdır. Metoklopramid gebelikte
ancak klinik olarak gerekli ise kullanılabilir.
Farmakolojik özellikleri nedeniyle (diğer nöroleptik ilaçlar gibi), gebeliğin son safhasında
kullanıldığında yenidoğanda ekstrapiramidal sendrom göz ardı edilemez.
Metoklopramid, gebeliğin son döneminde kullanılmamalıdır. Kullanımı durumunda yenidoğan
dikkatle izlenmelidir.
Laktasyon dönemi
Metoklopramid anne sütüyle düşük miktarda atılmaktadır. Anne sütüyle beslenen bebeklerde
advers reaksiyonlar göz ardı edilemez. Bu nedenle metoklopramid emzirme döneminde
önerilmemektedir. Emziren kadınlarda metoklopramidin kesilmesi göz önünde
bulundurulmalıdır.
Üreme yeteneği/Fertilite
Üreme yeteneği üzerine etkisi bildirilmemiştir.
4.7. Araç ve makine kullanımı üzerindeki etkiler
NASTİFRAN’ın sersemlik, diskinezi, distoni, baş dönmesi gibi araç ve makine kullanımını
etkileyen yan etkileri bulunduğu için, araç ve makine kullanan kişiler bu konuda uyarılmalıdır.
4.8. İstenmeyen etkiler
Advers reaksiyonlar, aşağıdaki tabloda sistem organ sınıfına ve belirtilen sınıflandırma
kullanılarak sıklığa göre sunulmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000); bilinmiyor (eldeki verilerden hareketle tahmin
edilemiyor.)
Sistem Organ Sınıfı Sıklık Advers Reaksiyonlar
Kan ve lenf sistemi hastalıkları
Bilinmiyor Methemoglobinemi (özellikle
yenidoğanlarda NADH sitokrom-b5
redüktaz eksikliği ile ilişkili olabilir (bkz.
Bölüm 4.4.)). Sülfhemoglobinemi (özellikle
sülfür salınımı yapan ilaçların yüksek
dozlarıyla eş zamanlı kullanımda)
Bağışıklık sistemi hastalıkları
Yaygın olmayan Hipersensitivite
Bilinmiyor Anafilaktik reaksiyon (Anafilaktik şok da
dahil; özellikle IV formülasyonlarla)
7/12Endokrin hastalıklar*
Yaygın olmayan Amenore, Hiperprolaktinemi
Seyrek Galaktore
Bilinmiyor Jinekomasti
Psikiyatrik hastalıklar
Yaygın Depresyon
Yaygın olmayan Halüsinasyon
Seyrek Konfüzyon
Sinir sistemi hastalıkları
Çok yaygın Somnolans
Yaygın Ekstrapiramidal bozukluklar (özellikle
çocuklarda ve genç erişkinler ve/veya
önerilen doz aşıldığında; hatta ilacın tek doz
uygulanmasını takiben (bkz. Bölüm 4.4.))
Parkinsonizm, akatizi
Yaygın olmayan Distoni, diskinezi, bilinç bozukluğu
Seyrek Konvülsiyon (özellikle epileptik hastalarda)
Bilinmiyor Tardif diskinezi (özellikle yaşlı hastalarda
uzun süreli tedavi sırasında ve sonrasında
kalıcı olabilir (bkz. Bölüm 4.4.)).
Nöroleptik malign sendrom (bkz. Bölüm
4.4.)
Kardiyak hastalıklar
Yaygın olmayan Bradikardi (özellikle IV formülasyonlarla)
Bilinmiyor Kardiyak arrest (enjektabl uygulamadan
hemen sonra meydana gelir ve bu durumu
bradikardi takip edebilir (bkz. Bölüm 4.4.)).
Atriyoventriküler blok, sinüs arrest (özellikle
IV formülasyonlarda)
Elektrokardiyogram QT uzaması, Torsades
de Pointes
Hipertansiyon (feokromositoması
olan/olmayan hastalarda)
Vasküler hastalıklar
Yaygın Hipotansiyon (özellikle IV formülasyonlar
ile)
Bilinmiyor Şok, senkop (enjektabl uygulamadan sonra)
Akut hipertansiyon (feokromasitoma
hastalarında (bkz. Bölüm 4.3.))
Kan basıncında geçici yükselme
Gastrointestinal hastalıklar
Yaygın Diyare
8/12Deri ve deri altı doku hastalıkları
Bilinmiyor Döküntü, kaşıntı, anjiyoödem ve ürtiker gibi
deri reaksiyonları
Genel bozukluklar ve uygulama yerine ilişkin hastalıklar
Yaygın Asteni
Bilinmiyor Enjeksiyon bölgesi iltihabı ve lokal flebit
*Uzun süreli tedavi sırasında hiperprolaktinemi ile ilişkili endokrin hastalıklar (amenore,
galoktore, jinekomasti)
Aşağıdaki reaksiyonlar bazen yüksek dozlar uygulandığı zaman daha sık meydana gelmektedir:
- Ekstrapiramidal semptomlar: Özellikle çocuklarda ve genç erişkinlerde, tek doz
uygulandığı zaman da dahil, akut distoni ve diskinezi, Parkinson sendromu, akatizi (bkz.
Bölüm 4.4.)
- Sersemlik, bilinç düzeyinde azalma, konfüzyon, halüsinasyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Ekstrapiramidal semptomlar, sersemlik, bilinç düzeyinde azalma, konfüzyon, halüsinasyon ve
kardiyo-respiratuvar arrest oluşabilir.
Tedavi
Yüksek dozda kullanım ile ilgili/ilgisiz ekstrapiramidal semptom meydana geldiğinde tedavi
sadece semptomatiktir (çocuklarda benzodiazepinler, yetişkinlerde benzodiazepinler ve/veya
antikolinerjik anti-parkinson ilaçlar).
Semptomatik tedavi uygulanmalı ve hastanın klinik durumuna göre kardiyovasküler ve
solunum fonksiyonları düzenli olarak izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel gastrointestinal hastalıklarda kullanılan ilaçlar,
propülsifler
ATC kodu: A03FA01
Metoklopramidin etkisi normal peristaltik hareketi destekleği yer olan üst gastrointestinal
sistemin parasempatik sinir kontrolü ile yakından ilişkilidir. Bozulmuş gastrointestinal
motilitenin genel altta yatan sebep oluşturduğu durumların kontrolünde önemli bir yaklaşım
sağlamaktadır.
9/12Metoklopramid, üst gastrointestinal kanal aktivitesini uyarır, kanalın normal koordinasyon ve
tonusunu geri kazandırır. Gastrik boşalma hızlanır ve gastroözofageal sfinkterin dinlenme
tonusu artar. Metoklopramid, medullar kemoreseptör triger zon (CTZ) üzerinde doğrudan anti-
emetik etkiye sahip bir dopamin reseptör antagonistidir.
5.2. Farmakokinetik özellikler
Genel Özellikler
Emilim:
Farmakolojik etki başlangıcı IV uygulamadan 1-3 dakika; IM uygulamadan 10-15 dakika sonra
görülmeye başlar ve bu etkiler 1-2 saat sürer.
Dağılım:
Metoklopramid vücutta geniş dağılım gösterir. Metoklopramid dağılım hacmi Vd: 3,5 l/kg’dır.
Metoklopramid plasentaya geçer ve anne sütü içerisinde atılır.
Biyotransformasyon:
Karaciğerde metabolize edilir.
Eliminasyon:
Eliminasyonu bifaziktir. Terminal eliminasyon yarı ömrü yaklaşık 4-6 saat olmakla birlikte
böbrek yetmezliği durumunda plazma konsantrasyonlarındaki artış sonucunda bu süre
uzamaktadır. İdrar ile atılım gerçekleşir. Dozun yaklaşık %85’i 72 saat içinde atılır.
Metoklopramidin %20 ila %30’u değişmeden, geri kalanı ise sülfat ya da glukronid konjugatları
ya da metabolitler şeklinde vücuttan uzaklaştırılır. Dozun yaklaşık %5’i feçesle atılır.
Doğrusallık/Doğrusal olmayan durum:
Veri bulunmamaktadır.
Hastalardaki karakteristik özellikler
Böbrek yetmezliği
Şiddetli böbrek yetmezliği olan hastalarda metoklopramid klerensi %70’e kadar azalmakta,
plazma eliminasyon yarı ömrü ise artış göstermektedir (kreatinin klerensinin 10-50 ml/dakika
olduğu durumlarda ortalama 10 saat; <10 ml/dakika olduğu durumlarda ortalama 15 saat).
Karaciğer yetmezliği
Karaciğer sirozu olan hastalarda plazma klerensinin %50 azalması ile ilişkili metoklopramid
birikimi gözlenmiştir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
10/126.1. Yardımcı maddelerin listesi
Sodyum klorür
Sitrik asit monohidrat
Trisodyum sitrat dihidrat
Hidroklorik asit
Sodyum hidroksit
Enjeksiyonluk su
6.2. Geçimsizlikler
Herhangi bir şekilde dilüe edilmesi durumunda bu dilüsyon infüzyon süresince ışıktan
korunmalıdır. Rengin sarıya dönüşmesi bozunmaya işaret eder. Bu durumda çözelti
kullanılmamalıdır.
6.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında, ışıktan koruyarak saklayınız.
6.5. Ambalajın niteliği ve içeriği
Renksiz Tip I cam ampullere doldurulmuş ürün, 2 ml’lik 5 adet ampul içeren plastik taşıyıcı
blister ile birlikte karton kutu içinde ambalajlıdır.
6.6. Beşeri tıbbi üründen arta kalan maddelerin imhası ve diğer özel önlemler
Bir defalık kullanım içindir. Kullanılmayan kısmı atınız.
Mikrobiyolojik açıdan, ürün hemen uygulanmalıdır.
Çökelti ve rengin sarıya dönüştüğü görüldüğünde kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Menta Pharma İlaç Sanayi ve Ticaret Limited Şirketi
Orta Mah. Üniversite Cad. No:35/1
Tuzla/İSTANBUL
Tel: 0 216 594 59 36
Faks: 0 216 594 59 35
e-posta: info@mentapharma.com.tr
8. RUHSAT NUMARASI
2016/790
11/129. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.11.2016
Ruhsat yenileme tarihi: -
10. KÜB’ÜN YENİLENME TARİHİ
12/12