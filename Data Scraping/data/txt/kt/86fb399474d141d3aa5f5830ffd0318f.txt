1 / 7 
 
  
KULLANMA TALİMATI  
ZİNCOTİME  50 mg  sert kapsül  
Ağızdan alınır.  
 
Etkin madde:  Her bir kapsül 50 mg çinko ya eşdeğer 137. 24 mg çinko sülfat monohidrat  
içerir.  
Yardımcı maddeler:  Laktoz monohidrat  (inek sütünden elde edilen) , prejelatinize  nişasta , 
mikrokristalin selüloz tip 102, talk, magnezyum stearat, sert jelatin  kapsül (jelatin  (sığırdan 
elde edilen) , karmoizin (E122), kırmızı  demir oksit,  titanyum dioksit ve sarı demir oksit ). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1- ZİNCOTİME  nedir ve ne için kullanılır?  
2- ZİNCOTİME ’ı kullanmadan önce dikkat edilmesi gerekenler  
3- ZİNCOTİME  nasıl kullanılır?  
4- Olası yan etkiler nelerdir?  
5- ZİNCOTİME ’ın saklanması  
Başlıkları yer almaktadır.  
 
1 - ZİNCOTİME  nedir ve ne için kullanılır?  
ZİNCOTİME , çinko içeren kırmızı renkli sert kapsüldür.  
Blisterlerde 30 veya 40 kapsül olarak sunulur.  
 
Çinko eksikliğinin önlenmesinde /tedavisinde ve/veya aşırı derecede bakır birikmesi 
hastalığında  (Wilson) ve/veya çinko emilim bozukluğunda ( akrodermatitis enteropatika)  
tedavisi nde kullanılır . 
 
2- ZİNCOTİME ’ı kullanmadan önce dikkat edilmesi gerekenler  
ZİNCOTİME ’ı aşağıdaki durumlarda KULLANMAYINIZ  
Eğer;  2 / 7 
 
 Çinko tuzlarına veya ZİNCOTİME ’ın bileşenlerinden herhangi birine karşı alerjiniz var ise  
 
ZİNCOTİME ’ı aşağıdaki durumlarda DİKKATLİ KULLANINIZ  
Eğer;  
• Nedeni belli olmayan erişkinlerde görülen ishal tedavisinde çinko kullanılması uygun 
değildir.  
• 30 mg çinko içeren ürünlerde tek seferde ver ilen çinko miktarının yüksek olması 
nedeniyle çocuklarda görülen ishal tedavisinde kullanımı uygun değildir.  
• Böbrek ve karaciğer rahatsızlığı olanlarda yeterli çalışma olmadığından; böyle bir 
rahatsızlığınız var ise,  
• Uzun süre kullanılması bakır eksikliğine neden olabilir.  
• Hamileyseniz veya emziriyorsanız lütfen doktorunuza danışınız.  
• Yemeklerle birlikte kullanılabilir, fakat, kalsiyum, fosfor veya fitatça zengin 
besinlerle birlikte kullanımından kaçınılmalıdır. Şiddetli bulantı, kusma ya da akut 
hazımsızlık; kolay yaralanma ya da kanama gelişen hastalarda ilacın kullanımı 
durdurulmalı ve doktora danışılmalıdır.  
 
Bu uya rılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ZİNCOTİME ’ın yiyecek ve içecek  ile kullanılması:  
Kepekli, lifli besinler ve süt ürünleri çinkonun emilimini azaltacağından ZİNCOTİME  bu 
besinlerle birlikte kullanılmamalıdır . 
 
Buğday kepeği, keten tohumu, tahıllar, baklagiller gibi yüksek fitik asit (inozitol) içeren 
gıdalar ve  kahve ç inko bileşiklerinin emilimini azaltırlar. Ağız yolu ile kullanılan çinko 
tuzlarının en iyi şekilde emiliminin (absorbsiyonunun) sağlanması için yiyecek ve içeceklerle 
(su dışında) birlikte alınmamalıdır.  
 
Hamilelik:  
İlacı kullanmadan önce doktorunuza veya eczacınıza danışınız.  
 
Hamilelik döneminde gerekli olduğu durumlarda doktorunuzun kontrolü altında kullanınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme:  
İlacı kullanmadan önce doktorunuza  veya eczacınıza danışınız.  
Çinko, anne sütüne geçer.  
Gerekli olmadıkça emzirme döneminde kullanılmamalıdır.  3 / 7 
 
  
Araç ve makine kullanımı:  
Araç ve makine kullanımı becerisi üzerine etkileri hakkında hiçbir çalışma yapılmamıştır.  
Araç ve makine kullanımını ile  ilgili performansı etkilemesi beklenmez.  
 
ZİNCOTİME ’ın içeriğinde bulunan bazı yardımcı maddeler hakkında önemli bilgiler  
ZİNCOTİME  laktoz içerdiğinden; eğer daha önceden doktorunuz tarafından bazı şekerlere 
karşı dayanıksızlığınız olduğu söylenmişse bu tıbbi ürünü almadan önce doktorunuzla temasa 
geçiniz . 
İçeriğindeki karmoizinden dolayı alerjik reaksiyonlara sebep olabilir.  
 
Diğer ilaçlar ile birlikte kullanımı  
Çinko tuzları ile bir antibiyotik türü olan tetrasiklinler ve iltihap oluşumunu önleyici bir ilaç 
olan penisilaminlerin birlikte alımı etki azalmasına neden olabilir, bu maddeler ile çinko 
tuzları üç saat ara verilerek kullanılmalıdır  
 
Yüksek dozda demir i laçları içeren ürünler çinkonun emilimini azaltacağından birlikte 
kullanılmamalıdır.  
 
Çinko bakteri kaynaklı hastalıkların tedavisinde kullanılan florokinolon grubu ilaçların 
(siprofloksasin,  levofloksasin,  moksifloksasin,  norfloksasin ve ofloksasin) emili mini 
azaltabilir.  
 
Doğum kontrol ilaçları kanda çinko düzeylerini azaltabilir.  
 
Kepekli, lifli besinler ve süt ürünleri çinkonun emilimini azaltır.  
 
Kalsiyum tuzları çinkonun emilimini azaltabilir.  
 
Günde 30 mg’ın üzerinde çinko kullanıldığında bir antibiyotik olan sparfloksasinin emilimini 
azaltabilir. Bu nedenle ZİNCOTİME  sparfloksasinden en az iki saat sonra alınmalıdır.  
 
Vücutta aşırı bakır birikimi ve bunun sonucu olarak ortaya çıkan Wilson hasta lığı tedavisinde 
kullanılan ilaçlar; penisilamin ve trientin çinko emilimini azaltabilir, aynı şekilde çinko 
penisilamin ve trientin emilimini azaltabilir.  
 
Mide asidini azaltan ilaçlar (antiasitler), çinko sülfatın emilme hızını ve miktarını 
azaltmaktadır  
 
 4 / 7 
 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3- ZİNCOTİME  nasıl kullanılır?  
Uygun kullanım ve doz / uygulama sıklığı için talimatlar:  
Doktor tarafından başka şekilde tavsiye edilmediği durumlarda ZİNCOTİME ’ı aşağıdaki gibi 
kullanınız.  
a) Çinko eksikliğinin önlenmesinde / tedavisinde:  
Erişkinlerde doktor tarafından başka şekilde belirtilmediği takdirde günlük doz 1 kapsüldür . 
 
b) Wilson hastalığında:  
Çocuk hastalarda:  
16 yaş üzeri ve 50 kg üzerinde olan çocuklarda önerilen doz 150 mg/gündür; günde 3 kez 
kullanılır.  
 
Kullanılacak doz doktorunuz tarafından ayarlanacaktır.  
 
Erişkin hastalarda:  
Önerilen doz 150 mg/gündür. 3 bölünmüş dozda kullanılması önerilir.  
 
Kullanılacak doz doktorunuz tarafından ayarlanacaktır . 
 
c) Çinko emilim bozukluğu  (akrodermatitis enteropatika ) olanlarda:  
Çocuk hastalarda:  
Önerilen doz 1 -3 mg/kg/gündür.  
 
Kullanılacak doz doktorunuz tarafından ayarlanacaktır.  
 
Erişkin hastalarda:  
Günde 50 -150 mg kullanılması önerilir.  
 
Kullanılacak doz doktorunuz tarafından ayarlanacaktır.  
 
Uygulama yolu ve metodu:  
ZİNCOTİME  sadece ağız  yolu ile kullanım içindir.  
 
Değişik yaş grupla rı: 
Çocuklarda kullanım:  Çinko çocuk hastalara “Uygun kullanım ve doz/uygulama sıklığı için 
talimatlar” bölümünde belirtilmiş olduğu gibi uygulanmalıdır . 5 / 7 
 
 Yaşlılarda kullanım:  Çinkonun yaşlı hastalardaki etkililiği ve güvenliliği araştırılmamıştır.  
 
Özel kullanım durumları:  
Böbrek/Karaciğer yetmezliği:  Çinkonun böbrek ve karaciğer yetersizliği olan hastalardaki 
etkililiği ve güvenliliği araştırılmamıştır . 
 
Böbrek yetmezliğinde çinkonun vücuttaki birikimi artabilir, bu nedenle böbrek yetmezliğiniz 
varsa dikkatli olunuz  
 
Eğer ZİNCOTİME ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden fazla ZİNCOTİME  kullandıysanız  
Tedavi için hasta kus turulmamalı, hemen süt ve su verilmelidir.  
 
ZİNCOTİME ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ZİNCOTİME ’ı kullanmayı unutursanız:  
Unutulan dozları dengelemek için çift doz almayınız.  
 
ZİNCOTİME  ile tedavi sonlandırıldığında oluşabilecek etkiler:  
ZİNCOTİME  ile tedaviyi doktorunuza danışmadan sonlandırmayınız.  
 
4- Olası yan etkiler nelerdir?  
Tüm ilaçlar gibi, ZİNCOTİME ’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, ZİNCOTİME ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
• Aşırı duyarlılık reaksiyonu (Yutma ve nefes almada zorluk, el -ayak, yüz dudak şişmesi, 
döküntü, baygınlık gibi.)  
• Tansiyon düşüklüğü, kalp atışlarında düzensizlik ( aritmi ) 
Bunların hepsi çok ciddi yan etkilerdir. Eğer bu nlardan biri sizde  mevcut ise sizin 
ZİNCOTİME ’a karşı ciddi  alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkiler oldukça seyrek görülür.  
 
Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az 1’inde görülebilir.  6 / 7 
 
 Yaygın: 10 hastanın 1’inden az, fakat 100 hastanın 1’inde veya 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inde veya 1’inden fazla 
görülebilir.  
Seyrek: 1.000 hastanın 1’inden az, fakat 10.0 00 hastanın 1’inde veya 1’inden fazla 
görülebilir.  
Çok seyrek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz doktorunuza söyleyiniz:  
 
Yaygın olmayan  
• Mide bulantısı  
•  Kusma  
• Karın ağrısı  
• Hazımsızlık  
• Baş dönmesi   
• İshal  
• Mide hassasiyeti  
• Mide iltihabı (gastrit)  
• Kan tablosu değişiklikleri (nötropeni, lökopeni)  
 
Çok seyrek  
• Hipotansiyon  
• Aritmi  
• Potasyum eksikliğinde elektrokardiyografik (kalbin elektriksel aktivitesinde) 
değişiklikler  
• Alerjik reaksiyonlar  
 
Ayrıca sinirlilik ya da uyaranlara aşırı tepki gösterme (irritabilite), yorgunluk (letarji) ve baş 
ağrısı  vakaları  da gözlenmiştir.  
 
Bunlar ZİNCOTİME ’ın hafif yan etkileridir.  
Bu yan etkiler doz azaltıldığında veya tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 
 7 / 7 
 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
5- ZİNCOTİME ’ın saklanması  
 
ZİNCOTİME’ı  çocukların göremeyeceği ve erişemeyeceği yerlerde ve ambalajında 
saklayınız.  
 
25°C’nin altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
 
Blisterin veya ambalajın üzerinde belirtilen son kullanma tarihinden önce  ZİNCOTİME ’ı 
kullanınız.  
 
Eğer üründe ve/veya ambalajında bozukluklar fark ederseniz ZİNCOTİME ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi: 
Vefa İlaç San. ve Tic. A.Ş. 
Beylikdüzü OSB Mah. 2. Cadde No:3 /2 
Beylikdüzü/İstanbul  
Telefon: (0212) 438 70 85  
Faks  : (0212) 438 70 87  
 
Üretim yeri:  
Vefa İlaç San. ve Tic. A.Ş. 
Beylikdüzü/İstanbul  
 
Bu kullanma talimatı 25/11/2021  tarihinde onaylanmıştır.  