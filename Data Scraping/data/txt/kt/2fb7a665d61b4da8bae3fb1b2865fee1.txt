1 
  
 
KULLANMA TALİMATI  
CLINOPER® Jel  
Cilt üzerine uygulanır.  
 
Etkin maddeler  : Klindamisin fosfat olarak 10 mg/g klindamisin  
Sulu formda benzoil peroksit olarak 50 mg/g susuz benzoil peroksit içerir.  
Yardımcı maddeler: İzopropil miristat, karbomer, dimetikon, oleilmakragolgliserin , disodyum 
EDTA, sodyum hidroksit, distile su.  
 
 
 
 
 
 
Bu Kullanma Talimatında:  
1. CLINOPER® nedir ve ne için kullanılır?  
2. CLINOPER®'i kullanmadan önce dikkat edilmesi gerekenler  
3. CLINOPER® nasıl kullanılır?  
4. Olası yan etkiler nelerdir?  
5. CLINOPER®'in saklanması  
Başlıkları yer almaktadır.  
1. CLINOPER® nedir ve ne için kullanılır?  
CLINOPER®, anti -akne preparatları olarak isimlendirilen ilaç grubuna dahildir.  
Klindamisin, aknedeki bakterilere karşı etkinliği olan bir antibiyotiktir. Benzoil peroksit 
komedonların (siyah nokta ve beyaz nokta) azaltılmasında etkilidir. Aynı zamanda aknedeki 
bakterileri öldürücü etkiye de sahipt ir ve cildi daha az  yağlı yapar.  
 
CLINOPER® akne tedavisinde kullanılıp, aşağıda belirtilen hususlarda yardımcı olur:  
• Aknelere sebep olan bakterileri azaltır.  
• Akne sayısını azaltır.  
• Siyah nokta, beyaz nokta ve akneli bölgelerin oluşumunu durdurur.  
• Cildi daha az yağlı yapar . 
CLINOPER®, jel formunda olup, 25 ve 50 g'lık tüplerde bulunmaktadır.  
2. CLINOPER®'i kullanmadan önce dikkat edilmesi gerekenler  
CLINOPER®'i aşağıdaki durumlarda KULLANMAYINIZ  
Eğer;  
• İlacın formülasyonunda bulunan etkin, yardımcı maddelerden herhangi birin e ve/veya 
linkomisin e karşı alerjiniz var ise.  Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak size reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  2 
 • Bir bağırsak hastalığı olan b ölgesel enterit  (Chron's hastalığı) , ülseratif kolit  (kalın 
bağırsak hastalığı)  veya bir antibiyotiğin neden olduğu kolit geçiriyorsanız veya 
geçmişte bunları geçirmiş iseniz, CLINOPER®'i kullanmadan önce doktorunuza 
danışma lısınız.  
CLINOPER®'i aşağıdaki durumlarda DİKKATLİ KULLANINIZ  
• CLINOPER®'i göz, dudak, ağız, diğer mukoz membranlara ve cildinizdeki  kesik, yara, 
güneş yanığı ve egza ma gibi tahriş olmuş alanlara uygulamayı nız. 
• CLINOPER® kullanımı esnasında güneş ve yapay güneş ışınlarına (UV) maruz 
kalmayınız.  
• Tedavinin ilk haftalarında hastaların çoğunda soyulma ve kızarıklıkta artış ortaya 
çıkmaktadır. Bu durumda bir nemlendirici kullanabilir, uygulama sıklığını geçici olar ak 
azaltabilir ya da kesebilirsiniz.  
• Birlikte kullanıldığında, tahriş edici bir etki ortaya çıkabileceğinden, topikal 
antibiyotikler, tedavi edici veya cilt soyma  (peeling)  özelli ği olan  sabun ve 
temizleyiciler, güçlü kurutucu etkisi olan sabun ve kozmetik ler, yüksek 
konsantrasyonda alkol ve/veya astrenjan (doku sıkıştırıcı ilaçlar) içeren ürünler ile 
dikkatli kullanınız.  
• CLINOPER® yanlışlıkla kesik ya da yaralı cilt bölgesine, gözünüze, ağzınıza, 
dudağınıza veya burnunuzun içine kaçarsa hemen bol su ile yıkayınız.  
• CLINOPER® renkli kumaştan yapılmış kıyafet, havlu ve yatak çarşaflarının rengini 
açabilir, saçları beyazlatabilir.  
• Tedavi sonrası birkaç hafta içinde uzun süreli veya şiddetli ishal veya karın bölgesinde 
kramp ortaya çıkarsa doktorunuza bildirin iz. 
Bu uyarılar,   geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CLINOPER®'in yiyecek ve içecek ile kullanılması  
CLINOPER®'in yiyecek ve içecekler ile bilinen bir etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile olmanız durumunda CLINOPER®'i kullanıp kullanmayacağınıza ancak doktorunuz 
karar verebilir.  
Tedaviniz sırasında hamile olduğunuzu f ark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziren annelerde CLINOPER® kullanımı önerilmemektedir.  
 
Araç ve makine kullanımı  
CLINOPER®'in araç ve makine kullanımına etkisi yoktur.  
 
CLINOPER®'in içeriğinde bulunan bazı yardımcı ma ddeler hakkında önemli bilgiler  
CLINOPER® cilt üzerine uygulan an bir ilaç olduğundan, D isodyum EDTA, 
Oleilmakragolg liserin ve Sodyum hidroksit ' e bağlı olumsuz bir etki beklenmez.  
 
 3 
  
Diğer ilaçlar ile birlikte kullanımı  
CLINOPER®'i; 
• Tretionin, izotretionin  ya da tazaroten içeren bölgesel akne ilaçları ile aynı anda 
kullanmayınız.  
• Gentamisin ve eritromisin ile beraber alırken dikkatli olunmalıdır.  
• Sülfonamid (bir antibiyotik) içeren bölgesel ilaçlarla birlikte kullanılması deri ve yüzde   
kıllanma ve geçici renk değişikliğine (sarı/turuncu) neden olabilir.  
• Genel anestezide kullanılan kas gevşeticilerin etkisini artırabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CLINOPER® nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça, bu talimatları takip ediniz: günde bir kez 
akşamları cilt ılık su ile yıkanıp kurulandıktan sonra, akneli bölgelere yaygın olarak ince bir 
tabaka halinde uygulayınız. Jel'i uyguladık tan sonra ellerinizi yıkayınız.  
 
Eğer jel cildiniz tarafından emilmiyorsa çok fazla kullanıyor olabilirsiniz.  
 
• CLINOPER® ile tedavinizin ne kadar sürece ği konusunda doktorunuz size bilgi 
verecektir.  
• Tedaviyi erken kesmeyiniz, çünkü bu durumda tam etkisini gösteremez.  
• Eğer cildinizde aşırı kuruluk ya da soyulma görülüyorsa nemlendirici kullanınız ya da 
CLINOPER®' 'in kullanım sıklığını azaltabilir veya kullanıma kısa süreliğine ara 
verebilirsiniz. CLINOPER® her gün kullanılmadığı sürece etkisini göstermeyebilir.  
 
Eğer CLINOPER®'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Uygulama yolu  ve metodu:  
CLINOPER®'i parmak ucunuzla cilt üzerine uygulayınız.  
Değişik yaş grupları:  
Çocuklarda kullanım: 12 yaşın altındaki çocuklarda etkinlik ve güvenilirliği  
incelenmemiştir.  
Yaşlılarda kull anım: Yaşlılar için özel kullanım önerisi yoktur.  
Özel kullanım durumları  
Böbrek/Karaciğer yetmezliği: Özel kullanımı yoktur.  
 
Kullanmanız gerekenden daha fazla CLINOPER® kullandıysanız:  
CLINOPE R®'den kullanmanız gerekenden fazlasını kullanmışsa nız bir doktor veya eczacı  ile 
konuşunuz.  
Kullanmanız gerekenden daha fazla kullanmamaya özen gösteriniz. CLINOPER®'in 
gerekenden çok daha fazla kullanımı iyileşmeyi çabuklaştırmayacaktır. Bu durum ciltte tahrişe 
sebebiyet verebilir. Böyle bir durumda ilacın kullanım sıklığını azaltmalı veya birka ç gün ara 
verilmelidir.  4 
  
CLINOPER®'i kullanmayı unutursanız:  
Unutulan dozları dengelemek için iki defa üst üste uygulamayı nız. Bir sonraki uygulamayı 
normal zamanında yapınız.  Doktorunuza danışmadan CLINOPER®' i 12 haftadan uzun süre 
kullanmayınız. Doktorunuzun tavsiye ettiği süre boyunca kullanınız.  
 
CLINOPER® ile tedavi sonlandırıldığındaki oluşabilecek etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, CLINOPER®'in içeriğinde bulunan madde lere duyarlı olan kişilerde yan 
etkiler olabilir.  
Aşağıdakilerden biri olursa, CLINOPER®'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kaşıntılı veya ilerleyen döküntü, nefes almayı zorlayan yüzde ve ağızda şişlik, nefe s 
tıkanıklığı gibi aşırı duyarlılık reaksiyonları  
•    Şiddetli ve uzun süreli ishal ya da karın ağrısı  
•    Şiddetli yanma, soyulma veya kaşıntı  
Bunların hepsi  çok ciddi bir yan etkidir.  
Eğer bunlardan biri sizde mevcut ise,  CLINOPER®' e karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
Çok yaygın :                10 hastanın en az birinde görülebilir.  
Yaygın:                       10 hastanın birinden az, fakat 100 hastanın birinden fazla  görülebilir.  
Yaygın olmayan:        100 hastanın birinden az, fakat 1.000 hastanın birinden fazla görülebilir.  
Seyrek:                        1.000 hastanın birinden az görülebilir.  
Çok seyrek:                 10.000 hastanın birinden az görülebilir.  
Bilinmiyor:                   Eldeki verilerden hareketle tahmin edilemiyor.  
 
Çok yaygın görülen yan etkiler  
 Deride kızarıklık (özellikle kullanımın ilk birkaç haftası), soyulma, kuruluk  
 
Yaygın görülen yan etkiler  
 Deride yanma hissi  
 Uygulama bölgesindeki ciltt e ağrı  
 Başağrısı  
 Güneşe hassasiyet  
 
Yaygın olmayan yan etkiler  
 Karıncalanma ( parestezi ) 
 Kızarık, kaşıntılı deri döküntüsü ( dermatit, eritematöz döküntü ) 
 Kaşıntı  
 Akne durumunun kötüleşmesi  
 
Bilinmiyor  
 Alerjik reaksiyonlar  
 Bağırsak enflamasyonu, ishal, kanlı  ishal ve karında kramplar  
 Kaşıntılı döküntü (ürtiker)  
 Renk değişikliği dahil deri reaksiyonları  5 
  
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)' ne bildirmeleri gerekmektedir. ( www.titck.gov.tr ; e-posta : 
tufam @titck.gov.tr; tel: 0800 314 00 08; faks:  0312 218 35 99)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. CLINOPER®'in saklanması  
CLINOPER®' i çocukların göremeyeceği, e rişemeyeceği yerlerde ve ambalajında saklayınız.  
Eczanede : 2°C-8°C arasındaki sıcaklıklarda (buzdolabında) saklanmalıdır. Dondurmayınız.  
Hasta ilacı satın aldıktan  sonra : 25°C'nin altındaki oda sıcaklığında saklayınız.  
 
Son kullanma tarihi geçmemiş olsa dahi, ilacı satın aldıktan 2 ay sonra atınız.  
Ambalajdaki son kullanma tarihinden sonra CLINOPER®’i kullanmayınız.  
Eğer üründe ve/veya ambalajında bozukluklar fark ederseniz CLINOPER®'i kullanmayınız.  
 
Ruhsat sahibi:  
ARGİS  İLAÇ SAN. ve TİC. LTD.  ŞTİ.                 
Batı Sitesi Mah. Ger-San San. Sitesi 2307. Sok. No: 80-82-84 Yenimahalle/Ankara  
 
Üretici  : 
ARGİS İLAÇ SAN. ve TİC. LTD. ŞTİ.                 
Batı Sitesi Mah. Ger -San San. Sitesi 2307. Sok. No:80 -82-84 Yenimahall e/Ankara  
 
 
 
Bu kullanma talimatı ……….  tarihinde onaylanmıştır.  