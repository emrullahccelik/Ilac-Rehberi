KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİDİCARD 10 mg yumuşak kapsül
2. KALİTATİF VE KANTİTATİF BİLEŞİM
Etkin madde:
Nifedipin 10.00 mg
Yardımcı maddeler:
Metilparahidroksibenzoat sodyum 1.20 mg
Gün batımı sarısı (E110) 0.10 mg
Yardımcı maddeler için bölüm 6.1’e bakınız.
3. FARMASÖTİK FORM
Yumuşak kapsül.
İçerisinde sarı yağlı, nane kokulu likid bulunan turuncu renkli, opak, oblong yumuşak
kapsüller
4. KLİNİK ÖZELLİKLER
4.1. Terapötik endikasyonlar
NİDİCARD,
- Vazospastik anjina,
- Kronik stabil anjina pektoris profilaksisi,
- Raynaud fenomeni tedavisi ve esansiyel hipertansiyon tedavisinde endikedir.
Esansiyel hipertansiyonu ya da kronik stabil anjina pektorisi olan ve hızlı salımlı nifedipin
(NİDİCARD kapsül) ile tedavi edilen hastalar için doza bağlı olarak kardiyovasküler
komplikasyon (örn. miyokard enfarktüsü) ve mortalite riski artışı ortaya çıkabilir. Bu nedenle
NİDİCARD kapsül esansiyel hipertansiyon ya da kronik stabil anjina pektorisi olan hastaların
tedavisinde yalnızca başka tedaviler uygun olmadığında kullanılmalıdır. Koroner Arter
Hastalığı olan hastalarda tek başına kullanımdan kaçınılmalıdır.
14.2. Pozoloji ve uygulama şekli
Pozoloji/uygulama sıklığı ve süresi:
Maksimum günlük doz 60 mg’dır. Önerilen başlangıç dozu 8 saat ara ile uygulanan 5 mg
olup, yanıta göre en fazla 8 saat ara ile 20 mg olacak şekilde doz titrasyonu uygulanır. CYP
3A4 inhibitörleri ya da CYP 3A4 indükleyicileri ile eşzamanlı kullanım nifedipin dozunun
ayarlanması ya da tamamen kesilmesinin önerilmesine yol açabilir (Bkz. Bölüm 4.5).
Tedaviye süresiz olarak devam edilebilir.
Uygulama şekli:
Sadece oral yoldan kullanım içindir.
NİDİCARD kapsüller yemeklerle birlikte veya yemeklerden bağımsız olarak bir miktar sıvı
ile yutulmalıdır.
NİDİCARD kapsüllerin greyfurt suyu ile birlikte alımından kaçınılmalıdır (bkz. “Diğer tıbbi
ürünlerle etkileşimler ve diğer etkileşim biçimleri”).
Özel popülasyonlara ilişkin ek bilgiler:
Pediyatrik popülasyon:
NİDİCARD kapsülün 18 yaşın altındaki çocuklarda güvenliliği ve etkililiği saptanmamıştır.
Geriyatrik popülasyon:
Nifedipin kapsüllerin farmakokinetiği 65 yaş üstü yaşlılarda değişmektedir bu nedenle
nifedipinin daha düşük dozunun uygulanması gerekebilir.
Böbrek yetmezliği:
Farmakokinetik verilere göre, böbrek yetmezliği olan hastalarda doz ayarlamasına gerek
yoktur (bkz. “Farmakokinetik Özelikleri”).
Karaciğer yetmezliği
Nifedipin esas olarak karaciğerde metabolize olmaktadır. Bu nedenle karaciğer fonksiyon
bozukluğu olan hastalar dikkatle izlenmelidir, şiddetli fonksiyon bozukluğunda dozun
azaltılması gerekebilir. Nifedipinin farmakokinetiği ciddi karaciğer yetmezliği olan hastalarda
incelenmemiştir. (bkz. bölüm 4.4 ve 5.2).
4.3. Kontrendikasyonlar
NİDİCARD,
 Teorik çapraz reaksiyon riski nedeniyle nifedipin veya diğer dihidropiridinlere ya da
ilacın içeriğindeki yardımcı maddelere karşı aşırı duyarlılığı olan hastalara
uygulanmamalıdır (bkz. bölüm “4.4 Özel kullanım uyarıları ve önlemleri” ve “6.1
Yardımcı maddelerin listesi”).
2 Kardiyojenik şok, klinik açıdan anlamlı aort stenozu ve stabil olmayan anjina pektoris
olgularında veya miyokard enfarktüsü sırasında ya da sonraki bir ay içinde
kullanılmamalıdır.
 Akut anjina ataklarının tedavisi için kullanılmamalıdır.
 Miyokard enfarktüsüne yönelik sekonder koruma amacıyla kullanılmamalıdır.
 Formülasyonun etki süresinden ötürü, karaciğer yetmezliği olan hastalarda
uygulanmamalıdır.
 Gastrointestinal obstrüksiyon veya özofageal obstrüksiyon öyküsü ya da
gastrointestinal kanal çapında herhangi bir derecede lümen daralması olan hastalara
uygulanmamalıdır.
 Kock kesesi (proktokolektomi sonrası ileostomi) olan hastalarda kullanılmamalıdır.
 Crohn hastalığı veya inflamatuvar bağırsak hastalığı olan hastalarda kontrendikedir.
 Enzim indüksiyonu nedeniyle nifedipinin etkili plazma düzeylerine ulaşılamayacağı
için, NİDİCARD rifampisinle birlikte kullanılmamalıdır (bkz. Bölüm “4.5 Diğer tıbbi
ürünlerle etkileşimler veya diğer etkileşim biçimleri”),
 NİDİCARD'ın malign hipertansiyondaki güvenliliği henüz belirlenmemiştir.
4.4. Özel kullanım uyarıları ve önlemleri
NİDİCARD kapsül beta bloker değildir ve bu nedenle ani beta bloker kesilmesi tehlikelerine
karşı koruyucu değildir; beta bloker ilaçlar tercihen 8-10 gün içinde dozu azaltılarak
kesilmelidir.
NİDİCARD kapsül beta bloker ya da diğer antihipertansif ilaçlarla kombinasyon halinde
kullanılabilir fakat postural hipotansiyona yol açan aditif etki olasılığı dikkate alınmalıdır.
NİDİCARD kapsül diğer antihipertansif ilaçların kesilmesinden sonra gelişen olası rebound
etkileri önlemez.
Kan basıncı çok düşük olan (ciddi hipotansiyon, sistolik basınç < 90 mm Hg) olan hastalarda
dikkatli olunmalıdır.
Kısa etkili nifedipin tedavisi kan basıncında aşırı düşüş ve refleks taşikardiye neden olabilir;
bunlar miyokard enfarktüsü ve serebrovasküler iskemi gibi kardiyovasküler komplikasyonlara
yol açabilir.
Diğer vazoaktif maddelerle olduğu gibi, hızlı etkili nifedipin ile özellikle tedavinin
başlangıcında çok seyrek olarak anjina pektoris ortaya çıkabilir (spontan bildirim verileri).
Klinik çalışmalardan elde edilen veriler anjina pektoris ataklarının yaygın olarak ortaya
çıkmadığını doğrulamıştır.
Anjina pektorisi olan hastalarda özellikle tedavinin başlangıcında anjina pektorisin sıklığı,
süresi ve şiddeti artabilir.
Hastalığın doğal seyrinden ayrıştırılması mümkün olmamakla birlikte izole olgularda
miyokard enfarktüsü geliştiği bildirilmiştir.
3NİDİCARD kapsül gebe kadının klinik durumu gerektirmedikçe gebelik sırasında
kullanılmamalıdır. NİDİCARD kapsül standart tedavilere yanıt vermeyen şiddetli
hipertansiyonu olan kadınlarda kullanılmak üzere saklanmalıdır (Bkz. Bölüm 4.6).
Nifedipin ile birlikte I.V. magnezyum sülfat uygulamasında, hem anne hem de fetüs için
zararlı olan kan basıncının aşırı düşme olasılığı nedeniyle kan basıncı dikkatli biçimde
izlenmelidir. Gebelikte kullanım ile ilgili daha fazla bilgi için Bkz. Bölüm 4.6.
NİDİCARD kapsülün laktasyonda kullanılması önerilmez; nifedipinin anne sütüne geçtiği
bilinmektedir ve nifedipine maruz kalan bebekteki etkileri bilinememektedir (Bkz. Bölüm
4.6).
Karaciğer fonksiyonu bozuk hastaların dikkatli izlenmesi ve şiddetli olgularda doz azaltılması
gerekir.
NİDİCARD kapsül kalp rezervi düşük hastalarda dikkatli kullanılmalıdır. Nifedipin ile
nadiren kalp yetmezliğinde kötüleşme gözlenmiştir.
Önerilenden yüksek dozlarda, özellikle miyokard enfarktüsü sonrasında iskemik kalp hastalığı
tedavisinde mortalite ve morbidite artışına ilişkin kaygılar mevcuttur.
Diyabet hastalarında NİDİCARD kapsül kullanımı kan şekeri kontrollerinin düzenlenmesini
gerektirebilir.
Malign hipertansiyonu ve hipovolemisi olan diyaliz hastalarında kan basıncında belirgin
düşüş ortaya çıkabilir.
Nifedipin, sitokrom P450 3A4 sistemi yoluyla metabolize olur. Bu nedenle bu enzim
sistemini inhibe ettiği veya indüklediği bilinen ilaçlar nifedipinin ilk geçiş veya klerens
düzeyini değiştirebilir (Bkz. Bölüm 4.5).
Sitokrom P450 3A4 sistemini inhibe ettiği bilinen ve bu nedenle yüksek nifedipin plazma
konsantrasyonlarına neden olabilecek ilaçlar, örn.:
- makrolid antibiyotikleri (örn. eritromisin)
- anti-HIV proteaz inhibitörleri (örn. ritonavir)
- azol antimikotikler (örn. ketokonazol)
- nefazodon ve fluoksetin gibi antidepresanlar
- kinupristin/dalfopristin
- valproik asit
- simetidin
Bu ilaçların birlikte uygulanmasının ardından kan basıncı izlenmelidir ve gerekirse nifedipin
dozunun azaltılması düşünülmelidir (Bkz. Bölüm 4.5). Özel popülasyonlarda kullanımı için
Bkz. Bölüm 4.2.
Bu tıbbi ürün boyar madde olarak gün batımı sarısı (E 110) içermektedir. Alerjik
reaksiyonlara sebep olabilir.
4Bu tıbbi ürün metil parahidroksi benzoat sodyum içermektedir. Alerjik reaksiyonlara
(muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Nifedipini etkileyen ilaçlar:
Nifedipin intestinal mukoza ve karaciğerde bulunan sitokrom P450 3A4 sistemi üzerinden
metabolize edilmektedir. Bu nedenle, söz konusu enzim sistemini inhibe ettiği ya da
indüklediği bilinen ilaçlar nifedipinin ilk geçiş ya da klirensini (oral yoldan uygulandıktan
sonra) değiştirebilir (bkz. Bölüm 4.4 Özel kullanım uyarıları ve önlemleri).
Nifedipin aşağıdaki ilaçlarla birlikte uygulandığında etkileşimlerin boyutu ve süresi dikkate
alınmalıdır:
Rifampisin: Rifampisin sitokrom P450 3A4 sistemini güçlü şekilde indüklemektedir.
Rifampisinle birlikte uygulama yapıldığında, nifedipinin biyoyararlanımı belirgin derecede
azalmakta ve bu nedenle etkililiği zayıflamaktadır. Dolayısıyla nifedipin ile rifampisin
kombinasyonu kontrendikedir (bkz. Bölüm 4.3 Kontrendikasyonlar).
Sitokrom P450 3A4 sisteminin bilinen inhibitörleriyle birlikte uygulama yapılması halinde,
kan basıncı izlenmeli ve gerektiğinde nifedipin dozunun azaltılması düşünülmelidir (bkz.
Bölüm 4.2 Pozoloji ve uygulama şekli ve 4.4 Özel kullanım uyarıları ve önlemleri). Şimdiye
kadar bu olguların büyük bölümü için nifedipin ile listede yer alan ilaç(lar) arasındaki ilaç
etkileşimi potansiyelinin değerlendirilmesine yönelik formal çalışmalar yapılmamıştır.
Nifedipin maruziyetini artıran ilaçlar:
- makrolid antibiyotikler (örn. eritromisin)
- anti-HIV proteaz inhibitörleri (örn. ritonavir)
- azol antimikotikler (örn. ketokonazol)
- fluoksetin
- nefazodon
- kuinupristin/dalfopristin
- sisaprid
- valproik asit
- simetidin
- diltiazem
Sitokrom P450 3A4 sisteminin indükleyicileriyle birlikte uygulama yapılması halinde,
nifedipine verilen klinik yanıt izlenmeli ve gerektiğinde nifedipin dozunun artırılması
düşünülmelidir. İki ilaç birlikte uygulanırken nifedipin dozunun artırılması halinde, tedavi
kesildiğinde nifedipin dozunun azaltılması düşünülmelidir.
Nifedipin maruziyetini azaltan ilaçlar:
- rifampisin (yukarıdaki bölümü inceleyiniz)
- fenitoin
5- karbamazepin
- fenobarbital
Nifedipinin diğer ilaçlar üzerindeki etkileri:
Nifedipin eşzamanlı uygulanan antihipertansiflerin kan basıncını düşürme etkilerini artırabilir.
İzole olgularda kalp yetmezliğinin kötüleştiği de bilindiği için, nifedipin ß-reseptör
blokörleriyle birlikte uygulandığında hasta dikkatle izlenmelidir.
Digoksin:
Nifedipin ile digoksinin birlikte uygulanması digoksin klirensinin azalmasına ve buna bağlı
olarak plazma digoksin düzeyinin yükselmesine neden olabilir. Bu nedenle hasta digoksinle
ilgili doz aşımı semptomları bakımından önlem amaçlı kontrollerden geçmeli ve gerektiğinde
glikozid dozu azaltılmalıdır.
Kinidin:
Nifedipin ile kinidinin birlikte uygulanması plazma kinidin düzeylerini azaltabilir ve bazı
olgularda nifedipin kesildikten sonra plazma kinidin düzeyinde belirgin artış gözlenebilir.
Sonuç olarak, nifedipin ek olarak uygulandığında veya kesildiğinde, plazma kinidin
konsantrasyonunun izlenmesi ve gerektiğinde kinidin dozunun ayarlanması önerilmektedir.
Kan basıncı dikkatle izlenmeli ve gerektiğinde nifedipin dozu azaltılmalıdır.
Takrolimus:
Takrolimus sitokrom P450 3A4 sistemi üzerinden metabolize edilmektedir. Yayınlanan
veriler nifedipin ile birlikte uygulanan takrolimus dozunun bireysel vakalarda azalabileceğini
göstermektedir. Bu iki ilacın birlikte uygulanması halinde plazma takrolimus
konsantrasyonları izlenmeli ve gerektiğinde takrolimus dozunun azaltılması düşünülmelidir.
İlaç-yiyecek etkileşimleri:
Greyfurt suyu sitokrom P450 3A4 sistemini inhibe etmektedir. Bu nedenle, nifedipinin
greyfurt suyuyla birlikte uygulanması ilk geçiş metabolizmasının zayıflamasına ya da
klirensin azalmasına bağlı olarak plazma konsantrasyonunun yükselmesine ve nifedipinin etki
süresinin uzamasına yol açmaktadır. Sonuç olarak, nifedipinin kan basıncını düşürme etkisi
artabilmektedir. Greyfurt suyunun düzenli olarak alınmasını takiben, bu etki greyfurt suyunun
alınmasından sonra en az üç gün sürmektedir. Dolayısıyla nifedipin kullanılırken,
greyfurt/greyfurt suyu alımından kaçınılmalıdır (bkz. Bölüm 4.2 Pozoloji ve uygulama şekli).
Diğer etkileşim şekilleri
Nifedipin üriner vanililmandelik asidin spektrofotometrik değerlerinde yalancı artışa neden
olabilir. Bununla birlikte, HPLC ölçümleri etkilenmemektedir.
Özel popülasyonlara ilişkin ek bilgiler
Özel bir veri bulunmamaktadır.
6Pediyatrik popülasyon:
Özel bir veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Mevcut verilere dayanarak, nifedipinin oral kontraseptifler üzerinde etkisinin olması
beklenmez.
Gebelik dönemi
NİDİCARD’ın gebe kadınlarda kullanımına ilişkin yeterli veri mevcut değildir.
NİDİCARD kapsül nifedipin tedavisinin gerekli olduğu klinik durumlar dışında gebelik
sırasında kullanılmamalıdır (Bkz. Bölüm 4.4).
Hayvan çalışmalarında nifedipin embriyotoksisite, fetotoksisite ve teratojenite göstermiştir
(Bkz. Bölüm 5.3).
Gebe kadınlarda yürütülmüş yeterli ve kontrollü çalışmalar bulunmamaktadır.
Mevcut klinik kanıtlarda perinatal asfiksi, sezaryen, prematürite ve intrauterin büyüme
geriliği artışı bildirilmekle birlikte özel bir prenatal risk saptanmamıştır. Bu bildirimlerin altta
yatan hipertansiyon, tedavisi ya da özel bir ilaç etkisine bağlı olup olmadığı açıklığa
kavuşmamıştır.
Mevcut bilgiler fetüs ve yenidoğandaki advers ilaç etkilerinin dışlanması için yeterli değildir.
Bu nedenle gebelikte kullanımda çok dikkatli biçimde risk yarar değerlendirmesi yapılmalı ve
yalnızca diğer tedavi seçeneklerinin kullanılamadığı ya da etkili olmadığı durumlarda
kullanılması düşünülmelidir.
Nifedipin'in yanı sıra kalsiyum kanal blokörleri, intravenöz yoluyla ve / veya beta-2
agonistleri ile birlikte özellikle çoklu gebeliklerde hamilelik sırasında (bkz. bölüm 4.8),
tokolitik madde olarak kullanıldığında akut akciğer ödemi görülmüştür.
Laktasyon dönemi
Nifedipin anne sütüne geçmektedir. Anne sütündeki nifedipin konsantrasyonu, annenin serum
konsantrasyonu ile hemen hemen karşılaştırılabilir seviyededir.
Üreme yeteneği/Fertilite
Nadir in vitro fertilizasyon vakalarında, nifedipin benzeri kalsiyum antagonistleri ile
spermatozoaların kafa kısımlarındaki reversibl biyokimyasal değişiklikler arasında ilişki
görülmüştür. Tekrarlanan in vitro fertilizasyon girişimlerinin başarısız olduğu erkeklerde,
sonuç başka bir nedene bağlanamıyorsa, nifedipin benzeri kalsiyum antagonistleri muhtemel
bir neden olarak göz önüne alınmalıdır.
74.7. Araç ve makine kullanımı üzerindeki etkiler
Bireyden bireye değişiklik gösteren ilacın etkileri araç ve makine kullanma kabiliyetini
etkileyebilir (bkz. 4.8 İstenmeyen etkiler). Bu nedenle özellikle tedavinin başlangıcında,
tedavi değiştirildiğinde ve alkolle birlikte alındığında dikkatli olunmalıdır.
4.8. İstenmeyen etkiler
Nifedipin ile plasebo kontrollü çalışmalara dayanan advers ilaç reaksiyonlarının (ADR’ler),
CIOMS III sıklık kategorilerine (klinik çalışma veritabanı: nifedipin n = 2.661; plasebo n=
1.486; durum: 22 Şubat 2006 ve ACTION çalışması: nifedipin n = 3.825; plasebo n = 3.840)
göre sıralaması aşağıda gösterilmiştir:
“Yaygın ibaresinin altında gösterilen advers reaksiyonlar, ödem (% 9.9) ve baş ağrısı (% 3.9)
hariç olmak üzere % 3’ün altında bir sıklıkla gözlenmiştir.
Nifedipin içeren ürünlerle ilgili bildirilen ADR’lerin sıklığı azalan şiddet yönünde
sunulmuştur. Sıklıklar yaygın (≥1/100 ila <1/10), yaygın olmayan (≥1/1,000 ila <1/100) ve
seyrek (≥1/10,000 ila <1/1,000) şeklinde tanımlanmıştır. Yalnızca devam eden pazarlama
sonrası sürveyans sırasında tanımlanan ve sıklığı tahmin edilemeyen ADR’ler “bilinmiyor”
başlığı altında sıralanmıştır.
Kan ve lenf sistemi hastalıkları
Bilinmiyor: Agranülositoz, lökopeni
Bağışıklık sistemi hastalıkları
Yaygın olmayan: Alerjik reaksiyon, alerjik ödem / anjiyoödem (hayati tehlike oluşturabilecek
larinks ödemi dahil)
Seyrek: Kaşıntı, ürtiker, cilt döküntüsü
Bilinmiyor: Anafilaktik/anafilaktoid reaksiyon
Psikiyatrik hastalıklar
Yaygın olmayan: Anksiyete reaksiyonları, uyku bozuklukları
Metabolizma ve beslenme hastalıkları
Bilinmiyor: Hiperglisemi
Sinir sistemi hastalıkları
Yaygın: Baş_ağrısı
Yaygın olmayan: Vertigo, migren, baş dönmesi, titreme
Seyrek: Parestezi/disestezi
Bilinmiyor: Hipoestezi, somnolans
Göz hastalıkları
Yaygın olmayan: Görme bozukluğu
Bilinmiyor: Göz ağrısı
Kardiyak hastalıklar
8Yaygın olmayan: Taşikardi, çarpıntı
Bilinmiyor: Göğüs ağrısı (Anjina pektoris)
Vasküler hastalıklar
Yaygın: Ödem, vazodilatasyon
Yaygın olmayan: Hipotansiyon, senkop
Solunum, göğüs bozuklukları ve mediastinal hastalıklar
Yaygın olmayan: Burun kanaması, nazal konjesyon
Bilinmiyor: Dispne, pulmoner ödem
Gastrointestinal hastalıklar
Yaygın: Kabızlık
Yaygın olmayan: Gastrointestinal ağrı ve karın ağrısı, mide bulantısı, hazımsızlık, flatulans,
ağız kuruluğu
Seyrek: Dişeti hiperplazisi
Bilinmiyor: Bezoar, disfaji, intestinal tıkanıklık, intestinal ülser, kusma, gastroözofajiyal
sfinkter yetmezliği
Hepatobilier hastalıklar
Yaygın olmayan: Karaciğer enzimlerinde geçici artış
Bilinmiyor: Sarılık
Deri ve deri altı doku hastalıkları
Yaygın olmayan: Eritem
Bilinmiyor: Toksik epidermal nekroliz, ışığa duyarlılık alerjik reaksiyonları, palpabl purpura
Kas-İskelet ve bağ doku bozuklukları
Yaygın olmayan: Kas krampları, eklem şişmesi
Bilinmiyor: Artralji, miyalji
Böbrek ve idrar yolu hastalıkları
Yaygın olmayan: Poliüri, dizüri
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Hastalık hissi
Yaygın olmayan: Tanımlanamayan ağrı, üşüme
Malign hipertansiyon ve hipovolemik diyaliz hastalarında vazodilatasyon sonucu kan
basıncında aşırı düşüş gelişebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
9Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Aşağıda belirtilen semptomlar şiddetli nifedipin intoksikasyonu vakalarında gözlenir: Koma
noktasına kadar bilinç bozuklukları, kan basıncında düşme, taşikardi, bradikardi,
hiperglisemi, metabolik asidoz, hipoksi, pulmoner ödemli kardiyojenik şok.
Tedavi
Tedavi düşünüldüğünde nifedipinin eliminasyonu ve stabil kardiyovasküler koşulların
restorasyonu önceliklidir. Aktif maddenin yeniden absorpsiyonunu önlemek için, ince
bağırsak da dahil olmak üzere, eliminasyon mümkün olduğunca tamamlanmış olmalıdır.
Gastrik dekontaminasyonun faydaları belirsizdir.
1. Hasta, potansiyel olarak toksik miktarda yuttuktan sonra 1 saat içinde gelirse aktif kömür
(yetişkinler için 50 g, çocuklar için 1 g/kg) düşünülmelidir.
Geç aktif kömür uygulamasının yavaş salınımlı (SR, MR) preparatlar açısından faydalı
olabileceği makul görülse de bunu destekleyecek hiçbir kanıt yoktur.
2. Alternatif olarak, yetişkinlerde potansiyel olarak yaşamı tehdit eden aşırı dozdan sonra 1
saat içinde gastrik lavaj düşünülebilir.
3. Klinik açıdan önemli miktarda yavaş salımlı bir preparat yutulmuş ise osmotik bir
laksatifin (sorbitol, laktoz veya magnezyum sülfat gibi) tek dozu ile birlikte her 4 saatte bir
alınan aktif kömüre devam edilmesi düşünülmelidir.
4. Asemptomatik hastalar ilacı aldıktan sonra en az 4 saat, yavaş salımlı preparat alınmış ise
12 saat gözlenmelidir.
Nifedin diyalize uygun olmadığından hemodiyaliz hiçbir amaca hizmet etmez ancak
plazmaferez önerilebilir (yüksek plazma protein bağlama, görece düşük hacimli dağılım).
Kardiyojenik şok ve arteryel vazodilatasyonun sonucu olarak hipotansiyon kalsiyumla tedavi
edilebilir (5-10 dakika intravenöz olarak uygulanan 10-20 ml %10 kalsiyum glükonat
çözeltisi). Etkiler yetersizse, ECG izlemeyle tedaviye devam edilebilir. Kalsiyum ile kan
basıncında yetersiz bir artış sağlanırsa dopamin veya noradrenalin gibi vazokonstriktif
sempatomimetikler uygulanmalıdır. Bu ilaçların dozajları hastanın verdiği cevaba göre
belirlenmelidir.
Semptomatik bradikardi gerektiği gibi, atropin, beta-sempatomimetikler veya geçici bir
kardiyak pille tedavi edilebilir.
Kardiyak aşırı yükten kaçınılması için ek sıvılar dikkatli bir şekilde uygulanmalıdır.
105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kalsiyum kanal blokörleri
ATC-Kodu: C08CA05
Nifedipin, 1,4-dihidropiridin türevi bir kalsiyum antagonistidir. Kalsiyum antagonistleri,
yavaş kalsiyum kanallarından hücre içine kalsiyum iyonlarının transmembranal girişini
azaltır. Özgün ve güçlü bir kalsiyum antagonisti olarak nifedipin, özellikle miyokard
hücreleri, koroner arterlerin düz kas hücreleri ve periferik direnç damarları üzerinde etkilidir.
Nifedipinin temel etkisi koroner ve periferik dolaşımda arteriyel düz kasları gevşetmesidir.
Anjina pektoriste nifedipin periferik arterleri gevşeterek sol ventrikül yükünü azaltır. Ek
olarak nifedipin açık, prestenotik, stenotik ve poststenotik koroner arterleri genişletir ve
böylece kalbi korner arter spazmından koruyarak iskemik miyokardın perfüzyonunu düzeltir.
Nifedipin koroner arter spazmı ya da ateroskleroz üzerindeki etkisinden bağımsız olarak ağrılı
atak sıklığını ve iskemik EKG değişikliklerini azaltır. Nifedipin doğrudan başlangıçtaki
düzeyine bağlı olarak kan basıncını düşürür. Normotansif kişilerde nifedipinin kan basıncına
etkisi yoktur ya da çok azdır.
Pediyatrik popülasyon:
Akut ve uzun süreli hipertansiyonda, farklı formülasyon ve farklı dozlarda nifedipin ve diğer
antihipertansif ilaçların karşılaştırıldığı sınırlı bilgi mevcuttur. Nifedipinin antihipertansif
etkileri gösterilmiştir fakat doz önerisi, uzun süreli güvenlilik ve kardiyovasküler
sonlanımlara etkisi saptanmamıştır. Pediyatrik doz formları bulunmamaktadır.
5.2. Farmakokinetik özellikler
Emilim:
Nifedipin, oral alımından sonra süratle ve tamamen absorbe olur. Oral olarak uygulanan
nifedipinin sistemik yararlanımı, ilk geçiş etkisi nedeniyle % 45 – 56’dır. 30-60 dakikada
maksimum plazma ve serum konsantrasyonlarına ulaşır. Aynı anda gıdalarla beraber alınması
emilimi geciktirebilir ancak azaltmaz.
Dağılım:
Nifedipin yüksek oranda serum proteinlerine bağlanır (% 92-98). İntravenöz uygulamadan
sonra yarı-ömrü, 5-6 dakika olarak saptanmıştır.
Biyotransformasyon:
Nifedipin oral uygulamadan sonra mide duvarında ve karaciğerde oksidatif olarak metabolize
edilir. Metabolitleri farmakodinamik aktivite göstermez. Nifedipin, çoğunlukla metabolitleri
şeklinde böbrekler yoluyla ve yaklaşık % 5-15’i de safra yoluyla feçesle atılır. Az miktarda
(% 0.1’den az) değişmemiş olarak idrarda tespit edilir.
Eliminasyon:
11Terminal eliminasyon yarı-ömrü, 1.7 – 3.4 saattir. Uzun süreli tedavi sırasında olağan dozdan
sonra ilaç birikmesi bildirilmemiştir. Böbrek fonksiyon yetersizliğinde sağlıklı gönüllülerle
karşılaştırıldığında önemli değişiklik tespit edilmemiştir.
Hafif olan (Child Pugh A) veya orta derecedeki (Child Pugh B) hastalarda nifedipinin
farmakokinetiğini karşılaştıran bir çalışmada karaciğer fonksiyonları normal olan hastalardaki
karaciğer yetmezliği, nifedipin'in oral klirensi, ortalama % 48 (Child Pugh A) ve % 72 (Child
Pugh B) düşürülmüştür.
Sonuç olarak, normal karaciğer fonksiyonları olan hastalara göre nifedipin AUC ve Cmax
ortalaması sırasıyla % 93 ve % 64(Child Pugh A) ve %253 ve % 171 (Child Pugh B)
artmıştır.
Ağır hepatik hastalarda nifedipinin farmakokinetiği araştırılmamıştır (bkz. bölüm 4.4).
5.3. Klinik öncesi güvenlilik verileri
Geleneksel tek ve tekrarlayan doz toksisitesi, genotoksisite ve karsinojenite çalışmaları
temelinde klinik öncesi veriler insanlar için özel bir tehlike ortaya çıkarmamıştır.
Üreme toksikolojisi: Nifedipinin, sıçan, fare ve tavşanlarda parmak anomaliler, ekstremite
anomalileri, yarık damak, yarık sternum ve kaburga anomalileri dahil olmak üzere teratojenik
bulgulara neden olduğu gösterilmiştir. Parmak anomalileri ve ekstremite şekil bozuklukları
muhtemelen uterus kan akımı bozukluklarının sonucudur fakat bu durum nifedipin ile
yalnızca organogenez dönemi sonrası tedavi edilen hayvanlarda da gözlenmiştir.
Nifedipin uygulaması çeşitli embriyotoksik, plasentotoksik ve fetotoksik etkilerle ilişkili
bulunmuştur; gelişmemiş fetus (sıçan, fare, tavşan), küçük plasenta ve gelişmemiş koriyonik
villüs (maymun) ve fetal ölüm (sıçan, fare, tavşan) ve uzamış gebelik/neonatal sağkalımda
azalma (sıçan). Yeterince yüksek sistemik maruziyette insandaki risk dışlanamaz, bununla
birlikte hayvanlarda teratojenik, embriyotoksik ya da fetotoksik etkiler maternal toksik
dozlarda ve insanda önerilen maksimum dozun birkaç kat üzerindeki dozlarda ortaya
çıkmıştır.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol 400
Nane esansı
Sakarin sodyum
Jelatin (sığır kaynaklı)
Gliserin
Deiyonize su
Metilparahidroksi benzoat sodyum
Titanyum dioksit (E171)
Sunset yellow (E110)
6.2. Geçimsizlikler
Geçerli değil.
126.3. Raf ömrü
36 ay
6.4. Saklamaya yönelik özel tedbirler
Işık ve nemden koruyarak 25°C’nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
PVC/Alu blister ambalajda 30 kapsül
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği”ne uygun olarak imha edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Bağlarbaşı, Gazi Cad. No: 64-66
Üsküdar/İSTANBUL
Tel. : 0216 492 57 08
Fax : 0216 334 78 88
8. RUHSAT NUMARASI
219/21
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 20.05.2009
Ruhsat yenileme tarihi:
10. KÜB’ÜN YENİLENME TARİHİ
13