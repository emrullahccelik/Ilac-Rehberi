1  KULLANMA  TALİMATI  
 
LAMİDE 50 mg film kaplı tablet  
Ağızdan  alınır.  
• Etkin  madde:  Her bir film kaplı  tablette  50 mg lakozamid  
• Yardımcı  maddeler:  Mikrokristalin  selüloz,  kolloidal  silikon  dioksit,  kolloidal  susuz  silika,  
susuz  silisik  asit (light  susuz  silisik  asit),  hidroksipropil  selüloz  (düşük  sübstitüe ), kollidon CL, 
magnezyum stearat, polivinil  alkol, titanyum dioksit, polietilen glikol/makrogol , talk, siyah 
demir oksit, sarı demir  oksit, karmin, kırmızı  demir  oksit . 
 
 
Bu Kullanma  Talimatında:  
1. LAMİDE  nedir  ve ne için kullanılır?  
2. LAMİDE  kullanmadan  önce dikkat  edilmesi  gerekenler  
3. LAMİDE  nasıl  kullanılır?  
4. Olası  yan etkiler  nelerdir?  
5. LAMİDE’nin  saklanması  
 
Başlıkları  yer almaktadır.  
 
1. LAMİDE  nedir ve  ne için  kullanılır?  
• LAMİDE,  lakozamid  adı verilen  etkin  maddeyi  içeren  ve epilepsi  (tutarık)  adı verilen  
hastalığın  tedavisinde  kullanılan bir  ilaçtır.  
• LAMİDE,  pembe  renkli,  oblong,  bikonveks  film kaplı  tablettir.  
• 14 film kaplı  tablet  içeren  blister  ambalajda  takdim  edilmektedir.  
• LAMİDE, epilepsinin (tutarık) belirli bir formunu (aşağıya bakınız) tedavi etmek için 16  
yaş ve üstü hastalarda tek başına ya da diğer epilepsi ilaçlarına ek olarak kullanılan bir  
ilaçtır.  
• Epilepsi,  hastaların  tekrarlayan  nöbetler  gösterdiği  bir durumdur.  
• LAMİDE, 16 yaş ve üstü hastalarda nöbetlerin başlangıçta sadece beynin bir tarafını  
etkilediği, fakat daha sonra beynin her iki tarafında da daha büyük alanlara yayıldığı veya  
yayılmadığı (ikincil jeneralize olan veya olmayan parsiyel başlangıçlı nöbet) bir epilepsi  
formunun  tedavisinde  tek başına  ya da diğer  epilepsi  ilaçlarına  ek olarak  kullanılır.  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
•  Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı  söyleyiniz.  
•  Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük  doz kullanmayınız.  2  2. LAMİDE’yi kullanmadan önce dikkat edilmesi gerekenler  
LAMİDE’yi  aşağıdaki  durumlarda  KULLANMAYINIZ  
Eğer:  
• Lakozamid  veya  LAMİDE’nin  yardımcı  maddelerinden  herhangi  birine  karşı  alerjiniz  
varsa  (aşırı  duyarlı  iseniz).  Eğer  alerjik  olup olmadığınızdan  emin  değilseniz  lütfen  
doktorunuza  danışınız.  
• Belirgin  tipte bir kalp ritim  bozukluğunuz  varsa  (ikinci  veya üçüncü derece AV  blok)  
 
LAMİDE’yi  aşağıdaki  durumlarda  DİKKATLİ  KULLANINIZ  
Eğer:  
• Eğer kendine zarar verme ya da kendini öldürme düşüncesi aklınızdan geçerse hemen  
doktorunuzla konuşunuz. LAMİDE gibi epilepsi ilaçlarıyla tedavi edilen az sayıda insan,  
kendini öldürme (intihar) veya kendine zarar verme düşüncelerine sahip olmuştur. Eğer  
herhangi  bir zamanda  bu düşünce ler aklınızdan  geçerse  lütfen  hemen  doktorunuza  danışınız.  
• Kalbinizde elektriksel iletim ile ilişkili bir durumdan şikayetçiyseniz (AV blok, atriyal  
fibrilasyon ve atriyal flutter), kalp yetmezliği veya kalp krizi gibi ağır bir kalp hastalığınız  
varsa. AV blok belirtileri; yavaş veya düzensiz nabız, baş dönmesi hissi ve bayılmadır.  
Atriyal fibrilasyon ve flutter durumunda çarpıntı hissi, hızlı veya düzensiz nabız ve nefes  
darlığı  yaşayabilirsiniz.  
• LAMİDE, sersemlik hissine neden olabilir, bu da kazara yaral anma veya düşme riskini  
artırır.  Bu nedenle,  ilaçtan  kaynaklanan  herhangi  bir etkiye  alışıncaya  dek dikkatli  
olmalısınız.  
• Yaşlı  hastalarda  kalp hastalıkları  görülme  riski daha  yüksek  olabileceği  için, kalp 
hastalığınız  varsa  veya  kalp ritminde  uzamaya  yol açabilecek  başka  bir ilaç kullanıyorsanız,  
bu konu  ile ilgili  olarak  hekiminize  bilgi veriniz.  
 
Bu uyarılar geçmişte herhangi bir dönemde dahi olsa sizin için geçerliyse lütfen doktorunuza  
danışınız.  
 
LAMİDE  kullanırken  anormal  nabız  belirtileri  [yavaş,  hızlı veya  düzensiz  nabız,  palpitasyonlar 
(çarpıntı), nefesin kesilmesi, bayılacak gibi hissetme, bayılma gibi] yaşıyorsanız  hemen  
doktorunuza danışınız (bkz bölüm 4).  
 
LAMİDE’nin  yiyecek  ve içecek  ile kullanılması  
LAMİDE’yi  yemeklerle  birlikte  veya  ayrı alabilirsiniz.  
 
LAMİDE ile tedavi edilirken alkol almanız önerilmez, çünkü LAMİDE kendinizi yorgun veya  
sersem  gibi hissetmenize  neden  olabilir. Alkol  almanız  bu etkileri  daha  da kötüleştirebilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamileyseniz LAMİDE kullanmanız önerilmez çünkü lakozamidin hamilelik ve doğmamış  
bebek  üzerindeki  etkileri  bilinmemektedir.  Hamileyseniz  veya  hamile  kalmayı  planlıyorsanız  3  hemen  doktorunuza  bildiri niz, doktorunuz  LAMİDE’yi  alıp almayacağınıza  karar  verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
LAMİDE’yi kullanırken emzirme önerilmez, çünkü lakozamidin anne sütüne geçip geçmediği  
bilinmemektedir.  Emziriyorsanız  doktorunuza  hemen  bildiriniz,  doktorunuz  LAMİDE’yi  
kullanıp  kullanmayacağınıza karar verecektir.  
 
Araştırmalar, antiepileptik ilaçlar alan kadınlar ın çocuklarında, doğuştan mevcut defektlerin  
(kusurların)  görülme  riskinde  bir artış olduğunu  göstermiştir.  Diğer  açıdan,  hastalığın  
kötüleşmesinin hem anneye hem doğmamış çocuğa zararlı olacağı dikkate alınarak, tedaviniz  
kesilmemelidir.  
 
Araç  ve makine  kullanımı  
LAMİDE, sersemlik hissine veya bulanık görmeye neden olabilir. Bu, herhangi bir alet veya  
makine  kullanma  kabiliyetinizi  etkileyebilir.  LAMİDE’nin  bu aktiviteleri  yapmak  için 
yeteneğinizi  etkileyip etkilemediğini  bilene  dek makine  veya  araç kullanmayınız.  
 
LAMİDE’nin  içeriğinde  bulunan  bazı yardımcı  maddeler  hakkında  önemli  bilgiler  
Uyarı  gerektiren  yardımcı  madde  içermemektedir.  
 
Diğer  ilaçlar  ile birlikte  kullanımı  
Şu an kullanmakta olduğunuz, yakın zamanda kullandığınız veya kullanma ihtimaliniz olan  
herhangi  bir ilaç varsa  doktorunuza veya eczacınıza bildiriniz.  
 
Özellikle,  aşağıdaki  ilaçlardan  birini  kullanıyorsanız  doktorunuza  ya da eczacınıza  bildiriniz:  
• Kalp  rahatsızlıklarının  tedavisi  için kullanılan  ilaçlar  
• PR aralığını n uzaması  olarak  adlandırılan  EKG  (elektrokardiyogram)  üzerinde  
anormalliğe neden olabilecek karbamazepin, lamotrijin, pregabalin (epilepsi tedavisinde  
kullanılır)  gibi ilaçlar  
• Düzensiz  kalp atımının  belirli  tipleri  veya  kalp yetmezliğinin  tedavisinde  kullanılan   ilaçlar  
 
Eğer aldığınız ilaçların bu etkisinin olup olmayacağından emin değilseniz doktorunuza veya  
eczacınıza  danışınız.  
 
Özellikle, aşağıdaki ilaçlardan birini kullanıyorsanız doktorunuza ya da eczacınıza bildiriniz  
çünkü  bu ilaçl ar LAMİDE’nin  vücudunuzdaki  etkisini  arttırabilir ya da azaltabilir:  
 
• Flukonazol,  itrakonazol,  ketokonazol  (mantar  enfeksiyonlarının  tedavisinde  kullanılır)  
• Ritonavir  (HIV  enfeksiyonunun  tedavisinde  kullanılır)  4  • Klaritromisin  veya rifampisin  (bakteriyel  enfeksiyonların  tedavisinde  kullanılır)  
• St. John’s  Wort  (diğer  adı sarı kantarondur,  hafif  derece  anksiyete  tedavisinde  kullanılır)  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınızsa  lütfen doktorunuza veya  eczacınıza  bunlar hakkında bilgi  veriniz.  
 
3. LAMİDE  nasıl  kullanılır?  
• Uygun  kullanım  ve doz/uygulama  sıklığı  için talimatlar:  
LAMİDE’yi  her zaman  tam olarak  doktorunuzun  söylediği  şekilde  kullanınız.  Eğer  emin  
değilseniz  mutlaka  doktorunuza  veya  eczacınıza  danışmalısınız.  
 
Doktorunuz  genellikle  tedaviyi  düşük  doz ile başlatıp  birkaç  hafta  içinde  yavaşça  dozu  
yükseltecektir. Size uygun olan doz “idame dozu” olarak belirlenecek olup her gün idame  
dozunda belirtildiği miktarda ilaç kullanacaksınız. LAMİDE, sabah bir kez, akşam bir kez  
olmak  üzere  günde  iki kez yaklaşık  her gün aynı zamanda  olacak  şekilde  alınmalıdır.  LAMİDE 
uzun süreli tedavi olarak kullanılır. Doktorunuz tedavinizi bitirene kadar tedaviye  devam  
etmelisiniz.  
 
Eğer böbrekleriniz veya karaciğeriniz ile ilgili problemleriniz varsa doktorunuz size farklı bir  
doz reçete edebilir.  
 
Monoterapi  (LAMİDE  ile tek başına  tedavi):  
LAMİDE  için önerilen  başlangıç  dozu  günde  iki kez 50mg’dır.  Doktorunuz  tedavinizi  günde  
2 defa 100 mg’lık doz ile de başlatabilir.  
Doktorunuz  idame  dozunuzu  her hafta  günlük  100 mglık  artışla,  günde  iki kez 100 mg ila 300 
mg alacağınız şekilde  düzenleyebilir  (toplam  doz: 200 mg/gün  ila 600 mg/gün).  
Ek-tedavi  (Diğer  antiepileptik  ilaçlarla  birlikte  tedavi):  
LAMİDE’nin  ek tedavide  başlangıç  dozu  günde  100 mg’dır  [yarısı  sabah  (50 mg) ve yarısı  
akşam  (50 mg)].  
Doktorunuz  idame  dozunuzu,  her hafta  günlük  100 mg’lık  artışla  günde  iki kez 100 mg ila 
200 mg alacağınız  şekilde  düzenleyebilir  (toplam  doz: 200 mg/gün ila  400 mg/gün)  
 
Doktorunuz LAMİDE tedavisini 200mg’lık tek bir yükleme dozunu takiben yaklaşık 12 saat  
sonra  idame  doz rejimi  verilmesi  ile başlatabilir.  
 
• Uygulama  yolu ve metodu:  
LAMİDE  tablet,  sadece  ağızdan  kullanım  içindir.  
Tabletleri bölmeyiniz. Tabletleri her gün aynı saatte almaya özen gösteriniz.  
Tableti  bir bardak  su ile yutunuz.  Aç karnına  ya da besinlerle  birlikte  alabilirsiniz.  
 
• Değişik  yaş grupları:  
Çocuklarda  kullanımı:  
LAMİD E’nin  epilepside,  16 yaş altı ergen  ve çocuklarda  kullanımı önerilmez .  5  Yaşlılarda  kullanımı:  
Yaşlı  hastalarda,  böbrek  fonksiyonu  azalmış  ise bu durum  dikkate  alınarak,  doktorunuz  
tarafından  LAMİDE  dozu ayarlanacaktır.  
 
• Özel  kullanım  durumları:  
Böbrek  yetmezliği:  
Böbrek  yetmezliğiniz  varsa  doktorunuzu  bilgilendiriniz.  Doktorunuz  böbrek  yetmezliğinize  
göre doz ayarlaması yapmalıdır.  
 
Karaciğer  yetmezliği:  
Hafif ila orta şiddette karaciğer yetmezliğiniz varsa doktorunuzu bilgilendiriniz. Doktorunuz  
böbrek yetmezliğiniz de varsa bunu göz önünde bulundurarak doz ayarlaması yapmalıdır. Bu  
hastalarda  doz titrasyonu,  böbrek  yetmezliğinin  eşlik  etmesi  göz önüne  alınarak  dikkatle  
yapılmalıdır.  
 
LAMİDE  uzun  süreli  tedavi olarak  kullanılır.  Doktorunuz  size ne zaman  bırakacağınızı  
söyleyene  dek LAMİDE’yi  kullanmaya devam etmelisiniz.  
 
Eğer  LAMİDE’nin  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız ile konuşunuz.  
 
Kullanmanız  gerekenden  daha  fazla  LAMİDE  kullandıysanız:  
LAMİDE’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
Sersemlik hissi, bulantı, kusma, nöbetler veya yavaş, hızlı ya da düzensiz kalp atışı, koma veya  
hızlı kalp atışı ve terleme  ile birlikte  görülen  kan basıncında  düşme  gibi kalp şikayetleri  
yaşayabilirsiniz.  
 
Araba  kullanmaya  çalışmayınız.  
 
LAMİDE’yi  kullanmayı  unutursanız  
LAMİDE almayı birkaç saatle unutmuşsanız, anımsar anımsamaz alınız. Eğer ilacı almayı  
unuttuğunuzu bir sonraki dozun alınma saatine çok yakın bir saatte anımsarsanız (6 saatten az)  
unuttuğunuz  dozu  almayınız.  Bir sonraki  dozu  normalde  almanız  gereken  zamanında  alınız.  
 
Unutulan  dozları dengelemek  için çift doz almayınız.  
 
LAMİDE  ile tedavi  sonlandırıldığındaki  oluşabilecek  etkiler  
• Doktorunuza danışmadan LAMİDE ile tedaviyi durdurmayınız, çünkü belirtileriniz tekrar  
geri dönebilir veya  daha  kötüleşebilir.  
• Eğer  doktorunuz  LAMİDE  ile tedaviyi  durdurmaya  karar  verirse,  doktorunuzun  talimatlarına 
uyunuz, doktorunuz size ilacın dozunu kademe kademe nasıl azaltacağınızı  söyleyecektir.  
• İlacın  kullanımı  ile ilgili  başka  sorularınız  olursa  doktorunuza  veya  eczacınıza  danışınız.  6  4. Olası  yan etkiler  nelerdir?  
Tüm ilaçlar gibi LAMİDE’nin içeriğinde bulunan maddelere duyarlı olan kişilerde yan etkiler  
olabilir.  
 
Yükleme dozundan sonra sersemlik hissi gibi sinir sistemi yan etkileri daha yüksek oranda  
görülebilir.  
 
Aşağıdakilerden biri olursa, LA MİDE’yi kullanmayı durdurun ve DERHAL doktorunuza  
bildirin  ve size  en yakın  hastanenin  acil bölümüne  başvurunuz:  
• Yüz, boyun, el, ayak, eklem veya bacakların alt bölgesinde şişmelere yol açan ciddi alerjik  
reaksiyon  
• Ağır aşırı duyarlılık reaksiyonları (DRESS) [Ciltte kızarıklık ve döküntüler, yüzde şişme,  kan 
tablosunda bozulma, lenf nodlarında büyüme, karaciğer enzimlerinde ve bir çeşit beyaz  kan 
hücre  sayısında  artış (eozinofili)vb.]  
• Deri, ağız, göz ve genital bölgede kabarcıkların oluşm ası (Stevens Johnson sendromu) ve  
derinin soyulması (Vücut yüzeyinin %30’undan fazlasını etkileyen ciddi bir durum olan  
toksik  epidermal nekroliz)  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın  en az 1’inde  görülebilir.  
Yaygın  : 10 hastanın 1’inden az, fakat 100 hastanın 1’inden fazla görülebilir.  
Yaygın  olmayan  : 100 hastanın 1’inden az, fakat 1000 hastanın 1’inden fazla görülebilir.  
Seyrek  : 1000  hastanın  1’inden  az, fakat  10.000  hastanın  1’inden  fazla  görülebilir.  
Çok seyrek  : 10.000  hastanın  1’inden  az görülebilir.  
Bilinmiyor  : Eldeki  verilerden  hareketle  tahmin  edilemiyor.  
 
Çok yaygın:  
• Baş ağrısı  
• Sersemlik  hissi veya  bulantı  
• Çift görme  
 
Yaygın:  
• Dengeyi korumada sorunlar  
• Titreme  (tremor)  
• Karıncalanma  (parestezi)  veya  kas spazmları  
• Kolayca  düşme ve  deride çürük  oluşması  
• Hafıza  bozukluğu  
• Kelimeleri  düşünme  ve bulma  ile ilgili  sorunlar  
• Zihin  karışıklığı  (konfüzyon)  
• Gözlerde  hızlı ve kontrolsüz  hareketler  (nistagmus)  
• Bulanık  görme  
• Dönme  hissi (vertigo)  
• Sarhoşluk  hissi 
• Kusma  7  • Ağız  kuruluğu  
• Kabızlık  
• Hazımsızlık  
• Midede  veya  bağırsakta  aşırı gaz oluşması  
• Diyare  (ishal)  
• Hissetmede  veya  dokunma  duyusunda  azalma  
• Kelimeleri  söylemede  güçlük  
• Dikkat  dağınıklığı  
• Kulakta  hissedilen  uğultu,  çınlama,  vızıltı  ve ıslık çalma  gibi sesler  
• Uyarılara  aşırı duyarlılık  hali (irritabilite)  
• Uyumada  güçlük  
• Depresyon  
• Uyku  hali 
• Yorgunluk  ve güçsüzlük  (asteni)  
• Kaşıntı  
• Döküntü  
 
Yaygın  olmaya n: 
• Kalp  atım hızında  yavaşlama,  çarpıntılar,  düzensiz  nabız  veya  kalbin  elektriksel  
aktivitesinde  diğer değişiklikler (kalp  iletim bozukluğu)  
• Kendini  aşırı derecede  iyi hissetme  
• Gerçekte  olmayan  şeyleri  görmek  veya  duymak  
• İlaç alımına  karşı  alerjik  reaksiyon  
• Döküntü  (ürtiker)  
• Karaciğer  fonksiyon  testlerinde  anormallik,  karaciğer  bozukluğu  
• İntihar  ve kendine  zarar  verme  düşünceleri,  intihar  girişiminde  bulunma:  Hemen  
doktorunuza  başvurunuz  
• Öfkeli  veya  aşırı huzursuz  hissetme  (ajitasyon)  
• Anormal  düşünceler  ve/veya  gerçeklik  algısının  kaybı  
• Bayılma  
• Hareketleri  veya  yürümeyi koordine etmede güçlük  
 
Bilinmiyor  
• Anormal  hızlı nabız  (ventriküler  taşiaritmi)  
• Boğazda  şişme,  yüksek  ateş ve normalden  daha  fazla  enfeksiyon  geçirme.  Kan testlerinde  
beyaz  kan hücrelerinin  spesifik  bir sınıfında  ciddi  bir düşüş  görülmesi  (agranülositoz)  
• Konvülsiyon  
• Deri,  ağız,  göz ve genital  bölgede  kabarcıkların  oluşması  (Stevens  Johnson  sendromu)  
ve derinin soyulması (Vücut yüzeyinin %30’undan fazlasını etkileyen ciddi bir  durum  
olan toksik  epidermal  nekroliz)  
 
Eğer  bu yan etkilerden  biri sizi şiddetli  derecede  etkilerse  bu durumu  doktorunuza  bildiriniz.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  8   
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda  
hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0  800 314 
00 08 numaralı yan etki bildirim hattını arayarak Türkiye Farmakovijilans Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın  güvenliliği  
hakkında  daha  fazla  bilgi edinilmesine  katkı sağlamış  olacaksınız.  
 
5. LAMİDE’nin  saklanması  
LAMİDE ’yi çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C'nin altındaki oda sıcaklıklarında saklayınız.  
Son kullanma tarihiyle uyumlu olarak kullanınız.  
Orijinal  ambalajında  saklayınız.  
Ambalajdaki  son kullanma  tarihinden  sonra  LAMİDE’yi  kullanmayınız.  
 
Eğer  üründe  ve/veya  ambalajında  bozukluklar  fark ederseniz  LAMİDE’yi  kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre  ve Şehircilik  
Bakanlığı’nca  belirlenen toplama sistemine veriniz.  
 
Ruhsat  sahibi:  Ali Raif İlaç Sanayi  A.Ş. 
Kağıthane/İstanbul  
 
Üretim  yeri: Ali Raif İlaç Sanayi  A.Ş. 
Başakşehir/İstanbul  
 
Bu kullanma  talimatı  ../../….  tarihinde  onaylanmıştır.  