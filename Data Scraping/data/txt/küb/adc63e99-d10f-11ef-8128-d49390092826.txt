KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HAVTEC PEDİYATRİK 250U/0,5 mL IM enjeksiyonluk süspansiyon içeren kullanıma hazır enjektör
İnaktive hepatit A aşısı
Steril
2. KALİTATİF VE KANTİTATİF BİLEŞİM
Etkin madde:
Her 0,5 mL´lik tek doz içerisinde;
İnaktive Hepatit A Virüs Antijeni (TZ84 suşu)1,2.... 250 U3
1 İnsan diploid hücrelerinde (2BS) üretilmiştir.
2 Alüminyum hidroksite adsorbe edilmiştir.
3 Uluslararası standardize referans olmadığında, antijen içeriği firma içi referans kullanılarak
ifade edilir.
Yardımcı maddeler:
Yardımcı maddeler için 6.1'e bakınız.
3. FARMASÖTİK FORM
Enjeksiyonluk süspansiyon
Kullanıma hazır enjektör içerisinde hafif süt beyazı süspansiyon
4. KLİNİK ÖZELLİKLER
4.1. Terapötik endikasyonlar
HAVTEC PEDİYATRİK, 12 aydan itibaren 15 yaşa kadar (15 yaş dahil) olan çocuklarda
hepatit A virüsünün neden olduğu enfeksiyona karşı aktif bağışıklık için endikedir.
HAVTEC PEDİYATRİK kullanımı, ulusal tavsiyelere uygun şekilde gerçekleştirilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen dozaj şeması aşağıdaki tabloda sunulmaktadır:
1/9Yaş grubu Doz Doz Sayısı Uygulama yolu
1-15 yaş 0,5 mL iki IM
Uzun süreli koruma sağlamak için, HAVTEC PEDİYATRİK iki doz (ikincisi rapel)
uygulanmalıdır. İkinci doz tercihen ilk dozdan 6 ay sonra uygulanır.
Uygulama şekli:
HAVTEC PEDİYATRİK intramüsküler uygulanır, intravenöz yoldan uygulanmamalıdır.
Aşı subkütan ya da intradermal olarak uygulandığında optimum yanıta göre yetersiz bir yanıtla
sonuçlanacağından bu yollar ile uygulanmamalıdır. Kas kitlesi yetersiz olan çocuklarda
uyluğun anterolateroline, kas kitlesi uygun olan çocuklar ve yetişkinlerde deltoid kasa enjekte
edilmelidir.
Kanama bozukluğu görülen, intramüsküler enjeksiyon sonrası hemoraji riski taşıyan bireylerde
(örneğin hemofili hastaları), antihemofili veya diğer benzer tedavi sonrasında aşıyı uygulamak
gibi veya aşı sonrası baskı uygulamak gibi önlemler alınabilir. Bu kişilerde aşı sübkütan yoldan
uygulanabilir.
Kullanıma hazır enjektör içindeki süspansiyon, homojen dağılmayı sağlamak için
uygulamadan önce iyice çalkalanmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Klinik çalışmalarda ve pazarlama sonrası gözlem çalışmalarında böbrek ve karaciğer
yetmezliğine rastlanmamıştır.
Pediyatrik popülasyon:
12 aydan itibaren 15 yaşa kadar (15 yaş dahil) olan çocuklarda kullanılır.
Geriyatrik popülasyon:
16 yaş ve üzerindeki bireylere önerilmez.
4.3. Kontrendikasyonlar
Bir önceki HAVTEC PEDİYATRİK uygulaması ardından aşırı duyarlılık belirtileri gösteren
kişilere uygulanmamalıdır.
Bölüm 6.1'de listelenen yardımcı maddelerden herhangi birine, gentamisin sülfat veya
formaldehite aşırı duyarlılığı olan hastalarda kontrendikedir (eser kalıntılar olarak mevcut
olabilir, bkz. bölüm 2 ve 4.4).
Aşı uygulaması, şiddetli febril enfeksiyonu olan kişilerde ertelenmelidir.
4.4. Özel kullanım uyarıları ve önlemleri
Bu aşı, ailesinde veya kendisinde konvülsiyon öyküsü olan, kronik hastalıkları, epilepsi
öyküsü, alerjik diyatezi olan bireylere ve ayrıca bu aşının bir önceki enjeksiyonunu takiben
şiddetli anafilaktik reaksiyonu olan bireylere dikkatle uygulanmalıdır.
Aşı antikoagülan tedavisi gören bireylere dikkatle uygulanmalıdır.
2/9HAVTEC PEDİYATRİK damar içine uygulanmamalıdır.
Hepatit A aşısı hafif ve orta derecelli kronik karaciğer hastalarında, karaciğer ve böbrek
transplantasyonu yapılmış hastalarda ve diyaliz hastalarında iyi tolere edilir.
Organ transplantasyonu geçirmiş ve bağışıklık yetersizliği olan hastalar Hepatit A aşısına karşı
genellikle düşük immün yanıt verir. Ayrıca transplantasyon geçirmiş hastalar ve özellikle graft
versus host hastalığı olanlar zamanla aşının koruma etkisini kaybedebilirler. İmmünosupresif
tedavi almayan, kompanse kronik karaciğer hastalığı olanların çoğu, sağlıklı bireylerin
seroproteksiyon oranına erişirler. Ancak anti-HAV antikor seviyesi immünizasyonu takiben
karaciğer yetmezliğinin derecesiyle orantılı olarak düşer.
İmmünizasyon öncesinde hepatit A ‘ya karşı geliştirilen antikorlara ilişkin kalitatif testlerde ,
yüksek endemisite olan bölgelerde yetişen ve/veya sarılık hikayesi olan hastalarda önceki
hepatit A virüsü enfeksiyonu olasılığı esas alınmalıdır. HAVTEC PEDİYATRİK, hepatit A ‘ya
karşı hemen koruma sağlamaz ve antikorlar saptanabilir düzeye erişene kadar 2-4 hafta
geçebilir. HAVTEC PEDİYATRİK hepatit A virüsünden kaynaklanan hepatit hastalığı dışında
diğer virüslerden (hepatit B virüsü, hepatit C virüsü, hepatit E virüsü veya diğer karaciğer
patojenleri) kaynaklanan hepatitleri önlemez.
Diğer enjektabl aşılarda olduğu gibi, aşı uygulamasının ardından çok nadir de olsa anaflaktik
reaksiyon görüldüğü taktirde hemen kullanılmak üzere adrenalin gibi uygun medikal tedaviler
hazırda bulundurulmalıdır. Aşılanan bireyler enjeksiyondan sonra en az 30 dakika boyunca
gözlenmelidir.
İmmünizasyon sırasında bireyler, inkübasyon süresinin uzun olması (20-50 gün) sebebiyle
Hepatit A enfeksiyonunun inkübasyon döneminde olabilirler. Böyle durumdaki hastalarda
HAVTEC PEDİYATRİK'in Hepatit A'yı önleyip önleyemeyeceği bilinmemektedir.
Herhangi bir aşıda olduğu gibi, bir anafilaktik veya anafilaktoid reaksiyon meydana geldiğinde,
hemen kullanım için epinefrin (adrenalin) dahil olmak üzere yeterli tedavi olanakları hazır
bulundurulmalıdır.
Herhangi bir aşıda olduğu gibi, HAVTEC Pediatrik ile aşılamada, aşı uygulanan duyarlı
kişilerin tümünde koruyucu yanıt alınamayabilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
HAVTEC PEDİYATRİK, maligniteleri olan kişilerde veya bağışıklık sistemini baskılayıcı
tedavi alanlarda ya da bağışıklık sistemi başka şekillerde zayıflamış olanlarda kullanılırsa
beklenen bağışıklık yanıtı alınamayabilir.
HAV’a bilinen ya da varsayılan maruziyet/endemik bölgelere seyahat
Immün globülin (IG) ile kullanımı
Maruziyet sonrası profilaksi veya kombine derhal uzun süreli koruma gerektiren kişilerde
(örneğin acilen endemik bölgelere seyahat edecek olanlar), IG ‘nin mevcut olduğu ülkelerde
HAVTEC PEDİYATRİK, ayrı bölgeler ve enjektörler kullanılarak IG ile eşzamanlı
3/9uygulanabilir. Bununla birlikte, elde edilen antikor titresinin, aşının tek başına verildiği
durumlara göre daha düşük görülmesi olasıdır. Bu gözlemin klinik geçerliliği belirlenmemiştir.
Diğer aşılarla eşzamanlı kullanımı
Hepatit A aşısı, difteri-tetanoz-boğmaca aşısı (DTP), polio aşısı (oral ve inaktive), hemofilus
influenza Tip b aşısı (Hib), kızamık, kızamıkçık, kabakulak aşısı, tifo aşısı (oral ve
intramüsküler), hepatit B aşısı, kolera aşısı , Japon ensefalit aşısı, kuduz ve sarı humma aşısı
ile eşzamanlı uygulanabilir, immünojenisitede, reaktojenisitede ve güvenlilikte anlamlı
biyolojik bir etkileşme görülmez. Diğer aşılarla veya immünoglobülinlerle eş zamanlı
uygulanması gereken durumlarda gerektiğinde farklı enjektörlerle ve farklı enjeksiyon
yerinden uygulanmalıdır.
Diğer ilaçlarla bir etkileşme olup olmadığı bilinmemektedir.
4.6. Gebelik ve laktasyon
Genel tavsiye
Gebelik kategorisi : C
Çocuk doğurma potansiyeli bulunan kadınlar/ Doğum kontrolü (kontrasepsiyon)
HAVTEC PEDİYATRİK’in yetişkinlerde kullanımı amaçlanmadığından veri mevcut değildir.
Gebelik dönemi
HAVTEC PEDİYATRİK ile hayvan üreme çalışmaları yapılmadığından fetüse zarar verip
vermeyeceği veya üreme kabiliyetine etkisi bilinmemektedir. Aşı, inaktive virüsten hazırlandığı
için gelişmekte olan fetüs üzerindeki teorik riskin ihmal edilebilir düzeyde olması
beklenmektedir.
HAVTEC PEDİYATRİK ancak doktora danışılarak hamile kadınlara verilebilir.
HAVTEC PEDİYATRİK’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
HAVTEC PEDİYATRİK gerekli olmadıkça gebelik döneminde kullanılmamalıdır.
Laktasyon dönemi
HAVTEC PEDİYATRİK'in anne sütüne geçip geçmediği bilinmemektedir. Birçok ilaç anne
sütüne geçebildiğinden, HAVTEC PEDİYATRİK emziren kadınlara uygulanırken dikkatli
olunmalıdır.
4.7. Araç ve makine kullanımı üzerindeki etkiler
HAVTEC PEDİYATRİK için araç ve makine kullanım kabiliyetini etkileyen çalışma
yapılmamıştır.
Ancak, HAVTEC PEDİYATRİK 'in araç ve makine kullanım kabiliyeti üzerinde hiçbir
etkisinin olmaması veya ihmal edilebilir bir etkisinin olması beklenmektedir.
4.8. İstenmeyen etkiler
HAVTEC PEDİYATRİK kullanımına bağlı istenmeyen etkiler aşağıdaki sıklık derecelerine göre
sıralanmıştır:
Çok yaygın (>1/10), yaygın (>1/100, <1/10), yaygın olmayan (>1/1000, <1/100), seyrek
(>1/10.000, <1/1000), çok seyrek (<1/10.000), bilinmiyor (eldeki verilerden hareketle tahmin
edilemiyor)
4/912 - 23 aylık çocuklar
Bağışıklık sistemi hastalıkları
Seyrek: Çoklu alerji
Metabolizma ve beslenme hastalıkları
Yaygın olmayan: iştah azalması, anoreksi
Seyrek: dehidrasyon
Psikiyatrik hastalıklar
Yaygın olmayan: uykusuzluk, huzursuzluk
Seyrek: gerginlik, asabiyet, yersiz korku, çığlık, uyku düzensizliği
Sinir sistemi hastalıkları
Yaygın olmayan: uykululuk hali, ağlamak, letarji, aşırı uyku, kalitesiz uyku
Seyrek: baş dönmesi, baş ağrısı, ataksi
Göz hastalıkları
Seyrek: Göz kapağı kenarında kabuklanma
Solunum, göğüs bozuklukları ve mediastinal hastalıklar
Yaygın olmayan: rinore, öksürük, burun tıkanıklığı
Seyrek: solunum yolu tıkanıklığı, hapşırma, astım, alerjik rinit, orofaringeal ağrı
Gastrointestinal hastalıklar
Yaygın: ishal
Yaygın olmayan: kusma
Seyrek: midede gaz, karın şişliği, üst karın ağrısı, soluk renkli dışkı, sık olarak dışkılama,
bulantı, mide rahatsızlığı, kabızlık, geğirme, bebeklerde hafif derecede kusma
Deri ve deri-altı doku hastalıkları
Yaygın olmayan: kurdeşen; bebek bezi dermatiti
Seyrek: ürtiker, soğuk terleme, egzema, genel eritem, papüler kurdeşen, kabarcık, kızarıklık,
genel kurdeşen, ısıya bağlı kurdeşen, aşırı terleme; deride sıcaklık
Kas-iskelet bozuklukları, bağ doku ve kemik hastalıkları
Seyrek: sinovit
Genel bozukluklar ve uygulama bölgesine ilişkin hastalıklar
Çok yaygın: enjeksiyon bölgesinde ağrı/hassasiyet, enjeksiyon bölgesinde kızarıklık
Yaygın: enjeksiyon bölgesinde şişlik, ateş, iritabilite, enjeksiyon bölgesinde sıcaklık,
enjeksiyon bölgesinde morarma
Yaygın olmayan: enjeksiyon bölgesinde hematom, enjeksiyon bölgesinde nodül, halsizlik,
enjeksiyon bölgesinde döküntü
Seyrek: ağrı, enjeksiyon bölgesinde kanama, enjeksiyon bölgesinde kaşıntı, rahatsızlık,
yorgunluk, yürüme güçlüğü; enjeksiyon bölgesinde renk değişimi, enjeksiyon bölgesinde
papül, enjeksiyon bölgesinde ürtiker, sıcak basması
Çocuklar/Ergenler (2 -15 yaş)
Metabolizma ve beslenme hastalıkları
Seyrek: anoreksi
5/9Psikiyatrik hastalıklar
Yaygın olmayan: iritabilite
Seyrek: sinirlilik
Sinir sistemi hastalıkları
Yaygın: baş ağrısı
Yaygın olmayan: baş dönmesi
Seyrek: uykululuk hali, parestezi
Kulak ve iç kulak hastalıkları
Seyrek: kulak ağrısı
Vasküler hastalıklar
Seyrek: sıcak basması
Solunum, göğüs bozuklukları ve mediastinal hastalıklar
Seyrek: burun tıkanıklığı, öksürük, rinore
Gastrointestinal hastalıklar
Yaygın olmayan: karın ağrısı, kusma, diyare, bulantı
Deri ve deri altı doku hastalıkları
Yaygın olmayan: kurdeşen, kaşıntı
Seyrek: ürtiker, terleme
Kas-iskelet bozukluklar, bağ doku ve kemik hastalıkları
Yaygın olmayan: kol ağrısı (enjeksiyon uygulanan kolda), artralji, miyalji
Seyrek: sertlik
Genel bozukluklar ve uygulama bölgesine ilişkin hastalıklar
Çok yaygın: enjeksiyon bölgesinde ağrı ve hassasiyet
Yaygın: enjeksiyon bölgesinde sıcaklık, eritem ve şişlik, ateş, enjeksiyon bölgesinde morarma
Yaygın olmayan: halsizlik/yorgunluk, enjeksiyon bölgesinde kaşıntı ve ağrı/acı
Seyrek: enjeksiyon bölgesinde sertleşme, grip benzeri rahatsızlık, göğüs ağrısı, ağrı, ısı hassaslığı,
enjeksiyon bölgesinde kabuklanma, sertlik/gerginlik ve kaşıntı
Pazarlama sonrası surveyans
Aşağıdaki advers etkiler pazarlama sonrası bildirilmiştir ancak randomize kontrollü klinik
çalışmalarda gözlenmemiştir.
Kan ve lenf sistemi hastalıkları
Trombositopeni
Uygulama bölgesine ilişkin hastalıklar
Uygulama bölgesinde indürasyon
Psikiyatrik hastalıklar
Ajitasyon
Sinir sistemi hastalıkları
Konvülsiyon, tetani, uykululuk hali, Guillain-Barre sendromu
6/9Solunum sistemi hastalıkları
Üst solunum yolu enfeksiyonu
Deri ve derialtı doku hastalıkları
Kaşıntı, ürtiker, eritema induratum, anjiyoödem
Vasküler ekstrakardiyak hastalıklar
Alerjik purpura
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Pazarlama sonrası sürveyans süresince HAVTEC PEDİYATRİK ile çok az doz aşımı vakası
bildirilmiştir. Doz aşımı ile karşılaşılan advers reaksiyonlar, uygun aşılama sonrası
karşılaşılanlar ile benzerdir.
Referans : Doz aşımı listesi bildirim belgesi
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Viral aşı, hepatit A, inaktive
ATC kodu: J07BC02
HAVTEC PEDİYATRİK, 2BS insan diploid hücre kültürlerinden üretilen hepatit A virüsünden
elde edilmektedir. HAVTEC PEDİYATRİK, doğrulanmış orijinal atenüe bir suşun ileri
seviyede pasajlanması ile türetilen inaktive virus susu içerir. Virüs çoğaltılır, harmanlanır,
yüksek düzeyde saflaştırılır, formalinle inaktive edilir ve daha sonra alüminyum hidroksite
adsorbe edilir.
Etki mekanizması:
Hepatit A aşısı, dolaşımda Hepatit A virüsüne karşı koruma sağlayan nötralize edici
antikorların gelişmesini sağlar.
Antikorlar, ilk enjeksiyondan kısa bir süre sonra ortaya çıkar ve aşılamadan 14 gün sonra
immünokompetan bireylerde seroproteksiyon oranı (titre>20 mIU/ml) %56.7-%93'tür. İlk
dozdan bir ay sonra, bireylerin %69.4-%95.5'inde antikor titreleri 20 mIU/ml'nin üzerindedir.
HAVTEC PEDİYATRİK'in etkinliği farklı toplumsal salgınlarda değerlendirilmiştir. Bu
çalışmalar, tek doz HAVTEC PEDİYATRİK uygulamasının salgınların sona ermesine katkıda
bulunduğunu göstermiştir. Bir çalışmada, HAV salgınının zirvesi birincil enjeksiyondan 2 hafta
sonra azalmaya başlamıştır. Başka bir çalışmada aşı olan öğrencilerde koruyucu etkinlik %100
olarak bulunmuştur.
Uzun süreli koruma sağlamak için, birinci dozdan 6 ila 12 ay sonra bir rapel doz
7/9uygulanmalıdır. Klinik çalışmalarda, aşılananların neredeyse tamamının, rapel dozdan bir ay
sonra seropozitif olduğu gösterilmiştir.
İkinci bir HAVTEC PEDİYATRİK dozundan (rapel) sonra hepatit A virüsüne karşı koruyucu
antikor düzeylerinin uzun süreli kalıcılığı tam olarak değerlendirilmemiştir. Yine de serolojik
veriler, tam bağışıklama uygulanan bireylerde hepatit A'ya karşı 5 yıla kadar devam eden
koruma olduğunu göstermektedir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
HAVTEC PEDİYATRİK için uzun-dönem toksisite çalışmaları fareler ve sıçanlar üzerinde
gerçekleştirilmiştir. Bu çalışmalarda herhangi bir toksisite gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Alüminyum hidroksit
Disodyum hidrojen fosfat
Sodyum klorür
Sodyum dihidrojen fosfat
Enjeksiyonluk su
6.2. Geçimsizlikler
Geçimlilik çalışmaları olmadığından, bu aşı başka müstahzarlarla karıştırılmamalıdır.
6.3. Raf ömrü
48 ay
6.4. Saklamaya yönelik özel tedbirler
2°C-8°C arasında buzdolabında ışıktan korunarak saklanmalıdır.
Aşı dondurulmamalıdır.
Dondurulmuş aşı çözülüp kullanılmamalıdır.
6.5. Ambalajın niteliği ve içeriği
Klorobütil kauçuk pistonlu-tıpa, iğne ve iğne koruyucusu (polisitirol) bulunan kullanıma hazır
enjektör (nötr Tip I cam) içerisinde 0.5 ml süspansiyon; tekli ambalajlar halinde.
7. RUHSAT SAHİBİ
KEYVAC BİYOLOJİK ÜRÜNLER SAN. ve TİC. A.Ş.
Sincan / Ankara
8/98. RUHSAT NUMARASI
2022/364
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 30.06.2022
10. KÜB´ÜN YENİLENME TARİHİ
9/9