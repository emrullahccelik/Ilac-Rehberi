1 / 8 KULLANMA TALİMATI  
 
VEFİLDA  50 mg tablet  
Ağızdan alınır.  
• Etkin madde:  Her bir tablet 50 mg vildagliptin içerir.  
• Yardımcı maddeler:  Laktoz  (inek sütünden elde edilen ), mikrokristalin selüloz, sodyum 
nişasta glikolat ve magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. VEFİLDA  nedir ve ne için kullanılır?  
2. VEFİLDA kullanmadan önce dikkat edilmesi gerekenler  
3. VEFİLDA  nasıl kullanılır?  
4. Olası yan etkiler nelerdir?  
5. VEFİLDA ’nın saklanması  
Başlıkları yer almaktadır.  
 
1. VEFİLDA  nedir ve ne için kullanılır?  
VEFİLDA , ağız yolu ile kullanılan, kan şekerini düşüren ilaçlar olarak adlandırılan bir ilaç 
grubuna dahildir . 
 
VEFİLDA , beyaz veya beyazımsı renkte, düz, eğik kenarlı, yuvarlak tablettir. Her kutuda 28, 
56 ve 180 tablet içeren alüminyum  blister ambalajlarda takdim edilmektedir. Her bir tablet 50 
mg vi ldagliptin etkin maddesi ve inek sütünden elde edilmiş laktoz içerir.  
 
VEFİLDA , yalnızca diyet ve egzersizle kontrol altına alınamayan şeker hastalığının (Tip 2 
diyabetin) tedavisinde kullanılan bir ilaçtır. Kan şeker düzeyinin kontrol altına alınmasına 
yardım eder.  
 
Şeker hastalığı (Tip 2 diyabet), vücudunuzun yeterli miktarda insülin üretemediği ya da üretilen 
insülin doğru şekilde çalışmadığında gelişir. Hastalık ayrıca, çok fazla glukagon adı verilen 
hormonun üretildiği durumlarda da gelişebilir . 
 
İnsülin, özellikle yemeklerden sonra olmak üzere kanınızdaki şeker düzeyinin düşürülmesine 
yardım eden bir maddedir. Glukagon, karaciğerde şeker üretimini tetikleyerek kan şekeri 2 / 8 düzeyinin yükselmesine neden olan bir maddedir. Bu maddelerin her ikisi de pankreas 
tarafından üretilir . 
 
VEFİLDA , pankreasın daha fazla insülin ve daha az miktarda glukagon üretmesini sağlar. Bu 
şekilde, kan şeker düzeyinin kontrol altında tutulmasına yardım eder . 
 
Doktorunuz VEFİLDA ’yı size kan şeker düzeyinin tek başına kullanılan bir ilaçla kontrol altına 
alınamadığı durumlarda başka bir kan şekerini düşüren ilaç ile kombinasyon şeklinde kullanmak 
üzere reçete edecektir.  
 
VEFİLDA  ile tedavi görürken size önerilen diyet ve/veya egzersiz programına devam etmeniz 
önemlidir.  
 
2. VEFİLDA  kullanmadan önce dikkat edilmesi gerekenler  
VEFİLDA ’yı aşağıdaki durumlarda KULLANMAYINIZ  
Eğer:  
• Vildagliptine ya da VEFİLDA ’nın içerdiği yardımcı maddelerden herhangi birine karşı aşırı 
duyarlılığınız (alerjiniz) varsa (yardımcı maddeler listesine bakınız) . 
 
VEFİLDA ’yı aşağıdaki durumlarda DİKKATLİ KULLANINIZ  
Eğer:  
• Orta derecede ya da ileri derecede böbrek hastalığınız varsa  (VEFİLDA dozunun azaltılması 
gerekebilir) , 
• Daha önce VEFİLDA kullandıysanız ve yan etkiler (karaciğer hastalığı) nedeniyle bırakmak 
zorunda kaldıysanız, yeniden VEFİLDA kullanmamalısınız.  
• Karaciğer hastalığınız varsa karaciğer fonksiyon testleri ve anomali oluşması durumunda 
tedavi kesilmelidir.  
• Diyaliz hastası iseniz,  
• Kalp yetmezliğiniz varsa (Doktorunuz rahatsızlığınızın derecesine göre VEFİLDA’yı reçete 
edip etmeme kararı verecektir.)  
• Tip 1 diyabetiniz (tip 1 şeker hastalığı) varsa yani vücudunuz insülin üretmiyorsa VEFİLDA 
insülinin yerine geçemez.  
• Diyabetik ketoasidoz (şeker hastalığına bağlı olarak kanda keton cisimleri olarak adlandırılan 
maddelerin biriktiği ve koma öncesi bir duruma neden olabilen bir rahatsızlıktır. Bu rahatsızlık 
nedeniyle karın ağrısı, hızlı ve derin soluma, uyku hali veya ne fesin olağandışı meyvemsi bir 
kokuya sahip olması gibi belirtiler ortaya çıkabilmektedir) olarak adlandırılan durumunuz varsa,  
• Sülfonilüre  olarak bilinen (diyabet için kullanılan başka bir ilaç) ilacı alıyorsanız 
(doktorunuz, kan şekerindeki düşüşün önüne geçme amacıyla, VEFİLDA ile birlikte aldığınız 
sülfonilüre dozunu düşürmek isteyebilir).  
 
Bu durumlar sizin için geçerli ise VEFİLDA kullanmadan önce doktorunuzla, eczacınızla veya 
diyabet hemşireniz ile görüşünüz.  
 
Şeker hastalığına bağlı deri yaraları şeker hastalığının sık görülen sonuçlarından biridir.   3 / 8  
Doktorunuz ya da hemşireniz tarafından verilen deri ve ayak bakımı tavsiyelerine uyunuz.   
 
Ayrıca, VEFİLDA kullanırken ortaya çıkan kabarcık ya da yaralar konusunda özellikle dikkatli  
olmanız tavsiye edilmektedir.  
 
Pankreatit (Pankreas iltihabı) ciddi, yaşamı tehdit eden tıbbi bir durum olabilir. Eğer kusma ile 
birlikte olan veya olmayan ciddi ve inatçı karın ağrısı yaşarsanız pankreatitiniz olabilir, 
VEFİLDA’yı kesip doktorunuza başvurunuz.  
 
VEFİLDA tedavisine başlamadan önce karaciğer fonksiyonunuzu değerlendiren bir test 
yapılacak ve ilk yıl üç ayda bir ve sonrasında periyodik olarak tekrarlanacaktır. Bu testler, 
karaciğer enzimlerindeki artış bulgularının mümkün olduğunca erken saptanabilme si için 
yapılmaktadır.  
 
DPP-4 inhibitörleri olarak adlandırılan gruba ait ilaçları kullanan hastaların bazılarında, şiddetli 
ve sakatlığa yol açabilen eklem ağrısı geliştiği bildirilmiştir. Belirtilerin ortaya çıkışı, tedavi 
başlangıcından itibaren bir gün ile yıllar arasında değ işmiştir. İlaç kesildiğinde belirtiler 
sonlanmıştır ve hastalara aynı ilaç veya bu gruba ait başka bir ilaç yeniden verildiğinde 
belirtilerin tekrar ortaya çıktığı gözlemlenmiştir. Bu ilaç grubu, şiddetli eklem ağrısının olası 
nedeni olarak düşünülmeli ve uygunsa ilaç bırakılmalıdır.  
 
Pazarlama sonrası dönemde, DPP -4 inhibitörleri olarak adlandırılan gruba ait ilaçları kullanan 
bazı hastalarda, büllöz pemfigoid (içi su dolu kabarcıklar oluşturan ve bu su dolu kabarcıkların 
patlayıp açılması ile üzeri kabuklanan, yüzeysel yaralar şeklind e seyreden bir deri hastalığı) 
olarak adlandırılan ve hastaneye başvurmayı gerektiren bir durumun geliştiği rapor edilmiştir. 
İlaç bırakılması ve sistemik/topikal bağışıklık baskılayıcı ilaçlarla tedavi uygulanması 
durumunda hastaların birçoğunda durumun d üzeldiği görülmüştür. VEFİLDA kullanırken 
cildinizde kabarcık ve yüzeysel yaralar ortaya çıktığını gözlemlemeniz durumunda bunun 
doktorunuza bildirmeniz gerekmektedir. Eğer kendinizde büllöz pemfigoid geliştiğinden 
şüpheleniyorsanız bu durumda VEFİLDA kull anmayı bırakmak konusunda doktorunuza 
danışmalı ve uygun tanı ve tedavi için bir dermatoloğa başvurulmalısınız.  
 
Bu uyarılar geçmi şteki herhangi bir dönemde dahi  olsa sizin için geçerliyse lütfen doktorunuza 
danışınız.  
 
VEFİLDA ’nın yiyecek ve içecek ile kullanılması  
VEFİLDA ’yı aç ya da tok karnına alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olduğunuzu düşünüyorsanız ya da hamile kalmayı planlıyorsanız 
VEFİLDA kullanmadan önce doktorunuza danışınız. Hamilelik sırasında VEFİLDA 
kullanmamalısınız . 4 / 8 Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
VEFİLDA ’nın anne sütüne geçip geçmediği bilinmemektedir. VEFİLDA  tedavisi sırasında 
bebeğinizi emzirmemelisiniz.  
 
Araç ve makine kullanımı  
VEFİLDA  kullanırken sersemlik hali ( baş dönmesi de içeren) hissederseniz araç veya makine 
kullan mamalısınız.  
 
VEFİLDA ’nın içeriğinde bulunan bazı yardımcı maddeler hakkında önemli bilgiler:  
VEFİLDA , süt şekeri (laktoz) adı verilen bir madde içermektedir. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
kullanmadan önce doktorunuzla temasa geçiniz.  
 
VEFİLDA , tablet başına 1 mmol'den (23 mg) daha az sodyum içerir, yani esasında "sodyum 
içermez".  
 
Diğer ilaçlar ile birlikte kullanımı  
Başka ilaçlar (örneğin tiyazidler, kortikosteroidler, tiroid  hastalığı ilaçları ve sinir sistemini 
etkileyen belirli bazı ürünler ile birlikte sülfonilüreler, meglitinidler ve biguanidler sınıfı olarak 
adlandırılan kan şekerini düşüren ilaçlar) alıyorsanız doktorunuz VEFİLDA dozunuzu 
değiştirmek isteyebilir . 
ADE inhibitörleri olarak adlandırılan gruba dahil olan ve yüksek tansiyon tedavisinde kullanılan 
ilaçları VEFİLDA ile birlikte kullanan hastalarda, anjiyoödem olarak adlandırılan ciddi bir 
alerjik reaksiyon görülme riskinde artış olabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza bunlar hakkında bilgi veriniz.  
 
3. VEFİLDA  nasıl kullanılır?  
Uygun kullanım ve doz/uygulama sıklığı için talimatlar:  
Kullanılması gereken VEFİLDA  dozu hastanın durumuna bağlı olarak değişir. Tam olarak kaç 
tablet VEFİLDA  almanız gerektiğini doktorunuz size söyleyecektir.  VEFİLDA’nın maksimum 
günlük dozu 100 mg’dır.  
 
Genellikle kullanılan VEFİLDA  dozu:  
• VEFİLDA ’yı sülfonilüre isimli başka bir ilaçla birlikte kullanıyorsanız günde bir doz olarak 
sabahları 50 mg, ya da  
• VEFİLDA ’yı tek başına, metformin veya glitazon isimli başka bir ilaçla birlikte, metformin 
ve bir sülfonilüre ya da insülin ile kombinasyon halinde kullanıyorsanız sabah 50 mg ve akşam 
50 mg olmak üzere günde 100 mg  
• Orta derecede ya da şiddetli böbrek hastalığınız varsa veya diyaliz tedavisi alıyorsanız günde 5 / 8 bir doz olmak üzere sabah 50 mg  
 
VEFİLDA ’yı her gün, doktorunuzun size kullanmanızı söylediği süre boyunca kullanmaya 
devam ediniz. Bu tedaviyi uzun bir süre devam ettirmeniz gerekebilir. Doktorunuz tedavinin 
sizde istenen etkiyi sağlayıp sağlamadığını kontrol etmek üzere durumunuzu düzenli olarak 
izleyecektir.  
 
Doktorunuz size söylemedikçe VEFİLDA  kullanmayı bırakmayınız.  
 
İlacınızı zamanında almayı unutmayınız.  
 
VEFİLDA ’yı ne kadar süreyle kullanacağınız konusunda sorularınız varsa, doktorunuza 
danışınız.  
 
Uygulama yolu ve metodu:  
• VEFİLDA  yalnızca ağızdan kullanım içindir.  
• Tabletleri bütün olarak, bir bardak su ile yutunuz.  Tabletler çiğnenmemeli, ezilmemeli ve 
bölünmemelidir.  
• VEFİLDA  aç ya da tok karnına alınabilir.  
 
Değişik yaş grupları:  
Çocuklar ve ergenlerde kullanım : 
VEFİLDA ’nın çocuklarda ve ergenlerde (18 yaşından küçüklerde) kullanılmasıyla ilgili 
herhangi bir bilgi mevcut değildir. Bu nedenle VEFİLDA ’nın söz konusu hastalarda 
kullanılması önerilmemektedir.  
 
Yaşlılarda kullanım:  
VEFİLDA , 65 yaş ve üstü kişilerde erişkinlerdeki ile aynı dozda kullanılabilir.  
Doktorunuz ayrı bir tavsiyede bulunmadıkça, bu talimatları takip ediniz.  
Doktorunuz VEFİLDA  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü VEFİLDA  tedavisini durdurmak hastalığınızın daha kötüye gitmesine neden 
olabilir.  
 
Özel kullanım durumları  
Böbrek/Karaciğer yetmezliği:  
Hafif derecede böbrek yetmezliği olan hastalarda doz ayarlaması gerekli değildir.  
Orta ya da ileri derecede böbrek yetmezliği ya da son dönem böbrek yetmezliği ( SDBY) bulunan 
hemodiyaliz hastalarında önerilen VEFİLDA  dozu, günde bir defa 50 mg’dır.  
Karaciğer yetmezliği olan hastalarda VEFİLDA  kullanılması önerilmez.  
Doktorunuz ayrı bir tavsiyede bulunmadıkça, bu talimatları takip ediniz . 
Eğer VEFİLDA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 6 / 8 Kullanmanız gerekenden daha fazla VEFİLDA  kullandıysanız:  
VEFİLDA ’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
Tıbbi müdahale gerekebilir. Bir doktora görünmeniz veya hastaneye gitmeniz gerekiyorsa, ilaç 
paketini yanınızda götürünüz.  
 
VEFİLDA ’yı kullanmayı unutursanız:  
İlacınızı her gün aynı saatlerde, tercihen sabahları almanız önerilir . VEFİLDA  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuzu, bir sonraki dozun alınma saatine çok yakın bir saatte 
anımsarsanız, unuttuğunuz dozu almayınız.  
Unutulan dozları dengelemek için çift doz almayınız.  
 
VEFİLDA  ile tedavi sonlandırıldığında oluşabilecek etkiler:  
VEFİLDA  tedavisini durdurmak hastalığınızın daha kötüye gitmesine neden olabilir.  
Doktorunuz tarafından belirtilmedikçe, tedaviyi durdurmayınız.  
 
4. Olası yan etkiler nelerdir?  
Tüm ilaçlar gibi VEFİLDA ’nın içeriğinde bulunan maddelere duyarlı olan kişilerde yan etkiler 
olabilir . 
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın 1’inden fazla görülebilir.  
Yaygın   : 10 hastanın birinden az fakat 100 hastanın birinden fazla görülebilir.  
Yaygın olmayan : 100 hastanın birinden az fakat 1000 hastanın birinden fazla görülebilir.  
Seyrek   : 1.000 hastanın birinden az fakat 10.000 hastanın birinden fazla  görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, VEFİLDA’yı kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz : 
Seyrek : 
• Anjiyoödem olarak adlandırılan ciddi alerjik bir reaksiyona işaret eden, yüzde, dilde ya da 
boğazda şişme, yutkunma zorluğu, solunum güçlüğü, aniden başlayan döküntü ya da kurdeşen  
• Sırta yansıyabilen, bulantı ve kusma ile seyredebilen şiddetli ve inatçı üst karın ağrısı (olası 
iltihaplı pankreas belirtisi) (seyrek)  
 
Bilinmiyor : 
• Karaciğer hastalığına (hepatit) işaret eden, gözlerde ve/veya deride sarı renk, mide bulantısı, 
iştah kaybı ya da idrar renginde koyulaşma  
 
Bu çok ciddi yan etkilerin hepsi oldukça seyrek görülür.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  7 / 8 VEFİLDA  kullanıldığında oluşabilecek yan etkiler:  
Çok yaygın : 
• Boğaz ağrısı, burun akıntısı, ateş  
 
Yaygın : 
• Ciltte kaşıntı, döküntü, kaşıntılı deri iltihabı, titreme, baş ağrısı, sersemlik hali, kas ağrısı, 
eklem ağrısı, kabızlık, ellerde, ayak bileklerinde veya ayaklarda şişme (ödem), aşırı terleme, 
kusma, midede ve mide çevresinde ağrı (karın ağrısı), ishal, mi de ekşimesi, bulantı (kusacak 
gibi hissetme), bulanık görme, güçsüzlük, üst solunum yolu enfeksiyonu.  
 
Yaygın olmayan : 
• Kilo artışı, üşüme, halsizlik, cinsel işlev bozukluğu, düşük kan şekeri, gaz, kurdeşen, 
karaciğer testlerinde anormallik.  
 
Seyrek : 
• Pankreas iltihabı  
 
Ürün pazara sunulduktan sonra aşağıdaki yan etkiler bildirilmiştir:  
Bilinmiyo r: 
• Derinin soyulmuş olduğu alanlar ve kabarcıklar  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden bir deri hastalığı olan büllöz pemfigoid  
• Deri döküntüsü veya cilt yüzeyinin altında sivri, düz, kırmızı, yuvarlak lekelere veya 
morarmaya neden olabilen kan damarı iltihabı (vaskülit)  
• Hepatit (karaciğer iltihabı).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. VEFİLDA ’nın Saklanması  
VEFİLDA ’yı çocukların göremeyeceği, erişemeyeceği yerlerde ve ambalajında saklayınız.  
 
VEFİLDA ’yı 30°C’nin altındaki oda sıcaklığında saklayınız. Nemden korumak için orijinal 
ambalajında saklayınız.  
 8 / 8 Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra VEFİLDA ’yı kullanmayınız.  
 
Eğer ambalajın hasar görmüş olduğunu fark ederseniz VEFİLDA ’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi: 
Vefa İlaç San. ve Tic. A.Ş.  
Beylikdüzü OSB Mah. 2. Cadde No:3/2  
Beylikdüzü/İstanbul  
Telefon: (0212) 438 70 85  
Faks  : (0212) 438 70 87  
 
Üretim yeri:  
Vefa İlaç San. ve Tic. A.Ş.  
Beylikdüzü/İstanbul  
 
Bu kullanma  talimatı …………..  tarihinde onaylanmıştır. 
 