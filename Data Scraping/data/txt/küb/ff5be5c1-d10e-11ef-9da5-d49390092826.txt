KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZONEFROL-PD periton diyaliz çözeltisi
Steril
2. KALİTATİF VE KANTİTATİF BİLEŞİM
Etkin madde:
Her 1000 ml’lik çözelti
Alanin 951 mg
Arjinin 1071 mg
Glisin 510 mg
Histidin 714 mg
İzolösin 850 mg
Lösin 1020 mg
Lizin, HCl 955 mg
Metiyonin 850 mg
Fenilalanin 570 mg
Prolin 595 mg
Serin 510 mg
Treonin 646 mg
Triptofan 270 mg
Tirozin 300 mg
Valin 1393 mg
Sodyum klorür 5380 mg
Kalsiyum klorür dihidrat 184 mg
Magnezyum klorür hekzahidrat 51 mg
Sodyum (S)-laktat çözeltisi 4480 mg
Bileşim:
Amino asitler 87,16 mmol/L
Na+ 132 mmol/L
Ca++ 1,25 mmol/L
Mg++ 0,25 mmol/L
Cl- 105 mmol/L
C H O - (laktat) 40 mmol/L
3 5 3
Osmolarite 365 mOsmol/L
25 oC sıcaklıktaki pH 6,6
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Periton diyalizi çözeltisi.
1/11Steril, berrak çözelti.
4. KLİNİK ÖZELLİKLER
4.1 Terapötik endikasyonlar
AZONEFROL-PD glukoz kaynaklı olmayan bir periton diyalizi çözeltisi olarak periton diyalizi
tedavisinin bir parçası olarak kronik böbrek yetmezliği olan hastalarda endikedir. Özellikle
beslenme yetmezliği olan periton diyalizi hastalarında önerilmektedir.
4.2 Pozoloji ve uygulama şekli
Pozoloji / uygulama sıklığı ve süresi:
Tedavi şekli, sıklığı, kullanılacak çözeltinin hacmi, karın boşluğunda kalacağı süre ve toplam
diyaliz süresi hastanın doktoru tarafından kararlaştırılarak, tedaviye bu hekimin gözetimi
altında başlanır.
Üç aylık uygulamadan sonra hastanın durumunda klinik ya da biyokimyasal açıdan bir düzelme
görülmezse tedaviye devam konusu yeniden değerlendirilmelidir.
Erişkinler:
70 kg vücut ağırlığı olan bir hasta için günde 2,0 ya da 2,5 litrelik torbalarla bir değişi önerilir.
Vücut ağırlığı daha az olan hastalarda dolum hacminin azaltılması gerekebilir. Nadir
durumlarda daha değişik bir pozoloji uygulanabilirse de günde iki değişimden fazlasında
kullanılmamalıdır. Erişkin diyaliz hastalarında günlük önerilen toplam protein alımın vücut
ağırlığının kg’ı başına 1,2 gram ya da daha fazladır. İki litrelik AZONEFROL-PD 22 g amino
asit içerir ve 70 kg'lık bir erişkin diyaliz hastası için günde vücut ağırlığının kg’ı başına 0,30
grama eşdeğer amino asit desteği sağlar (günlük ihtiyacının yaklaşık % 25'i).
Yaşlılar:
Erişkinlerdeki gibidir.
Çocuklar ve gençler:
Pediyatrik hastalarda güvenliliği ve etkililiği gösterilmemiştir. Bu yaş grubunda
AZONEFROL-PD kullanılacaksa önerilen doz günde bir değişimdir. Bu hasta grubunda ilacın
kullanılıp kullanılmamasına, AZONEFROL-PD’nin kullanılmasından sağlanacak klinik yarar
ile olası yan etkileri karşılaştırılarak karar verilmelidir. İki yaşından büyük pediyatrik hastalarda
vücut yüzey alanının metrekaresi başına 800 mL ile 1200 mL (tolere edebilirse maksimum 2
litreye kadar) bir dolum hacmi önerilir. İki yaşından küçük pediyatrik hastalarda ise 200 - 1000
mL/m2'lik bir dolum hacmi önerilir.
Uygulama şekli:
AZONEFROL-PD, periton diyalizi ile tedavi gören hastalarda karın içine uygulanarak
kullanılır.
AZONEFROL-PD yalnızca periton içine uygulama içindir; intravenöz yoldan kullanılmaz.
Periton diyalizi çözeltileri, hasta konforunun arttırılması amacıyla 37ºC sıcaklığa kadar
ısıtılabilir. Ancak bu amaçla yalnızca kuru ısı (örn. ısıtıcı pedler, ısıtma cihazları)
kullanılmalıdır. Kontaminasyon riskinde artışa neden olabileceğinden, çözeltiler kaynar su
2/11içinde ısıtılmamalıdır. Torbasında bozulmaya ve hastada hasar veya rahatsızlığa neden
olabileceğinden çözeltiler mikrodalga fırında ısıtılmamalıdır.
Tüm periton diyalizi süreci boyunca aseptik teknik kullanılmalıdır.
Çözeltinin renginde değişiklik varsa, bulanıksa, partikül içeriyorsa, torbada sızıntı varsa ya da
torbayı kapatmak için kullanılan parçalar yerinde değilse uygulanmamalıdır.
Drene edilen sıvı olası bir peritoniti gösterebilecek fibrin ya da bulanıklık olup olmadığı
açısından kontrol edilmelidir.
Tek kullanımlıktır.
Kullanımla ilgili daha detaylı bilgi için bkz. Bölüm 6.6: Tıbbi üründen arta kalan maddelerin
imhası ve diğer özel önlemler.
Özel popülasyonlara ilişkin ek bilgiler:
Böbrek yetmezliği:
AZONEFROL-PD böbrek yetmezliğinin tedavisinde uygulanan periton diyalizi yönteminin bir
parçası olarak kullanılır.
Karaciğer yetmezliği:
Karaciğer yetmezliği durumunda kontrendikedir.
Pediyatrik popülasyon:
Çocuk ve gençlerde önerilen doz günde bir değişimdir. Risk/yarar oranı değerlendirilmeli ve
diyaliz reçetesi, uygun dolum hacimlerine adaptasyon dahil, her vaka için bireysel olarak
belirlenmelidir.
Geriyatrik popülasyon:
Erişkin dozları kullanılır.
4.3 Kontrendikasyonlar
AZONEFROL-PD aşağıdaki durumlarda kontrendikedir:
- İçeriğinde bulunan amino asitlerden ya da yardımcı maddelerden herhangi birine aşırı
duyarlılığı olan hastalarda,
- Serum üre düzeyinin 38 mmol/Litre üzeri olması durumunda,
- Üremik semptomların varlığında,
- Metabolik asidoz durumunda,
- Doğuştan amino asit metabolizma bozukluğunda,
- Karaciğer yetersizliğinde,
- Ciddi hipokalemisi olan hastalarda,
- Etkili bir periton diyalizini engelleyen veya enfeksiyon riskini arttıran düzeltilemeyen
mekanik bozukluklar,
- Periton işlevlerinin kaybedilmiş olması ya da periton işlevlerini bozma riski olan yaygın
peritoneal yapışıklıklar.
3/114.4 Özel kullanım uyarıları ve önlemleri
- Enkapsülan periton sklerozu (EPS), periton diyalizi tedavisinin nadiren görülen bir
komplikasyonudur. AZONEFROL-PD’nin de dahil olduğu periton diyalizi çözeltilerini
kullanan hastalarda EPS rapor edilmiştir.
- Peritonit gelişirse, kullanılacak antibiyotiğin seçimi ve dozaj mümkün olan her durumda
izole organizma(ların) tanıma ve duyarlılık test sonuçlarına göre seçilmelidir. Peritonite
neden olan organizma(ların) belirlenmesi için yapılacak testlerden önce geniş
spektrumlu antibiyotik kullanımı gerekebilir.
- Aşırı duyarlılığı düşündürecek herhangi bir işaret ya da belirti görülmesi durumunda,
intraperitoneal AZONEFROL-PD uygulamasına derhal son verilmelidir. Klinik olarak
gerekliyse uygun terapötik önlemler alınmalıdır.
- Metabolik asidoz durumu AZONEFROL-PD tedavisinden önce ve tedavi sırasında
düzeltilmelidir.
- Pediyatrik hastalarda etkililik ve emniyetli kullanımı gösterilmemiştir.
- Periton diyalizi, diğer kullanılan ilaçların (suda çözünen vitaminler dahil) önemli
derecelerde kaybına neden olabilir. Gerektiğinde replasman tedavisi yapılmalıdır.
- Diyetle alınan protein miktarı izlenmelidir.
- Periton diyalizi şu durumlarda dikkatle uygulanmalıdır: 1) iyileşme tamamlanana kadar
cerrahi girişimler, konjenital anomaliler ya da travma sonucu periton membranı ve
diyafragmanın bütünlüğünün bozulması, abdominal tümör, karın duvarının
enfeksiyonu, herniler, fekal fistül, ileostomi veya kolostomi, sık divertikülit atağı,
enflamatuvar veya iskemik barsak hastalığı, büyük polikistik böbreklerin olması ya da
karın duvarı, karın yüzeyi ya da karın boşluğunun bütünlüğünü bozan bir başka
rahatsızlığın bulunması durumunda 2) aralarında son zamanlarda geçirilmiş aortik greft
replasmanı ve şiddetli pulmoner hastalığın bulunduğu diğer durumlar.
- Peritoneal diyaliz çözeltilerinin periton boşluğuna aşırı infüzyonu sonucu karında
distansiyon / karın ağrısı ve/veya soluk kesilmesi görülebilir.
- Peritoneal diyaliz çözeltilerinin periton boşluğuna aşırı infüzyonunun tedavisi, periton
boşluğundaki sıvının drene edilmesiyle gerçekleştirilir.
- Hastalar aşırı ve yetersiz hidrasyon açısından dikkatle izlenmelidir. Hastanın sıvı
dengesinin dikkatlice kaydedildiği kayıtlar saklanarak vücut ağırlığı izlenmelidir.
- Hiperkalemi riski nedeniyle AZONEFROL-PD çözeltisine potasyum eklenmemiştir.
- Serum potasyum düzeylerinin normal ya da düşük olduğu (hipokalemi) durumlarda,
ağır bir hipokalemi gelişmesini önlemek amacıyla, çözeltiye potasyum klorür eklemek
(4 mEq/L’ye kadar) gerekebilir; bu ekleme ancak serum ve toplam vücut potasyum
düzeyleri dikkatli bir şekilde değerlendirildikten sonra ve yalnızca doktor tarafından
önerildiğinde yapılmalıdır.
- Serum elektrolit konsantrasyonları (özellikle bikarbonat, potasyum, magnezyum,
kalsiyum ve fosfat, kandaki biyokimyasal parametreler (parat hormon düzeyleri dahil)
ve hematolojik değerler düzenli aralıklarla kontrol edilmelidir.
- Diyabetli hastalarda kan glukoz düzeyleri düzenli aralıklarla izlenmeli ve insülin ya da
hiperglisemi için kullanılan diğer tedavilerin dozajı ayarlanmalıdır.
- AZONEFROL-PD’nin bileşimindeki amino asitlerin bir bölümü üre gibi azotun
metabolik atıklarına dönüşür. Eğer diyaliz yetersizse, AZONEFROL-PD kullanımı
4/11sonrası oluşacak ek metabolik atıklar iştahsızlık ya da kusma gibi üremik semptomların
ortaya çıkmasına neden olabilir. Semptomların düzelmesi için AZONEFROL-PD
kesilebilir ya da amino asit içermeyen çözeltilerle gerçekleştirilen diyalizin dozu
arttırılabilir.
- Sekonder hiperparatiroidi olan hastalarda, hiperparatiroidizmi kötüleştirebileceği için,
düşük kalsiyum içeren diyaliz çözeltilerinin kullanımının olası yarar ve riskleri dikkatle
değerlendirilmelidir.
- Bu tıbbi ürün 132 mmol/litre sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
- AZONEFROL-PD ile diğer tıbbi ürünlerin etkileşimini araştıran bir çalışma
bulunmamaktadır. Diyaliz işlemi sırasında, diyalizle uzaklaştırılan diğer ilaçların kan
konsantrasyonları azalabilir.
- Kardiyak glikozit kullanan hastaların plazma potasyum, kalsiyum ve magnezyum
düzeyleri dijital entoksikasyonu riski nedeniyle dikkatle takip edilmelidir. Tedaviye
potasyum eklenmesi gerekebilir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
AZONEFROL-PD’nin çocuk doğurma potansiyeli bulunan kadınlarda kullanımı ve doğum
kontrolü üzerindeki etkilerine ilişkin veri yoktur. AZONEFROL-PD kullanılırken herhangi bir
doğum kontrol yönteminin kullanılmasının gerekli olup olmadığına ilişkin bir çalışma
yapılmamıştır.
Gebelik dönemi
AZONEFROL-PD’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /veveya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir. Hastanın başka bir diyaliz yöntemi ile
tedavi edilemediği durumlar dışında gebelerde kullanılmamalıdır.
AZONEFROL-PD doktor tarafından gerekli görülmediği sürece gebe kadınlarda
kullanılmamalıdır. Gebe kadınlara verilirken tedbirli olunmalıdır.
Gebelik döneminde periton diyalizi yöntemi tercih edilecekse elde edilecek faydalar, olası
komplikasyonlarla bir arada değerlendirildikten sonra tedaviye karar verilmelidir.
5/11Laktasyon dönemi
Emziren kadınlarda AZONEFROL-PD kullanımı ile ilgili deneyimler yeterli değildir.
AZONEFROL-PD reçetelemeden önce emzirmenin durdurulup durdurulmayacağına tedaviyi
düzenleyen hekim tarafından karar verilmelidir.
Üreme yeteneği / fertilite
AZONEFROL-PD’nin üreme yeteneği/fertilite üzerindeki etkisini araştıran bir çalışma
bulunmamaktadır.
4.7 Araç ve makine kullanımı üzerindeki etkiler
Periton diyalizi tedavisi gören Son Dönem Böbrek Yetmezlikli (SDBY) hastalarda, araç ve
makine kullanımını etkileyebilecek istenmeyen etkiler (örneğin kırıklık/keyifsizlik,
hipovolemi) görülebilir.
4.8 İstenmeyen etkiler
Bu bölümde AZONEFROL-PD ya da periton diyalizi prosedürüyle ilgili olduğu düşünülen
advers reaksiyonlar yer almaktadır.
Klinik çalışmalarda ve pazarlama sonrası deneyim sırasında hastalarda bildirilen advers etkiler
aşağıda sıralanmıştır.
Görülen advers ilaç reaksiyonlarının sıklık sınıflandırması şu şekildedir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000), çok seyrek, izole raporlar dahil (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın: Enfeksiyon
Kan ve lenf sistemi hastalıkları
Yaygın: Anemi.
Bağışıklık sistemi hastalıkları
Bilinmiyor: Aşırı duyarlılık
Metabolizma ve beslenme hastalıkları
Çok yaygın: Asidoz, hipervolemi, anoreksi
Yaygın: Hipokalemi, hipovolemi
Psikiyatrik hastalıklar
Yaygın: Depresyon
Solunum, göğüs bozuklukları ve mediastinal hastalıklar
Yaygın: Dispne
Gastrointestinal hastalıklar
Çok yaygın: Kusma*, bulantı, gastrit
Yaygın: Karın ağrısı
6/11Bilinmiyor: Enkapsülan periton sklerozu, karında rahatsızlık hissi, peritonit, peritoneal sıvıda
bulanıklık
Deri ve deri altı doku hastalıkları
Bilinmiyor: Prurit, anjiyoödem
Genel bozukluklar ve uygulama bölgesine ilişkin hastalıklar
Çok yaygın: Asteni
Bilinmiyor: Ateş, Halsizlik
Araştırmalar
Çok yaygın: Kan üre düzeylerinde yükselme
Bilinmiyor: Periton sıvısı analizinde anormallik
⁕ Bulantı ve kusma terimi MedDRA 11.0’da yer almamasına rağmen, bu terimler mevcut veri
kaynağındaki gibi bu şekilde bırakılmıştır.
Periton diyalizi sırasında görülen diğer prosedürel istenmeyen reaksiyonlar: kateter çıkış yeri
enfeksiyonu, kateterle ilişkili komplikasyonlar, hipokalsemi ve bakteriyel peritonit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımının muhtemel sonuçları arasında hipervolemi ve elektrolit bozuklukları yer alır.
Doz aşımının tedavisi:
Hipervolemi durumu hipertonik periton diyalizi çözeltilerinin kullanımı ve sıvı kısıtlaması ile
tedavi edilir.
Elektrolit dengesindeki bozulmalar, azalan ya da artan elektrolit kan testleriyle belirlendikten
sonra spesifik olarak bozukluğa yönelik olarak düzeltilmelidir. En olası bozukluk olan
hipokalemi durumu potasyumun oral olarak uygulanmasıyla ya da diyaliz çözeltisine hekim
önerisiyle potasyum klorür eklenmesiyle tedavi edilir (bkz. Bölüm 6.2).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Periton diyalizi çözeltileri
ATC kodu: B05D
Sürekli Periton Diyalizi (SAPD) tedavisinde, ekstrarenal atık temizleme için kullanılan, steril
bir çözeltidir.
Çözeltinin bileşimindeki elektrolit konsantrasyonları (laktat dışında), normal ekstraselüler
sıvının bileşimine benzer.
7/11AZONEFROL-PD’nin ozmolaritesi 365 mOsm/L'dir.
5.2 Farmakokinetik özellikler
Genel özellikler
Periton membranı üzerindeki etkisini gösterebilmesi için çözelti periton boşluğuna uygulanır
ve hekimin belirlediği bir bekleme süresinden sonra geri alınır. Çözelti, ozmoz ve difüzyon
prensiplerine göre periton zarı üzerinde etki gösterir; çözelti (diyalizat) ile hastanın plazması
arasında değişim (diyaliz) gerçekleşir.
Emilim:
Periton boşluğunda altı saat kadar kalan çözeltideki amino asitlerin %70-80 kadarı
absorbsiyona uğrar.
Dağılım:
Emilime uğrayan amino asitler standart metabolizmalarını izlerler. Çözelti içindeki elektrolitler
de absorbsiyona uğradılarsa, her bir iyon standart metabolizmasını izler.
Biyotransformasyon:
Laktat, bikarbonatın biyolojik prekürsörüdür. Vücutta bikarbonata dönüşür. Çözelti içindeki
amino asitler, tıpkı biyolojik olarak bulunanlar ya da besinlerle alınanlar gibi vücutta yapı taşı
ya da enzimlerin yapısında yer alırlar. Vücut tarafından kullanılmayan amino asitler azotlu
bileşiklere dönüşürler.
Eliminasyon:
Amino asitlerin vücutta kullanılmayanları, azotlu bileşiklere dönüşerek böbreklerden atılır.
Doğrusallık / doğrusal olmayan durum:
AZONEFROL-PD’nin bileşimindeki amino asitlerin periton membranından emilimi, çözeltinin
periton boşluğunda kalış süresi, hastanın periton membranının geçirgenlik özelliği, hastanın
nutrisyonel durumu gibi bir çok parametre tarafından belirlendiğinden, doğrudan uygulanan
dozla doğrusal bir ilişkiden bahsedilemez.
5.3 Klinik öncesi güvenlilik verileri
%1,1 amino asit çözeltileri hakkındaki toksisite verileri, sıçan ve köpeklerde tahmin edilen
güvenlilik marjı göstermektedir. Fötal toksisite ya da fertilite, mutajenik potansiyel,
karsinojenik potansiyel, iritasyon veya duyarlılık potansiyeli, bağımlılık ya da düşkünlük
riskini araştıran çalışmalarda advers etkiye ilişkin herhangi bir kanıt bulunamamıştır.
6. FARMASÖTİK ÖZELLİKLER
6.1 Yardımcı maddelerin listesi
Konsantre hidroklorik asit (pH ayarı için)
Enjeksiyonluk su
6.2 Geçimsizlikler
Başka maddeler eklendiğinde, pH ve tuzlarla geçimlilik göz önünde bulundurulmalıdır.
AZONEFROL-PD ile heparin veya insülin ilavesi arasında geçimsizlik yoktur.
8/11Güncel olarak, aminoglikozitler ile AZONEFROL-PD’nin stabilitesi hakkında herhangi bir
bilgi mevcut değildir.
Başka maddelerle karıştırmadan önce geçimliliği kontrol edilmelidir.
Kullanmadan önce berraklığı ve rengi kontrol edilmelidir.
6.3 Raf ömrü
24 ay
Dış ambalajından çıkarıldıktan sonra ürün hemen kullanılmalıdır.
6.4 Saklamaya yönelik özel tedbirler
25°C altındaki oda sıcaklığında ışıktan koruyarak saklayınız.
6.5 Ambalajın niteliği ve içeriği
2000 mL ve 2500 mL'lik esnek PVC torbalarda ambalajlandıktan sonra dış torbalara koyulur.
2000 mL, 2500 mL Tekli torba (boşaltma torbasız)
2000 mL, 2500 mL Çiftli torba (boşaltma torbalı) + mini kapaklı
6.6 Beşeri tıbbi üründen arta kalan maddelerin imhası ve diğer özel önlemler
Uygulamayla ilgili ayrıntılar için bölüm 4.2’ye bakınız.
- İntraperitoneal uygulama çözeltinin torbasını hastanın kateterine bağlayan, bu amaca uygun
özel bir kateter kullanımını gerektirir
- Torba değişim prosedürleri, ürünü evde kullanmalarından önce, hastalara özel merkezlerde
verilen eğitimlerle ayrıntılı olarak anlatılmaktadır. Bu eğitimlerdeki bilgilerin ve hekimin
talimatı doğrultusunda kullanılmalıdır.
- Hasarlı ürünler atılmalıdır.
- Kullanıma hazır hale gelene kadar çözeltinin koruyucu dış ambalajı açılmamalıdır.
- Çözelti berrak değilse kullanılmamalıdır.
- Ürün tek kullanımlıktır; kullanımdan sonra torbada kalan çözelti atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Mini Kapak (Povidon İyotlu):
Tanım
Bu ürün periton diyalizi tedavisinde kullanılan plastik bir kapaktır ve Polifarma ara setini
kontaminasyondan korumak üzere povidon-iyot içerir.
Kontrendikasyonlar
İyoda karşı bilinen alerjik reaksiyon öyküsü varsa bu ürünü kullanmayınız. Daha fazla bilgi için
doktorunuza başvurunuz.
Uyarılar
Aseptik teknik kullanınız. Sıvı yolunun herhangi bir kısmında kontaminasyon olması
peritonit ile sonuçlanabilir.
9/11Ambalajı daha önceden açılmış, hasar görmüş veya lekelenmişse ya da iç kısımda bulunan
povidon-iyotlu sünger kuruysa kullanmayınız. Ürün kullanılmışsa atınız.
Oda sıcaklığında saklayınız. Aşırı ısıdan koruyunuz.
Bu ürün tek kullanımlıktır. Tek kullanımlık bir ürünün yeniden kullanılması veya yeniden
işlemden geçirilmesi, kontaminasyona ve ürünün işlevinin veya yapısal bütünlüğünün zarar
görmesine neden olabilir.
Çocukların göremeyeceği, erişemeyeceği yerlerde ve ambalajında saklayınız. Kazara yutulması
halinde, derhal doktorunuza danışınız.
Küçük peritoneal diyalizat dolum hacmi olan hastalarda, özellikle bebek ve çocuklarda, tiroid
fonksiyonunun izlenmesi tavsiye edilmektedir. İyot maruziyetini minimuma indirmek için,
klinik olarak mümkün olduğunda, bir sonraki dolum döngüsünü başlatmadan önce periton
boşluğundaki sıvıyı drenaj torbasına boşaltınız.
Diğer üreticilerden temin edilebilen pek çok diyaliz ürünü, Polifarma İlaç San ve Tic A.Ş
ekipmanı veya tek kullanımlık ürünleriyle birlikte kullanılmaktadır. Bu ürünlerdeki
değişkenlik, toleranslar, mekanik kuvvet veya zaman zaman yapılabilecek değişiklikler
Polifarma İlaç’ın kontrolü dışındadır. Bundan dolayı Polifarma, başka üreticilerin diyaliz
ürünlerinin, kendi ürünleri ile kullanıldığında tatmin edici bir şekilde işleyeceğini garanti
edemez.
Kullanım Talimatı
Dikkat: Aseptik teknik kullanınız.
- Doktorunuz tarafından verilen talimatlara uyunuz. Bir yüz maskesi takınız. Ellerinizi
dezenfektan özelliği olan sabun ile yıkayıp tamamen kurutunuz. Ellerinize antiseptik
uygulayınız.
- Mini Kapak ambalajını düz bir yüzey üzerine yerleştiriniz ve ambalajın üst-uç
kısmından başlayarak Mini Kapak’ı tamamen açığa çıkaracak şekilde aşağıya doğru
açınız.
- Mini Kapak’ı ambalajından alınız.
- Ara setin uç kısmını aşağıya doğru pozisyonda tutunuz. Mini Kapak’ı dikkatlice
kavrayıp elinizle saat yönünde sıkarak iyice sabitlenene kadar ara seti üzerine (Şekle
bakınız) derhal yerleştiriniz. Not: Mini Kapak’ı çok sıkmayınız.
- Değişim sırasında, Mini Kapak’ı saat yönünün tersine çevirerek ara seti bağlantısından
çıkarınız.
10/11- Yerel atık imha kılavuzları doğrultusunda atınız.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mah. Sanayi Caddesi No:22/1
Ergene/TEKİRDAĞ
Tel: 0282 675 14 04
Faks: 0282 675 14 05
8. RUHSAT NUMARASI
2019/271
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.05.2019
Ruhsat yenileme tarihi:
10. KÜB’ÜN YENİLENME TARİHİ
11/11