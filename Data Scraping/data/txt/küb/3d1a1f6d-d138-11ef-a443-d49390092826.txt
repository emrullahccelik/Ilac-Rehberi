KISA ÜRÜN BİLGİSİ
1.BEŞERİ TIBBİ ÜRÜNÜN ADI
STRONAS 2 g efervesan tablet.
2. KALİTATİF VE KANTİTATİF BİLEŞİM
Etkin madde:
Stronsiyum ranelat 2 g
Yardımcı maddeler:
Sodyum hidrojen karbonat 3162.56 mg
Asesülfam potasyum 3.00 mg
Aspartam (E 951) 10.00 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet.
Beyaz renkli, iki tarafı düz, silindirik efervesan tabletler
4. KLİNİK ÖZELLİKLER
4.1 Terapötik endikasyonlar
Vertebral ve kalça kırıkları riskini azaltmada postmenopozal osteoporoz tedavisinde endikedir
(bakınız bölüm 5.1).
4.2 Pozoloji ve uygulama şekli
Pozoloji
Doktor tarafından başka şekilde tavsiye edilmediği taktirde günde 1 efervesan tablet
kullanılır.
Uygulama sıklığı ve süresi
Tedavi edilen hastalığın yapısı gereği, stronsiyum ranelatın uzun süreli kullanımı
amaçlanmıştır.
Stronsiyum ranelatın emilimi gıda, süt ve türevi ürünlerin tüketiminden etkilendiğinden
STRONAS öğünler arasında kullanılmalıdır. Ancak yavaş emilimi dikkate alındığında,
1STRONAS yatmadan önce ve tercihen akşam yemeğinden en az iki saat sonra kullanmalıdır
(bakınız bölüm 4.5 ve 5.2)
Uygulama şekli:
Tablet 1 bardak (150 ml) suda eritilerek içilir.
Stronsiyum ranelat ile tedavi edilen hastalar, eğer gıda ile yeterli karşılanmıyorsa, D vitamini
ve kalsiyum katkısı almalıdırlar.
Özel popülasyonlara ilişkin ek bilgiler:
Böbrek yetmezliği:
Hafif-orta derecede böbrek yetmezliği olan hastalarda (kreatinin klerensi 30-70 ml/dak) doz
ayarlamasına gerek yoktur (bakınız bölüm 5.2). STRONAS ileri derece böbrek yetmezliği
olan hastalara (kreatinin klerensi 30 ml/dak’ın altında) önerilmemektedir (bakınız bölüm 4.4
ve 5.2).
Karaciğer yetmezliği:
Stronsiyum ranelat hepatik yoldan metabolize olmadığı için karaciğer yetmezliği olan
hastalarda doz ayarlamasına gerek yoktur.
Pediyatrik popülasyon:
STRONAS’ın çocuklar ve gençlerde etkinliği ve güvenilirliği üzerinde yeterli veri olmadığı
için, bu yaş grubunda kullanılması tavsiye edilmemektedir.
Geriyatrik popülasyon:
STRONAS’ın etkinliği ve güvenilirliği postmenopozal osteoporozu olan geniş yaş
aralığındaki (100 yaşına kadar) kadınlarda kanıtlanmıştır. Yaşa ilişkin olarak doz
ayarlamasına gerek yoktur.
4.3. Kontrendikasyonlar
Aktif madde veya yardımcı maddelerden herhangi birine aşırı duyarlılık durumunda
kontrendikedir.
4.4. Özel kullanım uyarıları ve önlemleri
Stronsiyum ranelat ile tedavi edilen ve ileri derecede böbrek yetmezliği olan hastalarda kemik
güvenliği verisinin yetersiz olması nedeniyle, STRONAS kreatinin klerensi 30 ml/dak’ın
altında olan hastalara önerilmemektedir (bakınız bölüm 5.2). İyi medikal uygulamalar (GMP)
gereğince, kronik böbrek rahatsızlığı olan hastalarda renal fonksiyonların periyodik takibi
2önerilmektedir. İleri derecede böbrek yetmezliği gelişen hastalarda STRONAS ile tedaviye
devam edilmesi, kişisel bazda düşünülmelidir.
Faz III plasebo kontrollü çalışmalarda, stronsiyum ranelat tedavisi pulmoner embolizmi de
içeren, venöz tromboembolizm (VTE) vakalarının yıllık görülme sıklığında artış ile
ilişkilendirilmiştir (bakınız bölüm 4.8). Bunun nedeni bilinmemektedir. STRONAS, VTE
riski yüksek olan, özellikle de VTE hikayesi olan hastalarda dikkatle kullanılmalıdır. Riskli
hastalar veya VTE riski taşıyabilecek hastaları tedavi ederken, olası VTE semptomları ve
işaretlerine özel ilgi gösterilmeli ve gerekli önlemler alınmalıdır.
Stronsiyum, kan ve idrar kalsiyum konsantrasyonlarının tayininde kullanılan kolorimetrik
metodlar ile etkileşmektedir. Bu durumda doğru kan ve idrar kalsiyumseviyelerini belirlemek
için tıbben plazma atomik emisyon spektrometri veya atomik emilim spektometri metodları
kullanılmalıdır.
Ciddi alerjik reaksiyon görüldüğü takdirde STRONAS ile tedavi kesilmelidir.
Stronas kullanımı ile özellikle eozinofilii ve sistemik semptomlarla kendini gösteren, ilaca
bağlı olarak deri üzerinde oluşan kızarıklık ve /veya döküntü ile karekterize, bazen fatal
olabilen (DRESS) ciddi aşırı duyarlılık sendrom vakaları bildirilmiştir (bakınız bölüm 4.8).
DRESS sendromu ciltte döküntü, ateş, eozinofili ve birtakım sistemik etkiler (örn: adenopati,
hepatit, interstisyel nefropati ve interstisyel akciğer hastalığı) ile karakterizedir. Belirtilen
ortaya çıkış süresi genellikle 3 ile 6 hafta arasındadır. Belirtiler, ilacın kesilmesi ve
kortikosteroid tedavisi başlanmasından sonra düzelme göstermektedir. İyileşme yavaş olabilir
ve bazı vakalarda kortikosteroid tedavisi durdurulduktan sonra sendromun tekrarlandığı
bildirilmiştir.
Bu tür döküntü oluştuğunda hastalarda STRONAS ile tedavi hemen kesilmeli ve ilaca devam
edilmeden tıbbi yardım alınmalıdır. Aşırı duyarlılık reaksiyonları sebebiyle tedaviyi
sonlandıran hastalar STRONAS ile tedaviye tekrar başlamamalıdırlar.
Aspartam için uyarı
Aspartam içerdiğinden fenilalanin için bir kaynak içermektedir. Fenilketonürisi olan insanlar
için zararlı olabilir.
Sodyum için uyarı
STRONAS 2 g efervesan tablet her dozu 865.94 mg sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
3Potasyum için uyarı
STRONAS 2 g efervesan tablet her dozu 0.025 mmol (0.58 mg) potasyum ihtiva eder; yani
esasında potasyum içermez.
4.5. Diğer tıbbi ürünler ile etkileşimler ve diğer etkileşim şekilleri
Yemek, süt ve türevi ürünleri ve kalsiyum içeren ilaçlar stronsiyum ranelatın
biyoyararlanımını yaklaşık %60-70 azaltabilmektedir. Bu nedenle STRONAS bu ürünleri
tükettikten en az iki saat sonra kullanılmalıdır (bakınız bölüm 5.2).
İn vivo klinik çalışmalar, stronsiyum ranelat ile beraber veya iki saat önce alınan alüminyum
ve magnezyum hidroksitlerinin, stronsiyum ranelat emiliminde az miktarda azalmaya (% 20-
25 EAA azalması) sebep olduğunu göstermektedir. Ancak antasid STRONAS’dan 2 saat
sonra alındığında emilim neredeyse etkilenmemektedir. Dolayısıyla, antasidlerin
STRONAS’tan en az iki saat sonra alınması önerilmektedir. Ancak, STRONAS’ın önerilen
kullanımının yatmadan önce olması sebebiyle, bu dozaj rejimi pratik olmadığından, ilaçların
birlikte kullanımı kabul edilmektedir.
Gastrointestinal seviyede divalent katyonlar oral tetrasiklinler ve kinolon antibiyotikler ile
kompleks oluşturduğu ve emilimi azalttığı için, stronsiyum ranelat bu ilaçlarla aynı anda
alınmamalıdır. Tedbir olarak, oral tetrasiklinler veya kinolon antibiyotikleri ile tedavi
sırasında STRONAS tedavisi geçici olarak durdurulmalıdır.
Oral yoldan alınan D vitamini katkısı ile herhangi bir etkileşim gözlemlenmemiştir.
Klinik araştırmalarda, genellikle STRONAS ile aynı anda reçete edilen medikal ürünlerle,
hedef kitlede herhangi bir klinik etkileşim veya buna ilişkin olarak kan stronsiyum
seviyelerinde artış gözlenmemiştir. Bu ürünler: NSAİD’ler (asetilsalistik asit dahil), anilidler
(örn. parasetamol), H blokerleri ve proton pompası inhibitörleri, anjiyotensin II
2
antagonistleri, selektif beta-2 adrenoseptör agonistleri, oral antikoagülanlar, platelet agresyon
inhibitörleri, statinler, fibrat ve benzodiazepin türevleridir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması tespit edilmemiştir.
44.6. Gebelik ve laktasyon
Genel tavsiye
Gebelik kategorisi X’dir.
STRONAS sadece postmenopozal kadınlarda kullanım için önerilmektedir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
STRONAS sadece postmenopozal kadınlarda kullanım için önerilmektedir.
Gebelik dönemi
Stronsiyum ranelatın gebelikte kullanımı ile ilgili herhangi klinik veri bulunmamaktadır.
Yüksek dozlarda hayvan çalışmalarında gebe sıçan ve tavşanların yavrularında geri
dönüşebilir kemik etkisi görünmüştür (bölüm 5.3’e bakınız). STRONAS gebelik döneminde
kazara kullanılıyorsa kullanımı kesilmelidir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
Laktasyon dönemi
Stronsiyum süte salgılanır. Stronsiyum ranelat emziren kadınlara verilmemelidir.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Stronsiyum ranelatın araç ve makine kullanma yetisine etkisi önemsenmeyecek kadar az yada
hiç yoktur.
4.8. İstenmeyen etkiler
STRONAS ile yaklaşık 8,000 katılımcıyı içeren klinik çalışmalar yapılmıştır. STRONAS’ın
uzun dönem güvenilirliği, faz III çalışmalar ile 60 ay süreyle STRONAS (n=3,352) veya
plasebo (n=317) kullanılarak postmenopozal osteoporozu olan kadınlarda değerlendirilmiştir.
5Çalışmaya alınan hasta grubunda ortalama yaş 75 ve hastaların %23’ü 80 ile 100 yaş
arasındadır.
Stronsiyum ranelat tedavisiyle ilişkilendirilebilecek istenmeyen etkilerin görülme sıklığı
aşağıdaki gibi derecelendirilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş ağrısı, bilinç bozukluğu, bilinç kaybı
Yaygın olmayan: Nöbet
Gastrointestinal rahatsızlıklar
Yaygın: Bulantı, ishal, yumuşak dışkı
Deri ve deri altı doku bozuklukları
Yaygın: Dermatitis, egzema
Vasküler hastalıklar
Yaygın: Venöz tromboemboli (VTE)
Laboratuvar bulguları
Kan kreatinin kinaz seviyelerinde artış (Pek çok vakada, bu değerler tedavide bir değişiklik
yapılmaksızın normale dönmüştür)
Stronsiyum ranelat ile genel advers etki oranı plasebo grubundan farksızdır ve rastlanan
advers etkiler genellikle hafif ve geçicidir. En sık görülen advers etki bulantı ve ishal olup
genellikle tedavinin başında başlayıp, tedavinin ilerleyen safhalarında iki grup arasında fark
gözlemlenmemiştir. Tedavinin durdurulma sebebi genellikle bulantıdır (Plasebo grubunda
%1,3 ve stronsiyum ranelat grubunda %2,2 oranındadır).
Tedavi başlangıcında, 80 yaşın altı veya üzerinde fark olmaksızın iki tedavi grubunda da
görülen advers etkilerin türü ve sıklığı arasında hiçbir fark görülmemiştir.
Faz III çalışmalarda, 5 yıl süresince, stronsiyum ranelat ile tedavi edilen hastalarda plaseboya
karşı daha sıklıkla sinir sitemi rahatsızlıkları gözlenmiştir: bilinçte rahatsızlıklar (%2,6 ‘ya
karşı %2,1), hafıza kaybı (%2,5’e karşı %2,0) ve nöbet (%0,4’e karşı %0,1)
6Pazarlama sonrası veriler
Gastrointestinal bozukluklar
Bilinmiyor: Kusma, karın ağrısı, stomatit ve/veya ağızda ülserasyon dahil oral mukozal
iritasyon.
Hepato-bilier hastalıklar
Bilinmiyor: Serum transaminaz seviyelerinde artış
Deri ve deri altı doku hastalıkları
Bilinmiyor: Döküntü, kaşıntı, ürtiker, anjiyoödem ve Stevens-Johnson sendromu gibi ciltte
aşırı duyarlılık reaksiyonları. Eozinofili ve sistemik semptom ile görülen ilacın neden olduğu
cilt döküntüsü (DRESS) gibi ciddi duyarlılık sendrom vakaları (bakınız 4.4 özel kullanım
uyarıları ve önlemleri).
Kas-iskelet bozukluklar, bağ doku ve kemik hastalıkları
Bilinmiyor: Kas spazmı, miyalji, kemik ağrısı, artralji ve ekstremitelerde ağrı gibi kas-iskelet
sistemi ağrıları.
Genel bozukluklar ve uygulama bölgesine ilişkin hastalıklar
Bilinmiyor: Periferal ödem, pireksi
Psikiyatrik hastalıklar
Bilinmiyor: Konfüzyonel durum
Solunum, göğüs bozuklukları ve mediastinal hastalıklar
Bilinmiyor: Bronşial hiperaktivite
4.9. Doz aşımı ve tedavisi
Klinik araştırmalarda, sağılıklı postmenopozal kadınlarda 25 gün boyunca tekrarlanan günde
4 g’lık stronsiyum ranelat uygulaması sonucunda, ilacın iyi tolere edildiği gözlemlenmiştir.
Sağlıklı erkek gönüllülerde ise tek doz olarak uygulanan 11 g stronsiyum ranelat sonucunda
herhangi bir semptom görülememiştir. Klinik çalışmalarda uygulanan diğer doz aşımları
sonucunda (maksimum 147 gün boyunca günde 4 g’a kadar) tıbben herhangi bir olay
gözlemlenmemiştir.
7Süt veya antasitler aktif maddenin emilimini azaltmakta yardımcı olabilir. Doz aşımı
durumunda absorbe olmamış ilaç kusma yolu ile atılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kemik hastalıkları tedavisi için ilaçlar-kemik yapısı ve
mineralizasyonunu etkileyen diğer ilaçlar
ATC Kodu: M05BX
In vitro, stronsiyum ranelat:
• Hem kemik doku kültüründe kemik yapımını, hem de osteoblast prekürsör replikasyon
ve kemik hücre kültüründe kolajen sentezini artırır.
• Osteoklast farklılaşmasını ve rezorbsiyon aktivitesini azaltarak kemik tekrar emilimini
(rezorbsiyonunu) azaltır.
Bunlar da, kemik döngüsünün kemik yapımı yönünde yeniden dengelenmesini sağlamaktadır.
Stronsiyum ranelatın aktivitesi çeşitli klinik olmayan deneylerde incelenmiştir. Özellikle,
sağlam sıçanlarda, stronsiyum ranelat trabeküler kemik kütlesini, trabeküla sayısını ve
kalınlığını artırmaktadır; bunlar de kemik gücünde iyileşmeye neden olmaktadır.
Tedavi edilen insan ve hayvanların kemik dokularında, stronsiyum genel olarak kristal yüzeye
abzorbe olup, yeni oluşan kemiğin apatit kristalindeki kalsiyumun yerini önemsiz miktarda
alır.
Stronsiyum ranelat kristal özelliklerini değiştirmez. Faz III çalışmalarında günde 2 g
stronsiyum ranelat ile 60 aylık tedavi sonrasında elde edilen iliyak krest kemiği
biyopsilerinde, kemik kalitesi veya mineralizasyonunda azalma etkileri görülmemiştir.
Kalsiyumla karşılaştırıldığında, kemikte stronsiyum dağılımı (bakınız bölüm 5.2 ) ve
stronsiyumun artmış X-ışını emiliminin kombine etkisi, dual-foton X-ışını absorpsiyometri
(DXA) ile yapılan kemik mineral yoğunluğu (BMD) ölçümünde iyileşmeye yol açmaktadır.
Eldeki veri, bu faktörlerin STRONAS 2g/gün ile 3 yıl tedavi süresince, BMD değişiminin %
50’sine karşılık gelmektedir. Bu konu, STRONAS ile tedavi süresince, BMD ölçümlerinin
yorumlanması sırasında dikkate alınmalıdır. STRONAS tedavisinin kırılmaya karşı etkinliğini
gösteren faz III çalışmalarında, ölçülen ortalama BMD artışı, lumbar kemikte yıllık yaklaşık
%4 ve femoral boyunda yıllık yaklaşık %2’dir; çalışmaya göre 3 yıllık tadavi sonunda lumbar
kemikte %13-15, femoral boyunda ise %5-6 artış gözlenmiştir.
Faz III çalışmalarında, plaseboyla karşılaştırıldığında tedavinin üçüncü ayından itibaren 3 yıla
kadar, kemik yapımının biyokimyasal markerleri (kemiğe özgü alkalin fosfataz ve tip I
8prokolarjen’in C-terminal propeptidi) artmış ve kemik rezorbsiyonunkiler (serum C-telopeptid
ve üriner N-telopeptid çapraz bağlantılar) azalmıştır.
Stronsiyum ranelatın farmakolojik etkilerinin yanı sıra, kalsiyum ve paratiroid hormon (PTH)
serum konsantrasyonlarında çok az azalma, kan fosfor konsantrasyonları ve toplam alkalin
fosfataz aktivitesinde artış gözlemlenmiştir, ancak bunların klinik sonuçları
gözlemlenmemiştir.
Klinik etkinlik
Osteoporoz, normal genç popülasyonun ortalama değerinden 2,5 SD ve daha az belkemiği
veya kalça BMD’si olarak tanımlanmaktadır. Postmenopozal osteoporozla ilişkilendirilen risk
faktörleri arasında, düşük kemik kütlesi, düşük kemik mineral yoğunluğu, erken menopoz,
sigara kullanımı hikayesi ve ailede orteoporoz hikayesi sayılmaktadır. Osteoporozun klinik
sonucu kırıklardır. Kırık riski, risk faktörlerinin sayısına bağlı olarak artmaktadır.
Postmenopozal osteoporozun tedavisi
STRONAS’ın kırığa karşı çalışma programı plasebo kontrollü, iki Faz III çalışmasından
oluşmaktadır: SOTI çalışmasına, osteoporoz teşhisi konan (düşük lumbar BMD ve yaygın
vertebra kırıkları) ve ortalama 70 yaş grubundaki 1,649 postmenopozal kadın dahil edilmiştir.
TROPOS çalışması, osteoporoz teşhisi konan (alt femoral boyun BMD ve yarısından
fazlasında yaygın kırık) ve ortalama 77 yaş grubundaki 5,091 postmenopozal kadını
içermektedir. SOTI ve TROPOS çalışmaları beraber, 80 yaşının üzerindeki 1,556 hastayı
içermektedir (çalışmadaki popülasyonun %23,1’i ). Hastalar, günlük tedavilerine ek olarak (2
g/gün stronsiyum ranelat veya plasebo), her iki çalışma boyunca kalsiyum ve D vitamini
katkısı almışlardır.
SOTI çalışmasında, 3 yıllık tedavi sonucunda, STRONAS yaygın vertebra kırıklarının
göreceli riskini %41 oranında azaltmıştır (Tablo 1). Bu etki birinci yıldan itibaren anlamlı
orandadır. Benzer faydalar, temelde birden fazla kırığı olan kadınlarda da gözlenmiştir. Klinik
vertebral kırıklarla ilgili olarak (sırt ağrısıyla bağlantılı kırıklar ve/veya vücut yüksekliğinde
en az1 cm. kısalma olarak tanımlanmaktadır) göreceli risk %38 oranında azalmıştır.
STRONAS, boyda en az 1 cm kısalma olan hastaların sayısında plaseboya oranla azalma
sağlamıştır. Hem QUALIOST özel ölçümünün tüm skorları (fiziksel ve zihinsel), hem de SF-
36 genel ölçümünün Genel Sağlık algılama skoru, STRONAS’ın plaseboyla
karşılaştırıldığında faydalı olduğunu göstermektedir.
9STRONAS’ın yeni vertebral kırık riskini azaltmadaki etkinliği, temelde frajilite fraktürü
olmayan osteoporozlu hastaları içeren TROPOS çalışması ile doğrulanmıştır.
Tablo 1: Vertebral kırıkları olan hastalardaki vakalar ve göreceli risk azalması
Plasebo STRONAS Plaseboya karşı
göreceli risk azalması
(CI %95), p değeri
SOTI N= 723 N=719
3 yıl boyunca yeni vertebral kırık %32,8 %20,9 %41 (27-52), p<0,001
1. yılın sonunda yeni vertebral %11,8 %6,1 %49 (26-64), p<0,001
kırık
3 yıl boyunca yeni klinik vertebral %17,4 %11,3 %38 (17-53), p<0,001
kırık
TROPOS N=1823 N=1817
3 yıl boyunca yeni vertebral kırık %20,0 %12,5 %39 (27-49), p<0,001
SOTI ve TROPOS çalışmalarının katılan 80 yaşın üzerindeki hastaların ortak analizinde,
STRONOS 3 seneyi aşan tedavi süresince, yeni vertebral kırıkların göreceli oluşma riskini
%32 azaltmıştır (vaka oranı plasebo ile %26,5 iken, stronsiyum ranelat %19,1).
SOTI ve TROPOS çalışmalarının ortak analizinden lumbar kemik ve/veya femoral boyun
BMD’leri osteopenik menzilde olan, yaygın kırığı olmayan ancak ek olarak kırık için en az
bir risk faktörü taşıyan hastaların (N-176) çalışma sonrası analizinde, STRONAS 3 yıl
süresince ilk vertebral kırık riskini %72 azaltmıştır (vertebral kırık vaka oranı plasebo ile
%12,0 iken stronsiyum ranelat ile % 3,6).
TROPOS çalışmasından ayrıca, yüksek kırık riski taşıyan ve belirli bir medikal durumu olan
[femoral boyun BMD T-değeri ≤-3 SD (NHANES III kullanılarak üreticinin -2,4’e karşılık
gelen menzili) ve yaş ≥ 74] bir hasta altgrubunda (n=1,997, yani TROPOS çalışma
popülasyonunun %40’ı ), çalışma sonrası analizde, 3 yıllık tedavi sonrasında STRONAS’ın
plasebo grubuyla karşılaştırıldığında kalça kırığı riskini %36 oranında azalttığı
gözlemlenmiştir (tablo 2).
10Tablo 2: Kalça kırıkları olan hastalardaki vakalar ve BMD ≤-2,4 SD (NHANES III) ve yaş
≥74 olan hastalarda göreceli risk azalması
Plasebo STRONAS Plaseboya karşı göreceli risk
azalması (CI %95), p değeri
TROPOS N=995 N=982
3 yıl boyunca kalça kırığı %6,4 %4,3 %36 (0-59), p=0,046
5.2. Farmakokinetik özellikler
Genel özellikler
Stronsiyum ranelat 2 stabil stronsiyum atomu ve 1 ranelik asit molekülünden oluşmakta ve
organik kısım, moleküler ağırlık, farmakokinetik ve molekülün kabul edilebilirliği açısından
en iyi uyuşmayı sağlamaktadır. Stronsiyum ve ranelik asidin farmakokinetiği, sağlıklı genç
erkeklerde ve sağlıklı postmenopozal kadınlarda değerlendirilmiş, aynı zamanda yaşlı
kadınları da içeren postmenopozal osteoporozlu kadınlarda da uzun dönem etkileri
gözlemlenmiştir.
Yüksek polaritesi sebebiyle ranelik asidin emilim, dağılım ve plazma proteinlerine
bağlanması düşüktür. Ranelik asidin birikimi yoktur, hayvan ve insanlarda metabolizmasıyla
ilgili bir kanıt görülmemiştir. Emilen ranelik asit değişmeden böbrekler yoluyla elimine
olmaktadır.
Emilim:
2 g. Stronsiyum ranelat oral alımından sonra, stronsiyumun mutlak biyoyararlanımı yaklaşık
%25’tir (aralık %19-27). En yüksek plazma konsantrasyonlarına 2 g’lık tek doz alımından 3-5
saat sonra ulaşılmaktadır. Stronsiyum ranelatın kalsiyum veya gıda ile alımı, yemekten 3 saat
sonra alınması ile karşılaştırıldığında stronsiyumun biyoyararlanımını yaklaşık %60-70
azaltmaktadır. Stronsiyum göreceli yavaş emilimi sebebiyle, STRONAS alımından hemen
önce veya sonra kalsiyum ve gıda alımından kaçınılmalıdır. Oral yoldan alınan D vitaminin
stronsiyum ranelata maruz kalma üzerine hiçbir etkisi görülmemiştir.
Dağılım:
Stronsiyum dağılma hacmi yaklaşık 1 L/kg.’dır. Stronsiyumun insan plazma proteinlerine
bağlanması düşüktür (%25) ve stronsiyumun kemik dokusuna yüksek afinitesi vardır. İliyak
11krest kemiği biyopsilerinden ölçülen stronsiyum konsantrasyonlarından, günde 2 g stronsiyum
ranelat ile 60 aya kadar tedavi edilen hastalarda 3 yıllık tedavi sonrasında kemik stronsiyum
konsantrasyonunun bir platoya ulaşabildiği gözlenmiştir. Hastalarda tedavi haricinde
stronsiyumun kemikten eliminasyon kinetiğini gösterecek veri bulunmamaktadır.
Biyotransformasyon:
Divalent katyon olduğundan, stronsiyum metabolize olmaz. Stronsiyum ranelat sitokrom
P450 enzimleri inhibe etmemektedir.
Eliminasyon:
Stronsiyumun eliminasyonu zaman ve dozdan bağımsızdır. Stronsiyumun etkili yarılanma
ömrü 60 saattir. Stronsiyumun atılımı böbrekler ve gastrointestinal sistem yoluyla olur.
Plazma klerensi yaklaşık 12 mL/dak (CV %22) ve renal klerensi yaklaşık 7 mL/dak.’dır (CV
%28).
Doğrusallık/Doğrusal olmayan durum:
Kalça kemiği tepe stronsiyum içeriği ve EAA arasında lineer ilişki gözlenmiştir.
Hastalardaki karakteristik özellikler
Geriyatrik popülasyon:
Popülasyon farmakokinetik verisi, yaş ile hedef popülasyondan stronsiyumun klerensi
arasında bir ilişki göstermemektedir.
Böbrek yetmezliği:
Hafif ve orta derece böbrek yetmezliği olan hastalarda (kreatinin klerensi 30-70 ml/dak),
kreatinin klerensi azaldıkça stronsiyum klerensi de azalmakta (30-70 ml/dak kreatinin
klerensinden yaklaşık %30 azalma), dolayısıyla stronsiyum plazma seviyelerinde artışa sebep
olmaktadır. Faz III çalışmalarda, hastaların %85’inin kreatinin klerensleri 30 ile 70 ml/dak
arasında, %6’sı 30ml/dak’nın altındadır ve ortalama kreatinin klerensi yaklaşık 50 ml/dak’dır.
Dolayısıyla, hafif ve orta derece böbrek yetmezliği olan hastalarda dozaj ayarlamasına gerek
yoktur.
İleri derece böbrek yetmezliği olan hastalarda (kreatinin klerensi 30 ml/dak’ının altında),
farmakokinetik veri bulunmamaktadır.
125.3. Klinik öncesi güvenlilik verileri
Klinik öncesi veri, güvenlilik farmakoloji, genotoksisite ve karsinojenik potansiyele dayalı
konvansiyonel çalışmalar temel alındığında, insanlar üzerinde belirli bir zarar olmadığı
görülmektedir.
Sıçanlara kronik olarak oral yoldan verilen yüksek dozda stronsiyum ranelat, özellikle de
kendinden kırıklar ve gecikmiş mineralizasyon olmak üzere kemik ve diş anormaliliklerine
yol açmıştır. Bu etkiler kemik stronsiyum seviyelerinde uzun dönem klinik kemik stronsiyum
seviyelerinde olduğundan 2-3 kat fazla bildirilmiştir ve tedavinin kesilmesiyle geri
döndürülmektedir.
Sıçan ve tavşanlarda yapılan gelişme toksisitesi çalışmalarında, yavrularda kemik ve diş
anormaliliklerine (örneğin eğri uzun kemikler ve dalgalı kaburgalar) rastlanmıştır. Bu etkiler
tedavinin kesilmesinden 8 hafta sonra geri döndürülebilmektedir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidr
Polivinilpirolidon
Sodyum hidrojen karbonat
Polietilenglikol
Aspartam (E951)
Asesülfam Potasyum
Sukraloz (E 955)
Portakal aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında ve kuru yerde saklayınız.
136.5. Ambalajın niteliği ve içeriği
56 efervesan tablet, plastik tüp/silikajelli plastik kapak ve karton kutuda kullanma talimatı ile
beraber ambalajlanır.
6.6. Beseri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
İnventim İlaç San. Tic. Ltd. Şti.
General Ali Rıza Gürcan Cad.
Merter İş Merkezi Bağımsız Bölüm No:8
Güngören/İSTANBUL
Tel: 0 212 481 76 41
Fax: 0 212 481 76 41
e-mail: info@inventimilac.com.tr
8. RUHSAT NUMARASI(LARI)
235/5
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.09.2011
Ruhsat yenileme tarihi:
10. KÜB’ÜN YENİLENME TARİHİ
14