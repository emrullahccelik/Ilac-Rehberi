KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİSİNTU 20 mg Enjeksiyonluk/İnfüzyonluk Çözelti Hazırlamak İçin Toz
Steril, Sitotoksik
2. KALİTATİF VE KANTİTATİF BİLEŞİM
Etkin madde:
20 mg Mitomisin içerir.
Yardımcı madde(ler):
Yardımcı maddeler için bölüm 6.1’ e bakınız.
3. FARMASÖTİK FORM
Kullanılmadan önce sulandırılan enjeksiyonluk çözelti için liyofilize toz.
Toz Görünüş: Amber cam flakon içerisinde, mavimsi mor-gri liyofilize kek veya toz.
Çözelti Görünüş: Göıülebilen partikül içermeyen, mavimsi mor-gri ve berrak çözelti.
4. KLİNİK ÖZELLİKLER
4.1. Terapötik endikasyonlar
Mesane kanserinde sistemik ve mesane içi uygulamalarda, meme kanseri, baş-boyun yassı hücreli
kanserleri, mide ve pankreas kanserleri, prostat kanseri, serviks uterinin yassı hücreli kanseri.
4.2. Pozoloji ve uygulama şekli
Pozoloji / uygulama sıklığı ve süresi:
İntravenöz uygulama
İntravenöz uygulama mümkün olduğunca yavaş ve ekstravazasyonu önlemek için çok dikkatli olarak
yapılmalıdır.
Mutad doz aralığı 4-10 mg (0.06- 0.15 mg/kg) olup diğer ilaçlarla kombinasyon şeklinde ya da kemik
iliği yenilenmesine bağlı olarak 1-6 haftalık intervalle uygulanır.
Kombinasyon tedavisinde genel doz şeması 10 mg /m2 vücut yüzey alanı şeklindedir ve doz ihtiyaç
duyulduğunda tekrarlanır. Tek başına ya da kombinasyon tedavisinde dozun 40-80 mg (0.58- 1.2
mg/kg) olarak uygulanmasıyla yeterli cevap sağlanmıştır. Daha yüksek doz rejimi 2 mg/kg olarak
toplam kümülatif doz şeklinde tek başına ya da kombinasyon olarak da uygulanabilir.
İntraarteriyel uygulama
Spesifik dokular içine uygulamada, MİSİNTU intraarteriyel yolla doğrudan tümör içine verilebilir.
1 / 12Doz azaltılması
Kümülatif miyelosüpresyondan dolayı hastalar her bir uygulamadan sonra gözetim altında tutulmalı
ve toksik etkilerin ortaya çıkması durumunda doz azaltılmasına gidilmelidir. 0.6 mg/kg’dan yüksek
dozların, miyelosüpresyona yol açma açısından düşük dozlardan daha etkili ve daha toksik olmadığı
görülmüştür.
Hastalığın ilerlemesi
İki tedavi rejimi arasında hastalığın ilerlemesi durumunda, minimum cevap elde edilinceye kadar
ilaç durdurulmalıdır.
Mesane tümörlü hastalarda kullanım
Yüzeyel mesane tümörünün tedavisinde mutad doz 20-40 mg (20-40 ml çözelti şeklinde)’dır ve
haftada bir ya da 3 haftada bir üretral kateter yardımıyla mesane içine instilasyon yoluyla
uygulanır. Çözelti mesanede minimum 1 saat tutulmalıdır. İlacın tutulduğu süre boyunca hastanın
konumu her 15 dakikada bir değiştirilerek MİSİNTU’nun tüm mesane epiteline temas etmesi
sağlanmalıdır.
Mesanenin boşaltılması esnasında, kasık ya da genital bölgeden kaynaklanabilecek kontaminasyon
açısından gerekli önlemler alınmalıdır.
Yüzeyel mesane tümörünün tekrarlanmasının önlenmesi amacıyla çeşitli dozlar uygulanabilir. Bu
dozlar 20 mg (20 ml çözelti şeklinde) her 2 haftada bir ve 40 mg (40 ml çözelti şeklinde) ayda bir
ya da 3 ayda bir şeklinde bir üreter kateter yardımıyla mesaneye instilasyon şeklindedir.
Tüm vakalarda doz, hastanın yaşı ve durumuna uygun şekilde ayarlanmalıdır.
Uygulama şekli:
İntravenöz olarak uygulanır. Gerektiği takdirde, intraarteriyel veya intravezikal yolla erişkinlerde
uygulanabilir.
Özel popülasyonlara ilişkin ek veriler:
Böbrek/Karaciğer yetmezliği:
Advers reaksiyonlar artabileceğinden doz azaltılmalı veya uygun önlemler alınmalıdır.
Peritonal diyaliz altındaki hastalarda gerekli dozun % 75’i uygulanmalıdır.
Pediyatrik popülasyon:
Prematüre bebeklerde, yeni doğanlarda, bebeklerde ve çocuklarda MİSİNTU’nun güvenliği
kanıtlanmamıştır.
Geriyatrik popülasyon:
Yaşlı hastalarda fizyolojik fonksiyon azaldığından süresi uzamış kemik iliği depresyonu ve renal
bozukluklar görülmesi mümkündür. Bu yüzden MİSİNTU’nun enjeksiyonu alan hastalar yakından
izlenip, doz ve doz aralıklarına önem verilerek yaşlı hastalara dikkatle uygulanmalıdır.
2 / 124.3. Kontrendikasyonları
MİSİNTU’ya karşı geçmişlerinde aşırı duyarlılık bulunan hastalarda, platelet sayısının
75000/mm3, lökosit sayısının 3000/ mm3, kreatinin değerinin 1.7 mg/dl olduğu hastalarda ve
protrombin zamanı veya kanama zamanının uzadığı hastalarda, koagülasyon bozukluklarında,
ciddi enfeksiyonlarda ve gebelikte kontrendikedir.
4.4. Özel kullanım uyarıları ve önlemleri
MİSİNTU aşağıdaki hastalara çok dikkatli şekilde uygulanmalıdır:
 Karaciğer ya da böbrek bozuklukları olan hastalar (advers reaksiyonlar artabilir)
 Kemik iliği depresyonu bulunan hastalar (bu ürünün uygulaması kemik iliği
depresyonunu şiddetlendirebilir)
 Enfeksiyon hastalıkları bulunan hastalar (bu ürünün uygulaması kemik iliği
depresyonu sebebiyle enfeksiyonu ağırlaştırabilir)
 Varicella'lı hastalar (ölümcül sistemik bozukluklar meydana gelebilir)
MİSİNTU sitotoksik kanser kemoterapisinde deneyimli bir hekim gözetiminde uygulanmalıdır.
Doku ekstravazasyonuyla lokal ülserasyon ve selülitis ortaya çıkabileceğinden intravenöz
enjeksiyon ve uygulama süresince azami dikkat gösterilmelidir. Ekstravasazyon ortaya çıkması
durumunda etkilenen bölgeye derhal % 8.4’lük sodyum bikarbonat çözeltisinin uygulanması ve
ardından 4 mg deksametazon enjeksiyonu önerilmektedir. Sistemik olarak uygulanacak 200 mg
Vitamin B6 enjeksiyonunun, meydana gelen tahribata karşı dokuların yenilenmesini desteklediği
belirtilmiştir.
Hastalar, sık laboratuvar kontrolleriyle (hematolojik test, karaciğer fonksiyon testi ve böbrek
fonksiyon testi vb. gibi) dikkatlice izlenmelidirler çünkü kemik iliği depresyonu gibi ciddi yan
etkiler meydana gelebilir. Herhangi bir bozukluk görüldüğü takdirde, dozu azaltmak veya
uygulamayı ertelemek gibi yeterli düzeyde önlemler alınmalıdır. Ek olarak, uzun süreli uygulama,
yan etkilerin artmasına neden olabileceğinden dolayı büyük bir dikkat ile yapılmalıdır.
Lökosit sayısı 4000/mm3, platelet sayısı 150000/ mm3 veya altında ise veya bu değerlerde
progresif bir düşme gözlendiyse hematolojik düzelme oluşuncaya kadar ilaç kesilmelidir.
Pulmoner toksisite geliştiyse ilaç kesilmelidir.
Enfeksiyon ve kanama eğiliminin belirginleşmesi veya ağırlaşması olasılığına karşı özel önlemler
gerekir.
Sistemik MİSİNTU uygulanan hastalarda, öncelikle mikroanjiopatik hemolitik anemi,
trombositopeni ve geri dönüşümsüz böbrek yetmezliğiyle ortaya çıkan ciddi komplikasyonlar
gösteren ölümcül olabilen Hemolitik Üremik Sendrom (HUS) rapor edilmiştir. HUS, sistemik
tedavinin herhangi bir zamanında, MİSİNTU’nun tek ajan ya da diğer ilaçlarla kombine şekilde
kullanımıyla görülmesine rağmen, vakaların birçoğunda 60 mg’ın üzerindeki MİSİNTU
dozlarının uygulanmasıyla ortaya çıkabilmektedir. Kan ürünü preparatlarının transfüzyonuyla bu
semptomların şiddetlenebileceği ilişkilendirilmektedir. Sendromun insidansı belirtilmemiştir.
MİSİNTU ve diğer antikanser ajanlarını kombine kullanan hastalar akut lösemi veya
myelodispastik sendrom (MDS) oluşma ihtimaline karşı uyarılmalıdır.
3 / 12MİSİNTU’nun uygulanması sırasında yan etkilerin özellikle başlangıcına dikkat edilmeli ve
enjeksiyon uygulaması çok dikkatli yapılmalıdır.
Yapılan hayvan çalışmalarında, subkutan uygulandığı farelerde ve intraperitonal ya da intravenöz
uygulandığı sıçanlarda çeşitli tümör oluşumu rapor edilmiştir.
İntravenöz uygulama vasküler ağrı, flebit, tromboz, enjeksiyon yerinde sertleşme ve nekroza
neden olabileceğinden MİSİNTU olabildiğince yavaş enjekte edilmeli, uygulama yeri ve
yöntemine büyük dikkat gösterilmelidir.
İlacın damar dışına çıkması enjeksiyon yerinde ülserasyon, selülitis, sertleşme veya nekroza yol
açabileceğinden ilacın damar dışına çıkmasından kaçınmak için ilaç, dikkatli bir şekilde enjekte
edilmelidir.
İntraarteriyal uygulama, deri/kas nekroz öncülüğü olan bölgeyi içeren yerde ülser, sertleşme, ağrı,
kırmızılık, eritem, kabarcık ve erozyon gibi deri bozukluklarına sebep olabilir. Semptomlardan
herhangi biri geliştiğinde uygulama durdurulmalı ve uygun önlemler alınmalıdır. Özellikle
parankimatöz karaciğer bozuklukları, bilioma, kolanjit (hatta sklerozan) ve safra kanalı nekrozları
ilacın hepatik arteriyal uygulanmasından sonra meydana gelebilir.
Hepatik artere uygulamada ilacın hedeflenen alandan diğer alanlara akmasından dolayı
gastroduodenal ülser, hemoraji, perforasyon meydana gelebilir, kateter sonunun konumu ve ilacın
dağıldığı bölge fotoğrafla ya da diğer ölçümlerle konfirme edilmeli, olası sapmaya veya kateterin
değiştirilmesi ve infüzyon oranına dikkat edilmelidir. Semptomlardan herhangi biri geliştiğinde
uygulama durdurulmalı ve uygun önlemler alınmalıdır.
Pazarlama sonrası verilerden intravezikal uygulama sonrasında mesane fibrozu/kasılması, bazı
seyrek vakalarda ise sistektomiye gerek duyulduğu rapor edilmiştir. Mesane nekrozu ya da penil
nekroz da rapor edilmiştir (Bkz. bölüm 4.8 Advers Etkiler).
Hastalar, intravezikal uygulama sonrasındaki ürinasyonun ardından kontakt dermatitin
engellenmesi açısından ellerin ve genital bölgenin yıkanması konusunda uyarılmalıdır.
4.5. Diğer tıbbi ürünlerle etkileşimler ve diğer etkileşim şekilleri
MİSİNTU enjeksiyonu aşağıda belirtilen ilaçlarla birlikte kullanıldığında dikkatli olunmalıdır.
İlaçlar Belirti, semptom ve tedavi Mekanizma ve risk faktörleri
Diğer antineoplastik ajanlar Kemik iliği depresyonugibi Her bir ilacın advers
Işınlama advers reaksiyonlar artabilir reaksiyonları artabilir.
Vinka alkoloidleri Nefes darlığı ve bronkospazm Etki mekanizması bilinmiyor
Antikanser ajanlar meydana gelebilir
Vindesin sülfat vb.
MİSİNTU tedavisi süresince ve tedaviden sonra en az 6 ay boyunca canlı aşılar (OPV, MMR, BCG,
oral tifo, sarı humma, varicella) ile immünizasyon yapılmamalıdır.
Özel popülasyonlara ilişkin ek bilgiler:
Mevcut veri bulunmamaktadır.
4 / 124.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü(Kontrasepsiyon)
Gebe olduğundan şüphelenilen kadınlara uygulanması önerilmemektedir.
Gebelik dönemi
MİSİNTU enjeksiyonunun gebe hastalara uygulanması önerilmemektedir. Farelerle yapılan
hayvan çalışmaları, bu ilacın gelişimle ilgili inhibisyon, yarık damak, kuyruğun tam gelişmemesi,
çenelerin tam gelişmemesi, bir ya da birkaç parmağın doğuştan olmayışı (ektrodaktili) v.b. gibi bu
ilacın teratojenitesini göstermiştir.
Laktasyon dönemi
Emziren anneler, tedavi süresince emzirmeyi durdurmalıdırlar. MİSİNTU süte geçer ve emziren
annelerde kullanımı kontrendikedir.
Üreme yeteneği/ Fertilite
Üreme yeteneğine sahip yaşlardaki hastalara bu ilacın uygulanması gerektiğinde ilacın üreme
organları üzerindeki potansiyel etkisi göz önünde bulundurulmalıdır.
4.7. Araç ve makine kullanımına etkisi
MİSİNTU yorgunluk ve güçsüzlüğe neden olabilir. Bu belirtilerin görüldüğü hastalar araç ve
makine kullanmamaları konusunda uyarılmalıdır.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sistemik uygulama ile görülen advers etkiler
Enfeksiyon ve infestasyonlar
Bilinmiyor: Bakteriyel enfeksiyon, viral veya mantar enfeksiyonu, sepsis ve septik şok
Kan ve lenf sistemi hastalıkları
Çok yaygın: Lökopeni, trombositopeni, anemi, kanama eğilimi,
Yaygın: Pansitopeni, granülositopeni, febril nötropeni, eritropeni, trombotik trombositopenik purpura,
miyelodisplastik sendrom, akut myeloid lösemi ve akut lösemi
Seyrek: Hemolitik Üremik Sendrom (HUS)
Bağışıklık sistemi hastalıkları
Bilinmiyor: Hipersensitivite, anaflaktik reaksiyonlar, anaflaktik şok (Eozinofil sayısının artması,
terleme, kan basıncının düşmesi, dispne)
5 / 12Metabolizma ve beslenme hastalıkları
Çok yaygın: Kilo kaybı
Yaygın: Anoreksiya
Sinir sistemi hastalıkları:
Yaygın: Konfüzyon
Göz hastalıkları
Yaygın: Bulanık görme
Kardiyak hastalıkları
Seyrek: Kardiyak bozukluk (özellikle bir önceki tedavisi antrasiklin ile yapılmış hastalarda)
Bilinmiyor: Konjestif kalp yetmezliği (doz > 30 mg/m2 üzerinde)
Vasküler hastalıkları
Yaygın: Tromboflebit
Bilinmiyor: Flushing, hipertansiyon
Solunum, göğüs bozuklukları ve mediastinal hastalıkları
Yaygın olmayan: İnterstisyel pulmoner fibrozis
Bilinmiyor: Solunum bozuklukları, bronkospazm, pnömoni ve öksürük
Gastrointestinal hastalıkları
Çok yaygın: Bulantı/kusma, iştahsızlık
Yaygın: Stomatit, diyare, konstipasyon, karın ağrısı
Hepatobiliyer hastalıklar
Bilinmiyor: Parankimatöz karaciğer bozukluğu, kolesistit, sarılık, safra kesesi iltihabı, safra
kanalı nekrozu
Deri ve deri altı doku hastalıkları
Yaygın: Deri ve mukus membranlarda reaksiyonlar; Eritem, ülserasyonlar, stomatit, alopesi.
Böbrek ve idrar hastalıkları
Yaygın: Ağırlıklı olarak glomerüler tipte böbrek hasarı, serum kreatinin seviyelerinde yükselme
Bilinmiyor: Akut renal yetmezlik, renal bozukluk, albuminüri, ödem, sistit, hematüri,
proteinüri, mesane atrofisi
Genel bozukluklar ve uygulama yeri hastalıkları
Çok yaygın: Halsizlik
Bilinmiyor: Yüksek ateş (ürperti), enjeksiyon yerinde iltihap, ülserasyon, selülitis, nekroz
İntravezikal uygulama
Deri ve deri altı doku hastalıkları
Yaygın: Ellerde ve genital bölgede dermatit ve prürit
6 / 12Genito-üriner sistem bozuklukları
Yaygın: Genital bölgede ve üriner yolda iritasyon, disüri, sistit, noktüri, miksiyon sıklığında
artma ve hematüri
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Doz aşımı, süresi uzamış kemik iliği fonksiyonlarının supresyonu gibi ciddi advers reaksiyonlarla
sonuçlanabilir. Herhangi bir özel antidotun yokluğunda, B2, B6 ve C vitaminleri veya glutatyon’un
büyük miktarlarda uygulanmasının, ilacın metabolik bozulmasının hızlanması ile ilacın
deaktivasyonunda etkili olduğu bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antineoplastik ajanlar / diğer Sitotoksik antibiyotikler
ATC Kodu: L01DC03
MİSİNTU’nun alkilleyici ajan olarak, tümör hücrelerinde DNA'ya bağlandığı ve DNA çift
sarmalının iki kolu arasında çapraz bağlar oluşturmak suretiyle DNA replikasyonunu önleyerek
antitümöral etki gösterdiği sanılmaktadır. Faza özgü bir ajan olmasa da Mitomisin- C’ye
duyarlılığın DNA’nın son G fazında, DNA sentezinin erken S fazı boyunca yüksek olduğu
1
ispatlanmıştır.
MİSİNTU, çeşitli tümörler nakledilmiş fare ve sıçanlarda intraperitonal olarak 1-2 mg/kg
dozlarında uygulanmıştır, geniş antikanser spektrum önerilerek Ehrlich’s carcinoma, Sarcoma
180, Leukemia P388, Yoshida’s sarcoma, vb. karşı güçlü antikanser aktivite göstermiştir.
5.2. Farmakokinetik özellikler
Genel özellikler
Emilim:
MİSİNTU’nun kan seviyelerindeki değişiklikler, kanser hastalarında 2-30 mg’lık dozun bir defada
intravenöz enjeksiyonundan sonra aşağıdaki gibidir:
7 / 12Kan konsantrasyonu
A,B,C,D= İntravenöz olarak uygulanan MİSİNTU Dozu
Farmakokinetik parametreler
Parametre Yarılanma ömrü (dak) AUC
0~∞
T½α T½β (μg/mL.dak)
Doz
10 mg IV 1.3 32.9 10.0
20 mg IV 4.7 41.2 42.8
30 mg IV 5.2 50.2 98.9
( Referans: US çalışma verisi)
Parametre n CL V V
1 2
Doz (mL/dak/m2) (L/m2) (L/m2)
6 - 8 9 314.7 9.0 23.0
10 9 320.8 9.6 32.2
15 - 20 12 355.6 10.1 23.6
Dağılım:
Dokularda dağılım (farelerle yapılan deney verileri)
MİSİNTU konsantrasyonu, kanserli sıçanlara 8 mg/kg Mitomisin intravenöz olarak uygulandıktan 5
dakika sonra en yüksek akciğerde, takiben deri, böbrek, kas, kalp, ince bağırsak, dalak, tümör, mide
ve sonra karaciğerde bulunmuştur. MİSİNTU, SSS’e büyük olasılıkla geçmemektedir.
Protein bağlama oranı (denge diyaliz ile)
Konsantrasyon (μg/mL) 0.1 1.0 10.0
Bağlama oranı (%) 12.8 9.4 8.4
8 / 12Biyotransformasyon:
MİSİNTU büyük ihtimalle karaciğerde sonradan aktive veya inaktive olan redüktant bir maddeye
metabolize olur (US in vitro çalışma verisi).
Eliminasyon:
İdrarda değişmemiş MİSİNTU’nun itrah oranı, kanser hastalarında 10-30 mg Mitomisin’in bir defada
enjekte edildikten sonraki 4 saat içinde dozun % 4.3-8.8’i olmuştur.
Doğrusallık/doğrusal olmayan durum:
Mevcut veri bulunmamaktadır.
5.3. Preklinik güvenlik bilgileri
Tek doz toksisite (LD mg/kg):
50
Uygulama yolu
I.V i.p. p.o.
Hayvan türleri
Fare (ICR türü farelerde) 4.3 8.4 53.5
(ddy türü farelerde) 8.2 8.4 26.8
Sıçan 3.1 5.0 67.4
Tavşan 3.4 N/A N/A
Köpek 0.72 N/A N/A
Tekrar doz toksisitesi:
Sıçanlara, 6 ay için günlük 0,4; 1,2; 3,6; 11; 33 veya 100 g/kg’lık doz intraperitonal olarak
uygulandığında, 11g/kg ve daha yüksek doz grubundaki hayvanlarda kilo artışının önlendiği, 100
g/kg grubunda ise istemli hareketlerde ve sklerotik gelişimde azalma ile 130 gün sonra ölümler
kaydedilmiştir. Hematolojik ve biyokimyasal laboratuvar testlerinde (uygulamadan sonra 150. günde),
erkekler ve 100 g/kg’lık dişi grubunda, WBC’de (lökosit sayısı) azalma eğilimi, K+ yükselmesi,
BUN ve NPN değerlerinde yükselme, 100 g/kg’lık erkek grubunda ise eritropeni, hematokrit
miktarında azalma, hemoglobin konsantrasyonunda düşme, retikülositoz ve serum proteininde azalma
ortaya çıkmıştır. Histopatolojik testlerde (uygulamadan sonra 150. günde), erkek ve dişilerde timus
veya dalak atrofisi, erkeklerde testis, seminal vezikül ve prostat atrofisi ve 100 g/kg’lık dişi
grubunda yumurtalık atrofisi olduğu ortaya çıkmıştır.
Teratojenite:
2.0-10.0 mg/kg tek intravenöz dozun, farelerde hamileliğin 10-14. günlerinde yaşayan fetusun
büyümesini önemli ölçüde engellemiştir. 7.5 mg/kg doz grubunda, yarık damak, kuyruk kısalığı,
çenenin normale oranla çok küçük oluşu ve oligodaktili ile teratojenite görülmüştür.
Karsinojenite:
Ürünün 0.2 g’ı, toplam olarak 35 defa haftada 2 kere farelere subkutan uygulandığında, uygulamanın
39-54. haftasında lokal olarak sarkom kaydedilmiştir.
9 / 126. FARMASÖTİK ÖZELLİKLER
6.1. Yardımcı maddelerin listesi
Mannitol
Azot gazı
6.2. Geçimsizlikler
Mitomisin potensi çözünme için düşük pH çözeltisi kullanıldığında azalabilir, çözündükten hemen
sonra kullanılması tavsiye edilir. Ek olarak, düşük pH’lı enjeksiyonluk çözeltiler ile karıştırılmaktan
kaçınılması önerilir. MİSİNTU’ nun, düşük pH’lı sefam antibiyotikleri, B vitamin ürünleri ve
1
enjeksiyonluk sisplatin karışımı ile potensinin azaldığı bildirilmiştir. Bundan dolayı bu ürünlerle
direkt karışımdan kaçınılmalıdır. Ayrıca, yüksek miktarlarda glukoz ya da laktoz içeren infüzyon
solüsyonlarında MİSİNTU stabil olmadığından, kullanım öncesinde, bu infüzyon solüsyonları ile
birlikte hazırlanmasından kaçınılması tavsiye edilir.
Kullanım stabilitesi analizlerinde enjeksiyonluk dekstroz çözeltisi (%20) ve pH 7.4 Fosfat Tampon
çözeltisi ile seyreltme stabilitesinde geçimsizlik tespit edilmiştir.
6.3. Raf ömrü
24 aydır.
6.4. Saklamaya yönelik özel tedbirler
25°C altındaki oda sıcaklığında ışıktan koruyarak saklayınız.
Dondurmayınız.
Orijinal ambalajında saklayınız.
MİSİNTU intravenöz uygulama için steril su ile son konsantrasyon 1.0 mg/mL, % 0.9 Sodyum Klorür
Çözelti ile son konsantrasyon 0.1 mg/mL olacak şekilde seyreltildiğinde kimyasal ve mikrobiyolojik
açıdan mümkün olan en kısa sürede kullanılmalıdır. Intravezikal uygulama için % 0.9 Sodyum Klorür
Çözeltisi ile son konsantrasyon 1.0 mg/mL olacak şekilde seyreltildiğinde kimyasal ve mikrobiyolojik
açıdan mümkün olan en kısa sürede kullanılmalıdır.
6.5. Ambalajın niteliği ve içeriği
20 mg mavimsi mor-gri, steril kek veya toz içeren, 20 mm liyofilizasyon için uygun bromobütil tıpa
ve 20 mm alüminyum flip off kırmızı kapak ile kapatılmış, Tip 1 nötral, amber 50 H (60ml) cam
flakondur.
6.6. Beşeri tıbbi üründen arta kalan maddelerin imhası ve diğer özel önlemler
MİSİNTU sitotoksik kanser kemoterapisinde deneyimli bir hekim gözetiminde uygulanmalıdır.
10 / 12Hazırlama Talimatları:
İnfüzyonluk çözeltinin hazırlanması:
MİSİNTU intravenöz uygulamadan önce steril distile su ile rekonstitiüe edilerek ön çözelti
(konsantre çözelti) hazırlanmalıdır.
Konsantre çözelti: MİSİNTU konsantre çözeltisi, steril enjeksiyonluk su kullanılarak 1 mg/2 mL
(0,5 mg/1 mL) konsantrasyon oluşturacak şekilde hazırlanır. Bunun için;
 2 mg toz içeren flakona; 4 ml steril enjeksiyonluk su,
 10 mg toz içeren flakona; 20 ml steril enjeksiyonluk su,
 20 mg toz içeren flakona; 40 ml steril enjeksiyonluk su eklenir.
Çözünmesi için çalkalanır, çözünme hemen sağlanmazsa oda sıcaklığına gelene kadar bekletilebilir.
İnfüzyonluk çözelti: Hesaplanan miktarda MİSİNTU içeren konsantre çözelti 100 mL % 0,9
sodyum klorür çözeltisi içine enjekte edilir.
Uzun süreli uygulama için intravenöz infüzyonluk çözelti:
 500 ml % 0,9’luk sodyum klorür çözeltisi, infüzyon için bir kanüle bağlanır ve infüzyon
süresi 60 dakika olarak ayarlanır. MİSİNTU çözeltisi de bir kanül yardımıyla 30-40
dakika boyunca % 0,9’luk sodyum klorür çözeltisi ile eş zamanlı olarak uygulanır.
 Arta kalan % 0,9’luk sodyum klorür çözeltisi (100-200 mL) 20 dakika boyunca verilir.
İntravenöz uygulamada infüzyon boyunca enjektörün ven içinde olduğundan emin olunmalıdır.
Ektravazasyon oluşması durumunda ciddi inflamatuvar reaksiyonlar meydana gelebilir. Böyle bir
durumda intravenöz uygulamaya başka bir venden devam edilmelidir.
İntravezikal uygulama çözeltisinin hazırlanması:
Hesaplanan doz MİSİNTU tozu, 1mg/ml konsantrasyon oluşturacak şekilde steril enjeksiyonluk
su ile çözülür. Bunun için;
 2 mg toz içeren flakona; 2 ml steril enjeksiyonluk su,
 10 mg toz içeren flakona; 10 ml steril enjeksiyonluk su,
 20 mg toz içeren flakona; 20 ml steril enjeksiyonluk su eklenir.
Rekonstitüe çözeltide çözünmeyen partiküller kalırsa, ılık su altında 2 dakika boyunca şeffaf çözelti
elde edilinceye kadar dikkatlice çalkalanmalıdır.
Hazırlanan çözelti bir kateter yardımıyla mümkün olan en kısa sürede mesaneye
uygulanmalıdır.
MİSİNTU, cilt ile temas ettirilmemelidir. Temas halinde derhal bol miktarda sabunlu suyla
yıkanmalıdır ve ardından etkilenen bölgeye % 8,4 sodyum bikarbonat çözeltisi uygulanmalıdır.
Epidermal dokudan penetrasyonu arttırabileceğinden krem ya da nemlendirici kullanılmamalıdır.
11 / 12MİSİNTU’nun gözle teması halinde birkaç kez bol miktarda izotonik sodyum klorür (salin) çözeltisi
ile yıkanmalıdır. Korneal hasara karşı birkaç gün gözetim altında tutulmalı, gerekirse medikal tedavi
alınmalıdır.
Kullanılmamış olan ürünler ya da atık materyaller "Tıbbi atıkların kontrolü yönetmeliği" ve "Ambalaj
ve Ambalaj Atıklarının Kontrolü Yönetmelikleri” ne uygun olarak imha edilmelidir
7. RUHSAT SAHİBİ
Koçsel İlaç San. ve Tic. A.Ş.
Gebze OSB2 Mah. 1700.sok. No:1703/2
Çayırova/Kocaeli
Tel: 0850 250 66 56
ÜRETİM YERİ:
Onko İlaç Sanayi ve Ticaret A.Ş.
GOSB 1700 Sokak, No: 1703
Çayırova /Kocaeli
8. RUHSAT NUMARASI(LARI)
2019 / 480
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.10.2019
Ruhsat yenileme tarihi:
10. KÜB’ÜN YENİLENME TARİHİ
12 / 12