1  KISA  ÜRÜN  BİLGİSİ  
1. BEŞERİ  TIBBİ  ÜRÜNÜN  ADI 
ULTRAVIST® 370 mg/mL  enjeksiyon/infüzyon  için çözelti  
Steril  
 
2. KALİTATİF  VE KANTİTATİF  BİLEŞİM  
Etkin  madde:  769 mg iopromid  
Yardımcı  madde:  0,1 mg sodyum  kalsiyum  edetat  
Yardımcı  maddelerin  tam listesi  için 6.1’e  bakınız.  
 
3. FARMASÖTİK  FORM  
Enjeksiyon  için sulu steril çözelti   
Berrak,  renksiz ila soluk sarı arası renkte,  pH’ı 6 ,5-8,  osmolaritesi  0,43 Osm/ L olan partikülsüz  
çözelti  
 
4. KLİNİK  ÖZELLİKLER  
 
4.1. Terapötik  endikasyonlar  
Tanı amaçlı  kullanım  içindir.  
 
Damar  içi ve vücut  boşluklarında  kullanım  içindir.  
 
Bilgisayarlı tomografide (BT), arteriyografi ve venografide, intravenöz/intraarteriyel dijital 
subtraksiyon anjiyografisinde (DSA) intravenöz ürografide, ERKP (endoskopik 
retrogradkolanjiyopankreatografi) kullanımında, artrografi ve diğer vücut boşlukların ın tetkikinde 
kontrastı artırmak amacıyla kullanılır.  
 
Kontrastlı mamografide (CEM) bilinen veya şüphelenilen meme lezyonlarını değerlendirmek ve  
  teşhis etmek amacıyla kullanılır.  
 
Özellikle  anjiyokardiyografi  içindir.  
 
İntratekal  kullanılmaz.  
 
4.2. Pozoloji  ve uygulama  şekli 
Diyet  önerileri  
İncelemeden  iki saat öncesine  kadar  normal  diyete  devam  edilebilir.  Son iki saat içerisinde  ise hasta  
yemekten  kaçınmalıdır.  
 
Hidrasyon  
İntravasküler kontrast madde verilmeden önce ve sonra yeterli hidrasyon sağlanmalıdır. Bu 
özellikle multipl miyelomlu, diabetes mellituslu, poliürili, oligurili, hiperürisemili hastalar için 
olduğu gibi, yenidoğanlar, süt çocukları, küçük çocuklar ve yaşlı  hastalar için de geçerlidir.  
 
Yenidoğanlar  (<1 ay) ve süt  çocukları  (1 ay – 2 yaş) 
Küçük çocuklar (yaş <1 sene) ve özellikle yenidoğanlar elektrolit dengesizliğine ve hemodinamik 
değişikliklere karşı çok hassastır. Verilen kontrast madde miktarı, radyolojik işlemin teknik 
performansı ve hastanın durumu hususunda dikkatli olunmalıdır.  
 
 
 2  Kullanımdan  önce  ısıtma  
Kullanımdan önce vücut ısısına getirilen kontrast madde daha iyi tolere edilir ve azalan viskozite 
nedeniyle daha kolay enjekte edilir. Bir ısıtıcı kullanılarak, inceleme gününde gerekli olacağı 
hesaplanan  miktar kadar  şişe 37°C’ye kadar  ısıtılmalıdır.  Güneş ışığından korunduğunda, daha uzun  
süreli  ısıtmaların  da kimyasal  saflığı  değiştirmediği  gösterilmiştir.  Ancak  bu süre üç ayı 
aşmamalıdır.  
 
Test 
Herhangi  bir öngörü  değeri  olmadığından  az miktar  test dozu  kontrast  madde  kullanılarak  duyarlılık 
testi yapılması önerilmez. Ayrıca, kendi başına test dozu da ciddi ve hatta ölümcül aşırı duyarlılık 
reaksiyonlarına neden  olabilir.  
 
Pozoloji  / uygulama  sıklığı  ve süresi:  
  İntravasküler  kullanım  için dozaj  
  Belirgin kardiyovasküler veya renal yetmezlik şikayetleri olan ve genel durumu kötü olan                        
hastalarda, kontrast madde dozu mümkün olduğu kadar düşük tutulmalıdır. Bu hastaların renal         
fonksiyonlarının en az incelemeden sonraki 3 gün süresince izlenmesi tavsiye edilir.  
 
Doz yaşa,  ağırlığa,  klinik  problem  ve tetkik  tekniğine  uyarlanmalıdır.  
 
Aşağıda  verilen  dozlar  sadece  öneridir  ve 70 kg ağırlığındaki  ortalama  bir yetişkinin  dozuna  tekabül 
etmektedir. Dozlar tek bir enjeksiyon için veya vücut ağırlığının kilogramı başına aşağıda 
gösterildiği gibi verilmiştir.  
 
Genellikle  vücut  ağırlığının  (VA)  kilogramı  başına  1,5 gram  iyot iyi tolere edilmektedir.  
 
Ayrı uygulamalar arasında vücuda, yükselen osmolalitenin interstisyel sıvı tarafından normale 
döndürülebilmesi  için yeterli  süre verilmelidir.  Bazı özel durumlarda  erişkinlerde  300 – 350 mL'lik 
dozu aşmak gerekiyorsa, ilave su ve mümkünse elektrolitler verilmelidir.  
 
Tek enjeksiyon  için önerilen  dozlar:  
Konvansiyonel  anjiyografi  
Torasik  aortagrafi : 50 – 80 mL ULTRAVIST  300/370  
 
Anjiyokardiyografi  
Kalp  ventrikülleri : 40 – 60 mL ULTRAVIST  370 
İntrakoroner : 5 – 8 mL ULTRAVIST  370 
 
İntravenöz  DSA  
30 – 60 mL ULTRAVIST  370’ ün i.v. bolus  şeklinde  enjeksiyonu  (akım  hızı: kubital  vene  8 – 
12 mL/san, 10 – 20 mL/san vena cava’ya) sadece büyük damarların kontrastlı gösterimi için 
önerilir. Venlerde kalan kontrast madde miktarı; hemen izotonik sodyum klorür çözeltisinin bolus 
olarak verilmesi ile azaltılabilir ve diagnostik amaçlı kullanılabilir.  
 
Yetişkinlerde  :  30 – 60 mL ULTRAVIST  370 
İntraarteriyel  DSA  
Konvansiyonel  anjiyografide  kullanılan  doz ve konsantrasyonlar  intraarteriyel  DSA (dijital  
substraksiyon  anjiyografi)  için azaltılabilirler.  
 
Bilgisayarlı  Tomografi  (BT) 
Spiral  BT, tek - fakat  özellikle  çok dilim  tekniğinde  tek bir nefes  tutma  sırasında  veri hacmine  3  çabucak ulaşılmasını sağlar. i.v. verilen bolus dozun, ilgilenilen bölgede (artışın piki, zamanı ve 
süresi) etkisini optimize etmek için otomatik güç enjektörünün kullanılması ve bolus izleme özellikle 
önerilir.  
 
Tüm  vücut  BT 
Bilgisayarlı tomografide; gerekli olan kontrast madde dozları ve veriliş hızı, incelenecek organa, 
diagnostik probleme ve özellikle kullanılan tarayıcıların farklı tarama ve görüntü oluşturma 
sürelerine bağlıdır.  
 
Kraniyal  BT 
Erişkinlerde:  1 – 1,5 mL / kg vücut  ağırlığı  ULTRAVIST  370 
 
Kontrastlı Mamografi (CEM)  
ULTRAVIST intravenöz olarak tercihen güç enjektörü kullanılarak enjekte edilmelidir. Görüntü  
alınması kontrast maddenin uygulanmasından yaklaşık 2 dk. sonra başlamaktadır.  
 
  Erişkinlerde: 1,5 mL / kg vücut ağırlığı ULTRAVIST 370  
 
İntravenöz  Ürografi  
Yenidoğanların ve süt çocuklarının henüz tam olgunlaşmamış nefronlarının fizyolojik 
konsantrasyon yetersizliği relatif olarak daha yüksek dozda kontrast madde gerektirir.  
 
Takip  eden  dozlar  önerilir  (VA:  Vücut  Ağırlığı):  
Yenidoğanlarda (<1 ay) kg başına 1,2 g iyot : 3,2 mL/kg  VA ULTRAVIST  370 
Süt çocuklarında  (1 ay–2 yaş)  kg başına  1 g iyot:  2,7 mL/kg  VA ULTRAVIST  370 
Küçük  çocuklarda  (2–11 yaş) kg başına  0,5 g iyot: 1,4 mL/kg  VA ULTRAVIST  370 
Ergen ve yetişkinlerde kg başına 0,3 g iyot : 0,8 mL/kg  VA ULTRAVIST  370 
 
Özel endikasyonlarda gerekli görüldüğü takdirde doz artırımı olasıdır. Vücut boşluklarında 
kullanım için dozlar  
 
Artrografi, histerosalpingografi ve ERKP sırasında, kontrast madde enjeksiyonları fluoroskopi ile 
izlenmelidir.  
 
Tek enjeksiyon  için önerilen  dozlar:  
Doz,  hastanın  yaşına,  ağırlığına  ve genel  durumuna  bağlı  olarak  değişebilir.  Ayrıca  klinik  problem, 
inceleme tekniği ve incelenecek bölgeye de bağlıdır. Aşağıda verilen dozlar sadece öneridir ve 
normal bir erişkin için ortalama dozlardır.  
 
Artrografi  
5 – 15 mL ULTRAVIST  370 
 
ERKP: Doz, genellikle klinik problem ve görüntülenecek yapının boyutuna dayanır.  
Diğer: Doz, genellikle klinik problem ve görüntülenecek yapının boyutuna dayanır.  
 
Uygulama şekli:  
Kontrast  maddenin  intravasküler  uygulanması  mümkünse  hasta  yatar  durumdayken  yapılmalıdır.  
 
Bilgisayarlı  Tomografi  (BT) 
Şayet mümkünse; ULTRAVIST i.v. bolus olarak, tercihen bir otomatik enjektör ile verilmelidir. 
Sadece yavaş tarayıcılarda, relatif sabit – her ne kadar maksimum değilse de – kan seviyesi 
sağlamak  için, total dozun  yarısı  bolus  olarak  verilmeli  ve gerisi  2 – 6 dk.  içinde  uygulanmalıdır  4  İntravenöz  Ürografi  
ULTRAVIST 370'ün sözü edilen dozlarda ve 1  – 2 dk. içinde uygulanmasını takiben, böbrek 
parankiminin  3 – 5 dk. sonra,  böbrek  pelvisi  ve üreterlerinin  8 – 15 dk. sonra  kontrasttan  zengin 
görünümleri  elde edilir.  Film  için, genç  hastalarda  erken  süreler,  yaşlılarda  geç süreler  seçilmelidir.  
 
Normalde, ilk filmin kontrast maddenin verilmesinden 2 – 3 dk. sonra çekilmesi önerilir. 
Yenidoğanlarda, süt çocuklarında ve renal fonksiyonu bozuk olanlarda daha geç filmler üriner 
sistemin daha iyi görüntülenmesini sağlayabilir.  
 
Özel  popülasyonlara  ait ek bilgiler:  
 
Böbrek/Karaciğer  yetmezliği:  
 
Böbrek  yetmezliği:  
Belirgin  renal  yetmezlik şikayetleri  olan ve genel  durumu  kötü olan hastalarda,  kontrast  maddenin 
sebep  olduğu  ilave  böbrek  hasarı  riskini  azaltmak  için kontrast  madde  dozu  mümkün  olduğu  kadar 
düşük  tutulmalıdır.  Bu hastaların  renal  fonksiyonlarının  en az incelemeden  sonraki  3 gün süresince 
izlenmesi tavsiye edilir.  
 
Karaciğer  yetmezliği : 
Verilen dozun yalnızca %2’si feçes ile atıldığından ve metabolize olmadığından, iopromid 
eliminasyonu karaciğer işlevlerinin bozulmasından etkilenmez. Karaciğer yetmezliği olan 
hastalarda doz ayarlamasının gerekli olmadığı düşünülmektedir.  
 
Pediyatrik  popülasyon:  
İntravenöz  ürografi  
Yenidoğanların   ve süt çocuklarının  henüz  tam olgunlaşmamış  nefronlarının  fizyolojik 
konsantrasyon yetersizliği relatif olarak daha yüksek dozda kontrast madde gerektirir.  
 
  Takip  eden  dozlar  önerilir  (VA:  Vücut  Ağırlığı):  
Yenidoğanlarda (<1 ay) kg başına 1,2 g iyot : 3,2 mL/kg  VA ULTRAVIST  370 
Süt çocuklarında  (1 ay–2 yaş) kg başına  1 g iyot:   2,7 mL/kg  VA ULTRAVIST  370 
Küçük  çocuklarda  (2–11 yaş)  kg başına  0,5 g iyot:  1,4 mL/kg  VA ULTRAVIST  370 
 
Geriyatrik  popülasyon:  
Vasküler patoloji ve nörolojik bozukluklar nedeni ile, yaşlılarda iyotlu kontrast maddelere karşı  
aşırı reaksiyon riski artmaktadır.  
 
4.3. Kontrendikasyonlar  
ULTRAVIST ’in, etkin madde sine veya iyoda ya da bölüm 6.1’de listelenmiş olan yardımcı 
maddelerden herhangi birine karşı aşırı duyarlılık (alerji) (bkz. Bölüm 4.4 Özel kullanım uyarıları 
ve önlemleri).  
 
4.4. Özel  kullanım  uyarıları  ve önlemleri  
 
Tüm uygulama tipleri için  
Alerjik veya anafilaktoid  reaksiyonlar (aşırı duyarlılık  reaksiyonları ) 
ULTRAVIST uygulamasından sonra, dozdan bağımsız psödo -alerjik reaksiyonlar/aşırı duyarlılık 
reaksiyonları veya diğer idiyosinkratik reaksiyonlar (kardiyovasküler, respiratuvar ve kutanöz 
reaksiyonlar) meydana gelebilir .  
Hafif dereceden şoku da içeren şiddetli dereceye dek alerji benzeri reaksiyonların ortaya çıkması 5  mümkündür (bkz. bölüm ‘4.8 İstenmeyen etkiler’). Bu reaksiyonların çoğu uygulamadan sonraki 
ilk 30 dk. içinde ortaya çıkar. Bununla birlikte geç reaksiyonlar da (saatler ya da günler sonra) 
ortaya çıkabilir.  
 
Hipersensitivite  reaksiyonu  riski kontrast maddeye karşı reaksiyon öyküsü,  bronşiyal  astım  ya da 
diğer  alerjik  hastalık  öyküsü  olanlarda  daha 
yüksektir.  
 
Özellikle ULTRAVIST veya yardımcı maddelerine aşırı duyarlılığı bilinen hastalarda veya daha 
önce başka bir iyotlu kontrast maddeye aşırı duyarlılığı olanlarda, aşırı duyarlılık reaksiyonu 
(şiddetli reaksiyonlar dahil) riskinin artmış olması nedeniyle dikk atli bir risk/yarar yargılaması 
gerekmektedir. Fakat bu tür reaksiyonlar düzensiz ve öngörülemez tabiatlıdırlar.  
 
Beta blokör  kullanırken  bu tür reaksiyonlar  gelişen  hastalar  beta agonist  tedavisi  etkilerine  karşı  
dirençli  olabilir  (bkz.  bölüm  “4.5 Diğer  tıbbi ürünler  ile etkileşimler  ve diğer  etkileşim  şekilleri”).  
Şiddetli hipersensitivite  reaksiyonu durumunda  kardiyovasküler hastalığı olan hastalar ciddi ya  da 
ölümcül sonlanımlara daha yatkındır.  
Uygulama  sonrası  şiddetli  hipersensitivite  reaksiyonları  olasılığı  nedeniyle  hastaların  işlem 
sonrasında gözlenmesi önerilir.  
 
  Acil önlemlerin uygulanması için hazırlıklı olmak tüm hastalar için gereklidir  
Akut alerji benzeri reaksiyon riski artmış hastalarda, önceden orta ya da şiddetli akut reaksiyon, 
astım ya da tıbbi tedavi gerektiren alerjisi olmuş hastalarda bir kortikosteroid rejimi ile 
premedikasyon yapılması düşünülebilir.  
 
Acil durumlar  için hazırlık  
Uygulama dozu ve şekli ne olursa olsun, hafif alerji benzeri  semptomlar bile tedavi gerektiren ciddi 
bir anafilaktoid reaksiyonun ilk belirtileri olabilir. Bu nedenle iyotlu kontrast maddeler yalnızca acil 
tedavinin mümkün olduğu tıbbi ortamlarda, yani gerekli ekipman ve ilaçların bulunduğu, yeterli 
klinik  deneyime  sahip  doktorlar  ve ayrıca  eğitimli  yardımcı  sağlık  personelinin  olduğu  merkezlerde 
kullanılmalıdır.  
Bu nedenle, ciddi bir reaksiyonu tedavi etmek için, acil durum önlemlerinin hemen başlatılması ve 
gerekli acil ilaçlara ve acil cerrahi kite doğrudan erişimin sağlanması tüm hastalar için mümkün 
olmalıdır.  
Deneyimler,  ciddi  vakaların  çoğunun  ilaç uygulamasının  bitiminden  ilk 30 dk. içinde  meydana  
geldiğini  göstermektedir.  Bu nedenle,  hasta  uygulama  sonrası  en az 30 dk.  gözlemlenmelidir.  
 
Şiddetli  kutanöz  advers  reaksiyonlar  (SCAR)  
İopromid uygulaması ile hayatı tehdit edici ya da ölümcül olabilen Stevens -Johnson sendromu 
(SJS), toksik epidermal nekroliz (TEN), eozinofili ve sistemik semptomların eşlik ettiği ilaç 
döküntüsü reaksiyonu (DRESS) ve akut jeneralize ekzantomatöz püstülozi s (AGEP) gibi sıklığı 
bilinmeyen şiddetli kutanöz advers reaksiyonlar (SCAR) rapor edilmiştir.  
 
Hastalar  belirti  ve bulgular  açısından  bilgilendirilmeli  ve cilt reaksiyonları  açısından  yakından  
izlenmelidir.  
 
Çocuklarda  döküntü  başlangıçta  enfeksiyonla  karıştırılabileceğinden,  hekimler  döküntü  ve ateş 
belirtileri  gösteren  çocuklarda  iyopromide  karşı  reaksiyon  olasılığını  göz önünde  bulundurmalıdır.  
Bu reaksiyonların  çoğu  8 hafta  içinde  meydana  gelmiştir  (AGEP  1-12 gün, DRESS  2-8 hafta, 6  SJS/TEN 5 günden 8 haftaya kadar).  
 
Eğer  hastada  iopromid  kullanımıyla  SJS, TEN,  AGEP  ya da DRESS  gibi ciddi  bir reaksiyon 
meydana gelmişse, iopromid bu hastaya bir daha hiçbir zaman uygulanmamalıdır.  
 
Tiroid  disfonksiyonu  
İyotlu  X-ışını kontrast  maddeleri,  uygulamadan  sonra  deiyodinasyon  nedeniyle  vücutta  salınan  
iyodüre  ek olarak  çözeltilerde  bulunan  serbest  iyodür  nedeniyle  tiroid  fonksiyonunu  etkiler.  
 
Özellikle  hipertiroidizm  veya  guatr  olduğu  bilinen  veya  olduğundan  şüphelenilen  hastalarda,  iyotlu 
kontrast maddeler hipertiroidizme ve tirotoksik krize neden olabileceği için dikkatli bir risk/yarar 
değerlendirmesi yapılmalıdır. Hipertiroidizm olduğu bilinen veya şüphelenilen olgularda 
ULTRAVIST uygulamasından önce tiroid fonksiyonu ölçümü ve/ve ya koruyucu tireostatik 
medikasyon kararı alınabilir.  
 
Yetişkin ve pediyatrik hastalara iyotlu kontrast madde uygulamasını takiben hipotiroidizm ya da 
geçici tiroid baskılanmasının göstergesi olan tiroid fonksiyon testleri rapor edilmiştir. İyotlu 
kontrast madde kullanmadan önce, bilinen veya şüphelenilen tiro id hastalıkları olan hastalarda 
potansiyel hipotiroidizm riskini değerlendirilmelidir.  
 
Pediyatrik popülasyon  
3 yaşından küçük pediyatrik hastalarda iyot içeren kontrast maddelere hem tek hem de çoklu 
maruziyetlerden sonra hipotiroidizm veya geçici tiroid baskılanması ile karakterize tiroid 
disfonksiyonu bildirilmiştir. İncelenen bireylerin yaşına ve iyot içeren kontrast maddenin dozuna 
bağlı olarak görülme sıklığının %1 ila %15 arasında değiştiği bildirilmiştir ve daha çok 
yenidoğanlarda ve prematüre bebeklerde görülmektedir. Yenidoğanlar ayrıca hamilelik  sırasında anne 
yoluyla da maruz kalabilir.  
 
Daha genç yaş, çok düşük doğum ağırlığı, prematürelik, tiroid fonksiyonunu etkileyen altta yatan 
hastalıklar, yenidoğan veya pediyatrik yoğun bakım ünitelerine yatış ve konjenital kalp hastalığı, iyot 
içeren kontrast maddelere maruziyetten sonra hipotiroid izm riskinin artmasıyla ilişkilidir. Konjenital 
kalp hastalığı olan pediatrik hastalar, invaziv kardiyak prosedürler sırasında genellikle yüksek dozda 
kontrast maddeye ihtiyaç duydukları için en büyük risk altında olabilirler. Çocukluk çağında 
hipotiroidiz m bilişsel ve nörolojik gelişimi bozabilir ve tiroid hormonu replasman tedavisi 
gerektirebilir. İyot içeren kontrast maddelere maruziyet sonrası tiroid fonksiyonunun izlenmesi, 
özellikle yenidoğanlarda ve prematüre bebeklerde altta yatan risk faktörlerine göre 
bireyselleştirilmelidir.  
 
Merkezi  sinir sistemi  (MSS)  bozuklukları  
Nöbet öyküsü olan veya diğer MSS bozuklukları olan hastaların, ULTRAVIST uygulamasıyla 
alakalı  olarak,  nöbet  geçirme  veya  nörolojik  komplikasyon  riskleri  artabilir.  Serebral  anjiyografi  ve 
ilgili işlemlerde nörolojik komplikasyonların sıklığı daha yüksektir.  
 
İopromid  kullanımı  ile ensefalopati  rapor  edilmiştir  (bkz.  bölüm  “4.8 İstenmeyen  etkiler).  Kontrasta 
bağlı  ensefalopati  baş ağrısı,  görme  bozukluğu,  kortikal  körlük,  konfüzyon,  nöbetler,  koordinasyon  
kaybı, hemiparezi, afazi, bilinç kaybı, koma ve beyin ödem gibi nörolojik disfonksiyon belirti ve 
bulgularıyla  kendini  gösterebilir.  Semptomlar  genellikle  iopromid  uygulamasından  sonra  dakikalar 
ya da saatler içinde meydana gelir ve genelde birkaç gün içinde düzelir.  
 
Kan-beyin bariyeri geçirgenliğini arttıran faktörler, kontrast maddenin beyin dokusuna  geçişini 7  kolaylaştırarak, ensefalopati gibi olası MSS reaksiyonlarına yol açabilirler.  
 
Kontrasta bağlı ensefalopati şüphesi varsa, uygun tıbbi tedaviye başlanmalı ve iopromid uygulaması 
tekrarlanmamalıdır.  
 
Hidrasyon  
Kontrast madde kaynaklı nefrotoksisite riskini en aza indirmek için intravasküler ULTRAVIST  
uygulaması  öncesinde  hidrasyon  durumunun  tüm hastalarda  yeterli  olduğundan  emin olunmalıdır 
(bkz. bölüm “4.4 Özel kullanım uyarıları ve önlemleri/ Akut böbrek hasarı”). Bu özellikle poliüri, 
oligüri, hiperürisemili hastalarda, yenidoğan larda , küçük çocuklarda ve yaşlılarda önemlidir.  
 
Çoğu hastada yeterli hidrasyon durumu, gereken miktarda oral sıvı uygulanarak sağlanabilir. 
Özellikle KM -ABH riski yüksek olan hastalarda profilaktik intravenöz hidrasyon düşünülmelidir. 
Hangi hastalarda profilaktik intravenöz hidrasyon ihtiyacı olduğuna i lişkin karar, en yakın tarihli 
ve kanıta dayalı klinik kılavuzlardan alınan önerilere ve bireysel yarar -risk oranına dayalı olmalıdır. 
Bu değerlendirmede, uygulanan doz (örn. yüksek doz), uygulama yolu (‘ilk geçiş’ maruziyeti) ve 
böbrek fonksiyonu (şiddetl i böbrek yetmezliği varlığı) dikkate alınmalıdır. Eşzamanlı hastalıkların 
varlığı göz önünde bulundurulmalıdır. Eşzamanlı kardiyak hastalık (örn. ilerlemiş kalp yetersizliği) 
durumunda profilaktik intravenöz hidrasyon, ciddi kardiyak komplikasyonlara yol a çabilir (bkz. 
bölüm 4.4. “Özel kullanım uyarıları ve  önlemleri”  “Akut Böbrek Yetmezliği”, “Kardiyovasküler 
hastalıklar”, “4.8. İstenmeyen etkiler” alt bölümleri)  
 
Anksiyete  
Belirgin  heyecan  durumu,  anksiyete  ve ağrı yan etki riskini  arttırabilir  veya  kontrast  maddeye  bağlı 
reaksiyonları  şiddetlendirebilir.  Kaygıyı  artıran  koşulları  minimize  etmek  için özen  gösterilmelidir.  
 
Ön-test 
Aşırı duyarlılık için düşük test dozlu kontrast madde ile ön -test yapılması önerilmez, çünkü bu 
yaklaşımın tahmini değeri yoktur ve bazen ciddi ve hatta ölümcül aşırı duyarlılık reaksiyonlarına 
yol açmıştır.  
İntravasküler kullanım 
Kardiyovasküler  hastalıklar  
Önemli  kardiyak  hastalığı  veya  ciddi  koroner  arter hastalığı  olanlarda  klinik  olarak  alakalı 
hemodinamik değişiklik ve aritmi geliştirme riski artmaktadır.  
 
Bu özellikle  intrakoroner,  sol ventrikül  ve sağ ventrikül  kontrast  madde  uygulamasından  sonra  
geçerlidir  (bkz.  bölüm  “4.8 İstenmeyen  etkiler”).  
 
Kardiyak reaksiyonlara özellikle yatkın hastalar, kalp yetmezliği, şiddetli koroner kalp hastalığı, 
kararsız  angina  pektoris,  kalp kapak  hastalıkları,  yakın  zamanda  kalp enfarktüsü  geçirenler,  koroner 
baypas geçirenler ve pulmoner hipertansiyonu olan hastalardır.  
 
Kapak  hastalıkları  ve pulmoner  hipertansiyonu  olan hastalarda  kontrast  madde  verilmesi  belirgin  
hemodinamik  değişikliklere  yol açabilir.  Daha  önceden  kalp hastalığı  olanlarda  ve yaşlı  hastalarda,  
iskemik  EKG  değişikliklerini  ve majör  aritmileri  de içeren  reaksiyonlar  daha  sıktır.  
 
Kalp  yetmezliği  olan hastalarda  ULTRAVIST’in  intravasküler  enjeksiyonu  pulmoner  ödeme  neden  
olabilir.  
 
 8  Akut  Böbrek  Hasarı  
ULTRAVIST’in intravasküler uygulanmasından sonra böbrek fonksiyonunun geçici bozukluğu 
şeklinde görülen Kontrast Sonrası Akut Böbrek Hasarı (KS -ABH) oluşabilmektedir. Akut böbrek 
yetmezliği çok nadir olgularda oluşabilmektedir.  
 
Risk faktörleri  şunları  içerir,  örn.: 
- önceden var olan böbrek yetmezliği  (bkz. alt bölüm “4.2 Pozoloji ve uygulama şekli/Böbrek 
yetmezliği”)  
- dehidrasyon  (bkz.  alt bölüm  ‘‘4.4.  Özel  kullanım uyarıları  ve önlemleri/Hidrasyon”)  
- diabetes  mellitus  
- multiple  myelom / paraproteinemi  
- tekrarlayan  ve/veya  yüksek  dozlarda  ULTRAVIST  
 
Orta ila şiddetli (eGFR 44 -30 mL/dk/1,73m2) ya da şiddetli (eGFR <30 mL/dk/1,73 m2) renal 
fonksiyon bozukluğu olan hastalarda intraarteriyel kontrast madde uygulaması ve ilk geçiş renal 
maruziyetle Kontrast Sonrası Akut Böbrek Hasarı (KS -ABH) riski artmıştır.  
 
Şiddetli renal fonksiyon bozukluğu (eGFR <30 mL/dk/1,73m2) olan hastalarda intravenöz ve 
intraarteriyel kontrast uygulaması ve ikinci geçiş renal maruziyetle KS -ABH riski artmıştır (bkz. 
alt bölüm ‘‘4.4. Özel kullanım uyarıları ve önlemleri/Hidrasyon”).  
 
 İyot içeren kontrast maddeler diyaliz yoluyla elimine edilebildiğinden, intravasküler ULTRAVIST 
rezidüel böbrek fonksiyonu olmayıp diyaliz gerektiren hastalarda kullanılabilir.  Radyolojik 
incelemeden hemen sonra hemodiyaliz yapılmalıdır.  
Şiddetli böbrek yetmezliği durumunda, karaciğerdeki herhangi bir ek şiddetli bozukluk, kontrast 
madde atılımının hemodiyaliz gerektirebilecek kadar ciddi şekilde gecikmesine neden olabilir.  
 
Diabetes  mellitus  
Laktik asidozdan kaçınmak için, metformin tedavisi alan diabetes mellituslu hastaların, iyotlu bir 
kontrast maddenin intravasküler uygulamasını almadan önce serum kreatinin düzeylerini 
ölçtürmeleri gerekir (bkz.”4.5.Diğer tıbbi ürünler ile etkileşimler ve diğer etkileşim şekilleri”.  
 
Böbrek fonksiyon testinin sonuçlarına göre, mevcut metformin tedavisinin kesilmesi 
düşünülmelidir.  
 
Acil hastalar için ve sınırlı veya bilinmeyen böbrek fonksiyonu durumunda, doktorlar kontrastlı 
muayenenin  yararlarına  karşı  risklerini  dikkatli  bir şekilde  değerlendirmeli  ve metformin  tedavisini 
keserek, hastayı hidrate ederek, böbrek fonksiyon değerlerini, serum laktatını ve pH'ı izleyerek ve 
herhangi bir klinik laktik asidoz belirtisi açısından hastayı yakından izleyerek gerekli önlemleri 
almalıdır.  
 
Tromboembolik  olaylar  
Non-iyonik kontrast maddelerin bir özelliği normal fizyolojik fonksiyonlar ile çok az 
etkileşmeleridir. Bunun bir sonucu olarak da, in vitro  koşullarda non -iyonik kontrast maddenin 
antikoagulan etkisi iyonik kontrast maddeden daha azdır.  
 
Kontrast maddeden başka ilave birçok faktör de tromboembolik olayların gelişimine katkıda 
bulunur.  Bunlara,  işlem  süresi,  enjeksiyon  sayısı,  kateter  ve şırınga  materyali,  altta yatan  hastalığın  
durumu ve beraber kullanılan medikasyon da dahildir. Bu nedenle vasküler kateterizasyon işlemi 
uygularken  bunlar  göz önünde  bulundurulmalı,  anjiyografik  tekniğe  tamamen  uyulmalı,  kateteri  sık 
sık serum fizyolojik (mümkünse heparin ilavesi ile) ile yıkamalı ve işleme bağlı trombüs ve 9  embolizm riskini azaltmak için işlemin süresi de kısaltılmalıdır.  
 
MSS  bozuklukları  
Akut beyin enfarktüsü veya akut intrakraniyal kanaması olan hastalarda, kan -beyin bariyerini 
bozabilecek hastalıkları olan hastalarda ve ayrıca beyin ödemi veya akut demiyelinizasyonu olan 
hastalarda intravasküler uygulama konusunda dikkatli olunmalıdır. Kontrast madde 
uygulamasından sonra, kafa içi tümör metastazı veya epilepsisi olan hastalarda serebral nöbet 
insidansı  artabilir.  Serebrovasküler  bozukluklardan,  intrakraniyal  tümörlerden  veya  metastazlardan, 
dejeneratif  veya  inflamatuar  süreçlerden kaynaklanan  nörolojik  semptomlar,  intraarteriyel kontrast 
madde uygulaması ile şiddetlenebilir. İntraarteriyel kontrast madde enjeksiyonu vazospazmları ve 
ardından  serebral iskemik  olayları tetikleyebilir.  Semptomatik  serebrovasküler  bozuklukları,  yakın 
zamanda inme geçiren veya sık geçici iskemik atakları olan hastaların, kontrast maddenin neden 
olduğu nörolojik komplikasyonlara maruz kalma riski daha yüksektir.  
Acil kullanım  için antikonvülsif  tedavinin  hazırda  bulundurulması  önerilir.  
 
Feokromositoma  
Feokromasitomalı  hastalarda  hipertansif  kriz riski artabilir . 
 
Miyastenia  gravis  
ULTRAVIST  uygulanması  miyastenia  gravis  semptomlarını  artırabilir.  
 
Diğer  vücut  boşluklarında  kullanım  
Akut pankreatit ve akut kolanjit hastalarında, riskler ve yararlar dikkatle değerlendirilene kadar 
ULTRAVIST ile ERKP yapılmamalıdır. Tıkanıklık oluşturan bir katılığın çıkarılması veya stenoz için 
baypas gibi acil terapötik önlemler gerekmedikçe, prosedür her türlü akut semptom hafifleyene kadar 
(3-4 hafta süreyle) ertelenmelidir.  
 
Kontrastlı mamografi (CEM)  
Kontrastlı mamografi, hastanın standart mamografiden daha fazla iyonize edici radyasyona maruz 
kalmasıyla sonuçlanır. Radyasyon dozu, memenin kalınlığına, kullanılan mamografi sisteminin 
tipine ve sistem ayarlarına bağlıdır. CEM’de kullanılan toplam radyas yon dozu, uluslararası 
mamografi kılavuzlarında belirlenen sınırın (3 mGy altı) altındadır.  
 
Yardımcı  maddeler  hakkında  bilgi 
ULTRAVIST  her 1 mL’lik  dozunda  23 mg’dan  daha  az sodyum  ihtiva  eder.  Yani  esasında  
sodyum  içermez.  
 
4.5. Diğer  tıbbi  ürünler  ile etkileşimler  ve diğer  etkileşim  şekilleri  
Biguanidler  (metformin):  İntravasküler  ULTRAVIST  kullanımı  nedeniyle  geçici  böbrek  bozukluğu 
oluşması, biguanid kullanan hastalarda birikime ve laktik asidoz gelişmesine yol açabilir.  
ULTRAVIST kullanımı böbrek fonksiyon bozukluğuna yol açabileceğinden veya var olan böbrek 
fonksiyon bozukluğunu şiddetlendirebileceğinden, metformin ile tedavi edilen hastalarda, özellikle 
önceden böbrek fonksiyon bozukluğu olanlarda laktik asidoz gelişme riski artabilir (bkz. bölüm 4.4 
“İntravasküler uygulamalar – Akut böbrek hasarı”). Böbrek fonksiyon testinin sonuçlarına bağlı 
olarak, metformin tedavisinin kesilmesine yöneli k tavsiye dikkatle değerlendirilmelidir.   
 
İnterlökin -2 (IL-2): Daha  önce  interlökin -2 ile tedavi  görmek  (birkaç  haftaya  kadar),  ULTRAVIST’e  
karşı gecikmiş tip reaksiyon gösterme riskinde artış ile ilişkilendirilmiştir.  
Radyoizotoplar: İyot içeren kontrast maddeler, intravasküler uygulamayı takiben, tiroid dokusunun 
izotopları absorbe etme yeteneğini azaltabilir. Sonuç olarak, tirostatik radyoizotoplarla tiroid bezi 
fonksiyonundaki bozulmanın tanısı ve tedavisi, ULTRAVIST kullanıldıktan sonra birkaç  hafta ve 
izole olgularda daha uzun bir süre olumsuz yönde etkilenebilir.  10  4.6. Gebelik  ve laktasyon 
Genel tavsiye:  
Gebelik  kategorisi : B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon): 
ULTRAVIST’in diagnostik görüntüleme için uygulanan tek kullanımlık bir preparat olmasından 
dolayı ilave bir kontrasepsiyon yöntemi gerektirmemektedir.  
 
Gebelik  dönemi:  
Gebe kadınlarda kontrollü ve yeterli çalışmalar yapılmamıştır.  
Gebelik sırasında yürütülen deneysel hayvan üreme toksisitesi çalışmaları, iopromidin insanlarda tanı 
amacıyla kullanılmasının ardından embriyofetal gelişim, doğum veya postnatal gelişim açısından 
zararlı etki oluşacağına dair herhangi bir kanıt göstermemi ştir. 
 
İnsanlarda gebelik sırasında kontrast madde uygulamasının güvenliliği henüz yeterli bir şekilde ortaya 
konmamıştır. Gebelik sırasında radyasyona maruziyet mümkün olduğunca kaçınılması gereken bir 
durum olduğundan, kontrast madde kullanılan veya kontrastsız herhangi bir X ışınlı incelemenin 
yararları  dikkatle değerlendirilmelidir. İyotlu kontrast madde kullanımına ilişkin bu risk -yarar 
değerlendirmesinde, fetal tiroidin iyot duyarlılığını da dikkate alınmalıdır.  
 
Laktasyon  dönemi:  
Emzirilen  bebeklerde  ULTRAVIST’in  güvenliliği  araştırılmamıştır.  Kontrast  madde  anne  sütüne  
çok az miktarda  geçebilir.  Emzirilen bebeğin herhangi bir zarar görmesi beklenmez (bkz. bölüm 4.4 
“Tiroid disfonksiyonu”).  Kontrast madde çözeltisinde bulunan serbest iyot ve ayrıca deiyodinasyon 
yoluyla vücutta salınan iyot, anne sütünde daha yüksek oranda birikir. Emzirilen bebeğin aşırı iyot 
maruziyetinden korunması için, (tiroid hormonu sentezini bloke etme riski olduğunda n) güvenlilik 
nedeniyle 4 aylıktan küçük bebekleri emzirmeye iki gün süreyle ara verilmesi ve bu süreçte sağılan 
sütün atılması öneri lir. 
 
Üreme yeteneği/Fertilite : 
Hayvan çalışmalarında fertilite ile ilgili herhangi bir olumsuzluk gözlenmemiştir . 
 
4.7. Araç  ve makine  kullanımı  üzerindeki  etkiler  
 
ULTRAVIST uygulanması sonrasında araç ve makine kullanma yeteneği üzerindeki etkilere ilişkin 
herhangi bir çalışma yapılmamıştır.  
 
4.8. İstenmeyen  etkiler  
 
ULTRAVIST’in genel güvenlilik profili, spontan bildirimlerden ve literatür kaynaklarından alınan 
verilere ek olarak, pazara sunma öncesinde 3.900  hastayı ve sonrasında  74.000 ’den fazla hastayı 
içeren klinik çalışmalardan elde edilen verilere dayanmaktadır.  
ULTRAVIST kullanımından sonra hastalarda en sık (≥%4) görülen yan etkiler baş ağrısı, bulantı ve 
vazodilatasyondur.  
ULTRAVIST kullanımından sonra hastalarda görülen en ciddi yan etkiler anafilaktoid şok, 
respiratuvar arrest, bronkospazm, laringeal ödem, faringeal ödem, astım, koma, serebral enfarktüs, 
inme, serebral ödem, serebral nöbetler/konvülziyon, aritmi, kardiyak arrest, miyokard iskemisi, 
miyokard enfarktüsü, kalp yetersizliği, bradikardi, siyanoz, düşük kan basıncı, şok, dispne, pulmoner 11  ödem, solunum yetmezliği ve aspirasyondur.  
İyot içeren kontrast madde kullanımıyla ilişkili olarak farklı tiplerde yan etkiler ortaya çıkabilir. 
Öngörülemeyen psödo -alerjik reaksiyonlar (bkz. bölüm 4.4) ile farmakolojik olarak açıklanabilen ve 
öngörülebilen organotoksik reaksiyonlar arasında bir ay rım yapılır. Psödo -alerjik ve organotoksik 
reaksiyonlar eşzamanlı olarak meydana gelebilir; bu nedenle, spesifik bir olayın kesin olarak 
kategorize edilmesi her zaman mümkün olmayabilir.  
 
Advers reaksiyonlar, aşağıda sistem -organ sınıfı (MedDRA) ve sıklık derecesine göre 
listelenmektedir. Sıklık dereceleri şu şekilde tanımlanmaktadır: Çok yaygın (≥1/10); yaygın (≥1/100 
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek 
(<1/10.000), bilinmiyor (eldeki verilerden hareketle tahmin edilemiyor).  
 
  Tüm  endikasyonlar:  
 
Bağışıklık  sistemi  hastalıkları  
Yaygın olmayan: Aşırı duyarlılık/anafilaktoid reaksiyonlar (anaflaktoid şok*,1, apne*,1, 
bronkospazm*, larenks*/farenks*/yüz ödemi, dil ödemi1, larenks/farenks spazmı1, astım*,1, 
konjonktivit1, göz yaşının aşırı salınımı/göz sulanması1, aksırma, öksürme, mukozal ödem, rinit1, 
ses kısıklığı1, boğaz iritasyonu1, ürtiker, kaşıntı, anjiyoödem ) 
 
Endokrin  hastalıkları  
Bilinmiyor:  Tirotoksik  kriz, tiroid  fonksiyon  değişiklikleri,  
 
Psikiyatrik  hastalıkları  
Seyrek:Anksiyete  
 
Sinir  sistemi  hastalıkları  
Yaygın:  Baş dönmesi,  baş ağrısı,  dizguzi  
 
Yaygın  olmayan:  Vazovagal  reaksiyonlar,  konfüzyon,  huzursuzluk,  parestezi/hipoestezi,  somnolans  
 
Bilinmiyor: Koma*, beyin iskemisi/enfarktüsü*, felç*, beyin ödemi*, beyin 
nöbetleri/konvülsiyonlar*,  geçici  kortikal  körlük2, bilinç  kaybı,  ajitasyon,  amnezi,  titreme,  konuşma 
bozuklukları, parezi/felç, kontrast ensefalopati  
 
Göz hastalıkları  
Yaygın:  Bulanık  görme/görme  bozukluğu  
 
Kulak  ve iç kulak hastalıkları  
Bilinmiyor:  İşitme  bozuklukları  
 
Kardiyak  hastalıklar  
Yaygın:  Göğüs  ağrısı/göğüste  sıkışma 
Yaygın olmayan: Aritmi*  
  Seyrek:  Kardiyak  arrest*,  miyokardiyal  iskemi*,  palpitasyon,  
 
Bilinmiyor:Miyokardiyal  enfarktüs*,  kalp yetmezliği*  , bradikardi*  , taşikardi,  siyanoz*  
 
 12  Vasküler  hastalıklar  
Yaygın:  Vazodilatasyon,  hipertansiyon  
 
Yaygın  olmayan:  Hipotansiyon*  
Bilinmiyor:  Şok*,  tromboembolik  olaylar2, vazospazm2 
 
Solunum,  göğüs  bozuklukları  ve mediastinal  hastalıklar  
Yaygın  olmayan:  Dispne*  
 
Bilinmiyor:  Pulmoner  ödem*,  solunum  yetmezliği*,  aspirasyon*  
 
Gastrointestinal  hastalıklar  
Yaygın:  Bulantı,  kusma  
Yaygın  olmayan:  Karın ağrısı  
 
Bilinmiyor:  Disfaji,  tükrük  bezlerinin  şişmesi,  diyare  
 
Deri  ve deri altı doku hastalıkları  
Bilinmiyor: Blister oluşumlu deri hastalıkları (örn. Stevens -Johnson veya Lyell sendromu), 
ekzantem, eritem, hiperhidroz, akut jeneralize ekzantematöz püstüloz, eozinofili ve sistemik 
semptomlarla birlikte ilaç reaksiyonu  
 
Kas-iskelet  bozukluklar,  bağ doku  ve kemik  hastalıkları  
Bilinmiyor:  Ekstravazasyon  sonrası  kompartman  sendromu2 
 
Böbrek  ve idrar  yolu hastalıkları  
Bilinmiyor:  Böbrek  bozukluğu2, akut  böbrek  yetmezliği2 
 
Genel  bozukluklar  ve uygulama  bölgesine  ilişkin  hastalıklar  
Yaygın: Ağrı, enjeksiyon bölgesinde reaksiyon, (ör. ekstravazasyon durumunda ağrı, sıcaklık hissi1, 
ödem1, iltihaplanma1 ve yumuşak doku yaralanması1), sıcaklık hissi  
 
Yaygın  olmayan:  Ödem  
 
Bilinmiyor:  Halsizlik,  titreme,  solgunluk  
 
Araştırmalar  
Bilinmiyor:  Vücut  sıcaklığında  değişiklik  
 
* hayatı  tehdit  eden  ve/veya  ölümcül  vakalar  bildirilmiştir.  
1 yalnızca  pazarlama  sonrası  raporlama  bağlamında  gözlemlenmiştir  (görülme  sıklığı  bilinmiyor)  
2 yalnızca  intravasküler  kullanımda  gözlemlenmiştir.  
 
İntravasküler  kullanım  
İyotlu kontrast maddelerin intravasküler uygulanmasıyla ilişkili yan etkiler genellikle hafif ila orta 
şiddettedir  ve doğası  gereği  geçicidir.  Bununla  birlikte,  hızlı ve etkili  acil tedavi  gerektiren  ciddi  ve 
izole, yaşamı tehdit eden reaksiyonlar meydana gelebilir.  
 
Kontrast maddelere karşı reaksiyonlar, vücut boşluklarına (intraduktal, intrakaviter ve oral 
uygulama)  uygulamaya kıyasla  çok daha  sık meydana  gelir ve intravasküler uygulama  bağlamında 
daha şiddetlidir.  13  Vücut  boşluklarında  kullanım  
İntraduktal veya intrakaviter uygulamadan sonra az miktarda kontrast madde bir kan damarına 
girebildiğinden, intrakaviter uygulama ile bağlantılı olarak kontrast maddenin intravasküler 
uygulaması için tarif edilenler gibi alerji benzeri reaksiyonlar da mümkündür.  
Vücut boşluğu görüntüleme bağlamında ortaya çıkan semptomlar, incelenen bölgeye göre 
değişebilir ve genellikle kullanılan muayene teknikleri ile ortaya çıkar. Olumsuz olayların çoğu, 
vücut boşluklarında uygulamadan birkaç saat sonra ortaya çıkar. Vücut boş lukları kontrast madde 
ile doldurulurken hacim genişlemesine bağlı ağrı yaşanabilir. Yukarıda açıklanan yan etkilere ek 
olarak, pankreas enzimlerinde bir artış ve pankreatit başlangıcı dahil olmak üzere ERCP 
incelemelerinden sonra nekrotizan pankreatit bil dirilmiştir.  Bu yan etkilerin görülme sıklığı 
bilinmemektedir; bu durum, aşırı ULTRAVIST uygulamasının bir sonucu olarak dar pankreas 
kanallarındaki basınç artışına bağlı olabilir.  
 
Oral uygulamadan  sonra  gastrointestinal  şikayetler  gözlenmiştir.  
 
Görülme  sıklığı  tahminleri  3.900 ’den fazla  hastada  yapılan  ruhsat  öncesi  çalışmalardan,  74.000 ’den 
fazla  hastada  yapılan  ruhsat  sonrası  çalışmalardan  ve ayrıca  spontan  bildirimler  ile literatürden  elde 
edilen verilere dayanmaktadır (Görülme sıklığı tahminleri ağırlıklı olarak intravasküler kullanıma 
dayanmaktadır.).  
 
ERKP:  
Yukarıda açıklanan yan etkilere ek olarak, ERKP incelemelerinden sonra pankreas enzimlerinde 
artış ve nekrotizan pankreatit dahil pankreatit başlangıcı bildirilmiştir. Bu yan etkilerin görülme 
sıklığı bilinmemektedir; bunun nedeni, ULTRAVIST ile aşırı dolumun bir sonucu olarak dar 
pankreas kanallarındaki basınç artışı olabilir .  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e -posta: 
tufam@titck.gov.tr; tel: 0800 314 00 08; fax: 0312 218 35 99)  
 
4.9. Doz aşımı ve  tedavisi  
Doz aşımı semptomları arasında su/elektrolit dengesizliği, böbrek yetmezliği ve ayrıca                      
kardiyovasküler ve respiratuvar komplikasyonlar yer alabilir.  
 
Doz aşımı tedavisinin amacı, tüm yaşamsal fonksiyonların korunması ve endike olan semptomatik   
tedavinin derhal başlatılmasıdır. Kazara doz aşımı olması durumunda, böbrek fonksiyonuna ek 
olarak olası su ve elektrolit dengesizliği de izlenmelidir.  
 
ULTRAVIST diyaliz edilebilir.  
 
5. FARMAKOLOJİK  ÖZELLİKLER  
 
5.1. Farmakodinamik  özellikler  
 
Farmakoterapötik  grup:    Suda  çözünür, nefrotropik , düşük ozmolariteli X -Işını kontrast maddeleri 
(monomeri k non-iyonik X-ışını kontrast madde )  
ATC  kodu:  V08AB05   
 14  Etki mekanizması  
ULTRAVIST’deki kontrast oluşturucu madde triiyotlu isoftalik asidin bir türevidir ve içinde sıkı 
bir şekilde bağlanan iyot, röntgen ışınlarını absorbe eder.  
 
ULTRAVIST’in kontrast oluşturucu maddesi iopromid, triiyotlu, noniyonik, suda çözünebilen, 
791,12 mol ağırlığına sahip bir röntgen kontrast maddesidir. ULTRAVIST 370’in enjektabl 
çözeltisinin fiziko -kimyasal özellikleri aşağıda gösterilmiştir.  
 
İyot konsantrasyonu  (mg/mL)  370 
37°C’de  osmolalite  (osm/kg  H2O) 0,77 
Vizkozite  (mPa.s) 
20°C’de  
37°C’de   
22 
10 
Yoğunluk(g/mL) 
20°C’de  
37°C’de   
1,409  
1,399  
pH değeri  6,5-8 
 
Kontrastlı mamografi (CEM )  
Toplam  1.531 hastanın yer aldığı dokuz çalışmada, ilgili ortamlardaki tanısal performans         
araştırılmıştır.  
Şüpheli lezyonların değerlendirildiği çalışmalarda , CEM duyarlılığı %96 ,9 ve özgüllüğü %42 olan 
dijital mamografiye kıyasla %96 ,9 ila %100 arasında bir duyarlılık ve %69 ,7 ila %87 arasında bir 
özgüllük sergilemiştir.  
CEM’in doğruluğunun diğer tanısal yöntemlerle karşılaştırılarak değerlendirildiği çalışmalarda CEM , 
MRG’ye kıyasla daha yüksek olmak üzere %100 duyarlılık ve %100’lük negatif prediktif değer (NPV) 
sergilemiştir (sırasıyla %93 ve %65, p=0 ,04 ve p<0 ,001). CEM, ultrasonla kombinasyon halinde tam 
alan dijital mamografi (TADM) ile karşılaştırıldığında %92 ,3’e kıyasla %89 ,8 duyarlılık, p<0 ,05; 
%93’e kıyasla %88 ,7’lik bir pozitif prediktif değer (PPV), p<0 ,01 ve %87’ye kıyasla %90 ,2 doğruluk, 
p<0,05 kaydedilmiştir . 
 
MRG kontrendikasyonu olan hastalarda, mamografi ve KM sınıflandırması, histopatolojik 
sınıflandırma ile anlamlı korelasyon gösterir. Mamografi için sırasıyla %89 ,16 ve %36 ,36 olan 
duyarlılık ve özgüllük, CEM ile %98 ,8 ve %54 ,55 olarak kaydedilmiştir.  
 
Meme kanserinde preoperatif değerlendirme ve evrelemenin incelendiği çalışmalarda, CEM sırasıyla 
%93, %98, %90, %98 ve %97’lik duyarlılık, özgüllük, PPV, NPV ve doğruluk ile ilişkilendirilmiştir. 
CEM, olguların %18 ,4’ünde belirlenen cerrahi planı değiştirmiştir.  
 
5.2 Farmakokinetik  özellikler  
Genel Özellikler  
Emilim :  
İntravenöz uygulamadan sonra, iopromidin plazma konsantrasyonu ekstraselüler boşluktaki dağılım 
ve bunu takip eden eliminasyon nedeniyle hızla düşer. Kararlı durum koşullarında toplam dağılım 
hacmi yaklaşık 16 L olup, neredeyse ekstraselüler boşluğun hacmi ne karşılık gelir.  
 
  Dağılım:  
Plazma proteinlerine bağlanma oranı ihmal edilebilir düzeydedir (yaklaşık %1). İopromidin bütünlüğü 
bozulmamış kan beyin bariyerini geçebileceğine dair bir kanıt yoktur. Hayvanlarda yapılan deneysel 
çalışmalar, az miktarda iopromidin plasenta bariyerini ge çebileceğini göstermiştir (tavşan fetuslarında 
uygulanan dozun ≤  %0,3 kadarı).  15  ERKP incelemesi bağlamında safra ve/veya pankreas kanallarına uygulandıktan sonra, iyotlu kontrast 
maddeler sistematik emilime uğrar ve uygulamadan sonraki 1 ila 4 saat içinde maksimum plazma 
konsantrasyonlarına ulaşır. Ortalama yaklaşık 7 ,3 g iyot olan dozu takiben serumdaki maksimum iyot 
konsantrasyonları, karşılık gelen intravenöz uygulamadan sonra kaydedilen maksimum serum 
konsantrasyonlarından yaklaşık 40 kat düşük bulunmuştur.  
 
Biyotransformasyon:  
Geçerli  klinik  dozların  uygulanması  sonucu  insanda  iopromidin  metabolitlerine  rastlanmaz.  
 
  Eliminasyon:  
İopromidin terminal eliminasyon yarı ömrü, uygulanan dozdan bağımsız olarak yaklaşık 2 saattir.  
Test edilen dozaj aralığında kullanıldığında, iopromidin ortalama toplam klirensi 106±12 mL/dak 
olup, 102±15 mL/dak renal klirense eşdeğerdir. Bu bulgu, iopromidin neredeyse yalnızca böbrekler 
yoluyla atılması durumuyla uyumludur. Uygulanan dozun yalnızca yaklaşık %2’si 3 gün içinde 
feçesle atılır.  
 
İntravenöz enjeksiyonla birlikte, dozun yaklaşık %60’ı üç saat içinde ─ve dozun ortalama ≥%93’ü 12 
saatte  idrarla atılır. Toplam 24 saatlik bir süreden sonra atılım neredeyse tamamlanmış olur.  
 
Safra ve/veya pankreas kanallarında ERKP için kullanımdan sonra, serumdaki iyot konsantrasyonları 
7 gün içinde başlangıçtaki uygulama öncesi değerlerine dönmüştür.  
  
  Doğrusallık/Doğrusal olmayan durum :  
İnsanlarda iopromidin farmakokinetik özellikleri doza orantılı olarak değişir (örn. Cmaks, EAA) veya 
doza bağımlıdır (örn. Vss, t½).  
 
Hastalardaki  karakteristik  özellikler  
 
Geriyatrik popülasyon :  
Anlamlı ölçüde böbrek yetmezliği olmayan orta yaşlı hastalarda (49 -64 yaş) ve daha yaşlı hastalarda 
(65-70 yaş), toplam plazma klirensinin 74 ila 114 mL/dak (orta yaşlı hasta grubunda ortalama 102 
mL/dak) ve 72 ila 110 mL/dak (yaşlı hasta grubunda ortalama  89 mL/dak) olduğu saptanmış; diğer 
bir deyişle, daha genç sağlıklı kişilerdeki değerlerden (88 ila 138 mL/dak, ortalama 106 mL/dak) 
yalnızca biraz daha düşük değerler kaydedilmiştir. Bireysel eliminasyon yarılanma ömrü değerleri 
1,9-2,9 saat ve 1 ,5-2,7 saat olarak ölçülmüştür. Genç sağlıklı gönüllülerdeki 1 ,4-2,1 saat aralığı ile 
karşılaştırıldığında, terminal yarılanma ömrü süresinin benzer olduğu görülmüştür. Küçük farklılıklar, 
glomerüler filtrasyon hızında yaşa bağlı fizyolojik azalma olmasıyla açıklanabilir.  
 
Pediyatrik popülasyon :  
İopromidin farmakokinetik özellikleri pediyatrik popülasyonda incelenmemiştir ( bkz. bölüm 4.2).  
 
Böbrek yetmezliği : 
Böbrek fonksiyon bozukluğu olan hastalarda, glomerüler filtrasyon hızındaki azalmaya bağlı olarak 
iopromidin plazma yarılanma ömrü uzar. Hafif ila orta derecede böbrek yetmezliği olan hastalarda 
(80 ≥ CLCR >30 mL/dak/1 ,73 m2) plazma klirensi 49 ,4 mL/dak/1 ,73 m2 (CV = %53) düzeyine 
düşerken, ciddi yetmezlik olanlarda da düşüş görülmüş (CLCR = 30 -10 mL/dak/1 ,73 m2) ancak 
diyalize bağımlı hastalarda gerileme görülmeyerek bu değerin 18 ,1 mL/dak/1 ,73 m2 (CV = %30) 
olduğu saptanmıştır.  
 
Ortalama nihai yarılanma ömrü, hafif ila orta derecede şiddetli böbrek fonksiyon bozukluğu olan 
hastalarda (80 ≥ CLCR >30 mL/dak/1 ,73 m2) 6,1 saat (CV = %43) ve şiddetli böbrek fonksiyon 16  bozukluğu olanlarda 11 ,6 saattir (CV = %49).  
 
Uygulamadan sonraki 6 saat içinde idrarda bulunan miktar, hafif ila orta derecede yetmezlik olan 
hastalarda %38 ve şiddetli böbrek fonksiyon bozukluğu olanlarda %26’dır. Buna karşılık, sağlıklı 
gönüllülerdeki değer %83 olarak ölçülmüştür. İopromid uyguland ıktan sonraki 24 saat içinde sağlık 
gönüllülerde %95’ten fazla olan parçalanma, hafif ila orta derecede yetmezlik olan hastalarda %60 ve 
şiddetli yetmezlik olanlarda %51 olmuştur.  
 
İopromid hemodiyaliz yoluyla elimine edilebilir. İopromid dozunun yaklaşık %60’ı 3 saatlik bir 
diyaliz seansında atılabilir.  
 
Karaciğer yetmezliği :  
İopromid metabolize olmadığından ve dozun yalnızca %2’si feçesle atıldığından, karaciğer fonksiyon 
bozukluğu olan hastalarda atılım kısıtlanmaz.  
                             
  5.3 Klinik  öncesi  güvenlilik  verileri  
Preklinik veriler, güvenlilik farmakolojisi, tekrarlanan doz toksisitesi, genotoksisite ve 
reprodüksiyon toksisitesi çalışmalarından hareketle insanlarda bir riske işaret etmemektedir.  
 
Sistemik  toksisite  
İopromidin toksisitesi düşüktür. Hayvanlarda tek ve tekrarlanan uygulamayla yapılan günlük 
intravenöz sistemik tolerans çalışmaları, insanlarda tanı amaçlı tek doz ULTRAVIST 
uygulamalarına ilişkin genel endişeler oluşturmamıştır. . 
 
Üreme toksisitesi, genotoksisite  
İopromid ile yapılan araştırmalarda embriyotoksik, teratojenik veya mutajenik etkilere dair herhangi 
bir kanıt görülmemiştir.  
 
Lokal  tolerans  ve temas  duyarlılık  potansiyeli  
Tekrarlanan intravenöz, tek doz intraarteriyel, intramüsküler, paravenöz, intraperitonal ve 
konjonktival uygulamaları takiben yapılan lokal tolerans çalışmaları, damarlarda, paravenöz 
dokularda, subaraknoidal boşlukta veya mukozada; ya hiç ya da çok hafif lokal yan etkiler 
beklenebileceğ ine dair bulgular vermiştir.  
 
Temas  duyarlayıcı  etkisine  dair çalışmalarda,  herhangi  bir hassaslaştırıcı  potansiyel  görülmemiştir.  
 
6. FARMASÖTİK  ÖZELLİKLER  
 
6.1. Yardımcı  maddelerin  listesi 
Sodyum kalsiyum edetat 
Trometamol  
Sodyum hidroksit  
Dilue  hidroklorik  asit (%10) 
Enjeksiyonluk su  
 
6.2. Geçimsizlikler  
Olası  geçimsizlik  riskinden  kaçınmak  için diğer  ilaçlar  ile karıştırılmamalıdırlar.  
 
6.3. Raf Ömrü  
36 ay 
 17  6.4. Saklamaya  yönelik  özel tedbirler  
30°C  altında  saklayınız.  
 
6.5. Işık ve x-ışınlarından  koruyunuz. Ambalajın  niteliği  ve içeriği  
50, 100, 200, 500 mL renksiz  ve tip II cam şişelerde  sunulmaktadır.  
Tıpa: Tip I, klorobutil -elastomer  
 
6.6. Beşeri  tıbbi  üründen  arta kalan  maddelerin  imhası  ve diğer  özel önlemler  
ULTRAVIST  kullanımdan  önce  vücut  sıcaklığına uygun  ısıya  getirilmelidir.  
 
Görsel  İnceleme:  
ULTRAVIST,  kullanıma  hazır  berrak,  renksiz  ila soluk  sarı arası  renkte  bir solüsyon  olarak 
kullanıma sunulmuştur.  
 
Kontrast madde kullanım öncesinde görsel olarak incelenmeli ve renk değişikliği görüldüğünde, 
partikül mevcudiyetinde (kristalleşme dahil) ya da şişede hasar görüldüğünde kesinlikle 
kullanılmamalıdır. ULTRAVIST oldukça konsantre bir çözelti olduğundan, nadir olarak 
kristalleşme (sütümsü bulanık görünüş ve / veya dipte çökm e veya çözeltide kristaller) oluşabilir.  
 
Flakonlar  
İncelemenin hemen öncesine dek kontrast madde solüsyonu enjektöre veya infüzyon setine bağlı 
infüzyon şişesine çekilmemelidir.  
 
Tıpadan  solüsyona  çok sayıda  mikropartikülün  geçmemesi  için kapak  hiçbir  zaman  birden  çok kez 
delinmemelidir. Lastik tıpanın delinmesi ve kontrast maddenin çekilmesi için uzun uçlu ve 
maksimum  18 G çaplı  kanüller  önerilir  (Lateral  deliği  olan bu işe uygun  çekiş  kanülleri  örn. Nocore - 
Admix kanülleri, özellikle uygundur).  
 
Enjeksiyonluk veya infüzyonluk kontrast madde çözeltileri yalnızca tek seferlik kullanım içindir. 
İnceleme prosedüründen sonra kalan kullanılmamış kontrast maddeler atılmalı ve uygun şekilde imha 
edilmelidir . 
 
Bir tıbbi ürünü uygulamak için otomatik bir uygulama sistemi kullanılıyorsa, tıbbi ürünün üreticisi 
bu tür bir planlı kullanımın uygunluğuna dair kanıt sunmalıdır. Söz konusu tıbbi ürünlerin kullanım 
talimatlarına mutlaka eksiksiz şekilde uyulmalıd ır.   
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeli ği”ne uygun olarak imha edilmelidir.  
 
7. RUHSAT  SAHİBİ  
Bayer  Türk  Kimya  San. Ltd. Şti., 
Fatih  Sultan  Mehmet  Mah.  Balkan  Cad. No:53 
34770 Ümraniye -İstanbul  
Tel: 0216 – 528 36 00 
Faks:  0216  – 645 39 50 
 
8. RUHSAT  NUMARASI  
88/74  
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsatlandırma  tarihi: 18.09.1989  
Ruhsat  yenileme  tarihi:  18   
10. KÜB’ÜN  YENİLENME  TARİHİ  
 