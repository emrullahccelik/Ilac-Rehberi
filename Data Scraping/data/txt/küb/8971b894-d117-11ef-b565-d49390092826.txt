KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADOZİN 10 mg/2 ml I.V. enjeksiyon ve infüzyon için çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Adenozin……………………………..….…10 mg/2 ml
Yardımcı madde(ler):
Mannitol (E 421)…………………………...100 mg/2 ml
Sodyum hidroksit…………..………….……y.m
Yardımcı maddeler için 6.1’e bakınız.
3. FARMASÖTİK FORM
Enjeksiyon ve infüzyon için çözelti içeren ampul
Berrak, renksiz ve partikülsüz çözelti.
4. KLİNİK ÖZELLİKLER
4.1. Terapötik endikasyonlar
AV düğümü kapsayan paroksimal supraventriküler taşikardinin (PSVT) sonlandırılması.
Preeksitasyondaki aksesuar yolların belirlenmesi ve lokalize edilmesi için AV bloğun
indüksiyonu.
Yeterince veya düzenli egzersiz yapamayan hastalarda miyokardiyal radyoizotop taraması
(talyum ya da teknesyum) ile birlikte kalp iskemisinin farmakolojik olarak provokasyonu.
Diğer farmakolojik stres ajanlarının uygulanamadığı olgularda ekokardiyografi ile birlikte de
kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Paroksimal supraventriküler taşikardi (PSVT) tedavisinde
Yetişkinler:
Başlangıçta 1-2 saniyede 5 mg şeklinde verilen hızlı bir intravenöz enjeksiyonun ardından
fizyolojik tuzlu su hızla verilir (yaklaşık 5 ml). Gerek duyulursa 1-2 dakika sonra (ardından
1tuzlu su verilerek) 10 mg daha verilebilir. İstenen sonuç hala alınmamışsa, AV blok sağlanana
kadar doz bir kez daha artırılabilir. Tedavi 1-2 dakikalık aralıklarla iki kez tekrarlanabilir.
Genellikle 15 mg’ın üzerindeki dozlara gerek kalmaz.
Bebekler, çocuklar ve adolesanlar:
Tedavi özel koşullarda uygulanmalıdır. ADOZİN kullanımı sırasında, kardiyorespiratuvar
resüsitasyon ekipmanları acil durumlar için hazır olmalıdır. ADOZİN uygulaması sırasında
hasta sürekli gözlenmeli ve EKG kayıtları kontrol edilmelidir. ADOZİN dozu vücut
ağırlığıyla ayarlanmalıdır ve ardından fizyolojik tuzlu su verilerek artan dozlarda
uygulanmalıdır.
Önerilen doz:
 İlk bolus doz 0,1 mg/kg vücut ağırlığı (va) (maksimum doz 6 mg)
 Supraventriküler taşikardinin sonlanması için gerekirse 0,1 mg/kg vücut ağırlığı olacak
şekilde doz artırılabilir (maksimum doz 12 mg)
Sinüs ritmine dönüş olmazsa tedavi tekrar edilebilir. 12 mg'dan büyük dozlar rutin olarak
önerilmez.
Preeksite yolların belirlenmesi ve lokalize edilmesi için AV bloğun indüksiyonunda
Yetişkinler:
Kısa süreli (<10 sn) AV blok elde etmek için hızlı İ.V. enjeksiyonla (yetişkinlerde 5-15 mg)
kişiye özel doz titrasyonu. Tedavi 1-2 dakika aralıklarla tekrarlanabilir.
Bebekler, çocuklar ve adelosanlar:
PSVT tedavisindeki dozlar kullanılmalıdır. ADOZİN dozu vücut ağırlığıyla ayarlanmalıdır ve
ardından fizyolojik tuzlu su verilerek artan dozlarda uygulanmalıdır. Başlangıçta verilecek
doz 50 mcg/kg va olmalıdır. Doz daha sonra AV iletimde geçici bir etki görülene ya da
normal sinüs ritmine bir dönüş olana kadar iki dakikada bir her doz aşamasında (100, 150,
200, 250, 300 mcg/kg) 50 mcg/kg va arttırılabilir. Sinüs ritmine dönüş sürmezse, tedavi
tekrarlanabilir. Genellikle 15 mg’ın üzerindeki dozlara gerek kalmaz.
0,1 ml’nin altındaki hacimlerde tam olarak dozlama yapmak güç olabileceğinden, 5 kg’dan
küçük bebekler için ADOZİN’in 2,5 mg/ml’ye dilüe edilmesi önerilmektedir. ADOZİN
tercihen fizyolojik tuzlu su ile dilüe edilir (1 kısım ADOZİN + 1 kısım tuzlu su).
2Çocuklarda ml cinsinden dilüe edilmiş çözelti (2,5 mg/ml):
Vücut ağırlığı Doz düzeyi (mcg/kg)
(kg) 50 100 150 200 250 300
1 0,02 0,04 0,06 0,08 0,1 0,12
2 0,04 0,08 0,12 0,16 0,2 0,24
3 0,06 0,12 0,18 0,24 0,3 0,36
4 0,08 0,16 0,24 0,32 0,4 0,48
5 0,1 0,2 0,3 0,4 0,5 0,6
>5 Dilüe edilmemiş çözelti
Çocuklarda ml cinsinden dilüe edilmemiş çözelti (5 mg/ml):
Vücut ağırlığı Doz düzeyi (mcg/kg)
(kg) 50 100 150 200 250 300
10 0,1 0,2 0,3 0,4 0,5 0,6
15 0,15 0,3 0,45 0,6 0,75 0,9
20 0,2 0,4 0,6 0,8 1 1,2
25 0,25 0,5 0,75 1 1,25 1,5
30 0,3 0,6 0,9 1,2 1,5 1,8
35 0,35 0,7 1,05 1,4 1,75 2,1
40 0,4 0,8 1,2 1,6 2 2,4
45 0,45 0,9 1,35 1,8 2,25 2,7
50 0,5 1 1,5 2 2,5 3
50 kg üzerindeki çocuklar yetişkin dozlarıyla tedavi edilebilirler.
Miyokardiyal radyoizotop taraması (talyum ya da teknesyum) ya da ekokardiyografi ile
birlikte kalpte iskeminin farmakolojik olarak provakasyonunda
ADOZİN periferik bir venden intravenöz infüzyonla verilir. İnfüzyon hızı normalde 140
mcg/kg/dakika olmalıdır. Taramada adenozin 4-6 dakika boyunca verilir ve ilgili izotop
adenozin infüzyonundan 3 dakika sonra enjekte edilir. İnfüzyon normalde izotop enjekte
edildikten sonra 2 dakika daha sürmektedir. Yan etkilerin azaltılması için, infüzyon sırasında
hafif egzersiz verilebilir.
3Farklı vücut ağırlıklarında bir dakikada mililitre cinsinden verilen ADOZİN:
Vücut ağırlığı, kg ml/dakika
40 1,1
50 1,4
60 1,7
70 2
80 2,2
90 2,5
100 2,8
110 3,1
120 3,4
130 3,6
140 3,9
150 4,2
Kan basıncında belirgin bir düşme olursa (başlangıçtaki kan basıncına göre %25’ten fazla),
kan basıncının daha fazla düşmemesi için dozun azaltılması düşünülmelidir (bir dakika
aralıklarla her adımda 30 mcg/kg/dakika azaltılması önerilir).
Uygulama şekli:
İntravenöz enjeksiyon:
ADOZİN yalnızca kalp ritminin sürekli olarak izlendiği acil servislerde, yoğun bakım
ünitelerinde ya da benzeri yerlerde kullanılır. Yukarıdaki doz talimatları periferik bir venden
yapılan uygulamalarda geçerlidir. Adenozin, damar içine veya bir İ.V. hattına hızlı intravenöz
(İ.V.) bolus enjeksiyonuyla uygulanmalıdır. İ.V. hattına verilirse mümkün olduğunca
proksimal olarak enjekte edilmeli ve ardından fizyolojik tuzlu su hızla uygulanmalıdır.
Periferal damara uygulanacaksa, büyük delikli kanül kullanılmalıdır. Adenozinin fazlasıyla
kısa yarılanma ömrü düşünüldüğünde, eğer ilaç santral bir venden veriliyorsa, başlangıç dozu
yaklaşık %50 azaltılmalıdır.
İntravenöz infüzyon:
Uygulama gerekli uzmanlık bilgisi ve akut kardiyak müdahale ekipmanı olan bir doktor
tarafından yapılmalıdır.
4Muhtemel bolus etkisinden sakınmak için, infüzyon ayrı bir intravenöz yoldan verilmelidir.
Kan basıncı ölçümü adenozin infüzyonunun olmadığı koldan yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
ADOZİN’in böbrek veya karaciğer yetmezliği olan hastalarda kullanımı ile ilgili bilgi yoktur.
Pediyatrik popülasyon:
ADOZİN’in bebekler, çocuklar ve adolesanlarda kullanımı ile ilgili bilgiler
“Pozoloji/uygulama sıklığı ve süresi” başlığı altında verilmiştir.
Geriyatrik popülasyon:
ADOZİN’in yaşlılarda kullanımı ile ilgili bilgi yoktur.
4.3. Kontrendikasyonlar
ADOZİN aşağıdaki durumlarda kontrendikedir:
 Etkin madde veya yardımcı maddelerden herhangi birine karşı aşırı duyarlılık
 Daha önce adenozine karşı advers reaksiyon
 Kalıcı kalp pili olmayan hastalarda 2.-3. derecede AV blok ya da sinüsnod hastalığı (hasta
sinüs sendromu ya da semptomatik bradikardi)
 Şiddetli hipotansiyon
 Stabil olmayan angina pektoris
 Dekompanse kalp yetmezliği
 Bronkospazm belirtili kronik obstrüktif akciğer hastalığı (ör. bronşiyal astım)
 Uzun QT sendromu
 Yalnızca infüzyonlar için
- Artmış kafa içi basıncı
- Hipovolemi
- Dipiridamolle eş zamanlı tedavi
4.4. Özel kullanım uyarıları ve önlemleri
Özel uyarılar: Supraventriküler taşikardinin normal sinüs ritmine dönüşmesi sırasında geçici
kardiyak aritmilerin ortaya çıkma olasılığı nedeniyle uygulama, gerektiğinde acil müdahele
5yapabilmek adına izleme ve kardiyorespiratuar resüsitasyon ekipmanlarının bulunduğu bir
hastane ortamında yapılmalıdır. Uygulama sırasında, yaşamı tehdit eden aritmi meydana
gelebileceğinden sürekli EKG takibi gereklidir.
Tüm nükleer stres test adayları adenozin alabilmesi açısından uygun olup olmadığı
araştırılmalıdır.
PSVT sonlandırılmak üzere adenozin kullanılan hastaların da uygunluk açısından ön
değerlendirmesi yapılmalıdır.
Anjina, şiddetli bradikardi, şiddetli hipotansiyon, solunum yetmezliği (potansiyel olarak
ölümcül) veya asistoli/kardiyak arrest (potansiyel olarak ölümcül) meydana gelmesi halinde
uygulama derhal kesilmelidir. Adenozin, konvülsiyonlara yatkın hastalarda konvülsiyonları
tetikleyebilir. Konvülsiyon/nöbet öyküsü olan hastalarda adenozin uygulaması dikkatle
izlenmelidir.
Kararsız anjina pektoris veya kardiyovasküler instabilite semptomları veya bulguları olan
hastalara, ciddi kardiyovasküler advers reaksiyonlar açısından daha büyük risk taşıyacakları
için adenozin kullanmaktan kaçınılmalıdır.
Adenozin kullanmadan önce kardiyak resusitasyon ekipmanları ve eğitimli çalışanlar hazır
bulundurulmalıdır.
ADOZİN belirgin bir hipotansiyona yol açabileceğinden, düzeltilmemiş hipovolemisi, trunkal
stenozu, sağ-sol şantı, perikarditi, perikardiyal efüzyonu, otonom sinir sistemi bozukluğu ya
da serebral vasküler yetmezlikle birlikte karotis stenozu olan hastalara dikkatle
uygulanmalıdır. ADOZİN miyokard enfarktüsü sonrasında hastalara dikkatle uygulanmalıdır.
İnfüzyon sırasında geçici bir kötüleşme ortaya çıkabileceğinden, ADOZİN düşük dereceli
iletim yolu bozuklukları (birinci derece AV blok, dal bloğu) olan hastalarda infüzyonla
uygulanan bir diagnostik olarak dikkatle uygulanmalıdır. Atriyal flutter/fibrilasyonu ve
aksesuar by-pass yolu olan hastalarda normal olmayan yoldan artmış iletim gelişebilir. Kronik
obstrüktif akciğer hastalığı olan hastalarda adenozin, bronkospazmı şiddetlendirebilir ya da
alevlendirebilir.
Seyrek olgularda şiddetli bradikardi bildirilmiştir. Şiddetli bir bradikardi impulsların
oluşumunda ve/veya iletim sisteminde sorun olduğuna dair bir uyarı olarak düşünülmelidir.
Tedavi kesilmelidir. Şiddetli bir bradikardi QT intervali uzamış hastalarda özellikle Torsades
6de Pointes oluşumunu artıracaktır. Bu hastalarda, enjeksiyonla verilen adenozin dikkatle
uygulanmalıdır. Bununla birlikte, bugüne kadar stres testiyle birlikte adenozin sürekli olarak
infüzyonla verildiğinde herhangi bir Torsades de Pointes olgusu bildirilmemiştir. Stres testi
için terapötik nedenlerle adenozin enjeksiyonuna kıyasla infüzyonla birim zamanda çok daha
düşük dozda adenozin verilmesi bir açıklama olabilir.
Olası torsades de pointes riski nedeniyle, ister ilaç ister metabolik kaynaklı olsun, uzun QT
aralığı olan hastalarda adenozin dikkatli kullanılmalıdır. Uzun QT sendromlu hastalarda
adenozin kontrendikedir (Bkz. Bölüm 4.3).
Yakın zamanda (1 yıl içinde) kalp transplantasyonu geçirmiş hastalarda kalbin adenozine
karşı duyarlılığında artış gözlenmiştir.
Pediyatrik popülasyon
Adenozin, Wolff-Parkinson-White (WPW) sendromu olan çocuklarda atrial artimileri
tetikleyebileceğinden ventriküler hızlanmaya sebep olabilir (Bkz. Bölüm 5.1).
Kemik içi uygulamanın etkililiği belirlenmemiştir.
Adenozin her dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Adenozin dipiridamol, kafein ve teofilinle etkileşir. Teofilin tedavisiyle birlikte verildiğinde
hastanın AV blok indüksiyonu için daha yüksek bir doza ihtiyaç göstermesi şeklinde bir etki
görülebilir. Kafein zayıf bir adenozin reseptör blokeridir, bu da doz ihtiyaçlarında kafein
alımıyla bağlantılı olarak bireyler arası varyasyonların görülebildiği anlamına gelir.
Adenozinin diagnostik olarak kullanımından önceki 12 saat boyunca tercihen kafeinli yiyecek
ve içecekler alınmamalıdır.
Dipiridamol, adenozin hücresel alımını ve metabolizmasını inhibe eder ve adenozinin etkisini
güçlendirir. Yapılan bir çalışma, dipiridamol uygulaması ile adenozin etkisinin 4 kat arttığını
göstermiştir. Eş zamanlı uygulamayı takiben asistol bildirilmiştir. Bu nedenle, dipiridamol
alan hastalara adenozin uygulaması önerilmemektedir; eğer adenozin kullanımı gerekliyse,
7uygulamadan 24 saat önce dipiridamol kesilmeli veya adenozin dozu büyük ölçüde
azaltılmalıdır.
Aminofilin, teofilin ve diğer ksantinler kompetitif adenozin antagonistleridir ve adenozin
kullanımından 24 saat önce kullanımı durdurulmalıdır.
Adenozin kullanımından en az 12 saat önce ksantin içeren yiyecek ve içeceklerin (çay, kahve,
çikolata ve kola) tüketimi sonlandırılmalıdır.
Adenozin, kalp iletimini bozma eğiliminde olan ilaçlarla etkileşime girebilir.
Özel popülasyonlara ilişkin ek bilgiler:
Özel popülasyonlar ile ilgili bir etkileşim çalışması yapılmamıştır.
Pediyatrik popülasyon:
Pediyatrik hastalarla ilgili bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlardan elde edilen veriler yetersizdir. Bu gruptakilere
yönelik potansiyel risk bilinmemektedir. Bu nedenle gerekli olmadıkça kullanılmamalıdır.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir.
Sınırlı sayıda (33; 3’ü ilk trimesterde tedavi görmüş) gebelikte maruz kalma olgularından elde
edilen veriler, ADOZİN’in gebelik üzerinde ya da fetüsün/yeni doğan çocuğun sağlığı
üzerinde advers etkileri olduğunu göstermemektedir. Bugüne kadar herhangi önemli bir
epidemiyolojik veri elde edilmemiştir. İnsanlara yönelik potansiyel risk bilinmemektedir.
Hekim ilacın yararının potansiyel risklerden daha fazla olduğunu düşünmüyorsa gebelik
sırasında ADOZİN kullanımı tavsiye edilmez.
8Laktasyon dönemi
Adenozinin insan sütüyle atılıp atılmadığı bilinmemektedir. Adenozinin kısa yarılanma ömrü
nedeniyle çocuk üzerinde herhangi bir etki öngörülmemektedir. ADOZİN emzirme
döneminde kullanılmamalıdır.
Üreme yeteneği/Fertilite
Adenozinin üreme yeteneği üzerinde etkisi ile ilgili klinik çalışma yoktur.
4.7. Araç ve makine kullanma yeteneği üzerindeki etkileri
Özel önlem gerektirmemektedir.
4.8. İstenmeyen etkiler
İntravenöz enjeksiyon:
Tüm yan etkiler hafiftir ve hızla (genellikle 30 sn içinde) kaybolur. En sık görülen advers
olaylar dispne (yaklaşık %17), yüz ve boyunda ani kızarıklık (yaklaşık %17) ve göğüste
sıkışmadır (yaklaşık %14). Hastaların yaklaşık %50’sinde semptomatik yan etki görülmez.
Ancak, ciddi reaksiyonlar meydana gelebilir.
İ.V. aminofilin ya da teofilin gibi metilksantinler (yavaş intravenöz uygulama ile 50 – 125
mg) devam eden yan etkileri sonlandırmak için kullanılmıştır.
İntravenöz enjeksiyon ile görülen yan etkiler sistem organ sınıflarına ve sıklık gruplarına göre
aşağıda verilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Anafilaktik reaksiyon (Ürtiker ve döküntü gibi deri reaksiyonları ve anjiyoödem
dahil)
Psikiyatrik hastalıklar
Yaygın: Endişe hali
Yaygın olmayan: Ajitasyon
9Sinir sistemi hastalıkları
Yaygın: Sersemlik, parestezi
Yaygın olmayan: Kafa basıncı
Çok seyrek: İntrakraniyal hipertansiyonun geçici ve kendiliğinden geri dönüşümlü
kötüleşmesi
Bilinmiyor: Bilinç kaybı/senkop, konvülsiyonlar (özellikle eğilimli hastalarda) (Bkz. Bölüm
4.4)
Göz hastalıkları
Yaygın olmayan: Bulanık görme
Kardiyak hastalıklar
Çok yaygın: Bradikardi, sinüs duraklaması, atlanmış kalp atımı, aritmi, atrial ekstrasistoller,
atriyoventriküler blok, ventriküler ekstrasistoller, sürekli olmayan ventriküler taşikardi gibi
ventriküler ileti bozuklukları
Yaygın: Ateş basması, refleks taşikardi
Yaygın olmayan: Sinüs taşikardi, çarpıntı
Çok seyrek: Atriyal fibrilasyon, atropin ile düzelmeyen (muhtemel olarak geçici kalp pili
gerektiren) şiddetli bradikardi, ventriküler fibrilasyon ve torsade de pointes dahil ventriküler
ileti bozuklukları (Bkz. Bölüm 4.4)
Bilinmiyor: Asistol/kardiyak arrest (özellikle altta yatan iskemik kalp hastalığı/kardiyak
bozukluğu olan hastalarda ölümcül olabilir) (Bkz. Bölüm 4.4)
Vasküler hastalıklar
Çok yaygın: Kızarma
Bilinmiyor: Hipotansiyon (bazen ciddi) (Bkz. Bölüm 4.4)
Solunum, göğüs hastalıkları ve mediastinal hastalıklar
Çok yaygın: Dispne (veya derin nefes alma isteği)
Yaygın olmayan: Hiperventilasyon
Seyrek: Bronşiyal astımın kötüleşmesi
Çok seyrek: Bronkospazm (Bkz. Bölüm 4.4)
Bilinmiyor: Solunum yetmezliği (Bkz. Bölüm 4.4), apne/solunum durması
10Ölümle sonuçlanan solunum yetmezliği, bronkospazm, apne ve solunum arrest vakaları
bildirilmiştir.
Gastrointestinal hastalıklar
Yaygın: Bulantı
Yaygın olmayan: Metalik tat, kasıkta basınç
Bilinmiyor: Kusma
Genel ve uygulama bölgesine ilişkin hastalıklar
Çok yaygın: Göğüste baskı/ağrı, torasik daralma/baskı hissi
Yaygın: Yanma hissi, baş ağrısı, vertigo
Yaygın olmayan: Terleme, sırt, kol ve bacaklarda rahatsızlık, genel rahatsızlık/halsizlik/ağrı
hissi
Çok seyrek: Enjeksiyon bölgesi reaksiyonları
İntravenöz infüzyon:
Adenozinin infüzyon uygulamasını takiben miyokardial infarktüs ve ölüm vakaları
görülmüştür.
Adenozin, özellikle de devam eden kardiyak iskemisi bulunan hastalar için tehlike
oluşturmaktadır. Miyokard infarktüsü ve ölüm vakalarının bazıları önceden var olan kararsız
anjina pectoris veya kardiyovasküler instabilitesi olan hastalarda görülmüştür.
Amerika Gıda ve İlaç Ajansı (FDA) tarafından, kardiyak nükleer testi için kullanılan adenozin
içeren ilacın piyasaya çıktığı tarihten itibaren (Mayıs 1995) Nisan 2013’e kadar olan dönemde
“FDA Advers Etki Raporlama Sistemi (FAERS)” incelenmiş olup adenozin kullanımına bağlı
olarak altı miyokard infarktüs (MI) vakası ve 27 ölüm vakası tespit edilmiştir. Ölüm veya MI
vakalarının ne zaman geliştiğini raporlar her zaman göstermemiştir. Raporlandığında ise,
adenozin uygulaması sonrası bu advers reaksiyonların altı saat içinde oluştuğu görülmüştür.
Adenozin ile raporlanan advers reaksiyonlar arasında ölümle ilgili en sık görülen vakalar;
kardiyak solunum arresti, dispne, kardiyak arresti, solunuım arresti ve ventriküler taşikardidir.
İntravenöz infüzyon daha sık yan etki oluşturur. Bununla birlikte çoğu hafiftir ve çabucak
(birkaç dakika içinde) kaybolur. En sık görülen yan etki göğüs ağrısıdır (yaklaşık %40). Yan
etkilerin azaltılması için infüzyon hafif egzersizlerle kombine edilebilir. İntravenöz infüzyon
ile görülen yan etkiler sistem organ sınıflarına ve sıklık gruplarına göre aşağıda verilmiştir.
11Kardiyak hastalıklar
Yaygın: Yüzde ve boyunda ani kızarıklık, AV Blok I-II, ST depresyonu
Yaygın olmayan: Palpitasyon, hipotansiyon, AV Blok III
Seyrek: Belirgin hipotansiyon ve ventriküler fibrilasyon gibi ventriküler aritmiler, ventriküler
ekstrasistolik atımlar ve atriyal fibrilasyon
Solunum, göğüs hastalıkları ve mediastinal hastalıklar
Yaygın: Dispne
Yaygın olmayan: Hiperventilasyon
Seyrek: Bronkospazm
Gastrointestinal hastalıklar
Yaygın: Bulantı, epigastrik ağrı
Genel ve uygulama bölgesine ilişkin hastalıklar
Yaygın: Baş, göğüs ve çene ağrısı, vertigo
Bronşiyal astım veya obstrüktif akciğer hastalığı olmayan hastalarda bile nadiren
bronkospazm (bazen şiddetli) olguları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Gerçek anlamıyla doz aşımının olmaması için ADOZİN yalnızca hastaların dikkatli bir
şekilde izlendiği kliniklerde kullanılmalıdır. Ancak ADOZİN dozunun azaltılması yeterli
olmazsa, yan etkilere bağlı ağır semptomlar aminofilin ile tedavi edilebilir. Klinik deneyimler
aminofilin tedavisine nadiren ihtiyaç duyulacağını göstermiştir.
125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyovasküler sistem, kardiyak tedavi, diğer kalp preparatları
ATC Kodu: C01EB10
Etki mekanizması:
Periferik vazodilatör/antiaritmik etkiye sahip endojen nükleosit; antiaritmik ilaç.
Adenozin vücuttaki tüm hücrelerde bulunan endojen bir nükleozittir. Adenozinin etkileri
pürin-1 reseptörleri (P - reseptörleri) aracılığıyla olur. Adenozinin etkileri arasında AV
1
düğüm ve sinoatriyal düğümde kardiyak iletim zamanının inhibisyonu ve vasküler kas
hücreleri ve özellikle arteriyoller üzerinde gevşetici etki vardır. Adenozin AV düğümde iletiyi
inhibe ederek AV düğümdeki re-entry taşikardiyi sonlandırabilir ve böylelikle WPW (Wolff-
Parkinson-White) sendromu olanlar gibi supraventriküler taşikardisi olan hastalarda normal
sinüs ritmini korur. Adenozin tedavisi aksesuar iletim yollarında iletim zamanını inhibe
etmez. İntravenöz enjeksiyon yapıldığında AV iletim üzerindeki etkinin süresi son derece
kısadır (yaklaşık 30 sn). Adenozin uygulaması ile AV düğüm bloke edildiğinde, WPW
sendromu ve aksesuar yolla antedromik iletimi olan hastalarda maksimum preeksitasyon elde
edilir.
İnsanda, hızlı intravenöz enjeksiyonla uygulanan adenozin, AV düğümü yoluyla iletimi
yavaşlatır. Bu eylem, AV düğümünü içeren yeniden giriş iletimini kesebilir ve paroksismal
supraventriküler taşikardisi olan hastalarda normal sinüs ritmini eski haline getirebilir. İletim
kesildiğinde taşikardi durur ve normal sinüs ritmi yeniden sağlanır.
Aksesuar yolun yerini belirlemek için 12 elektrotlu EKG kullanılarak kaydedilmiş maksimal
preeksitasyon kullanılabilir. Adenozin normal elektrokardiyografisi olan hastalarda
preeksitasyonu tespit etmek için kullanılabilir.
Adenozinin kalpteki dirençli damarlardaki güçlü vazodilatör özellikleri başlıca
arteriyosklerotik olmayan vasküler yataklarda doza bağımlı bir vazodilatasyona neden olur.
Bu da kardiyosklerozlu hastalarda adenozinin intravenöz infüzyonunun, kan akımının
arteriyosklerotik vasküler yataklardan daha normal alanlara tekrar dağılımını (koroner çalma
fenomeni) sağladığı anlamını taşır. Aynı zamanda, adenozinin genel vazodilatör etkisi kalbin
inotropik ve kronotropik etkilerinde refleks bir artış oluşturarak kalbin çalışmasını arttırır.
13Pediyatrik popülasyon:
Enjeksiyonluk çözelti
Pediyatrik popülasyonda paroksismal supraventriküler taşikardinin (PSVT) konversiyonu için
adenozin ile kontrollü bir çalışma yapılmamıştır. Ancak, 0-18 yaş arası PSVT’li çocuklarda
adenozin kullanımının güvenliliği ve etkililiği, klinik kullanımı ve literatür verileri (açık
çalışmalar, olgu sunumları, klinik rehberler) ile belirlenmiştir.
Supraventriküler taşikardinin akut terminasyonu (SVT) için İ.V. adenozin kullanımı ile ilgili
olarak literatür incelemelerinde, yaşı 6 saat ve 18 yıl arasında değişen toplam 450 pediyatrik
hastanın dahil edildiği 14 çalışma tanımlanmıştır. Doz planlaması ve hastaların yaşları
açısından çalışmalar heterojendir. Yayımlanmış çalışmaların çoğunda olguların %72 ila
%100’ünde SVT sonlandırılmıştır. Dozaj aralığı 37,5 mcg/kg – 400 mcg/kg arasında
değişmektedir. Bazı çalışmalarda, 100 mcg/kg’dan daha az olan başlangıç dozlarına olan yanıt
eksikliği tartışılmıştır.
Çocukların klinik geçmişlerine, semptomlarına ve EKG verilerine bağlı olarak, uzman
denetimindeki klinik çalışmalarda, stabil geniş-QRS kompleks taşikardi ve Wolff-Parkinson-
White sendromu bulunan çocuklarda adenozin kullanılmıştır fakat mevcut veriler pediyatrik
endikasyonu desteklememektedir. Belirgin ya da gizli WPW sendromu olan 0-16 yaş
arasındaki 6 çocukta adenozine bağlı aritmiler (3 atrial fibrilasyon, 2 atrial fluter, 1 ventriküler
fibrilasyon) tanımlanmıştır; bunlardan üçü kendiliğinden iyileşirken diğer üçüne amiodaron
+/- kardiyoversiyon uygulanmıştır.
Adenozinin supraventriküler taşikardi tedavisinde kullanılan dozları, geniş veya dar kompleks
supraventriküler taşikardinin tanısında yardımcıdır. Adenozin, atriyal fluterin, atriyal
fibrilasyonun ya da ventriküler taşikardinin sinüs ritmine dönüştürmüyorsa da AV iletiminin
yavaşlaması, atriyal aktivite teşhisinde yardımcıdır. Ancak, mevcut veriler adenozinin teşhis
amacıyla pediyatrik popülasyonda kullanımını desteklememektedir.
İnfüzyonluk çözelti
Literatür taraması, intravenöz adenosin infüzyonunun, 1 ay ila 18 yaş aralığındaki pediyatrik
hastalarda 2-4 dakika boyunca 0,14 mg/kg vücut ağırlığı/dakika dozunda radyonüklid
miyokardiyal perfüzyon görüntüleme ile birlikte kullanıldığı üç çalışmayı ortaya koymuştur.
Geniş çaplı bir çalışmada, 1 ila 18 yaşları arasındaki 47 hastayı içermektedir ve 3 dakika
boyunca 0,14 mg/kg/dk intravenöz adenosin ile farmakolojik stres altında kardiyovasküler
manyetik rezonans görüntüleme için % 87 duyarlılık (% 52-97 GA) ve % 95 özgüllük (% 79-
99 GA) raporlanmıştır. Çalışmada herhangi bir yan etki bildirilmemiştir. Bununla birlikte,
14mevcut veriler, pediatrik popülasyonda tanı amaçlı adenosin kullanımını desteklemek için
sınırlı olarak kabul edilmektedir.
5.2. Farmakokinetik özellikler
Genel özellikler
Adenozini, klasik ADME protokolleri ile çalışmak imkansızdır. Enerji üretimi ve
kullanımında önemli rol oynayarak vücudun tüm hücrelerinde çeşitli formlarda bulunur.
Vücutta, öncelikle eritrositlerde ve kan damarı endotel hücrelerinde etkili bir kurtarma ve geri
dönüşüm sistemi mevcuttur. In vitro yarılanma ömrünün <10 saniye olduğu tahmin
edilmektedir. In vivo yarı ömür daha da kısa olabilir.
Dağılım:
Ekzojen olarak uygulanan adenozin, başlıca hücreler tarafından alınma yoluyla olmak üzere
metabolizma yoluyla da dolaşımdan hızla uzaklaştırılır.
Biyotransformasyon:
Adenozin kısmen kan ve endotel hücrelerinde adenozin monofosfata (AMP) ve daha sonra
adenozin difosfat (ADP) ve adenozin trifosfata (ATP) fosforilasyon yoluyla, kısmen de daha
sonra hipoksantin, ksantin ve son ürün ürik aside metabolize olan inozine deaminasyon
yoluyla atılır.
Eliminasyon:
Adenozinin az bir miktarı idrarla atılabilir ancak büyük kısmı adenozin metabolitleri olarak
atılmaktadır.
Doğrusallık/Doğrusal olmayan durum:
İnsan kanının kullanıldığı in vitro testlerde adenozinin plazma yarılanma ömrü (kısmen kan
hematokritine bağlı olarak) 10 saniyeden az olduğunda alışılmış tüm farmakokinetik
parametreler ölçülememiştir.
5.3. Klinik öncesi güvenlilik verileri
Adenozin tüm canlı hücrelerinde doğal olarak bulunduğundan, karsinojenik potansiyelin
değerlendirilmesi için hayvanlar üzerinde herhangi bir çalışma yapılmamıştır.
156. FARMASÖTİK ÖZELLİKLER
6.1. Yardımcı maddelerin listesi
Mannitol (E 421)
Sodyum hidroksit ya da hidroklorik asit
Enjeksiyonluk su
6.2. Geçimsizlikler
ADOZİN, bölüm 4.2 ve 6.6’da verilenler dışındaki diğer farmasötik ürünlerle
karıştırılmamalıdır.
6.3. Raf ömrü
36 ay.
İlk kez açıldıktan ya da sulandırıldıktan sonra: Hemen ve tek kullanım içindir.
Mikrobiyolojik bakış açısından ürün açıldıktan sonra derhal kullanılmalıdır. Hemen
kullanılmazsa kullanım sırasındaki saklama zamanı ve kullanımdan önceki şartlar kullanıcının
sorumluluğundadır.
6.4. Saklamaya yönelik özel tedbirler
25˚C altındaki oda sıcaklığında saklayınız. Buzdolabında saklamayınız/dondurmayınız.
%0,9 NaCl çözeltisiyle karıştırılabilir (Bkz. Bölüm 4.2).
Çözelti uygulama öncesinde tanecikler ve renk değişikliği açısından gözle incelenmelidir.
Bulanıklık ya da çökelti görürseniz kullanmayın. Kristalleşme olmuşsa oda sıcaklığında
ısıtarak kristalleri çözün. Çözelti kullanım sırasında berrak olmalıdır.
6.5. Ambalajın niteliği ve içeriği
ADOZİN, 2 ml kapasiteli, tip I renksiz 10 adet cam ampul içerisinde kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
167. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2014/248
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:26.03.2014
Ruhsat yenileme tarihi:
10.KÜB’ÜN YENİLENME TARİHİ
17