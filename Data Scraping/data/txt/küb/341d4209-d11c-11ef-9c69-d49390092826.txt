KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALOMIDE % 0.1 steril göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
Çözeltinin 1 ml’si 1 mg lodoksamid (1.78 mg lodoksamid trometamol olarak) içerir.
Yardımcı madde:
Benzalkonyum klorür 0.07 mg/ml
Yardımcı maddeler için 6.1.’e bakınız.
3. FARMASÖTİK FORM
Göz damlası.
Berrak, renksiz veya çok açık sarı renkte çözelti.
4. KLİNİK ÖZELLİKLER
4.1 Terapötik endikasyonlar
ALOMIDE bahar konjonktiviti, dev papiller konjonktivit, allerjik veya atopik
keratokonjonktivit gibi allerjik göz hastalıklarının tedavisinde endikedir. Bu hastalıkların
nedeni kesin bilinmemekle birlikte havada taşınan allerjenler veya kontakt lens kullanımına
bağlı olarak ortaya çıkabilmektedir. Lodoksamid ayrıca enflamatuar cevapta çabuk “tip I”
entoleransın belirgin olduğu göz hastalıklarında da etkili olabilir.
4.2. Pozoloji ve uygulama şekli
Pozoloji/Uygulama sıklığı ve süresi:
Erişkin ve 4 yaşından büyük çocuklarda her göze düzenli aralıklarla günde 4 kez 1 veya 2
damla damlatılarak uygulanır. ALOMIDE’ın tedavi edici etkinliği düzenli kullanılmasına
bağlıdır.
ALOMIDE ile tedaviye semptomatik cevap, örneğin kaşınma hissinin veya gözde sulanma,
kızarma ve akıntının ilk bir kaç günde azalmasıyla belli olmaktadır. Ancak 4 haftalık uzun bir
tedavinin gerekebildiği durumlar olabilir. Semptomlar bir kez durduktan sonra, tedaviye
gereğinden uzun süreyle, daha ileri dönemlerde diallerjik tekrarlanmaların önlenmesi için
devam edilebilir.
Gerektiği hallerde ALOMIDE ile birlikte kortikosteroid tedavisi oftalmolog kontrolü altında
yapılır.
Uygulama şekli:
Oküler kullanım içindir.
Damlalık ve solüsyonun kontaminasyonunu önlemek için, şişe damlalığının göz kapakları veya
gözün diğer yüzeylerine değmemesine dikkat edilmelidir.
Sayfa 1/7Göz kapağına yavaşça yaklaştırılması ve damlatmadan sonra nazolakrimal kısmın oklüzyonu
tavsiye edilmektedir. Bu önlem, oküler yoldan uygulanan tıbbi ürünün sistemik absorpsiyonunu
azaltabilir ve sistemik yan etkilerin azalmasını sağlar.
Özel popülasyonlara ilişkin ek bilgiler
Böbrek yetmezliği / Karaciğer yetmezliği:
ALOMIDE bu grup hastalarda çalışılmamıştır.
Pediyatrik popülasyon:
4 yaşın altındaki çocuklarda ALOMIDE’in güvenliliği ve etkililiği saptanmamıştır. 4 yaş ve
üzeri çocuklarda doz yetişkinlerle aynıdır.
Geriyatrik popülasyon:
Yaşlılarda kullanımı yetişkinlerle aynıdır.
4.3. Kontrendikasyonlar
Etkin maddeye veya yardımcı maddelerden herhangi birisine karşı aşırı duyarlılık
gösterenlerde kontrendikedir.
4.4. Özel kullanım uyarıları ve önlemleri
ALOMIDE’in damlatma sıklığı ve süresi önerilen süreyi aşmamalıdır.
ALOMIDE damlatıldıktan sonra gözde geçici rahatsızlık hissi, yanma veya batma
oluşabileceği hakkında hastalara bilgi verilmelidir. Eğer bu semptomlar devam ederse hastalar
doktorlarını bilgilendirmelidir.
ALOMIDE koruyucu madde olarak göz iritasyonuna neden olabilen ve yumuşak kontakt
lenslerin rengini bozduğu bilinen benzalkonyum klorür içermektedir. Yumuşak kontakt
lenslerle temasından kaçınılmalıdır. Benzalkonyum klorür içeren diğer oftalmik preparatlarda
olduğu gibi ALOMIDE tedavisi sırasında kontakt lens kullanılmamalıdır. Uygulamadan önce
kontakt lensi çıkartınız ve takmak için en azından 15 dakika bekleyiniz.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışmalar süresince ve pazarlama sonrası deneyimlerde diğer tıbbi ürünlerle bir
etkileşim gösterilmemiştir.
Eğer birden fazla topikal oftalmik ilaç kullanılıyorsa, ilaçlar en az 5 dakikalık bir ara ile
uygulanmalıdır. Göz pomadları ve jelleri en son uygulanmalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Deney hayvanlarında yapılan çalışmalar üreme, gebelik, embriyonel/fötal gelişim, doğum ve
postnatal gelişim ile ilgili zararlı etkiler göstermemiştir. Deney hayvanlarındaki üreme
çalışmaları tam olarak insanlardaki yanıtı yansıtmadığından, çocuk doğurma potansiyeli
bulunan kadınlara ALOMIDE verilirken dikkatli olunmalıdır.
Sayfa 2/7Gebelik dönemi
Hamile kadınlarda yapılmış yeterli ve kontrollü çalışmalar bulunmamaktadır. Hayvan
çalışmaları üreme toksisitesi üzerinde doğrudan veya dolaylı zararlı etkiler göstermemiştir.
Deney hayvanlarındaki üreme çalışmaları tam olarak insanlardaki yanıtı yansıtmadığından,
hamile kadınlara ALOMIDE verilirken dikkatli olunmalıdır.
Laktasyon dönemi
Lodoksamidin anne sütüne geçip geçmediği bilinmemektedir. ALOMIDE’in hayvan sütü ile
atılımı ile ilgili bilgiler kısıtlıdır. Memedeki çocuk açısından bir risk olduğu göz ardı edilemez.
Emzirmenin durdurulup durdurulmayacağına ya da ALOMIDE tedavisinin durdurulup
durdurulmayacagına/tedaviden kaçınılıp kaçınılmayacagına ilişkin karar verilirken, emzirmenin
çocuk açısından faydası ve ALOMIDE tedavisinin emziren anne açısından faydası dikkate
alınmalıdır.
Üreme yeteneği / Fertilite
Deney hayvanlarında yapılan çalışmalar üreme ile ilgili zararlı etki göstermemiştir (bölüm 5.3.
Klinik öncesi güvenlilik verilerine bakınız).
4.7. Araç ve makine kullanımı üzerindeki etkiler
Tüm göz damlalarıyla olduğu gibi, geçici olarak bulanık görüntü ya da diğer görsel bozukluklar
araç ya da makine kullanımını etkileyebilir. İlaç damlatıldıktan sonra bulanık görüntü oluşursa
hasta aracı ya da makineyi kullanmadan önce görüntü netleşene kadar beklemelidir.
4.8. İstenmeyen etkiler
Aşağıdaki advers reaksiyonlar şu kurala göre sınıflandırılmıştır: Çok yaygın (≥1/10), yaygın
(≥1/100 ila <1/10 arası), yaygın olmayan (≥1/1.000 ile <1/100 arası), seyrek
(≥1/10.000 ile <1/1.000 arası), çok seyrek (<1/10.000), bilinmiyor (eldeki verilerden hareketle
tahmin edilemiyor). Sıklığa göre gruplamada, istenmeyen etkiler ciddiyetine göre büyükten
küçüğe doğru sunulmaktadır. Advers reaksiyonlar klinik çalışmalardan ve pazarlama sonrası
spontan raporlardan elde edilmiştir.
Bağışıklık sistemi hastalıkları:
Seyrek : İlaca karşı duyarlılık
Sinir sistemi hastalıkları
Yaygın olmayan : Baş dönmesi, sersemlik
Seyrek : Somnolans, tat bozukluğu
Göz hastalıkları:
Çok yaygın :Oküler rahatsızlık
Yaygın :Bulanık görme, kuru göz, gözde kaşıntı, göz yaşında artma, oküler
hiperemi
Yaygın olmayan :Gözde ağrı, gözde ödem, astenopi, korneal birikme, konjunktival
ödem, gözde anormal duyarlılık, gözlerde yabancı cisim hissi, göz
akıntısı, gözde iritasyon
Sayfa 3/7Seyrek :Korneal erazyon, korneada yara, korneal abrezyon, ön oda hücresi,
korneal epitelyumda bozukluk, keratit, blefarit, gözde alerji, görme
bozukluğu, göz kapağında ödem, konjunktival bozukluk
Kardiyak hastalıklar:
Bilinmiyor: :Çarpıntı
Solunum, göğüs hastalıkları ve mediastinal hastalıklar:
Seyrek :burunda kuruluk, hapşırma
Gastrointestinal hastalıklar:
Yaygın olmayan :Bulantı
Seyrek :Mide rahatsızlığı
Deri ve deri altı doku hastalıkları
Yaygın olmayan : Deride soyulma
Seyrek : Döküntü
Genel bozukluklar ve uygulama bölgesine ilişkin hastalıklar
Yaygın olmayan : Sıcaklama hissi
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bu preparatın karakteristiğinden dolayı, bu ürünün oküler doz aşımında veya yanlışlıkla ağız
yoluyla alınması halinde dahi hiçbir toksik etki beklenmemektedir.
ALOMIDE’in topikal olarak aşırı dozu, gözlerden ılık su ile uzaklaştırılmalıdır.
Topikal uygulamadan sonra doz aşımı olgusu bildirilmemiştir.
Kazaen 0.1 ila 10.0 mg lodoksamidin sistemik oral uygulanmasını takiben aşağıdaki
istenmeyen etkiler oluşabilir: sıcaklık hissi, ateş basması, bulantı, kusma, terleme ve karın
ağrısı. 3.0 ve 10.0 mg oral lodoksamidinle sistolik ve diastolik kan basıncında geçici
yükselmeler gözlemlenmiştir, ancak kısa sürede kendiliğinden düzelmiştir. Oral doz sonrası
diğer olası advers etkiler: baş ağrısı, sersemlik, bitkinlik ve yumuşak dışkılamadır.
Kazaen yutulursa, ilacın emilimi azaltılmaya çalışılmalıdır. Eğer aşırı doz 1 saat içinde
alınmışsa lavaj veya aktif kömür ile tedavi düşünülmelidir.
Sayfa 4/75. FARMAKOLOJİK ÖZELLİKLER
5.1. Farmakodinamik özellikleri
Farmakoterapötik grup: Göz ilaçları; dekonjestanlar ve antialerjikler; diğer antialerjikler.
ATC kodu: S01G X05.
Lodoksamid, in vivo Tip I ani aşırı duyarlık reaksiyonunu inhibe ettiği insan ve hayvanlarda
yapılan kapsamlı in vivo çalışmalarla kanıtlanan bir mast hücresi stabilizatörüdür. Lodoksamid,
reagin veya IgE ve antijen-aracılı reaksiyonlarla ilişkili kutanöz vasküler permeabilitedeki artışı
inhibe eder.
İn vitro çalışmalar, lodoksamidin kemirgen mast hücrelerini stabilize etme ve antijenle uyarılan
histamin salınımını önleme yeteneğini göstermiştir.
Ayrıca, lodoksamid, diğer mast hücresi inflamatuvar mediyatörlerinin salınımını (örneğin,
SRS-A, peptido-lökotrienler olarak da bilinen anafilaksinin yavaş etkili maddesi) önler ve
eozinofil kemotaksisini inhibe etmektedir.
Lodoksamid, in vitro histamin salınımını, antijen uyarımıyla mast hücresi içine kalsiyum
girişini önleyerek engeller. Lodoksamid instrinsik vazokonstriktör, antihistaminik,
siklooksijenaz inhibisyonu veya diğer başka bir antiinflamatuvar aktiviteye sahip değildir.
Lodoksamidle uzun süreli tedavi (periyot aralıkları 180 günden 2 yıla kadar) taşiflaksi belirtisi
göstermemiştir.
5.2. Farmakokinetik özellikler
Genel özellikler
14C-lodoksamid’in dağılımı, 3 mg (50 µCi) oral lodoksamid dozu alan altı sağlıklı erişkin
gönüllüde çalışılmıştır.
Emilim:
Uygulama yeri açısından (göze uygulanır) sistemik dolaşıma geçen miktarı çok küçük
düzeydedir.
Dağılım:
On iki sağlıklı erişkin gönüllüde yürütülen bir çalışmada, 10 gün boyunca günde dört kez her
bir göze bir damla topikal ALOMIDE uygulaması, 2.5 ng/ml saptama sınırında herhangi bir
ölçülebilir lodoksamid plazma düzeyiyle sonuçlanmamıştır.
Biyotransformasyon:
Biyotransformasyon majör eliminasyon yolu olarak bulunmuştur. 14C-lodoksamid’in
erkeklerdeki biyoyararlanımı %71 olup yaklaşık biyotransformasyona uğramış absorbe edilmiş
ilacın %87’sidir. Lodoksamidin metabolik transformasyonu oksilamid gruplarının monoksamat
ve diamine aşamalı olarak hidrolizi ile sonuçlanır. Diamin O-glukuronit veya O-sülfat
konjugasyonu ile takip edilen başka bir hidroksilasyona maruz kalır. O-glukuronit veya O-
sülfat metabolitleri vucüttan atılmış metabolitlerin %3 ve%5’ine tekabul eden monoksamat ve
diamin ile birlikte biyotransformasyona uğrayan lodoksamid’in %79’u kadardır.
Eliminasyon:
Dozun büyük bölümü metabolit olarak idrarla atılmıştır, daha küçük bir kısmının da feçesle
atıldığı görülmüştür. İdrarla atılımdan 14C-lodoksamid’in eliminasyon yarı ömrü 8.5 saat olarak
hesaplanmıştır. Absorbe edilen dozun sadece %2.7’si idrarla değişmeden atılmaktadır.
Sayfa 5/7Doğrusallık/Doğrusal olmayan durum:
Bu konu ile ilgili veri bulunmamaktadır.
Hastalardaki karakteristik özellikler
Farklı hasta gruplarında bilinen önemli bir farmakokinetik değişiklik yoktur.
5.3. Klinik öncesi güvenlilik verileri
Klinik öncesi çalışmalar, lodoksamid trometamol tavşan ve maymunlara yüksek oral dozlarda
veya topikal uygulama ile uygulandığında önemli toksisitegöstermemiştir.
Üç in vitro ve bir in vivo çalışma genotoksisite mutajenik potansiyeli olmadığını kanıtlamıştır.
Bir in vitro hücre transformasyon deneyinde, sadece çok yüksek konsantrasyonlarda (4000
µg/ml’den daha büyük) transforme olmuş fokus sayısında bazı artışlar göstermiştir.
Sıçan veya tavşanlarda 100 mg/kg/gün’e kadar oral uygulanan dozlarda üreme, gebelik, fötal
veya çocuk gelişimi ile ilgili etki göstermemiştir.
Dişi veya erkek sıçanlarda lodoksamid trometamol ile uzun dönemli bir çalışma (iki yıl oral
uygulama), 100 mg/kg/gün dozlarında (insanlardaki amaçlanan klinik dozdan 5000 kat daha
fazla) hiçbir neoplastik ya da tümorojenik etki göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Mannitol
EDTA disodyum
Hidroksipropil metilselüloz
Sodyum sitrat
Sitrik asit monohidrat
Tiloksapol
Hidroklorik asit ve/veya sodyum hidroksit (pH ayarlayıcı),
Saf su
6.2 Geçimsizlikler
Spesifik bir geçimsizlik çalışması gerçekleştirilmemiştir.
6.3 Raf ömrü
24 ay.
Açıldıktan sonra 1 ay içinde kullanılmalıdır.
6.4 Saklamaya yönelik özel uyarılar
25°C altındaki oda sıcaklığında saklayınız.
Kullandıktan sonra şişeyi sıkıca kapatınız. Her kullanımdan sonra sıkıca kapatınız.
6.5 Ambalajın niteliği ve içeriği
Kutuda, polietilen kendinden damlalıklı şişelerde 5ml.
Sayfa 6/76.6 Beşeri tıbbi üründen arta kalan maddelerin imhası ve diğer özel önlemler
Özel bir kullanma talimatı yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık / Beykoz / Istanbul
8. RUHSAT NUMARASI
2017/788
9. İLK RUHSAT TARİHİ / RUHSAT YENİLEME TARİHİ
12.10.2017
10. KÜB’ÜN YENİLENME TARİHİ
Sayfa 7/7