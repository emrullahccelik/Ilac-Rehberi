1/8 
 KULLANMA TALİMATI  
 
MORFİA CR 15 mg film tablet  
Ağızdan alınır . 
 
• Etkin madde:  Her bir tablet , kontrollü salım sağlayan  15 mg  morfin sülfat  içerir. 
• Yardımcı maddeler : Talk, magnezyum stearat, susuz laktoz, hidroksietil selüloz, 
setostearil alkol, hipromelloz, titanyum dioksit, polietilen glikol, FD&C mavi no.2, günbatımı sarısı FCF  (E 110) , FD&C mavi no.1 ve kinolin sarısı alüminyum lak. 
 
Bu ilacı kullanmaya başlamadan önce bu KULLANM A TALIMATINI dikk atlice 
okuyunuz, çünkü sizin için önemli bilgile r içermektedir. 
• Bu kullanma talimatını saklayınız. Daha sonra  tekrar okumay a ihtiyaç duyabilirsi niz. 
• Eğer ilave sorularınız olursa, lütfen doktorunuza veya eczacınıza danışı nız. 
• Bu ilaç kişisel olarak size reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğiniz de bu ilacı kullandığınızı 
doktorunuza söyleyiniz. 
• Bu talima tta yazılanlara ayne n uyunuz.  İlaç hakkında size önerilen dozun dışında yüksek 
veya düşük  doz kullanmay ınız 
 
Bu Kullanma T alimatında:  
1. MORFİA CR  nedir ve ne için kullanılır?  
2. MORFİA CR’yi  kullanmadan önce dikkat edilmesi gerekenler 
3. MORFİA CR  nasıl kullanılır? 
4. Olası yan etkiler nelerdir? 
5. MORFİA CR ’nin saklanması 
 
Başlıkl arı yer almaktadır. 
 
1. MORFİA CR nedir ve ne için kull anılır? 
MORFİA CR  şiddetli ağrının 12 saatlik tedavisinde kullanılır.  
 
MORFİA CR  opioid analjezikler adı verilen ilaç grubuna ait morfin sülfat etkin maddesini 
içerir.  
 
Her bir tablet, 15 mg kontrollü  salımlı  morfin sülfat içerir.  
 
Tabletler , mavi renkli, yuvarlak, bikonveks şeklindedir.  
 MORFİA CR , 20 tablet içeren bliste r ambalajda takdim edilmek tedir.   
   2/8 
 2. MORFİA CR’yi  kullanmadan önce dikkat edilmesi gerek enler 
MORFİA CR’y i aşağıdaki durumlarda KULLANM AYINIZ 
• Morfin e, morfin tuzlarına  veya il acın bileşimindeki  yardımcı maddelerden herhangi 
birine  karşı  aşırı duyarlılığınız varsa (alerjik olabileceğinizi düşünüyorsanız), 
• Solunum depresyonu (s oluk almada problem ) yaşıyorsanız,  
• Şiddetli baş ağrısına neden olan  veya midenizin bulanmasına yol açan k afa 
yaralanmalarında,  
• Bağırsak tıkanması (paralitik ileus)  
• Gecikmiş mide boşalması durumunda  
• Tıkayıcı solunum yolu hastalıklarında  
• Ani ve şiddetli başlayan karaciğer hastalıklarında  
• Ciddi karın ağrısı durumunda  
• Monoami n oksidaz inhibitörleri adı verilen bir ilaç grubu (moklobemid, fenelzin, 
iproniazid, isokarboksazid, tranilsipromin, deprenil, broferomin vb) ile eşzamanlı veya 
mono amin oksidaz inhibitörlerinin kullanımı kesildikten sonra iki hafta içinde 
uygulanması  
• 1 yaşın altındaki çocuklarda  
• Operasyon öncesi ya da operasyon sonrası ilk 24 saat kullanımı önerilmez. Ameliyat 
geçirecekseniz bu ilacı kullandığınızı doktorunuza söyleyiniz. 
 
MORFİA CR’yi  aşağıdaki  durumlarda DİKKATLİ KULLANINIZ  
Eğer;  
• Bozulmuş akciğer fonksiyonu veya şiddetli bronşiyal astım gibi solunum sorunları 
yaşıyorsanız. Belirtileri nefessiz kalma ve öksürüğü içerebilir.  
• Tiroid bezi yetersizliğiniz (hipotiroidizm), şiddetli böbrek ya da karaciğer sorunlarınız varsa düşük doz kul lanmanız gerekebilir,  
• Şiddetli baş ağrınız varsa veya kendinizi hasta hissediyorsanız, kafatası  içinde basınç 
arttığına işaret edebilir.  
• Daha önce epilepsi (sara), kasılma nöbetleri veya havale geçirdiyseniz. 
• Tansiyonunuz düşükse,  
• Uzun süren akciğer hastalığından (şiddetli kor pulmonale) sonra ağır bir kalp sorununuz varsa,  
• Pankreasınızda yangı varsa (karında veya sırtta şiddetli ağrıya sebep olur) veya safra kesesi ile ilgili probleminiz varsa,  
• Enflamasyonlu (iltihaplı) bir bağırsa k hastalığınız varsa,  
• Prostat problemleriniz varsa  
• Yetersiz böbreküstü bezi fonksiyonları (halsizlik, kilo kaybı, baş dönmesi, hasta 
hissetmek  gibi belirtilere neden olabilir)  
• Alkol veya uyuşturucu bağımlılığınız varsa veya daha önce yaşadıysanız,  
• Daha ö nceden alkol ya da uyuşturucu kullanımına bağlı, ajitasyon, anksiyete, titreme 
veya terleme gib i yoksunluk belirtileri yaşadıysanız.  3/8 
 Çok nadiren bu tabletler artan dozlarda alı nıyor olmasına rağmen ağrıya karşı duyarlılığınız ı 
arttırabilir (hiperaljezi). Bu tabletlerde bir doz değişikliği veya güçlü analjezik değişikliğinin 
gerekip gerekmediğine doktorunuz karar verecektir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
MORFİA CR’ni n yiyecek ve içecek  ile kullanılm ası 
Yiyeceklerle birlikte veya ayrı alınması ilacın etkisini değiştirmez. 
MORFİA CR ve alkolü birlikte almayınız. 
 
Hamilelik 
İlacı kullanmada n önce doktorunuza  veya eczacınıza danışınız. 
Eğer hamile iseniz, hamile olabileceğinizi düşünüyorsanız veya hamile kalmayı planlıyorsanız; 
MORFİA CR ’yi kullanmayınız.  
Tedav iniz sırasında hamile olduğunuzu fark ederseniz hemen doktorunuza  veya eczacınıza 
danışı nız. 
 
Emzirme 
İlacı kullanmada n önce doktorunuza  veya eczacınıza danışınız. 
Bebeğinizi emziriyorsanız MORFİA CR kullanmayınız.  
 Araç ve ma kine kullanımı üzerine etkisi 
MORFİA CR  araba kullanma veya makine çalıştırma işlevler için  gereken mental ve /veya 
fiziksel yetileri bozarak; potansiyel tehlike oluşturabilir. Bu durumda araç ve makine 
kullanmamalısınız.  
 MORFİA CR’n in içeriğinde bul unan bazı yardımcı madde ler hakkı nda önemli bilg iler 
Bu tıbbi ürün laktoz içermektedir. Eğer daha önceden doktorunuz tarafından bazı şekerlere 
karşı dayanıksız olduğunuz söylenmişse bu tıbbi ürünü almadan önce doktorunuzla temasa 
geçiniz.  
 Bu tıbbi ürün boyar madde olarak günbatımı sarısı FCF (E 110) ihtiva eder. Alerjik 
reaksiyonlara sebep olabil ir. 
 
Diğer ilaçlar ile birlikte kullanımı 
Monoamin oksidaz inhibitörleri adı verilen ilaçlar ile birlikte veya bu tür ilaçları son iki hafta 
içinde kullandıysanız  MORFİA CR  kullanmayınız.  
 
MORFİA CR  ile etkileşimi olabilecek aşağıdaki ilaçları kullanıyorsanız do ktorunuzu 
bilgilendiriniz . 
 
• Uyku ilaçları (örn., trankilizanlar, hipnotikler veya sedatifler)  
• Psikiyatrik ya da mental hastalıkların tedavisinde kullanılan ilaçlar (fenotiazinler)  4/8 
 • Kas gevşetici ilaçlar  
• Tansiyon yüksekliğinde kullanılan ilaçlar  
• Mide ülseri, hazımsızlık veya mide yanmasında kullanılan simetidin  
• Bulantı için kullanılan bazı ilaçlar  
• Alerjiyi önleme  veya tedavi etmede kullanılan ilaçlar (Anthistaminikler)  
• Tüberküloz tedavis inde kullanılan Rifampisin  
• HIV tedavisinde kullanılan Ritonavir  
• Parkinson ilaçları  
• Epilepsi veya nöropatik ağrıda (sinirsel sorunlardan kaynaklanan ağrı) kullanılan 
gabapentin  
• Son zamanlarda bir anestezik almış iseniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanl arda 
kulland ınız ise lütfen doktorunuza veya eczacınıza bunlar hakkında bilgi veri niz. 
 
3. MORFİA CR nasıl kullanılır? 
Uygun kullanım  ve doz/uygulama sıklığ ı için talimatlar: 
MORFİA CR 'yi daima doktorunuzun tavsiye ettiği şekilde kullanınız. Herhangi bir durumdan 
emin değilseniz, lütfen doktorunuza veya eczacınıza danışınız.  
 
MORFİN CR tablet, 12 saatlik aralıklarla bölünmüş dozlar halinde alınmalıdır. Yetişkinlerdeki başlangıç dozu 12 saa tte bir 30 mg MORFİA CR  tablettir.  Örneğin bir tableti, 
sabah saat 8’de aldıysanız, bir sonraki tableti akşam 8’de almanız gerekir.  
 Ancak doz yaşınıza, kilonuza ve ağrının şiddetine bağlı olarak değişecektir. Yaşlıysanız veya 70 kg’dan daha hafifseniz, doktorunuz daha düşük bir başlangıç dozu tavsiye edebilir. Kaç 
adet tablet almanız gerektiğine doktorunuz karar verecektir . 
 
Uygulama yolu ve metodu:  
MORFİA CR  tablet kırmadan, çiğnemeden, ezmeden veya eritmeden bir bard ak su ile 
yutulmalıdır. Kırılmış, çiğnenmiş, ezilmiş veya çözülmüş MORFİA CR’nin  alınması ilaç 
salınımını arttırarak doz aşımı ve ölüm riskini arttırır.  
Tabletleri sadece ağız yoluyla almalısınız. Tabletin enjeksiyon yoluyla alınması ölümcül 
sonuçlar doğurabilen ciddi yan etkiler  meydana getirir.  
 
Değişik yaş grupları:  
Çocuklarda kullanım:  
1 yaşın altındaki  çocuklarda kullanımı önerilmemektedir.  
MORFİA CR  dozu, vücut ağırlığına ve ağrının şiddetine göre doktorunuz tarafından 
ayarlanacaktır.  
 
Yaşlılarda kullanım:  
65 yaş ve üzerinde iseniz dikkatli kullanmalısınız. Doktorunuzun önerdiği dozdan daha 
yüksek doz almayınız. 5/8 
 Özel kullanım durumları:  
Böbrek / karac iğer yetmezliği: 
Böbrek veya karaciğer yetmezliği niz varsa  doktorunuz MORFİA CR’nin  en düşük doz u ile 
başlayıp , kontrollü bir biçimde dozu  arttırabilir.  Akut karaciğer  hastalığında kullanımı 
önerilmez.  
 
Eğer MORFİA CR’nin  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullan manız gerekenden daha fazla MORFİA CR kullandıysanız 
MORFİA CR’nin kullanmanız  gerekenden fazlasını kullanmı şsanız bir doktor veya eczacı ile 
konuş unuz. 
 Kullanmanız gerekenden daha fazla MORFİA CR  kullandıysanız, hemen doktorunuza veya 
hastaneye başvurun. Aşırı doz kullana n hastalarda, çok uykulu ve hasta hissetme veya baş 
dönmesi meydana gelmiştir. Hatta bilinç kaybı veya ölüme götüren nefes almada zorluk 
olabilir ve hastanede acil tedavi gerektirebilir. Tıbbi yardım için doktora gittiğinizde 
kullandığınız ilacın kalan tabl etleri ni, kutusunu veya kullanma talimatını  gösteriniz . 
 
MORFİA CR’ yi kullanmayı unut ursanız 
İlk 4 saat içinde hatırlarsanız ilacınızı hemen alınız. Diğer dozunuzu normal zamanında alınız.  
Eğer 4 saatten daha uzun süre geçtiyse doktorunuza danışınız.  
Unutulan dozları dengelemek için çift doz almayınız. 
 
MORFİA CR ile tedavi sonlandı rıldığında oluşabilecek  etkiler: 
MORFİA CR  kullanımını doktorunuzun tedavinizi sonlandırılmasından önce bırakmayınız. 
İlacın aniden kesilmesi yoksunluk sendromuna (sıkıntılı, hüzünlü duygu hali, bulantı ya da 
kusma, kas ağrıları, göz yaşarması, burun akması, göz bebeklerinde genişleme, terleme, 
ishal, ateş, uykusuzluk gibi belirtiler ) neden olacağı için doktorunuz dozunuzu kademeli 
olarak azaltarak kesecektir.  
 
Eğer MORFİA CR etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz.  
 
4. Olası  yan etkiler nelerdir? 
Tüm ilaçlar gibi MORFİA CR’n in içeriğinde bulunan maddelere duyarlı olan kişilerd e yan 
etkiler olabilir.  
 
Tüm ilaçlar  alerjik reaksiyona neden olabilir, ciddi alerjik reaksiyonlar yaygın değildir.  
 
Aşağıdakilerden biri olursa, MORFİA CR’ yi kullanmayı durdurunuz  ve DERHAL 
doktorunuza bildi riniz veya size en yakın  hastanenin acil bölümüne başvurunuz: 
 
• Nefes almada güçlük  ve hırıltı,  göz kapakları, yüz veya dudaklarda şişme, tüm vücudu 6/8 
 kaplayan döküntü ve kaşıntı. 
 
Bunların hepsi çok ciddi yan etkilerd ir. Eğer bunlardan biri sizde mevcut ise, MORFİA 
CR’ye karşı ciddi alerjiniz var demektir. Acil tıbbi müdaha leye veya hastaneye yatırılman ıza 
gerek olabilir. 
 
Nadir olmakla beraber en ciddi yan etkisi, normalden daha yavaş ve zayıf nefes almaktır 
(solunum depresyonu).  
 
Yan etkiler aşağıdaki kategorilerde gösterildiği şekilde sıralanmıştır: Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir. 
Seyrek: 1000 hastanın birinden az, fakat 10.000 hastanın birinde n fazla görülebilir.  
Çok seyrek: 10.000 hastanın birinden az görülebilir.  
Bilinmiyor (eldeki verilerden hareketle tahmin edilemiyor)  
 
Çok yaygın  
• Kabızlık  
• Hasta hissetme  
 
Yaygın  
• Uyuşukluk (bu durum çoğunlukla ilacı kullanmaya yeni başladığınızda ve doz artışında 
görülebilir fakat birkaç gün içinde yavaş yavaş azalır).  
• Ağız kuruluğu, iştahsızlık, karında ağrı veya rahatsızlık   
• Kusma  (birkaç gün içinde azalır)  
• Baş dönmesi, baş ağrısı , zihin karışıklığı (konfüzyon), uyumada zorluk 
• Güçsüzlük hissi  
• İstemsiz k as kasılmaları  
• Deride kaşıntı ve döküntü 
• Terleme  
 Yaygın olmayan:  
• Solunum zorluğu veya hırıltı (muhtemelen akciğerler deki sudan kaynaklana n). 
• Bağırsakların düzgün çalışmaması (ileus).  
• Tat almada değişiklik, hazımsızlık  
• Baş dönmesi, bayılma, nöbet geçirme, kasılmalar.  
• Duygusal huzursuzluk ( ajitasyon ), ruh hali değişiklikleri, varsanı ( halüsinasyonlar ), aşırı 
mutluluk hissi.  
• Olağan  dışı kas sertliği.  
• Karıncalanma veya uyuşma.  
• İdrar yapmakta zorluk  
• Düşük kan basıncı, yüz de kızarma   
• Kalp çarpıntı sı  7/8 
 • Eller, bilekler  veya ayak larda şişme  
• Kurdeş en 
• Karaciğer fonksiyon testlerinde bozulma  
• Bulanık görme  
• Kas spazmları  
 
Bilinmiyor  
• Huzursuz ruh, anormal düşünceler  
• Acıya karşı duyarlılığın artması 
• Göz bebeği küçülmesi  
• Hızlı veya yavaş kalp atı şları  
• Yüksek kan basıncı  
• Öksürük refleksini azalması  
• Sancılı  karın ağrısı ya da rahatsızlık, pankreas inflamasyonundan kaynaklanan belirtilerin 
şiddetinde artma (şiddetli karın ve sırt ağrısı)  
• Cinsel iktidarsızlık , cinsel gücün azalması , adet dönemleri nin devamsızlığı 
• Yoks unluk belirtileri (Bkz. Bölüm 3. MORFİA CR  ile tedavi sonlandırıldığında 
oluşabilecek etkiler ). 
 
Eğer bu kullanma talimatında bahsi geçm eyen herhangi  bir yan etki ile karşılaşırsan ız 
doktorunuzu veya eczacınızı bilgilend iriniz. 
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklay arak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. MORFİA CR’n in saklanması 
MORFİA CR’ yi çocukların göremeyeceği, erişem eyeceği yerlerde ve amba lajınd a saklayınız. 
25°C’nin altındaki oda sıcaklığında saklayınız. 
 
Son kullanma tarihiyle  uyumlu olarak kullanınız. 
 Amba lajdaki son kullanma tarihinden sonra  MORFİA CR’ yi kullanmay ınız. 
Eğer üründe  ve/veya ambalajında  bozukluklar fark eder seniz MORFİA CR’ yi kullanmayınız. 
 
 
Ruhs at sahibi:  İlko İlaç San. ve Tic. A.Ş. 
Veysel Karani  Mah. Ç olakoğlu S ok. No:10 
34485 Sancaktepe  / İstanbul  
 8/8 
 Üretim yeri:      İlko İlaç San. ve Tic. A.Ş. 
3.Organize Sanayi Bölgesi Kuddusi Cad.  23. Sok. No:1 Selçuklu / Konya  
 
Bu kullanma talimatı 16.05.2016 tarihinde onay lanmıştır. 