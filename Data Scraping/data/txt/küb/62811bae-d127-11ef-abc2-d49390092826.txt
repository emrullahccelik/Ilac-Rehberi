KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİPOKORT ARTI %2,5 + %1 deri köpüğü
2. KALİTATİF VE KANTİTATİF BİLEŞİM
Etkin maddeler:
Her 1 g köpük içerisinde:
Hidrokortizon asetat…………… 25 mg
Pramoksin hidroklorür…………..10 mg
Yardımcı maddeler:
Her 1 g köpük içerisinde:
Bütil hidroksitoluen (E321) 0,2 mg
Stearil alkol 5 mg
Setil alkol 10 mg
Yardımcı maddeler için 6.1’e bakınız.
3. FARMASÖTİK FORM
Beyaz, kokusuz köpük.
4. KLİNİK ÖZELLİKLER
4.1. Terapötik endikasyonlar
HİPOKORT ARTI, % 2,5 Hidrokortizon asetat ve % 1 Pramoksin hidroklorür içerir.
HİPOKORT ARTI, kortikosteroidlere duyarlı enflamatuvar ve pruritik dermatozlarda endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Genellikle, tedavi başlangıcında günde 3-4 kez ince bir tabaka halinde uygulanır. Doktor
tarafından tavsiye edildiği takdirde, psöriyazisin ve inatçı dermatozların tedavisinde kapalı
bandaj altında uygulanabilir. Eğer enfeksiyon oluşursa, kapalı bandaj uygulamasına ara verilir ve
uygun bir antimikrobiyal ile tedaviye devam edilir.
Tedavi süresi en fazla 7 gündür. Tedavi süresi doktorla görüşülüp uzatılabilir.
Yetişkinlerde ve 6 yaşın üstündeki çocuklarda kullanım süresi 2 haftayı geçmemelidir.
6 yaşın altındaki çocuklarda hekim kontrolünde kullanılmalı ve kullanım süresi 5-7 günü
geçmemelidir.
Uygulama şekli:
Sadece topikal olarak uygulanır.
Not: KULLANMADAN ÖNCE ÇALKALAYINIZ. UYGUN KÖPÜK ELDESİ İÇİN, KAP
TERS ÇEVRİLEREK SIKILMALIDIR.
Özel popülasyonlara ilişkin ek bilgiler:
1/7Böbrek/Karaciğer yetmezliği:
Böbrek yetmezliği olan hastalarda doz ayarlamasına gerek yoktur.
Karaciğer yetmezliği olan hastalarda, hipotalamik-pituiter-adrenal (HPA) eksen fonksiyonları
düzenli olarak takip edilmelidir (idrar testi, plazma serbest kortizol ve adrenokortikotropik
hormon (ACTH) stimülasyon testi).
Pediyatrik popülasyon:
Uzun süreli ve geniş yüzeylere uygulamalardan kaçınılmalıdır. Çocuklarda topikal steroidlerin
kullanımı, tedavinin etkili olmasını sağlayacak en düşük miktar ile sınırlandırılmalıdır.
Sürekli kortikosteroid tedavisi, çocukların büyüme ve gelişmesini etkileyebilir. 6 yaşın altındaki
çocuklarda hekim kontrolünde kullanılmalı ve kullanım süresi 5-7 günü geçmemelidir.
Geriyatrik popülasyon:
HİPOKORT ARTI’nın yaşlı hastalardaki güvenlilik ve etkililiği incelenmemiştir.
4.3. Kontrendikasyonlar
Pramoksin hidroklorür’e, Hidrokortizon asetat’a veya HİPOKORT ARTI’nın herhangi bir
bileşenine alerjisi veya aşırı duyarlılığı olan hastalarda kontrendikedir.
HİPOKORT ARTI; gözler, yüz, ano-genital bölgeler, yaralı veya enfekte deriyle (soğuk
çarpması, akne, atlet ayağı) temas ettirilmemelidir.
4.4. Özel kullanım uyarıları ve önlemleri
HİPOKORT ARTI haricen kullanılır.
Gözlere, yüze ve ano-genital bölgeye temas ettirmeyiniz.
Çocukların göremeyeceği ve erişemeyeceği yerlerde saklayınız.
Topikal kortikosteroidlerin sistemik absorbsiyonu, bazı hastalarda geri dönüşümlü HPA eksen
supresyonuna, Cushing sendromununa, hiperglisemiye ve glikozüriye neden olur. Güçlü
kortikosteroidlerin geniş yüzeylere uygulanması, uzun süre kullanılması ve kapalı bandaj
altındaki uygulamalar topikal kortikosteroidlerin sistemik absorbsiyonunu artıran faktörlerdir. Bu
nedenle; geniş yüzeylerde, kapalı bandaj altında ve yüksek dozda güçlü kortikosteroid
uygulandığında, hastalarda periyodik olarak idrardaki serbest kortizol ve ACTH stimülasyon
testi ile HPA eksen supresyonu değerlendirilmelidir. Eğer HPA eksen supresyonu gözlenirse,
ilaç uygulanmasına ara verilir veya daha zayıf etkili bir kortikosteroid ile tedaviye devam edilir.
İlaca ara verildiğinde, HPA eksen fonksiyonunun düzelmesi çabuk ve tam olur. Tahriş oluştuğu
takdirde, kortikosteroide ara verilip uygun bir tedavi ile devam edilir. Dermatolojik enfeksiyon
oluştuğu takdirde, uygun bir antifungal veya antibakteriyel ajan ile tedavi edilmelidir. Eğer kısa
zaman içinde olumlu sonuç alınmaz ise, enfeksiyon yeterli bir şekilde kontrol altına alınıncaya
kadar kortikosteroide ara verilmelidir.
Topikal kortikosteroidlerin, çocuklarda yetişkinlere göre daha fazla absorbe olmasına bağlı
olarak sistemik toksisite riski artar. Çocuklarda topikal kortikosteroid kullanımının, HPA eksen
supresyonuna ve Cushing sendromuna yetişkinlere göre daha fazla neden olduğu gösterilmiştir.
Çocuklarda topikal kortikosteroid uygulandığında, HPA eksen supresyonu, Cushing sendromu
ve intrakranyal hipertansiyon gözlenmiştir. Çocuklarda adrenal supresyonunun gelişmesi,
2/7büyüme ve kilo alınımının gecikmesine, plazmada kortizol miktarının azalmasına ve HPA eksen
stimülasyonunun cevapsız kalmasına neden olabilir. İntrakranyal hipertansiyon; fontanellerin
şişmesine, baş ağrısına ve bilateral optik papilla ödemine neden olabilir. Çocuklarda kronik
olarak kortikosteroid tedavisi çocukların büyümelerine ve gelişmelerine engel olabilir.
Çocuk bezlerinin altında kullanılmamalıdır.
Topikal steroidlerin göz çevresine kullanımının, göz içi basıncının artışına ve glokoma neden
olduğu rapor edilmiştir.
HİPOKORT ARTI ile tedavi sonlandırıldığında hastalık şiddetlenerek tekrarlayabilir.
Tedavi süresi doktorla görüşülüp uzatılabilir.
HİPOKORT ARTI’nın içeriğinde bulunan,
 Bütil hidroksitoluen (E321) nedeniyle lokal deri reaksiyonlarına (örneğin, kontak
dermatite) ya da gözlerde ve mukoz membranlarda iritasyona,
 Setil alkol ve stearil alkol nedeniyle ise lokal deri reaksiyonlarına (örneğin, kontak
dermatite) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Fenitoin, Barbitüratlar ve Rifampisin ile beraber kullanıldığı takdirde, Hidrokortizon’un hepatik
eliminasyonu hızlanabilir, buna paralel olarak farmakolojik etkide azalma görülebilir.
Antikoagülanlara cevap azalabilir.
Pramoksin hidroklorür ile ilgili olarak bilinen bir etkileşim yoktur.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan Hidrokortizon asetat ve Pramoksin hidroklorür’ün, çocuk doğurma
potansiyeli bulunan kadınlar ve doğum kontrolü üzerinde etkisini gösteren bir veri
bulunmamaktadır.
Gebelik dönemi
Hidrokortizon asetat ve Pramoksin hidroklorür’ün gebe kadınlarda kullanımına ilişkin yeterli
veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
3/7HİPOKORT ARTI kullanımının hastaya sağlayacağı yarar-zarar dengesi göz önünde
bulundurularak zorunlu haller dışında kullanılmamalıdır.
Topikal kortikosteroidler’in geniş yüzeyli, fazla miktarda ve uzun süreli uygulamalarından
kaçınılmalıdır.
Laktasyon dönemi
Pramoksin hidroklorür’ün ve Hidrokortizon asetat’ın insan sütüyle atılıp atılmadığı
bilinmemektedir. Pramoksin hidroklorür’ün ve Hidrokortizon asetat’ın süt ile atılımı hayvanlar
üzerinde araştırılmamıştır. İnsanlarda anne sütüne karışıp karışmadığı bilinmemektedir.
Emzirmenin durdurulup durdurulmayacağına ya da HİPOKORT ARTI tedavisinin durdurulup
durdurulmayacağına ilişkin karar verilirken, yarar/zarar oranı dikkate alınmalıdır.
HİPOKORT ARTI, süt veren annelerde ancak doktor kontrolünde kullanılmalıdır. HİPOKORT
ARTI emzirmeden önce meme üzerine uygulanmamalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Cilt üzerine (topikal) olarak uygulanan HİPOKORT ARTI ile ilgili olarak bu konuda yapılmış
bir çalışma mevcut değildir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle tahmin
edilemiyor)
Hidrokortizon asetat içeren ürünler genelde iyi tolere edilir. Buna rağmen aşırı duyarlılık veya
var olan cilt hastalığının kötüleşmesi durumunda tedavi acilen durdurulmalıdır.
Endokrin hastalıkları
Bilinmiyor: Geri dönüşlü HPA eksen supresyonu, Cushing sendromu belirtileri, Hiperglisemi,
Glikozüri
Deri ve deri altı doku hastalıkları
Seyrek: Topikal kortikosteroidlerin kullanımı ile oluşabilecek lokal yan etkiler;
ciltte yanma, batma, kuruluk, tahriş, şiddetli kaşınma, folikülit, hipertrikoz, hipopigmentasyon,
perioral dermatit, alerjik kontakt dermatit, atrofi, telanjiektazi, ikincil enfeksiyon, striae, miliaria,
akne türü kabarcıklar.
4/7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
HİPOKORT ARTI, doz aşımı sonucu sistemik yan etkilere neden olabilecek oranda emilebilir.
Akut doz aşımı oluşması pek olası değildir. Bununla birlikte kronik doz aşımı veya yanlış
kullanım sonucu, Cushing sendromu da dahil kortikosteroidlerin topikal veya sistemik yan
etkilerinin oluşma riski vardır. Topikal kortikosteroidler, doktor kontrolünde ve kademeli şekilde
azaltılarak kesilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Zayıf etkili kortikosteroidlerle diğer kombinasyonlar
ATC Kodu: D07X A 01
Topikal kortikosteroidler antienflamatuvar, antipruritik ve vazokonstriktif etkilere sahiptirler.
Vazokonstriktif etki mekanizmaları bilinmemektedir. Ancak, insanlardaki terapötik etki ile
vazokonstriktif potens arasında kabul edilebilir bir korelasyon olduğu bilinmektedir.
Pramoksin hidroklorür, lokal anestezik etkisi olan bir bileşiktir. Lokal anestezik etkisini sinir
uçlarındaki nöronal membranları stabilize ederek oluşturur.
5.2. Farmakokinetik özellikler
Emilim:
Topikal kortikosteroidlerin perkütan absorpsiyonları, kortikosteroidin konsantrasyonuna, ürünün
sıvağına, epidermisin hasarlı olup olmamasına, uygulama sırasında oklüzyon yapılıp
yapılmamasına bağlı olarak değişir. Sağlıklı deriye uygulandığında sistemik absorpsiyon,
deriden emilim minimum oranda olduğu için oldukça düşüktür. Enflamasyon ve/veya diğer deri
hastalıklarının varlığı gibi etkenler emilimin artmasına neden olur. Oklüzyon yapıldığında
topikal kortikosteroidlerin perkütan absorpsiyonları artar. Böylece dirençli dermatozlarda
oklüzyon etkili olabilir (bkz. Pozoloji ve Uygulama Şekli).
Pramoksin hidroklorür ise deriden çok düşük miktarda emilmektedir.
Dağılım:
Hidrokortizon asetat ciltten absorbe olduktan sonra, sistemik kortikosteroidlere benzer
farmakokinetik özelliklere sahiptir. Kortikosteroidler, plazma proteinlerine farklı oranlarda
bağlanırlar.
Biyotransformasyon:
Hidrokortizon asetat karaciğerde biyolojik olarak inaktif maddelere metabolize olur.
Eliminasyon:
Hidrokortizon asetat’ın metabolitleri böbrek yoluyla atılır. Az miktarda değişmemiş olarak
idrarla atılır. Bazı topikal kortikosteroidler ve metabolitleri ise safrayla atılırlar.
5/7Pramoksin hidroklorür’ün farmakokinetiği ile ilgili bir çalışma mevcut değildir.
5.3. Klinik öncesi güvenlilik verileri
Doz aşımı sonucu kortikosteroidler sistemik yan etkilere neden olabilecek oranda emilebilirler,
bu açıdan dikkatli kullanılmaları gerekir.
6. FARMASÖTİK ÖZELLİKLER
6.1. Yardımcı maddelerin listesi
Dekspantenol
alfa-Tokoferol asetat
Eutanol G
Setil alkol
Stearil alkol
Süperpolistat
Polisorbat 60
Steareth 2
Steareth 20
Poliheksanid
Gliserin
Bütil hidroksitoluen (E321)
EDTA
Saf su
İtici gaz (Butan/Propan)
6.2. Geçimsizlikler
Bilinen bir geçimsizlik yoktur.
6.3 Raf ömrü
24 ay
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalı ve
dondurulmamalıdır. Kutu basınçlıdır, kutuyu delmeyiniz ve ateşe atmayınız. Kutuyu 50C
üzerindeki sıcaklıkta ve güneş altında bırakmayınız.
6.5. Ambalajın niteliği ve içeriği
Köpük valfli, kapaklı, 50g’lık alüminyum aerosol tüpte kullanma talimatı ile birlikte karton
kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
6/77. RUHSAT SAHİBİ
ORVA İlaç San. ve Tic. A.Ş.,
Atatürk Organize Sanayi Bölgesi / Çiğli / İzmir
8. RUHSAT NUMARASI
210/60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.02.2007
Ruhsat yenileme tarihi: -
10. KÜB’ÜN YENİLENME TARİHİ
7/7