 
 
1 / 13 
 KULLANMA TAL İMATI  
 
DİCLOMEC SR 100 mg  tablet  
Ağızdan alınır.  
 
• Etkin madde : Her  bir tablet 100 mg  diklofenak sodyum içerir.  
• Yardımcı maddeler : Hidroksipropil Metil Selüloz (K15M -2208), Kolloidal Silikondioksit 
(200), Laktoz Monohidrat (sığır sütü) , Magnezyum Stearat , Talk,  Mikrokristalin Selüloz 
(PH 102) , Povidon (K -30), Polietilen Glikol 400, Simetikon Emülsiyon, Sunset Yellow 
Slake (gün batımı sarısı) , Brilliant Scarlett 4R Lake, Titanyum Dioksit, Hidroksipropil 
Metil Selüloz (E5) 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
 
Bu Kullanma Talimatında:  
 1. DİCLOMEC SR nedir ve ne için kullanılır?  
2.  DİCLOMEC SR’ı  kullanmadan önce dikkat edilmesi gerekenler  
3.  DİCLOMEC SR nasıl kullanılır?  
4.  Olası yan etkiler nelerdir?  
5.  DİCLOMEC SR’ın saklanması  
 
Başlıkları yer almaktadır.  
1. DİCLOMEC SR nedir ve ne için kullanılır ? 
 
• Her tablet 100 mg etkin madde (diklofenak sodyum ) içerir .  
• DİCLOMEC SR p embe renkte, yuvarlak, bikonveks, kenarı eğimli tabletlerdir. 
• DİCLOMEC SR , ağrı ve iltihap  tedavisinde kullanılan “ste roidal olmayan iltihap giderici 
ilaçlar” (NSAİİ’ler) isimli bir ilaç grubuna dahildir. 
• 10 veya 20 tabletlik ambalaj mik tarlar ında bulunmaktadır. 
 
DİCLOMEC SR aşağıdaki rahatsızlıkların  tedavisinde kullanılabilir: 
  
 
2 / 13 
 Kireçlenme (osteoartrit), eklemlerde ağrı ve şekil bozukluğu (romatoid artrit) ve sırt, boyun ve 
göğüs kafesi eklemlerinde sertleşme ile seyreden ağrılı ilerleyici romatizma (ankilozan 
spondilit) belirti ve bu lgularının tedavisi ile akut gu ta bağlı eklem iltihabı (akut gut artrit), akut 
kas-iskelet sistemi ağrıları ve ameliyattan sonraki ağrı (postoperative ağrı) tedavisinde 
endikedir.  
 DİCLOMEC SR ’ın nasıl etki gösterdiği ya da size neden verildiği konusunda sorularınız varsa 
lütfen doktorunuza danışınız.   2. DİCLOMEC SR’ı  kullanmadan önce  dikkat edilmesi gerekenler 
 Doktorunuzun tüm talimatlarına dikkatle  uyunuz. Bu bilgiler  bu kullanma talimatında yer alan  
genel bilgilerden farklı olabilir . 
 DİCLOMEC SR’ı  aşağıdaki durumlarda KULLANMAYINIZ  
 Eğer,  
• Diklofenak’a  ya da Dİ CLOMEC SR ’ın bu kullanma talimatının başında listelenen diğer 
bileşenler inden herhangi birine karşı alerjiniz  varsa,  
• Daha önce i ltihap ya da ağrı tedavisinde kullanılan ilaçları (örneğin asetilsalisilik 
asit/aspirin , diklofenak ya da ibuprofen) aldıktan sonra alerji belirtileri ve bulguları 
yaşadıysanız . Bunlar arasında astım  (akciğerlerdeki hava yollarında daralmaya bağlı olarak 
ortaya çıkan n efes darlığı, öksürük, hırıltı nöbeti) , burun akıntısı, deri döküntüsü, 
dudaklarda, dilde, boğazda ve/veya el ve ayaklarda şişlik (ödem belirtileri) yer alabilir. Bu hastalarda “steroidal olmayan iltihap giderici ilaçlar” (NSAİİ’ler )a şiddetli, nadiren 
ölümcül olabilen, anafilaksi adı verilen dilde şişme, nefes darlığı, tansiyon düşüklüğü ve ciltte döküntülerin eşlik edebildiği tablonun oluşabildiği  bildirilmiştir. Alerjiniz old uğunu 
düşünüyorsanız doktorunuza danışınız.  
• Koroner arter cerrahisi (Kalp -damar ameliyatı , by-pass gibi) geçirdiyseniz, ameliyat 
öncesi, sırası ve sonrası ağrıların tedavisinde,  
• Kalp hastalığı ve/veya beyin damar hastalığınız varsa, kalp krizi geçirdiyseniz, inme, mini inme (TIA=geçici iskemik atak) veya kalbe veya beyne giden kan damarlarınızda tıkanmalar olduysa, bu tıkanıklıkları temizlemek veya açmak için bir operasyon geçirdiyseniz,  
• Mide ya da  bağırsak  ülseriniz  (yara) varsa  ya da geçmişte yaşadıysanız,  
• Mide -bağırsak  kanalında kanamanız ya da delinme varsa ya da geçmişte yaşadıysanız, 
(kusmukta kan görülmesi, bağırsakları boşaltırken kanama, dışkıda taze kan görme veya siyah, katranlı dışkı ortaya çıkan belirtiler arasındadır) , 
• En az iki kez meydana gelmiş mide veya bağırsağınızda ülser veya kanama öyküsü varsa,  
• Şiddetli böbrek ya da karaciğer hastalığınız varsa , 
• Ağır kalp yetmezliğiniz  varsa,  
• Hamilelik döneminin son üç ayındaysanız , 
• Mide veya bağırsaklarda iltihap önleyici ilaçların kullanımıyla ilgili herhangi bir kanama 
veya delinme öyküsü varsa.  
 
3 / 13 
  
Bu uyarılar geçmişteki herhangi bir dönemde dahi olsa sizin için geçerliyse DİCLOMEC SR ’ı 
kullanmadan önce  doktorunuza danışınz . Doktorunuz bu ilacın sizin için uygun olup 
olmadı ğına karar verecektir.  
Alerjiniz olduğunu düşünüyorsanız doktorunuza danışınız.  DİCLOMEC SR’ ı aşağıdak i durumlarda DİKKATLİ KULLANINIZ  
 
• Diklofenak tedavisine, kalp damar sistemi hastalıkları için önemli risk faktörlerini (örneğin, 
kalp hastalığı, damar tıkanıklığı, yüksek kan basıncı, kanınızda yağ (kolesterol, 
trigliseritler) düzeylerinde anormal derecede yükseklik, şeker hastalığı, sigar a kullanımı 
gibi) taşıyan hastalarda, ancak dikkatli bir değerlendirme sonrasında başlanmalıdır.  
• Diklofenak tedavisinde mümkün olan en kısa tedavi süresi ve en düşük etkili doz tercih 
edilmelid ir. Sağlık mesleği mensupları hastaların diklofenak tedavisine devam etme 
gerekliliğini düzenli olarak tekrar değerlendirmelidir.  
• DİCLOMEC SR gibi ilaçların kullanımı, kalp krizi veya inme riskinin yükselmesi ile 
bağlantılı olabilir. Herhangi bir risk, yüksek doz ve uzun süreli tedavide daha olasıdır. 
Önerilen doz veya tedavi süresini aşmayın. 
• Bilinen bir kalp ya da kan damarı hastalığınız varsa [ ayrıca kontrol edilemeyen yüksek kan 
basıncı, konjestif kalp yetmezliği (kalbin vücudun ihtiyaçlarını karşılayabilecek kadar kan pompal ayamaması), bilinen iskemik kalp hastalığı (kalbin oksijenlenmesini ve 
kanlanmasını sağlayan damarın daralması) veya periferik arteriyel hastalık (atardamarların 
daralması ve bunun sonucunda damarın beslediği bölgeye yeterince kan gidememesi durumu) dahil kalp damar sistemi  hastalığı olarak tanımlanır. ] DİCLOMEC SR  ile tedavi 
genellikle önerilmez. (Bilinen kalp hastalığınız varsa ya da kalp hastalığı riski taşıyorsanız 
ve özellikle 4 haftadan uzun süredir tedavi ediliyorsanız; DİCLOMEC SR  ile tedavinizi 
sürdürmeniz gerekip gerekmediği doktorunuz tarafından yeniden değerlendirilecektir.)  
• Kalp damar sistemine yönelik yan etkiler açısından riskinizi mümkün olan en düşük seviyede tutmak üzere ağrı ve/veya şişliğinizi hafifleten en düşük DİCLOMEC SR  dozunu, 
mümkün olan en kısa süre boyunca almanız genellikle önemlidir. 
• DİCLOMEC SR ’ı başka iltihap giderici  ilaçlarla (asetilsalisilik asit, kortikosteroidler, “kan 
sulandırıcılar” ve SSRI  olarak sınıflandırılan depresyon ilaçları  dahil)  eş zamanlı olarak 
alıyorsanız  (bkz. “Diğer ilaçlar ile birlikte kullanımı”).  
• Astımınız ya da saman n ezleniz (mevsimsel alerjik nezle)  veya başka alerjiniz varsa, 
burnunuzda polip (fazladan oluşan yumuşak doku parçası) varsa, solunumda güçlük çekiyorsanız (KOAH sebepli olabi lir) veya uzun dönem solunum yolu enfeksiyonunuz 
varsa.  
• Daha önce mide ülseri, mide kanaması  ya da siyah dışkı gibi mide -bağırsak sorunları 
geçirdiyseniz  ya da geçmişte iltihap giderici ilaçlar aldıktan sonra mide rahatsızlığı ya da 
mide yanması  olduysa. 
• Kolon iltihabı  (ülseratif kolit) ya da bağırsak  iltihabı  (Crohn hastalığı) varsa. 
• Karaciğer ya da böbrekle ilgili sorunlarınız varsa.  
• Vücudunuzun s usuz kalmış olma olasılığı varsa  (örneğin hastalık, ishal, büyük bir ameliyat 
öncesi ya da sonrası).   
 
4 / 13 
 • Yaşlıysa nız, 
• Ayaklarınız şiş iyorsa,  
• Kanama bozukluğunuz ya da kanla ilgili başka bozukluklarınız varsa  (porfiri adında nadir 
bir kara ciğer sorunu dahil olmak üzere)   
• Bazı şekerlere karşı  dayanıksızlığınız (intolerans) olduğu söylenmişse. 
• Yakın zamanda mide veya bağırsak ameliyatı geçirmişseniz veya geçirecekseniz.  
Yukarıdaki uyarılar, geçmişteki herhangi bir dönemde dahi ols a sizin için geçerliy se lütfen 
doktorunuza danışınız.  
 
Büyük bir ameliyat geçirecekseniz bunu doktorunuza söyleyiniz.  
 
• DİCLOMEC SR  kullanırken herhangi bir zamanda göğüs ağrısı, nefes darlığı, güçsüzlük 
ya da konuşmada bozulma  gibi kalp ya da kan damarları problemlerine işaret eden belirti 
veya semptomlar yaşarsanız derhal doktorunuzu arayınız.  
• DİCLOMEC SR , bir enfeksiyonun belirtile rini (örneğin baş ağrısı, yüksek ateş) 
hafifletebilir ve dolayısıyla enfeksiyonun saptanmasını ve yeterli derecede tedavi 
edilmesini güçleştirebilir. Kendinizi iyi hissetmiyor ve doktora görünme ihtiyacı duyuyorsanız, Dİ CLOMEC SR kullandığınızı doktorunuza  söylemeyi unutmayınız. 
• Steroid olmayan ağrı ve iltihap giderici ilaç (NSAİİ) tedavisi ile bağlantılı olarak ciddi deri reaksiyonları bildirilmiştir. Bu tip reaksiyon riskinin, tedavinin başlangıcında en yüksek olduğu görülmektedir. Ateş, mukoza zarı lezyonları, kabarcıklar veya diğer alerji belirtileri dahil bir deri döküntüsü yaşarsanız, DİCLOMEC  SR’ı kesmeli ve derhal tıbbi tedavi 
almalısınız. Çünkü bunlar çok şiddetli bir deri reaksiyonunun ilk belirtileri olabilir (bkz. “Olası yan etkiler nelerdir?”).  
• Sistemik lupus eritematozus (SLE) (vücudun birçok sistemini etkileyen kronik enflamatuar bir hastalık) veya diğer karma bağ dokusu hastalığınız var ve bu ilacı kullanıyorsanız, aseptik menenjit (çoğu zaman virüs kaynaklı olan beyin ve omuriliği çevreleyen zarların 
iltihabı) riski artabilir.  
• Ağrı ve iltihap giderici NSAİ türü ilaçları kullandığınızda mide problemi geçmişiniz varsa, 
özellikle yaşlıysanız ve olağandışı belirtiler fark ederseniz derhal doktorunuza bildiriniz.  
 
Eğer yukarıda tanımlanan belirti lerden herhangi birini yaşarsanız, derhal doktorunuza haber 
veriniz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
DİCLOMEC SR’ ın yiyecek ve içecek ile kullanılması  
 
• DİCLOMEC SR  bir bardak su ya da başka bir sıvıyla yutulmalıdır. 
• DİCLOMEC SR ’ın öğünler esnasında kullanılması önerilmektedir.   
 
5 / 13 
  
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz ya da hamile olabileceğinizi düşünüyorsanız , bunu doktorunuza söyleyiniz.  
 Kesinlikle gerekli olmadıkça ve size bir doktor tarafından reçete edilmedikçe DİCLOMEC SR'ı kullanmayınız. Bu ilacı hamileliğin ilk 6 ayında alıyorsanız, doz mümkün ol duğu kadar düşük 
olmalı ve tedavi mümkün olduğunca kısa sürmelidir. Gebeliğin 20. haftasından itibaren steroid olmayan iltihap giderici ilaçlar (NSAİİ) almak, doğmamış bebeğinize zarar verebilir. NSAİİ'leri 2 günden fazla kullanmanız gerekiyorsa, doktorunuzun rahminizde bebeğinizin etrafındaki sıvı miktarını izlemesi gerekebilir.  
 Diğer iltihap giderici ilaçlarda olduğu gibi DİCLOMEC SR da hamilelik döneminin son üç 
ayında kullanılmamalıdır, çünkü anne karnındaki bebeğin böbrek fonksiyonlarını ve dolaşımını, 
hem annede hem de bebekte kan pıhtılaşmasını ve doğumu etkileyebilir.  DİCLOMEC SR  hamile kalınmasını güçleştirebilir. Hamile kalmayı planlıyorsa nız ya da 
hamile kalma konusunda  sorunlarınız v arsa, gerekli olmadıkça DİCLOMEC SR’ı 
kullanmamalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız, bunu doktorunuza söyleyiniz.  DİCLOMEC SR  alıyorsanız bebeğinizi emzirmemelisiniz, çünkü bu , bebeğiniz için zararlı 
olabilir.  
 Araç ve makine kullanımı  
DİCLOMEC SR  kullanan hastalarda nadir olarak görme bozuklukları, sersemlik ya da uyku 
hali gibi yan etkiler görülebilir. Bu tür etkilerini fark ederseniz, araç ve makine kullanmamalı ya da dikkatli olmanızı gerektiren başka aktivitelerde bulunmamalısınız. Bu tür bir etkiyle 
karşılaştığınız takdirde bunu mümkün olan en kısa sürede doktorunuza bildiriniz.   DİCLOMEC SR’ ın içeriğinde bulunan bazı yardımcı maddeler hakkında önemli bilgiler  
DİCLOMEC
 SR laktoz içerir.  
Eğer daha önceden doktorunuz tarafından bazı şekerlere karşı dayanıksızlığınız olduğu 
söylenmişse bu tıbbi ürünü almadan önce doktorunuzla temasa geçiniz.  
 DİCLOMEC
 SR’da bulunan sunset yellow slake (gün batımı sarısı) alerjik reaksiyonlara sebep 
olabilir .  
  
 
6 / 13 
 Diğer ilaçlar ile birlikte kullanımı  
Aşağıdaki ilaçlardan herhangi birini alıyorsanız bunu doktorunuza söylemeniz özellikle 
önemlidir: 
• Lityum (bazı psikolojik sorunlar ) ya da seçici  serotonin geri alım inhibitörleri (SSRI’lar); 
(bazı depresyon tiplerinin tedavisinde kullanılan ilaçlar).  
• Kardiyak glikozidler ( sıklıkla kalp yetersizliğinde kullanılan bir ilaç grubu).  
• Digoksin (kalp sorunları için kullanılan bir ilaç).  
• Mifepriston (istenmeyen gebelikleri sonlandırmak için kullanılan bir ilaç).  
• Diüretikler (idrar söktürücü ilaçlar).  
• ADE  inhibitörleri ya da beta -blokörler (yüksek kan basıncının ve kalp yetmezliğinin 
tedav isinde kullanılan ilaçlar ). 
• Diğer iltihap giderici  ilaçlar (asetilsalisilik asit/aspirin  ya da ibuprofen gibi) . 
• Kortikost eroidle r (vücudun iltihaptan etkilenen bölgelerinde rahatlama sağlamak için 
kullanılan kortizon ve benzeri ilaçlar ). 
• Kan sulandırıcılar (kanın pıhtılaşmasını önlemek için kullanılan varfarin ve benzeri ilaçlar).  
• Diyabet  (şeker hastalığı)  tedavisinde kullanılan ilaçlar ( metformin gibi, insülin hariç).  
• Metotreksat (bazı kanser ya da eklem iltihabı türlerinin tedavisinde kullanılan bir ilaç).  
• Siklosporin, takrolimus (özellikle organ nakli yapılan hastalarda kullanılan ilaçlar).  
• Trimetoprim ( idrar yolu enfeksiyonlarından korunmada ve bu enfeksiyonların tedavisinde 
kullanılır).  
• Kinolon türevi antibakteriyel ilaçlar (e nfeksiyona karşı kullanılan bazı ilaçlar).  
• Vorikonazol (mantar enfeksiyonlarında kullanılan bir ilaç) . 
• Fenitoin ( epilepsi tedav isinde kullanılan bir ilaç) . 
• Kolestipol ve kolestiramin (kolesterol düşürücü olarak kullanılan ilaçlar)  
• Rifampisin (bakteriyel enfeksiyonların tedavisinde kullanılan bir antibiyotik)  
• Oral steroidler (iltihaba ve alerjiye karşı kullanılır, prednizolon gibi)  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bilgi veriniz.  
 
3.  DİCLOMEC SR nasıl kullanılır ? 
 Doktorunuzun verdiği talimatlara dikkatle uyunuz. Önerilen dozu ve tedavi süresini aşmayınız.  
 Uygun kullanım ve doz/uygulama sıklığı için talimatlar:  
Önerilen dozu aşmayınız. Ağrınızı kontrol edebilen en düşük dozu kullanmanız ve DİCLOMEC 
SR’ı gerektiğinden uzun süre almamanız önemlidir.  
 Doktorunuz tam olarak kaç tane DİCLOMEC SR alacağınızı size söyleyecektir. Tedaviye 
verdiğiniz yanıta bağlı olarak doktorunuz daha yüksek ya da daha düşük bir doz önerebilir.      
 
7 / 13 
 Erişkinlerde:  
Tavsiye edilen başlangıç günlük dozu 100- 150 mg’dır (günde 1 tablet DİCLOMEC SR 100 mg 
tablet ya da günde 2 kere ürünün diğer bir dozu olan DİCLOMEC SR 75 mg Tablet verilir).  
 
Daha hafif vakalarda, uzun süreli tedavide olduğu gibi, günde 75 ila 100 mg genellikle yeterlidir.  
Yakınmalar geceleri ya da sabahları daha yoğunsa, DİCLOMEC SR tercihen akşamları 
alınmalıdır.  
 Uygulama yolu ve metodu:  
DİCLOMEC SR , bir bardak suyla veya başka bir sıvıyla birlikte bütün olarak yutulmalıdır. 
DİCLOMEC SR ’ın yemek  sırasında alınması önerilir. Tabletleri bölmeyiniz veya 
çiğnemeyini z. 
 Değişik yaş grupları:  
Çocuklarda  kullanımı:  
DİCLOMEC SR , dozu nedeniyle çocuklara ve ergenlere (18 yaş altı) verilmemelidir. 
 Yaşlılarda kullanımı:  
Yaşlı hastalar DİCLOMEC SR ’ın etkilerine diğer erişkinlerden daha duyarlı olabilir. Bu 
nedenle, yaşlılar doktor talimatlarına uymaya özellikle dikkat etmeli ve şikayetlerin  
hafifletilmesi için gereken en düşük miktarda tablet kullanmalıdır. Yaşlı hastaların istenmeyen 
etkileri der hal doktorlarına bildirmeleri son derece önemlidir. 
 Özel kullanım durumları:  
Böbrek yetmezliği:  
DİCLOMEC SR  böbrek yetmezliği olan hastalarda kullanılmamalıdır. Böbrek yetmezliği olan 
hastalarda yapılmış çalışmalar mevcut olmadığından, doz ayarlamasına ilişkin önerilerde bulunulamaz. Hafif ila orta şiddette böbrek yetmezliğiniz varsa DİCLOMEC SR’ı n dikkatli 
uygulan ması konusunda doktorunuz sizi uyaracaktır. Lütfen doktorunuza danışınız. 
 Karaciğer yetmezliği:  
DİCLOMEC SR karaciğer yetmezliği olan hastalarda kullanılmamalıdır. Karaciğer yetmezliği 
olan hastalarda yapılmış çalışmalar mevcut olmadığından, doz ayarlamasına ilişkin önerilerde bulunulamaz. Hafif ila orta şiddette karaciğer yetmezliğiniz varsa DİCLOMEC SR’ı n dikkatli 
uygulanması konusunda doktorunuz sizi  uyaracaktır. Lütfen doktorunuza danışınız.  Bilinen kardiyovasküler hastalık ya da önemli kardiyovasküler risk faktörleri: DİCLOMEC SR  
ile tedavi, bilinen kalp ve damar hastalığı, kontrol altında olmayan ya da ta nsiyonu yüksek olup 
kontrol altına alınamayan hastalarda önerilmez. DİCLOMEC SR’ın kalp ve damar 
hastalıklarına ait riskleri doz ve maruz kalma süresi ile birlikte artabileceğinden, en düşük etkili günlük doz mümkün olan en kısa süre için kullanılmalıdır. Bu yüzden, DİCLOMEC SR tedavisinde mümkün olan en kısa tedavi süresi ve en düşük etkili doz tercih edilmelidir. Özellikle 4 haftayı aşan tedavilerde, doktorunuz, DİCLOMEC SR tedavisine devam etme gerekliliğinizi düzenli olarak tekrar değerlendirmelidir.  
 
8 / 13 
  
Eğer DİCLOMEC SR ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden daha fazla Dİ CLOMEC SR kullandıysanız : 
Kazayla doktorunuzun size söylediğinden çok daha fazla tablet aldıysanız, derhal doktorunuzla 
ya da eczacınızla temas kurunuz ya da bir hastanenin acil servisine başvurunuz.  Tıbbi bakım görmeniz gerekebilir . 
 DİCLOMEC SR ’dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 DİCLOMEC SR’ı  kullanmayı unutursanız  
Unutulan dozları dengelemek için çift doz almayınız.  Bir dozu almayı unutursanız, hatırladığınızda vakit geçirmeden bu dozu alınız. Ancak bu süre bir sonraki dozunuzun saatine yakınsa, sadece bir sonraki tableti zamanında almanız yeterli olacaktır.  
 4. Olası yan etkiler  nelerdir?  
 Tüm ilaçlar gibi Dİ CLOMEC SR ’ın içeriğinde bulunan maddelere duyarlı olan kişilerde yan 
etkiler olabilir.   
Aşağıdakilerden biri olursa, DİCLOMEC SR’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvur unuz:  
• Ani ve basıcı göğüs ağrısı (miyokard enfarktüsü veya kalp krizi belirtileri).   
• Nefessizlik, uzanırken soluma güçlüğü, ayak veya bacaklarda şişlik (kardiyak yetmezlik 
belirtileri).  
• Yüz, kol veya bacakta özellikle vücudun bir tarafında ani güçsüzlük veya uyuşma; ani 
görme kaybı veya bozukluğu; konuşmada veya konuşmayı anlama yeteneğinde ani zorluk; görme bozukluğunun eşlik ettiği veya etmediği, ilk kez meydana gelen ani migren benzeri baş ağrıları. Bu belirtiler inmenin erken bir belirtisi olabilir.  
• Karın ağrısı, hazımsızlık, mide ekşimesi, gaz, mide bulantısı  veya  kusma,  
• Mide veya  bağırsakta  herhangi bir kanama belirtisi ( örn., kusmukta kan görülmesi, siyah 
ya da koyu renkli dışkı)  
• Deri döküntüsü, kaşıntı, morarma, ağrılı kırmızı bölgeler, deri soyulması veya kabarma 
gibi alerjik reaksiyonlar.  
• Hırıltı veya nefes darlığı (bronkospazm: akciğer alt solunum yollarının geçici olarak 
daralması).  
• Yüz, dudak, eller veya parmaklarda şişlik.  
• Derinin veya gözün beyazının sararması  
• Sürekli boğaz ağrıs ı veya yüksek ateş  
• İdrar miktarında ve/veya görüntüsünde beklenmeyen bir değişim   
 
9 / 13 
 • DİCLOMEC SR ile tedavinin başlamasından kısa bir süre sonra başlayan ve genellikle 
karın ağrısının başlamasından sonraki 24 saat içinde rektal kanama veya kanlı ishalin takip  
ettiği karında hafif kramp ve hassasiyet.  
• Stevens -Johnson sendromu (ciltte, ağızda, gözlerde ve cinsel organlarda kabarcıklarla 
seyreden ciddi hastalıklar).  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DİCLOMEC SR ’a karsı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az , fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor. 
Diğer yan etkiler  
Yaygın  
•  Baş ağrısı,  
•  Sersemlik hissi,  
•  Vertigo (denge bozukluğundan kaynaklanan baş  dönmesi), 
• Yüksek tansiyon (hipertansiyon), 
• Bulantı,  
• Kusma,  
• İshal,  
• Sindirim güçlüğü (dispepsi (hazımsızlık, sindirim bozukluğu) belirtisi)  
• Karın ağrısı,  
• Midede şişkinlik (gaz),  
• İştah kaybı , 
• Anormal karaciğer fonksiyonu test sonuçları (örneğin transaminaz düzeylerinin 
yükselmesi),  
• Deri döküntüsü, 
• Dokularda, hücreler arası boşluklarda aşırı miktarda sıvı birikmesi (sıvı retansiyonu ve/veya ödem).  
 Yaygın olmayan  
• Kalbi besleyen damarlardaki tık anıklığa bağlı olarak sıklıkla ani gelişen göğüs ağrısı ve 
nefes darlığı ile ortaya çıkan hastalık tablosu (kalp krizi, miyokard infarktüsü)  
• Kalp yetersizliği (kalbin diğer organ ve dokulara yeterli kan pompalayamaz hale gelmesi; 
başlıca yakınmalar, nefes darlığı, ayak ve bacaklarda şişlik, yorgunluk)  
• Çarpıntı  
• Göğüs ağrısı   
 
10 / 13 
 Seyrek  
• Nefes almada ve yutmada güçlük, deri döküntüsü, kaşıntı, kurdeşen, baş dönmesi (aşırı 
duyarlılık, anafilaktik ve anafilaktoid reaksiyonlar), 
• Uyku hali, 
• Yorgunluk, 
• Göğüste hırıltı ve öksürükle seyreden ani solunum güçlüğü ve sıkışma hissi (ateş varsa astım veya Pnömoni belirtileri).  
• Kan kusma (hematez belirtileri) ve/veya siyah ya da kanlı dışkı ( gastrointestinal kanaması  
belirtileri),  
• Kanlı ishal ( hemorajik ishal belirtileri),  
• Siyah dışkı (melena belirtileri),  
• Mide ağrısı, bulantı ( mide bağırsak  ülser i belirtileri, kanama veya delinme) , 
• Cildin veya gözlerin sararması (sarılık belirtileri), bulantı, iştah kaybı, koyu renkli idrar 
(hepatit  /karaciğer yetmezliği belirtileri),  
• Genelleştirilmiş şişme (ödem belirtileri).  
 Çok seyrek  
• Kendiliğinden oluşan kanama ya da morluklar (trombositopeni yani kanamayı durduran 
trombosit adı verilen hücrelerin azalmasına bağlı belirtiler),  
• Yüksek ateş sık tekrarlayan enfeksiyonlar, sürekli boğaz ağrısı (agranülositoz yani vücudun 
enfeksiyonlara karşı savunmasında rol alan bazı hücrelerin azalmasına bağlı belirtiler), 
• Düşük kırmızı kan hücresi düzeyi (anemi belirtisi), 
• Düşük beyaz kan hücresi düzeyi (lökopeni belirtisi) , 
• Yüzde ve boğazda şişme (anjiyonörotik ödem belirtileri),  
•  Zaman, yer, yön algılarında bozulma (Dezoryantasyon),  
• Depresyon,  
• Uyuma güçlüğü (uykusuzluk belirtisi), 
• Kabus görme,  
• Uyaranlara karşı aşırı duyarlı olma durumu, tepki gösterme yeteneği (irritabilite),  
• Rahatsız edici düşünceler veya ruh halleri (psikotik bozuklukların belirtileri), 
• Ellerde ya da ayaklarda karıncalanma ya da uyuşukluk (parestezi belirtisi), 
• Anksiyete,  
• Hafıza bozukluğu,  
• Havale (konvülsiyon belirtileri), 
• Titreme (tremor),  
• Tutulmuş boyun, ateş, bulantı, kusma, baş ağrısı (aseptik menenjit belirtileri),  
• Ani ve şiddetli baş ağrısı, bulantı, baş dönmesi, uyuşukluk, konuşma yetersizliği veya 
zorluğu, uzuvların veya yüzün zayıflığı veya felci (serebrovasküler kaza veya inme 
belirtileri),  
• Tat alma duyusunda bozulma ( disguzi belirtileri),  
• Duymada güçlük (işitme bozukluğunun belirtisi),  
• Görme bozuklukları* (görmede bozukluk, bulanık görme, çift görme belirtileri),  
• Kulak çınlaması,   
 
11 / 13 
 • Döküntü, morumsu- kırmızı lekeler, ateş, kaşıntı (vaskülit belirtileri),  
• Akciğer iltihabı (pnömonit), 
• İshal, karın ağrısı, ateş, bulantı, kusma ( hemorajik kolit dahil kolit belirtileri ve ülseratif 
kolit veya Crohn hastalığının alevlenmesi),  
• Kabızlık, ağızda yaralar (stomatit [ağız içinde iltihap] belirtileri),  
• Dilde şişme, kızarıklık ve ağrı (glossit [dil iltihabı] belirtileri),  
• Besinleri boğazdan mideye taşıyan boruda bozukluk (özofagus bozukluğu), 
• Özellikle yemekten sonra üst karın ağrısı (intestinal diyafram has talığı belirtisi),  
• Şiddetli üst karın ağrısı (pankreatit belirtileri),  
• Grip benzeri semptomlar, yorguluk hissi, kas ağrıları, kan testi sonuçlarında karaciğer 
enzimlerinde artış (fulminant hepatit, karaciğer nekrozu, karaciğer yetmezliği dahil karaciğer b ozukluğu belirtileri), 
•  Deride kabarcık (büllöz dermatit belirtileri),   
•  Kaşıntılı, kırmızı ve yanma hissine neden olan döküntü (egzema belirtileri), 
•  Deri üzerinde oluşan kızarıklık (eritem),  
• Kırmızı veya mor cilt (olası kan damarı iltihabı belirtileri), kabarcıklı cilt döküntüleri,   
dudakların, gözlerde ve ağızda kabarcıklar oluşması, dökülme veya soyulma ile seyreden    cilt iltihabı (eritema multiforme belirtileri veya eğer ateş varsa Stevens -Johnson sendromu 
veya toksik epidermal nekroliz (Lyell sendr omu)),  
•  Dökülme veya soyulma ile seyreden cilt döküntüleri (eksfolyatif dermatit belirtileri),  
•  Saç dökülmesi (alopesi),  
• Cildin güneşe karşı artan duyarlılığı (ışığa duyarlılık reaksiyonu belirtileri),  
• Mor cilt lekeleri (bir alerjiden kaynaklanıyorsa purpura veya Henoch -Schonlein purpura 
belirtileri),  
• Kaşıntı (prurit),  
• İdrarda kan tespit edilmesi (hematüri),  
•  Şişme, zayıf hissetme veya anormal idrara çıkma (akut böbrek yetmezliği belirtileri),   
• İdrarda protein fazlalığı (proteinüri belirtileri),  
• Şişme, zayıf hissetme veya anormal idrara çıkma (akut böbrek yetmezliği belirtileri), 
• İdrarda protein fazlalığı (proteinüri belirtileri),  
• Şişmiş yüz veya karın, yüksek tansiyon (nefrotik sendrom belirtileri),  
• Yüksek veya düşük idrar çıkışı, uyku hali, konfüzyon, bulantı (tubulointerstisyel nefritin 
belirtileri),  
• Ciddi derecede azalmış idrar çıkışı (renal papiller nekroz belirtileri),  
• İktidarsızlık (impotans).  
 
*Görme bozuklukları: Görme bozuklukları belirtileri  DİCLOMEC SR  ile tedavi sırasında 
ortaya çıkarsa, diğer nedenleri dışlamak için göz muayenesi gerekebilir, bunu doktorunuza danışın. 
 Bilinmiyor  
• Bilinç bulanıklığı   
 
12 / 13 
 • Halüsinasyon (sinir veya ruh hastalıklarına bağlı olarak ortaya çıkabilen gerçekte olmayan 
nesne, ses, görüntülerin varmış gibi algılanması durumu)  
• Duyu bozukluğu (tat, görme, işitme, dokunma, koku algısında bozukluk)  
• Halsizlik  
• Görme sinirinin iltihabı (başlıca belirtisi bulanık görme)  
• Göğüs ağrısı ve alerjik reaksiyonların tesadüfi oluşumu (Kounis sendromunun belirtileri), 
• Kalın bağırsakta dolaşım bozukluğu (bulantı, kusma, karın ağrısı, dışkılama sorunları, 
kanamaya neden olabilir; yaşlanma, şeker hastalığı, kalp yetersizliği, karın bölgesinden geçirilmiş ameliyat veya ışın  tedavisi gibi durumlara bağlı olarak gelişebilir)  
• DRESS sendromu (Eozinofili ve Sistemik Semptomların Eşlik Ettiği İlaç Döküntüsü) olarak bilinen ciddi bir deri reaksiyonu meydana gelebilir. DRESS semptomları arasında deri döküntüsü, ateş, şişmiş lenf düğümleri ve eozinofillerde (bir tür beyaz kan hücresi) artış yer alır.  
 Bu yan etkilerden herhangi birini fark ederseniz doktorunuza söyleyiniz.  Eğer DİCLOMEC SR ’ı birkaç haftadan daha uzun süredir alıyorsanız, farketmediğiniz 
istenmeyen etkilere sahip olma dığınızdan emin olmak için doktorunuza düzenli kontrole 
gitmelisiniz.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan  ”İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksı nız. 
 5. DİCLOMEC SR’ ın Saklanması  
 DİCLOMEC SR ’ı çocukların göremeyeceğ i, erişemeyeceği yerlerde ve ambalajında saklayınız.  
25°C  altındaki oda sıcaklığında saklayınız.  
Orijinal ambalajında saklayınız.  
 Son kullanma tarihiyle uyumlu olarak kullanınız.  
 Ambalajdaki  son kullanma tarihinden sonra Dİ CLOMEC SR ’ı kullanmayınız .  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
   
 
13 / 13 
 Ruhsat  s ahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No: 4 34467  
Maslak/Sarıyer/İstanbul  
 Üretim yeri :  
Abdi İbrahim İlaç San. ve Tic. A.Ş.  
Esenyurt/İstanbul  
 Bu kullanma talimatı  ………… tarihinde onaylanmı ştır.
 