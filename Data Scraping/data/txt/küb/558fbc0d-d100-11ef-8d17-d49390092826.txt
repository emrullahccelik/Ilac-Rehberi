KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’ a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PENTAGLOBİN 50 mg/mL, 50 mL IV İnfüzyon İçin Çözelti İçeren Flakon
İnsan normal immünoglobülini
Steril
2. KALİTATİF VE KANTİTATİF BİLEŞİMİ
Etkin Madde:
İntravenöz kullanım için insan immünoglobülini
1 mL çözelti:
50 mg İnsan kaynaklı plazma proteinleri
En az % 95’i İmmunoglobulin olan;
• Immunoglobulin M (IgM ) 6 mg
• Immunoglobulin A ( IgA ) 6 mg
• Immunoglobulin G ( IgG ) 38 mg
ihtiva eder.
IgG alt grup dağılımları: IgG1 % 63, IgG2 % 26, IgG3 % 4, IgG4 % 7’dir.
İnsan donörlerin plazmasından üretilmiştir.
Yardımcı Maddeler:
Glukoz monohidrat……………..…………………………..…….25 mg/mL’si Glukoz
Sodyum klorür….….……………………………………… 0,078 mmol’u Sodyum (1,79
mg)/mL
Yardımcı maddeler için 6.1’e bakınız.
3. FARMASÖTİK FORM
I.V. infüzyon için çözelti.
Çözelti hafif ila orta derecede opelesan, renksiz ila soluk sarımsıdır.
Pentaglobin'ın pH değeri 6.4 ila 7.2 arasında değişir ve osmolalitesi 310 ila 340 mOsmol/kg
arasındadır.
4. KLİNİK ÖZELLİKLER
4.1. Terapötik Endikasyonlar
Antibiyotik tedavisine ek olarak şiddetli bakteriyel enfeksiyonların tedavisinde endikedir.
1İmmün yetmezlikli hastalarda ve ciddi sekonder antikor yetmezlik sendromu hastalarında
immunoglobulin yerine koyma tedavisi (İmmün yetmezlikli hastalar ve immünitesi
baskılanmış olanlar).
4.2. Pozoloji ve Uygulama Şekli
Pozoloji :
Dozaj hastanın bağışıklık durumuna ve hastalığın şiddetine bağlıdır. Vücut ağırlığına dayalı
dozun, zayıf ya da aşırı kilolu hastalarda ayarlanması gerekebilir.
Uygulama sıklığı ve süresi:
Aşağıdaki dozaj tavsiyeleri referans olarak kullanılabilir:
Bakteriyel enfeksiyonlar
- Yeni doğmuş bebekler, küçük çocuklar, çocuklar ve yetişkinler:
Önerilen doz art arda 3 gün boyunca vücut ağırlığına (va) göre günde 5 mL (0,25 g)/kg.
Klinik cevaba bağlı olarak ilave infüzyonlar gerekebilir.
İmmunoglobulin yerine koyma tedavisi
- Çocuklar ve yetişkinler
Önerilen doz vücut ağırlığına (va) göre 3–5 mL (0,15 – 0,25 g/kg) uygulanır ve gerekirse
haftalık aralarla tekrarlanır.
Doz önerileri aşağıda özetlenmiştir:
Endikasyon Doz İnfüzyon sıklığı
Yeni doğmuş bebekler, 5 mL/kg va Günlük olarak, ardı ardına 3
küçük çocuklar, çocuklar ve (0,25 g/kg va) gün boyunca. Klinik cevaba
yetişkinlerde bakteriyel bağlı olarak ilave infüzyonlar
enfeksiyonlar gerekebilir.
Çocuklar ve yetişkinlerde 3–5 mL va Gerekirse haftalık aralarla
immünoglobulin yerine (0,15 – 0,25 g/kg va) tekrarlanır.
koyma tedavisi
Uygulama Şekli
İntravenöz olarak
Kullanımdan önce ürün, oda veya vücut sıcaklığına getirilmelidir ve aşağıdaki infüzyon
hızlarıyla intravenöz olarak uygulanmalıdır:
Hasta grubu İnfüzyon hızı
Yeni doğanlar ve küçük çocuklar infüzyon pompasıyla 1,7 mL/kg va/saat
Çocuklar ve yetişkinler 0,4 mL/kg va/saat
Alternatif olarak: Çocuklar ve yetişkinler İlk 100 mL 0,4 mL/kg/saat hızında
Sonra 72 saat içinde 15 mL/kg va’ya
2ulaşılana kadar devamlı 0,2 mL/kg va/saat
Advers reaksiyon durumunda infüzyon hızı azaltılmalı ya da infüzyon durdurulmalıdır.
Doz, infüzyon hızı ve süresi için hesaplama örnekleri:
Vücut ağırlığı Toplam doz İnfüzyon hızı İnfüzyon süresi
1. gün
Yeni doğan 3 kg 15 mL 5 mL/saat 3 saat
Çocuk 20 kg 100 mL 8 mL/saat 12,5 saat
Yetişkin 70 kg 350 mL 28 mL/saat 12,5 saat
Alternatif 28 mL/saat İlk 3,5 saat,
olarak: ardından
yetişkinler Sonra 14 68 saat sürekli
mL/saat
Özel popülasyona ilişkin ek bilgiler:
Böbrek/ Karaciğer yetmezliği:
Karaciğer yetmezliğinde doz ayarlaması gerektiğine dair bir kanıt yoktur. Klinik olarak
gereklilik görülmedikçe böbrek yetmezliğinde doz ayarlaması gerektirmezler,(bkz.Bölüm
4.4).
Pediyatrik popülasyon: PENTAGLOBİN pediyatrik hastalarda pozoloji kısmında belirtildiği
gibi uygulanmalıdır.
Geriyatrik popülasyon: Klinik olarak gerekmedikçe doz ayarlaması yapılmaz, (bkz.Bölüm
4.4).
4.3. Kontrendikasyonlar
- Etkin madde (insan immunoglobulinleri) veya yardımcı maddelerden herhangi birine
karşı aşırı duyarlılık (bölüm 4.4 ve 6.1’e bakınız) .
- IgA’ya karşı antikor geliştiren selektif IgA yetmezliği olan hastalarda, IgA içeren ürün
uygulanması anaflaksiye neden olabilir.
4.4. Özel kullanım uyarıları ve önlemleri
Bulaşıcı ajanlar
İnsan kan veya plazmasından elde edilen tıbbi ürünlerin kullanımından kaynaklanan
enfeksiyonların engellenmesine yönelik standart önlemler, donör seçimini, bireysel bağışların
ve plazma havuzlarının spesifik enfeksiyon markörleri için taranmasını ve virüslerin
inaktivasyonuna/temizlenmesine yönelik etkili üretim adımlarına yer verilmesini de
içermektedir. Buna rağmen, insan kan veya plazmasından elde edilen tıbbi ürünler
uygulandığında enfektif ajanların bulaşma olasılığı tamamen ortadan kaldırılamamaktadır.
Aynı durum, bilinmeyen veya yeni ortaya çıkan virüsler ve diğer patojenler için de geçerlidir.
Alınan önlemlerin insan immün yetmezlik virüsü (HIV), hepatit B virüsü (HBV) ve hepatit C
virüsü (HCV) gibi zarflı virüsler için etkili oldukları düşünülmektedir. Alınan önlemlerin
hepatit A virüsü (HAV) ve/ veya parvovirüs B19 gibi zarfsız virüslere karşı etkisi sınırlı
3olabilir.
İmmünoglobulinlerde (HAV) veya parvovirüs B19’un bulaşmamasıyla ilgili olarak güvence
veren klinik deneyimler elde edilmiş olup, aynı zamanda antikor içeriğinin viral güvenliğe
önemli bir katkı sağladığı da düşünülmektedir.
İzlenebilirlik
Hasta ve ürün serisi arasındaki bağlantıyı sürdürmek için PENTAGLOBİN’in hastaya
uygulandığı her seferde ürün adı ve seri numarasının kaydedilmesi şiddetle tavsiye olunur.
Kullanım önlemleri
Potansiyel komplikasyonlar hastalar için aşağıdaki şekilde önlenebilir,
- Hastalara ürünün ilk infüzyonu yavaşça yapılarak (0,4 mL/kg vücut ağırlığı/saat)
normal insan immünoglobülinine duyarlı olmadığından emin olunmalıdır.
- Hastalar, tüm infüzyon süresince herhangi bir semptom açısından dikkatlice
izlenmelidir. Özellikle daha önce insan normal immünoglobülini kullanmamış
hastalar, alternatif bir IVIg ürününü kullanmakta olduğu ürüne değiştiren veya son
infüzyon tarihi üzerinden uzun süre geçmiş hastalar, olası yan etki belirtilerini tespit
edebilmek ve sorunlar ortaya çıkarsa acil tedavinin hemen uygulanabilmesini
sağlamak için ilk infüzyon süresince ve infüzyondan sonraki ilk saat boyunca
hastanede veya kontrollü sağlık hizmeti ortamında dikkatle izlenmelidir. Diğer tüm
hastalar da uygulamadan sonra en az 20 dakika süreyle izlenmelidir.
Tüm hastalarda, IVIg uygulaması aşağıdaki adımları gerektirir;
• IVIg infüzyonunun başlamasından önce yeterli hidrasyon,
• İdrar çıkışının izlenmesi,
• Serum kreatinin seviyelerinin izlenmesi,
• Loop diüretiklerin birlikte kullanılmasından kaçınılması (bkz. bölüm 4.5).
Advers reaksiyon durumunda, infüzyon hızı düşürülmeli veya infüzyon durdurulmalıdır.
Gerekli tedavi yan etkinin tipine veya ciddiyetine bağlıdır.
İnfüzyonla ilişkili reaksiyon
Belirli advers reaksiyonlar (örn. baş ağrısı, flushing, titreme, miyalji, hırıltı, taşikardi, bel
ağrısı, bulantı ve hipotansiyon) infüzyon hızı ile ilgili olabilir. Bölüm 4.2'de verilen tavsiye
edilen infüzyon hızı yakından izlenmelidir. İnfüzyon süresi boyunca semptomlar açısından
hastalar yakından takip edilmeli ve dikkatle izlenmelidir.
Advers reaksiyonlar aşağıda ki durumlarda daha sık meydana gelebilir.
 İlk kez insan immünoglobülini alan hastalarda veya nadir durumlarda, insan
immünoglobülini ürünü değiştirildiğinde veya önceki infüzyondan sonra uzun bir ara
verilmişse
 Aktif bir enfeksiyonu veya altta yatan kronik enflamasyonu olan hastalarda
Aşırı duyarlılık
Aşırı duyarlılık reaksiyonları nadirdir.
4Aşağıda belirtilen durumlardaki hastalarda anafilaksi gelişebilir:
 Anti-IgA antikorları olan, IgA’nın saptanamadığı hastalar
 Daha önce insan immünoglobulini ile tedaviyi tolere eden hastalar
Şok durumunda, şok tedavisi için standart tıbbi tedavi uygulanmalıdır.
Tromboembolizm
İntravenöz immünoglobulin (IVIg) uygulaması ile risk altındaki hastalarda yüksek
immünoglobulin akışından kaynaklanan rölatif kan viskozite artışına bağlı olduğu düşünülen,
miyokart enfarktüsü, (inme dahil) serebral vasküler olay, pulmoner emboli ve derin ven
trombozu gibi tromboembolik olaylar arasındaki ilişki klinik olarak kanıtlanmıştır. Obez ve
daha önceden trombotik olaylara ilişkin risk faktörü olan hastalarda (ilerlemiş yaş,
hipertansiyon, diyabet ve damar hastalığı veya trombotik nöbet öyküsü olan hastalarla,
edinilmiş veya kalıtsal trombofili hastalığı olan hastalar, uzun süre hareketsiz kalan hastalar,
ciddi hipovolemisi olan hastalar, kan viskozitesini arttıran hastalığı bulunan hastalarda)
immünoglobulinler reçete edilirken ve infüzyon sırasında dikkatli olunmalıdır.
Tromboembolik advers olay riski taşıyan hastalarda IVIg ürünleri mümkün olan en düşük
infüzyon hızı ve dozunda uygulanmalıdır.
Akut renal yetmezlik
IVIg tedavisi uygulanan hastalarda akut renal yermezlik vakaları bildirilmiştir. Bir çok
durumda risk faktörleri, mevcut renal yetmezlik, diabetes mellitus, hipovolemi, fazla kilolu
olmak, eş zamanlı uygulanan nefrotoksik ilaçlar ya da 65 yaşın üzerinde olmak şeklinde
tanımlanmıştır.
Özellikle akut böbrek yetmezliğinin gelişmesine dair potansiyel riskin söz konusu olduğu
yönünde karar alınmış olan hastalarda olmak üzere, IVIg infüzyonu öncesinde ve bunun
ardından uygun aralıklarla renal parametreler değerlendirilmelidir. Akut böbrek yetmezliği
riski taşıyan hastalarda, IVIg ürünleri minimum infüzyon hızında ve uygulanabilir dozda
uygulanmalıdır.
Renal yetmezlik durumunda, IVIg uygulamasının sonlandırılması düşünülmelidir.
Yardımcı madde olarak sükroz, glukoz ve maltoz içeren ruhsatlı IVIg ürünlerinin birçoğunun
kullanımı ile akut böbrek yetmezliği ve böbrek disfonksiyonu raporları ile ilişkilendirilmiş olsa
da bu tür vakalara ait toplam sayı içerisinde stabilizatör olarak sükroz içerenler toplam sayıda
orantısız paya sahiptir. Risk altındaki hastalarda bu yardımcı maddeleri içermeyen IVIg
ürünlerinin kullanılması düşünülebilir. PENTAGLOBİN sükroz veya maltoz içermemektedir,
ancak glukoz içerir (PENTAGLOBİN glukoz içeriği kısmına bakınız).
Aseptik Menenjit Sendromu (AMS)
AMS, IVIg tedavisi sırasında olarak ortaya çıkabilir. Sendrom genellikle, IVIg tedavisini
izleyen birkaç saat ile 2 gün içerisinde başlar. Serebrospinal sıvı (CSF) çalışmaları
çoğunlukla granülositik serilerden, mm3 başına birkaç bin hücreye kadar pleositozla ve
birkaç yüz mg/dL' ye kadar artan protein düzeyleri ile sıklıkla pozitiftir.
5AMS, IVIg'in yüksek dozları (2 g/kg) ve/veya hızlı infüzyonu ile ilişkili olarak daha sık
ortaya çıkabilir.
Bu tür belirti ve semptomlar gösteren hastalarda diğer menenjit nedenlerini ekarte etmek için
BOS çalışmaları dahil olmak üzere kapsamlı bir nörolojik muayene yapılmalıdır.
IVIg tedavisinin kesilmesi birkaç gün içerisinde AMS’de sekelsiz bir iyileşme ile
sonuçlanmıştır.
Hemolitik anemi
İntravenöz immünoglobulinler (IVIg) ürünleri, hemolizinler gibi davranabilen kan grubu
antikorları içerebilir ve pozitif direkt antiglobülin reaksiyonuna (Coomb’s testi) ve nadiren
hemolize neden olan kırmızı kan hücrelerinin (RBC) immünglobülinle in vivo kaplanmasına
yol açar. IVIg terapisini takiben (RBC) sekestrasyonundaki artışa bağlı olarak hemolitik
anemi gelişebilir. IVIg alıcıları, hemolize ait klinik belirti ve semptomlar açısından
izlenmelidir (bkz. bölüm 4.8.)
Nötropeni/Lökopeni
IVIg ile tedaviden sonra nötrofil sayımında geçici bir azalma ve/veya .bazen şiddetli olan
nötropeni epizotları bildirilmiştir. Bu durum tipik olarak IVIg uygulamasından sonra birkaç
saat veya gün içinde meydana gelmekte ve 7 ila 14 gün içinde kendiliğinden ortadan
kalkmaktadır.
Transfüzyona bağlı akut akciğer hasarı (TRALI)
IVIg alan hastalarda bazı akut nonkandiyojenik pulmoner ödem [Transfüzyona bağlı akut
akciğer hasarı (TRALI)] raporları alınmıştır. TRALI, şiddetli hipoksi, dispne, taşipne,
siyanoz, ateş ve hipotansiyon ile karakterizedir. TRALI semptomları tipik olarak bir
transfüzyon sırasında veya sonrasında 6 saat içinde, sıklıkla 12 saat içinde gelişmektedir. Bu
nedenle, IVIg alan kişiler pulmoner advers reaksiyonlar açısından izlenmeli ve bu tür
reaksiyonlar meydana geldiği takdirde IVIg infüzyonu derhal durdurulmalıdır. TRALI yaşamı
tehdit edici olma potansiyeline sahip bir durum olup derhal yoğun bakım ünitesinde tedavi
uygulanmasını gerektirir.
Serolojik testlerle etkileşim
İmmünoglobülin uygulamasından sonra, hastanın kanındaki pasif olarak uygulanmış
antikorların geçici olarak yükselmesi, serolojik testlerden yanlış pozitif sonuçların elde
edilmesine neden olabilir.
A, B, D gibi eritrosit antijen antikorlarının pasif transmisyonu, kırmızı kan hücre antikorları
(için uygulanan, örneğin doğrudan antiglobulin testi (DAT, doğrudan Coombs testi) gibi, bazı
serolojik testlerle etkileşime neden olabilir.
Pentaglobin sodyum içerir:
Pentaglobin 0,078 mmol/mL (1,79 mg/mL) sodyum (pişirme/sofra tuzunun ana bileşeni)
ihtiva eder. Yetişkinler (70 kg vücut ağırlığı) için yaklaşık 350 ml’lik günlük doz 27,3 mmol
(627,6 mg) sodyum ihtiva eder. Bu miktar Dünya Sağlık Örgütü’nün yetişkinler için önerdiği
maksimum günlük besinsel sodyum alım miktarı 2 g’ın yaklaşık % 31’ine karşılık gelir.
Kontrollü sodyum diyetinde olan hastalar tarafından dikkate alınmalıdır.
Pentaglobin glukoz içerir:
6Bir mL infüzyonluk çözelti 25 mg glukoz ihtiva eder. Bu, diabetes mellitus hastalarında göz
önünde bulundurulmalıdır.
Pediyatrik popülasyon
Yenidoğanlarda ve bebeklerde infüzyon reaksiyonları, aşırı duyarlılık veya alerjik
reaksiyonların klinik tablosu, raporlanan belirti ve semptomlar açısından diğer yaş gruplarına
göre farklılık gösterebilir, bkz. Bölüm 4.8
4.5. Diğer tıbbi ürünler ile etkileşimler ve diğer etkileşim şekilleri
Zayıflatılmış canlı aşılar
Viral hastalıklar için uygulanan kızamık, kızamıkçık, kabakulak ve suçiçeği gibi zayıflatılmış
canlı aşıların etkisi, immünoglobülin uygulamasından sonra en az 6 hafta ila 3 ay süresince
azalabilir. Bu tıbbi ürünün uygulanmasından sonra, zayıflatılmış canlı aşıların uygulanması
için 3 ay beklenmelidir. Kızamık söz konusu olduğunda, bu durum 1 yıl kadar sürebilir. Bu
nedenle, kızamık aşısı olan hastalar antikor durumunu kontrol ettirmelidirler.
Loop diüretikleri
Loop diüretiklerinin eş zamanlı kullanımından kaçınılmalıdır.
Özel popülasyonlara ilişkin ek bilgiler
Pediatrik popülasyon
Pediatrik popülasyondaki etkileşimlerin erişkinlerle aynı olması beklenmektedir.
4.6. Gebelik ve laktasyon
Genel tavsiye
Gebelik kategori: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Pentaglobin’in çocuk doğurma potansiyeli bulunan kadınlarda kullanımına ilişkin özel bir
öneri veya, tedavi sırasında veya sonrasında doğum kontrolünün gerekli olduğuna dair
herhangi bir bilgi söz konusu değildir.
Gebelik dönemi
PENTAGLOBİN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ ve-veya/embriyonal/ fetal gelişim/ ve-veya/
doğum/ ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. Bu nedenle gerekli olmadıkça
(gereklilik her hastanın durumuna göre değerlendirilmelidir) gebelik döneminde
kullanılmamalıdır.
Bu tıbbi ürünün insanlarda gebelik sırasında kullanım için güvenliliği kontrollü klinik
çalışmalarda belirlenmemiştir. Bu nedenle, gebe kadınlara verilirken mutlaka dikkatli
olunmalıdır. İntravenöz immünoglobulin G’nin plasentadan geçtiği, bu geçişin üçüncü
trimester sırasında arttığı gösterilmiştir. PENTAGLOBİN ayrıca IgA ve IgM içermektedir.
Maternal IgA'nın plasentayı IgG'den daha az geçtiği gösterilmiştir. Genellikle IgM plasentayı
anlamlı miktarlarda geçmez. Üç immünoglobulin sınıfının tümünün transplasental transferinin
7artan enfeksiyon derecesiyle arttığı doğum kanalı asendan enfeksiyonları varsa bu durum
değişebilir.
İmmünoglobulinlerle edinilen klinik deneyim, gebelik, fetus ya da yeni doğan üzerinde
herhangi bir zararlı etkinin beklenmediğini düşündürmektedir.
Laktasyon dönemi
Bu tıbbi ürünün insanlarda gebelik sırasında kullanım için güvenliliği kontrollü klinik
çalışmalarda belirlenmemiştir. Bu nedenle emziren annelere verilirken mutlaka dikkatli
olunmalıdır. İmmünglobulinler anne sütüne geçmektedir. Ancak emzirilen yenidoğan/bebek
üzerinde herhangi bir olumsuz etki öngörülmemektedir.
Üreme Yeteneği / fertilite
İmmünoglobulinlerle edinilen klinik deneyim, fertilite üzerinde herhangi bir zararlı etkinin
beklenmediğini düşündürmektedir.
4.7. Araç ve makine kullanımı üzerindeki etkiler
PENTAGLOBİN araç ve makine kullanma yeteneği üzerinde advers reaksiyonlar sebebiyle
az etki gösterebilir (bkz. bölüm 4.8). Tedavi sırasında advers reaksiyonların görüldüğü
hastalar, araç ve makine kullanmadan önce bu advers reaksiyonların ortadan kalkmasını
beklemelidir.
4.8. İstenmeyen etkiler
Güvenlik profilinin özeti
İnsan normal immünoglobulinlerinin neden olduğu advers reaksiyonlar (azalan sıklık
sıralaması ile) aşağıdakileri içermektedir (ayrıca bkz. bölüm 4.4):
 Titreme, baş ağrısı, baş dönmesi, ateş, kusma, alerjik reaksiyonlar, bulantı, artralji, düşük
kan basıncı ve orta şiddette sırt ağrısı
 Özellikle kan grubu A, B ve AB olan hastalarda olmak üzere geri dönüşlü hemolitik
reaksiyonlar ve transfüzyon gerektiren hemolitik anemi (nadiren)
 (nadiren) Ani tansiyon düşüşüne neden olabildiği gibi, hasta önceki uygulamaya aşırı
duyarlılık göstermemiş olsa bile münferit anaflaktik şok vakalarına yol açabilir.
 (nadiren) Geçici cilt reaksiyonları (kütanöz lupus eritematozus dahil – sıklığı bilinmiyor)
 (çok nadiren) Miyokard enfarktüsü, inme, pulmoner emboli, derin ven trombozları gibi
tromboembolik reaksiyonlar
 Geri dönüşlü aseptik menenjit vakaları
 Serum kreatinin düzeyinde artış ve/veya akut böbrek yetmezliği vakaları
 Transfüzyona Bağlı Akut Akciğer Hasarı (TRALI) vakaları
Enfeksiyon riskiyle ilgili bilgiler için bkz. 4.4.
Pentaglobin uygulamasında aşağıdaki yan etkiler bildirilmiştir.
İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥ 1/100 ila < 1/10); yaygın olmayan (≥1/1.000 ila < 1/100); seyrek
8(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Tablo-1: Klinik çalışmalardan elde edilen istenmeyen etkiler
MedDRA Sistem Organ Sınıfı Advers Reaksiyonlar Sıklık
Bağışıklık sistemi hastalıkları Alerjik reaksiyonlar Yaygın olmayan
Vasküler hastalıklar Düşük kan basıncı (hipotansiyon) Yaygın
Gastrointestinal hastalıklar Mide bulantısı, kusma Yaygın
Deri ve deri altı doku Hiperhidroz Yaygın
hastalıkları Kütanöz reaksiyonlar (Alerjik dermatit) Yaygın olmayan
Kas-iskelet bozuklukları, Sırt ağrısı Yaygın olmayan
bağ doku ve kemik hastalıkları
Tablo 2: Pazarlama sonrası deneyimden elde edilen istenmeyen etkiler (sıklıklar bilinmiyor –
mevcut verilerden tahmin edilemiyor):
MedDRA Sistem Organ Sınıfı Advers Reaksiyonlar
Enfeksiyonlar ve enfestasyonlar Aseptik menenjit
Kan ve lenf sistemi hastalıkları Hemolitik anemi, hemoliz
Bağışıklık sistemi hastalıkları Anafilaktik şok, anafilaktoid reaksiyonlar,
hipersensitivite,
Sinir sistemi hastalıkları Baş ağrısı, baş dönmesi
Kardiyak hastalıkları Taşikardi
Vasküler hastalıklar Kızarma
Solunum, göğüs bozuklukları ve mediastinal Dispne
hastalıkları
Deri ve deri altı doku hastalıkları Prurit
Böbrek ve idrar yolu hastalıları Akut renal yetmezlik ve/veya serum kreatinin
düzeyinde artış
Genel bozukluklar ve uygulama bölgesine Pireksi, titreme
ilişkin hastalıkları:
Pediatrik popülasyon
Yenidoğan ve bebek yaş gruplarındaki advers reaksiyonların doğası ve sıklığı genellikle diğer
yaş gruplarındaki advers reaksiyonlarla (örn. infüzyon reaksiyonları, anafilaktik reaksiyonlar,
aşırı duyarlılık) karşılaştırılabilir olsa da, belirti ve semptomlar açısından klinik tabloları
farklılık gösterir ve ek olarak örn. kalp atım hızında değişiklikler (taşikardi veya bradikardi),
taşipne, azalmış oksijen satürasyonu, deride solukluk ve/veya siyanoz dahil renk değişiklikleri
ve hipotoni görülebilir.
9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99 ).
4.9. Doz aşımı ve tedavisi
Doz aşımı, küçük çocuklar, yaşlı hastalar ve kardiyak ve renal yetmezlik görülen hastalar
dahil olmak üzere risk taşıyan hastalarda aşırı sıvı birikimine ve hipervizkoziteye neden
olabilir (bkz. 4.4).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve immünoglobülinler: İmmünoglobülinler, insan
immünoglobülini, intravenöz uygulama
ATC Kodu: J06B A02
PENTAGLOBİN temel olarak imünglobülin G (IgG) ile çeşitli bulaşıcı ajanlara ve bunların
toksinlerine karşı geniş bir antikor spektrumu olan imünglobülin A (IgA) ve imünglobülin M
(IgM) içerir.
PENTAGLOBİN normal popülasyonda mevcut olan antikor spektrumunu ihtiva eder. IgA ve
belirli IgM’nin arttırılmış konsantrasyonlarının sonucu olarak, PENTAGLOBİN sadece IgG
içeren ürünlerle karşılaştırıldığında çok daha yüksek antibakteriyel titrelere sahiptir.
PENTAGLOBİN, en az 1000 donörden havuzlanmış plazmadan hazırlanmıştır. Bu tıbbi
ürünün yeterli dozları, anormal ölçüde düşük olan imünglobülin seviyelerini normal aralığa
çekebilir.
Yerine koyma tedavisi dışındaki endikasyonlarda etki mekanizmaları tam olarak
aydınlatılamamıştır, ancak immünmodülatör etkiye sahiptir
5.2. Farmakokinetik özellikler
Emilim
İnsan immünoglobülini intravenöz uygulamadan sonra alıcının döngüsünde derhal ve
tamamen kullanılabilir.
Dağılım
Plazma ve ekstravasküler sıvı arasında nispeten hızla dağılır, yaklaşık 3 - 5 günden sonra intra
ve ekstra vasküler bölgeler arasında bir denge sağlanır.
Biyotransformasyon
İmmünoglobülinler ve immünoglobülin kompleksleri retikülo-endoteliyal sistem hücrelerinde
yıkılırlar.
1Eliminasyon
PENTAGLOBİN’de bulunan immünoglobülinlerin yarı ömrü endojen immünoglobülinlerin
yarı ömrüne benzer. İmmünoglobülinin yarı ömrü hastadan hastaya, özellikle de temel
bağışıklık eksikliğinde farklılık gösterebilir.
Doğrusallık/ doğrusal olmayan durum
Biyolojik ürünler için geçerli değildir.
5.3. Klinik öncesi güvenlik verileri
İmmünoglobülinler insan vücudunun normal bileşenleridir. Kronik toksisite ve embriyofötal
toksisite çalışmaları diğer antikorların yapımını indüklediği için ve diğer antikorlarla
etkileşime girdiği için uygulanabilir değildir. Ürünün yeni doğanın bağışıklık sistemi
üzerindeki etkisi araştırılmamıştır.
Klinik deneyimler tümörijenik veya mutajenik etkileri açısından bir kanıt ortaya
koymamaktadır. Hayvanlarda deneysel çalışmalar, gerekli görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Glukoz monohidrat
Sodyum klorür
Enjeksiyonluk su
6.2. Geçimsizlikler
Bu ürün diğer tıbbi ürünlerle karıştırılmamalıdır. PENTAGLOBİN sadece normal salin
çözeltisiyle karıştırılabilir.
6.3. Raf ömrü
24 ay.
6.4. Saklamaya yönelik özel tedbirler
PENTAGLOBİN’i 2º C  8 ºC arasında buzdolabında saklayınız.
Flakonu ışıktan korumak için dış karton paketi içinde saklayınız.
Kutu açıldıktan sonra, içeriği derhal uygulanmalıdır. Bakteriyel kontaminasyon olasılığı
nedeniyle kullanılmayan enjeksiyonluk çözeltiyi atınız.
6.5. Ambalajın niteliği ve içeriği
Kutuda 50 mL IV infüzyon için kullanıma hazır çözelti içeren alüminyum kapüşonlu gri
bromobutil kauçuk tıpalı, renksiz Tip II cam flakon.
50 mL (2,5 g) ’lık çözelti içeren 1 flakonluk ambalaj.
6.6.Beşeri tıbbi üründen arta kalan maddelerin imhası ve diğer özel önlemler
1Ürün, kullanmadan önce oda veya vücut sıcaklığına getirilmelidir. Uygulamadan önce
PENTAGLOBİN görsel olarak kontrol edilmelidir. Çözelti berrak ya da hafif ila orta derecede
opelesan olmalıdır. Bulanık ya da tortular oluşmuş çözeltileri kullanmayınız.
Kullanılmamış olan tıbbi ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Kansuk Laboratuarı San. Tic. A.Ş.
Yassıören Mahallesi Fırat Sk. No: 14/1 Arnavutköy / İSTANBUL
Tel: 0 212 592 15 76
Faks: 0 212 580 37 72
8. RUHSAT NUMARASI
2012/72
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 03.07.2012
Ruhsat yenileme tarihi: 25.07.2018
10. KÜB’ÜN YENİLEME TARİHİ
1