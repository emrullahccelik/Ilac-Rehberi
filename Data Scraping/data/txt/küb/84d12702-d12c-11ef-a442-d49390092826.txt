KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOPİCLİN % 0.1 pomad
2. KALİTATİF VE KANTİTATİF BİLEŞİM
Etkin madde:
Her 1 g TOPİCLİN %0.1 Pomad, 1 mg takrolimusa eşdeğer miktarda takrolimus monohidrat
içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Pomad
Beyaz ila hafif sarı renkte pomad.
4. KLİNİK ÖZELLİKLER
4.1 Terapötik endikasyonlar
TOPİCLİN %0.1 Pomad, yetişkinlerde ve adolesanlarda endikedir (16 yaş ve üzeri).
Alevlenme tedavisi
Yetişkinlerde ve adolesanlarda ( 16 yaş ve üzeri)
Topikal kortikosteroidler gibi konvansiyonel tedavi yöntemlerine yeterince yanıt vermeyen
veya tolere edemeyen yetişkinlerdeki orta ila şiddetli atopik dermatitin tedavisinde endikedir.
İdame tedavisi
Günde iki kez uygulanan takrolimus pomad ile tedavinin en fazla 6. haftasına kadar ilk yanıt
alınmış (tamamen veya çoğunlukla temizlenmiş veya hafifçe etkilenmiş lezyonlar) ve hastalık
şiddetlenmesi çok sık olan (örn. yılda 4 veya daha fazla ortaya çıkan) hastalarda alevlenmeyi
önlemek ve alevlenmenin olmadığı zaman aralığını uzatmak amacıyla orta ila şiddetli atopik
dermatitin tedavisinde kullanılır.
14.2 Pozoloji ve uygulama şekli
TOPİCLİN tedavisi, atopik dermatitin teşhis ve tedavisinde deneyimli olan hekimler
tarafından başlatılmalıdır.
TOPİCLİN’in iki farklı dozu mevcuttur: TOPİCLİN %0.03 Pomad ve TOPİCLİN %0.1
Pomad
Pozoloji:
TOPİCLİN kısa süreli ve aralıklı uzun süreli tedavide kullanılmalıdır. Tedavi sürekli
olmamalıdır. TOPİCLİN tedavisine ilk işaretler ve belirtiler görüldüğü zaman başlanmalıdır.
Derinin etkilenmiş bölgesi, lezyonlar tamamen veya çoğunlukla temizlenene ya da hafif bir
etki görülene kadar TOPİCLİN ile tedavi edilmelidir. Ancak bundan sonra, hastalar idame
tedavisi için uygun olmaktadır(Bkz. İdame tedavisi). Hastalık belirtilerinin nüksettiğine
(alevlenme) dair ilk işaret görüldüğünde, tedaviye yeniden başlanmalıdır.
Günde iki kez uygulanan takrolimus pomad tedavisine 6. haftaya kadar yanıt veren (tam
iyileşme, tama yakın iyileşme veya hafif iyileşme) hastalar idame tedavisi için uygundur.
Özel popülasyonlara ilişkin ek bilgiler
Alevlenme tedavisi:
Yetişkinler ve adolesanlar ( 16 yaş ve üzeri )
Tedaviye günde iki kez TOPİCLİN %0.1 ile başlanmalıdır ve tedavi lezyon kaybolana dek
sürdürülmelidir. Semptomlar yeniden ortaya çıkarsa günde iki kez TOPİCLİN %0.1 ile
tedaviye tekrar başlanmalıdır. Hastanın klinik durumu izin verirse, uygulama sıklığının
azaltılması ya da daha düşük dozdaki TOPİCLİN %0.03 pomada geçilmesi denenmelidir.
Genellikle tedavi başlangıcından itibaren bir hafta içerisinde iyileşme gözlenir. Eğer iki
haftalık tedaviden sonra iyileşmeye dair herhangi bir işaret gözlenmezse, başka tedavi
seçenekleri düşünülmelidir.
Yaşlı hastalar
Yaşlı hastalarda, spesifik çalışmalar yürütülmemiştir. Ancak, bu hasta popülasyonu için
mevcut klinik çalışmalar herhangi bir doz ayarlamasına ihtiyaç duyulmadığını göstermektedir.
Pediyatrik popülasyon
2 yaş ve üzeri çocuklar (2- 16 yaş) TOPİCLİN %0.03 Pomad kullanmalıdır.
TOPİCLİN pomad kullanımı, daha fazla veri mümkün olana kadar 2 yaşından küçük
çocuklarda kullanılmamalıdır.
İdame tedavisi:
Yetişkinler ve adolesanlar (16 yaş ve üzeri)
Yetişkin hastalar (16 yaş ve üzeri) TOPİCLİN %0.1 pomad kullanmalıdır.
2TOPİCLİN, alevlenmenin devam etmesini önlemek amacıyla, atopik dermatitten genelde
etkilenen bölgeye haftada iki kez günde bir kere (örn. Pazartesi ve Perşembe) olmak üzere
uygulanmalıdır. Uygulamalar arasında TOPİCLİN tedavisinin yapılmadığı 2-3 günlük aralar
verilmelidir.
Doktor tarafından 12 ay sonra hastanın durumu incelenmeli ve 12 ayın üzerinde güvenlik
verisi olmadığından, idame tedavisine devam edilip edilmeyeceğine karar verilmelidir.
Alevlenme belirtileri nüksederse, günde iki kez uygulanan tedaviye yeniden başlanmalıdır
(Bkz. Alevlenme tedavisi).
Yaşlı hastalar
Yaşlı hastalarda, spesifik çalışmalar yürütülmemiştir (Bkz: Alevlenme tedavisi Bölümü)
Pediyatrik popülasyon
2 yaşından büyük çocuklar (2-16 yaş) TOPİCLİN %0.03 Pomad kullanmalıdır.
TOPİCLİN pomad kullanımı, yeni veriler mevcut olana kadar, 2 yaşından küçük çocuklarda
kullanılmamalıdır.
Uygulama şekli:
TOPİCLİN pomad derinin hastalıktan o anda etkilenmiş veya genelde etkilenen alanlarına
ince bir tabaka halinde uygulanmalıdır. TOPİCLİN pomad muköz membranlar hariç; yüz,
boyun ve fleksör yüzeyler dahil, vücudun herhangi bir bölgesine uygulanabilir. TOPİCLİN
pomad, bu şekilde uygulama hastalar üzerinde çalışılmadığından, üstü kapatılarak (oklüzyon
ile) uygulanmamalıdır (Bkz.4.4 Özel kullanım uyarıları ve önlemleri).
4.3 Kontrendikasyonlar
Genel olarak etkin maddeye, makrolidlere veya bileşiminde bulunan diğer maddelere karşı
aşırı duyarlılığı olduğu bilinen kişilerde kontrendikedir.
4.4 Özel kullanım uyarıları ve önlemleri
Doğuştan veya sonradan kazanılmış immün yetmezliği olan hastalarda veya
immünosüpresyona neden olan bir tedavi gören hastalarda TOPİCLİN kullanılmamalıdır.
TOPİCLİN pomad kullanımı sırasında, derinin güneş ışığına maruz kalması en aza
indirilmeli ve solaryumdan, psoralenler ile kombine Ultraviyole B (UVB) veya Ultraviyole A
(UVA) tedavisinden Psoralen Ultraviyole A (PUVA) gelen ultraviyole (UV) ışığından
sakınılmalıdır (Bkz. 5.3 Klinik öncesi güvenlilik verileri). Hekimler hastalarına güneş altında
kaldıkları sürenin en aza indirilmesi, güneşten koruyucu bir ürünün kullanılması ve derinin
uygun giysilerle örtülmesi gibi güneşten korunma yöntemleri önermelidirler. TOPİCLİN
pomad potansiyel olarak malign ya da pre-malign olduğu düşünülen lezyonlar üzerine
uygulanmamalıdır.
3TOPİCLİN pomad uygulandıktan sonraki 2 saat içerisinde aynı alana emoliyentler
uygulanmamalıdır. Diğer topikal preparatlarla eş zamanlı kullanımı değerlendirilmemiştir.
Sistemik steroidler veya immünosüpresif ilaçlarla eş zamanlı kullanımına ilişkin deneyim
yoktur.
TOPİCLİN pomad, klinik olarak enfekte olmuş atopik dermatitin tedavisindeki etkinliği ve
güvenliliği yönünden değerlendirilmemiştir. TOPİCLİN pomad ile tedaviye başlanmadan
önce tedavi bölgelerindeki klinik enfeksiyonlar iyileştirilmelidir. Atopik dermatitli hastalar
yüzeysel deri enfeksiyonlarına yatkındırlar. TOPİCLİN tedavisiyle bağlantılı olarak folikülit
ve herpes virüs enfeksiyonları (Herpes simpleks dermatiti [eczema herpeticum], Herpes
simpleks [uçuk], Kaposi’nin varicella-benzeri erüpsiyonu) riski artabilmektedir (Bakınız
Bölüm 4.8 İstenmeyen etkiler). TOPİCLİN kullanımına bağlı risklerin ve yararların dengesi
değerlendirilmelidir.
Uzun süreli (örn. birkaç yıllık) tedavide (muhtemelen enfeksiyonlarla veya deri altı
malignitelerle sonuçlanan) lokal immunosüpresyon potansiyeli bilinmemektedir (Bkz 5.1
Farmakodinamik özellikler).
TOPİCLİN bir kalsinörin inhibitörü olan takrolimus etkin maddesini içerir.
Transplantasyon hastalarında kalsinörin inhibitörlerinin uzun süreli sistemik
uygulamasını takiben gelişen yoğun immünosüpresyonun lenfoma ve deri malignite
gelişme riskini artırdığı belirtilmiştir. Takrolimus pomad kullanan hastalarda deri altı ve
diğer lemfoma çeşitlerini içeren malignite ve deri kanseri vakaları rapor edilmiştir (Bkz.
4.8 İstenmeyen etkiler). TOPİCLİN ile tedavi edilen atopik dermatitli hastalarda anlamlı
bir sistemik takrolimus seviyesi bulunmamıştır.
Klinik çalışmalarda düşük sıklıkta lenfadenopati bildirilmiştir (%0.8). Bu vakaların çoğunluğu
enfeksiyonlara bağlıdır (deri, solunum yolu, diş) ve uygun antibiyotik tedavisiyle geçmiştir.
İmmunosüpresif tedavi alan (örn. sistemik takrolimus) transplantasyon hastalarında lenfoma
gelişme riski artmaktadır, bundan dolayı TOPİCLİN kullanan ve lenfadenopati gelişen
hastalar lenfadenopatinin kaybolduğundan emin olmak amacıyla izlenmelidirler.
Lenfadenopati oluşumu tedavinin başında araştırılmalı ve devamlı gözlenmelidir. Persistant
lenfadenopati durumunda lenfadenopatinin etiyolojisi araştırılmalıdır. Lenfadenopati
etiyolojisinin belirsiz olduğu durumlarda veya akut enfeksiyöz mononükleoz varlığında
TOPİCLİN’in bırakılması düşünülmelidir.
Gözlere ve muköz membranlara temas ettirilmemesine dikkat edilmelidir. Bu bölgelere kazara
teması halinde, silinmeli ve/veya suyla yıkanarak tamamen temizlenmelidir. TOPİCLİN
pomadın, uygulandığı bölgenin üzeri kapatılarak kullanımı (oklüzyon ile), hastalarda
araştırılmamıştır. Üstünün örtülmesi önerilmemektedir.
Herhangi bir topikal ilacın kullanımında olduğu gibi, eğer eller tedavi edilmiyorsa, uygulama
sonrasında hastalar ellerini yıkamalıdırlar.
Takrolimus karaciğerde yaygın olarak metabolize edilir ve topikal tedavinin ardından kan
konsantrasyonlarının düşük olmasına karşın, karaciğer yetmezliği olan hastalarda ilaç dikkatle
kullanılmalıdır (Bakınız 5.2 Farmakokinetik özellikler).
Netherton Sendromu, lamellar ihtiyozis, yaygın eritroderma veya kütanöz Graft Versus Host
Hastalığı gibi genetik epidermal bariyer defektleri olan hastalarda, takrolimus pomad
4kullanımı tavsiye edilmemektedir. Bu deri hastalıkları, takrolimusun sistemik absorbsiyonunu
arttırabilir. Ayrıca, bu deri hastalıklarının, oral takrolimus kullanımı ile tedavisi
önerilmemektedir. Bu durumlarda, pazarlama sonrası artmış takrolimus kan seviyesi vakaları
bildirilmiştir.
Eğer TOPİCLİN geniş bir zaman aralığında, derinin büyük bir bölümü etkilenmiş hastalara,
özellikle çocuklara, uygulanıyorsa dikkatli olunmalıdır (Bkz. 4.2 Pozoloji ve uygulama şekli).
Tedavi edilen bölgede, önceki egzamadan farklı bir değişiklik gelişimi, hekim tarafından
incelenmelidir.
4.5 Diğer tıbbi ürünler ile etkileşimler ve diğer etkileşim şekilleri
TOPİCLİN ile resmi topikal ilaç etkileşim çalışmaları yapılmamıştır.
Takrolimus insan derisinde metabolize olmaz, bu da takrolimus metabolizmasını
etkileyebilecek perkütan etkileşim potansiyelinin olmadığını gösterir.
Sistemik dolaşımdaki takrolimus, hepatik Sitokrom P450 3A4 (CYP3A4) aracılığıyla
metabolize edilir. Takrolimus pomadın, topikal uygulamasından kaynaklanan sistemik
emilimi düşüktür (<1.0 ng/ml) ve CYP3A4 inhibitörü olarak bilinen maddelerle eş zamanlı
kullanımından etkilenmesi olası değildir. Ancak, etkileşim olasılığı göz ardı edilemez ve
yaygın ve/veya eritrodermik hastalığı olan kişilerde, bilinen CYP3A4 inhibitörlerinin
(eritromisin, itrakonazol, ketokonazol ve diltiazem gibi) eş zamanlı sistemik uygulaması
dikkatle gerçekleştirilmelidir.
Özel populasyonlara ilişkin ek bilgiler
Pediyatrik popülasyon
2-11 yaş arasındaki çocuklarda, Neisseria meningitidis’e karşı proteinle konjüge edilmiş aşı
ile bir etkileşim çalışması gerçekleştirilmiştir. Aşıya karşı gelişen hızlı yanıt üzerine, immün
hafızanın oluşması üzerine veya humoral ve hücre-aracılı bağışıklık üzerine herhangi bir etki
görülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
Kontrasepsiyonla ilgili veri mevcut değildir.
Gebelik dönemi
TOPİCLİN’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar, üreme toksisitesinin bulunduğunu göstermiştir (Bkz. 5.3 Klinik
öncesi güvenlilik verileri). İnsanlara yönelik potansiyel risk bilinmemektedir.
TOPİCLİN pomad, mutlaka gerekli olmadıkça gebelik döneminde kullanılmamalıdır.
5Laktasyon dönemi
İnsanlarda yapılan çalışma verileri, sistemik uygulamadan sonra takrolimusun anne sütüne
geçtiğini göstermiştir. Klinik verilerin, takrolimus pomad uygulamasından kaynaklanan
sistemik emiliminin düşük olduğunu göstermesine rağmen, TOPİCLİN pomad ile tedavi
sırasında emzirme önerilmez.
Üreme yeteneği / Fertilite
Fertilite üzerine veri mevcut değildir.
4.7 Araç ve makine kullanımı üzerindeki etkiler
TOPİCLİN pomad topikal olarak uygulanır ve bu nedenle araç veya makine kullanma
yeteneği üzerine bir etkisinin olması beklenmez.
4.8 İstenmeyen etkiler
Klinik çalışmalarda hastaların yaklaşık %50’sinde yan etki olarak uygulama yerinde bazı deri
iritasyonları gözlenmiştir. Çok yaygın gözlenen yanma hissi ve kaşıntı genellikle hafif ila orta
şiddettedir ve tedavinin başlamasından sonraki bir hafta içinde kaybolma eğiliminde olmuştur.
Eritem deri iritasyonuna bağlı yaygın gözlenen bir yan etkidir. Sıcaklık hissi, ağrı, parestezi
ve uygulama yerinde döküntü de yaygın gözlenmiştir. Alkole dayanıksızlık (alkollü bir içki
içilmesini takiben yüzde kızarma veya deri iritasyonu) yaygındır.
Hastalarda folikülit, akne ve herpes virüs enfeksiyonları riski yüksek olabilir.
Tedaviyle olan ilişkisinden şüphelenilen yan etkiler aşağıda sistem organ sınıfına göre
sunulmaktadır. Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
6Sistem/organ Çok yaygın > Yaygın Yaygın Bilinmiyor (eldeki
1/10 Olmayan verilerden
sınıfı >1/100,
hareketle tahmin
<1/10 >1/1000, edilemiyor)
<1/100
Enfeksiyonlar Spesifik etyolojiden
ve
bağımsız olarak,
enfestasyonlar
aşağıdakileri içeren
ancak bunlarla sınırlı
olmayan deri
enfeksiyonları:
- Eczema
herpeticum
- Folikülit
- Herpes
simpleks
- Herpes virüsü
enfeksiyonu
- Kaposi’nin
variselliform
döküntüsü *
Metabolizma Alkole dayanıksızlık
ve beslenme (alkollü bir içki
hastalıkları içilmesini takiben
yüzde kızarma veya
deri iritasyonu)
Sinir sistemi Parestezi, disestezi
hastalıkları (hiperestezi, yanma
hissi).
7Sistem/organ Çok yaygın > Yaygın Yaygın Bilinmiyor
1/10
sınıfı >1/100, olmayan (eldeki verilerden
hareketle tahmin
<1/10 >1/1000,
edilemiyor)
<1/100
Deri ve deri Kaşıntı Akne* Rosacea*
Altı doku
hastalıkları
Genel - Uygulama -Uygulama bölgesinde Uygulama
bölgesinde sıcaklık,
bozukluklar bölgesi ödemi*
yanma,
-Uygulama bölgesinde
ve uygulama -Uygulama
eritem,
bölgesine ilişkin bölgesinde
-Uygulama bölgesinde
kaşıntı
hastalıklar acı
-Uygulama bölgesinde
iritasyon
-Uygulama bölgesinde
parestezi
-Uygulama bölgesinde
döküntü
Laboratuvar İlaç seviyesi
bulguları yükselmiştir* (Bkz
Bölüm 4.4)
*Bu advers reaksiyon, pazarlama sonrası deneyim sırasında bildirilmiştir. İdame tedavisi
Orta ve şiddetli atopik dermatitli yetişkinlerde ve çocuklarda idame tedavisinin uygulandığı
(haftada iki kez tedavi) çalışma süresince aşağıdaki yan etkilere kontrol grubundan daha fazla
rastlanmıştır:
Uygulama bölgesine ilişkin hastalıklar:
Impetigo (çocuklarda % 7.7) ve enfeksiyon (çocuklarda % 6.4 ve yetişkinlerde % 6.3).
Pazarlama sonrası deneyim:
Takrolimus pomad kullanan hastalarda, deri altı ve diğer lenfoma çeşitlerini içeren malignite
ve deri kanseri vakaları rapor edilmiştir (Bkz. 4.4 Özel kullanım uyarıları ve önlemleri),
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
84.9 Doz aşımı ve tedavisi
Topikal uygulama sonrasında doz aşımı gerçekleşmesi mümkün değildir.
Oral yoldan uygulanması durumunda genel destekleyici önlemlerin alınması uygun olabilir.
Bunlar yaşamsal belirtilerin izlenmesini ve klinik durumun gözlenmesini içerebilir. Pomadın
yapısı nedeniyle, kusturma ve gastrik lavaj önerilmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer dermatolojik ilaçlar, ATC kodu: D11AH01
Etki mekanizması ve farmakodinamik etkiler
Takrolimusun atopik dermatitteki etki mekanizması tam olarak anlaşılmamıştır.
Aşağıdakilerin gözlenmesine rağmen, bu gözlemlerin atopik dermatitteki klinik anlamı
bilinmemektedir.
Takrolimus, spesifik bir sitoplazmik immunofiline (FKBP12) bağlanarak, T hücrelerindeki
kalsiyuma bağımlı sinyal transdüksiyon yollarını inhibe eder ve böylece IL-2, IL-3, IL-4, IL-5
ve GM-CSF, TNF-α ve IFN-γ gibi diğer sitokinlerin transkripsiyon ve sentezini önler.
Takrolimus, normal insan derisinden izole edilen Langerhans hücrelerinde, T hücrelerine
yönelik stimülatör etkiyi in vitro olarak azaltmıştır. Takrolimusun deri mast hücreleri,
bazofiller ve eozinofillerden enflamatuvar mediyatör salıverilmesini inhibe ettiği de
gösterilmiştir.
Hayvanlarda takrolimus pomad uygulaması insan atopik dermatitini taklit eden deneysel ve
spontan dermatit modellerinde enflamatuvar yanıtları baskılamıştır. Takrolimus pomad
hayvanlarda deri kalınlığında azalmaya ve deri atrofisine neden olmamıştır.
Atopik dermatitli hastalarda, takrolimus pomad tedavisi sırasında deri lezyonlarında iyileşme
ile birlikte Langerhans hücrelerindeki Fc reseptörü ekspresyonunda azalma ve bu hücrelerin T
hücrelerine yönelik hiperstimulatuvar etkinliklerinde azalma gözlenmiştir. Takrolimus pomad
insanlardaki kollajen sentezini etkilemez.
Klinik etkinlik ve güvenlilik:
Takrolimusun etkililiği ve güvenliliği, faz I’den Faz III’e ulaşan klinik çalışmalarda
takrolimus pomad ile tedavi edilen 18500’den fazla hastada değerlendirilmiştir. 6 büyük
çalışmanın verileri aşağıda sunulmaktadır.
6 aylık çok merkezli, çift-kör, randomize bir çalışmada, orta ila şiddetli atopik dermatiti olan
yetişkinlere, günde iki kez %0.1 takrolimus pomad uygulanmıştır ve topikal kortikosteroid
bazlı bir rejim ile karşılaştırılmıştır. %0.1 takrolimus grubundaki yanıt oranı (%71.6) 3 ayda
topikal kortikosteroid bazlı tedavi grubundakinden anlamlı olarak daha yüksek olmuştur
(%50.8, p<0.001). 6. aydaki yanıt oranları 3. aydakilere benzer bulunmuştur.
Çalışma süresince her iki tedavi grubunda da laboratuvar değerlerinde veya hayati bulgularda
klinik olarak ilişkili bir değişiklik olmamıştır.
İkinci çalışmada orta ila şiddetli atopik dermatiti olan 2 ila 15 yaşındaki çocuklar üç hafta
boyunca günde iki kez %0.03 takrolimus pomad, %0.1 takrolimus pomad veya %1
9hidrokortizon asetat pomad kullanmışlardır. Bu çok merkezli, çift-kör, randomize çalışmanın
sonuçları %0.03 ve %0.1 takrolimus pomadın, %1 hidrokortizon asetat pomad’dan anlamlı
olarak daha etkin (p<0.001, her ikisi için) olduğunu göstermiştir.
Çalışma süresince her iki tedavi grubunda da laboratuvar değerlerinde ve hayati bulgularda
klinik olarak anlamlı bir değişiklik olmamıştır.
Üçüncü çok merkezli çift-kör randomize çalışmanın amacı, orta ila şiddetli atopik dermatiti
olan çocuklarda günde bir kez veya iki kez uygulanan %0.03’lük takrolimus pomadın
etkililiği ve güvenliliğinin, günde iki kez uygulanan %1 hidrokortizon asetata göre 3 haftada
değerlendirilmesi olmuştur.
Günde iki kez hidrokortizon asetat pomad ile karşılaştırıldığında, günde bir ve günde iki kez
%0.03 takrolimus pomad ile istatistiksel olarak anlamlı daha çok iyileşme gözlenmiştir (her
ikisi için p<0.001). %0.03 takrolimus pomad ile günde iki kez tedavi, günde bir kez
uygulamadan daha etkili olmuştur. Çalışma süresince her iki tedavi grubunda da
laboratuvar değerlerinde ve hayati bulgularda klinik olarak anlamlı bir değişiklik olmamıştır.
Açık etiketli, uzun dönem güvenlilik çalışması olan dördüncü çalışmada, 300 hasta en az üç
yıl boyunca, 79 hasta da en az 42 ay boyunca tedavi almak üzere yaklaşık 800 hasta (≥2 yaş)
dört yıl süreyle aralıklı veya sürekli olarak %0.1 takrolimus pomad kullanmışlardır.
Başlangıçtaki EASI skorunda ve etkilenen vücut alanlarındaki değişiklikler baz
alındığında, yaşlarına bakılmaksızın birbirini izleyen tüm zaman noktalarında tüm hastaların
atopik dermatitlerinde iyileşme görülmüştür. Ayrıca, klinik çalışma süresi boyunca etkililiğin
kaybına ilişkin bir kanıt gözlenmemiştir. Çalışma ilerledikçe yan etkilerin sıklığı,
yaşlarından bağımsız olarak tüm hastalar için azalma eğilimi göstermiştir. Rapor edilen en
yaygın üç yan etki, grip benzeri belirtiler (üşütme, nezle, influenza, üst solunum yolu
enfeksiyonu vs.), kaşıntı ve deri yanması olmuştur. Kısa süreli çalışmalarda ve/veya önceki
çalışmalarda bildirilmemiş yan etkiler, bu uzun süreli çalışmada gözlemlenmemiştir.
Takrolimus pomadın hafif ila şiddetli atopik dermatitin idame tedavisindeki etkililiği ve
güvenliliği, yetişkin (≥16 yaş) ve pediyatrik hastalarda (2-15 yaş) yürütülen 524 hastanın
katıldığı iki Faz III çok merkezli klinik çalışmada değerlendirilmiştir. Her iki çalışmada da
aktif hastalığı bulunan hastalar, etkilenmiş lezyonların takrolimus pomad ile günde iki kez
tedavi edildiği süre boyunca, 6. haftaya kadar önceden belirlenmiş iyileşme skoruna
(Araştırmacının Global Değerlendirmesi [AGD]≤2, örn. tamamen veya çoğunlukla
temizlenmiş ya da hafif etkilenmiş) ulaşana kadar açık etiketli periyoda (AEP) girmişlerdir.
Daha sonra hastalar, maksimum 12 aya kadar çift-kör hastalık kontrol periyoduna (ÇKP)
girmişlerdir. Hastalar, Pazartesi ve Perşembe haftada iki kez günde bir kere takrolimus pomad
(yetişkinler %0.1; çocuklar %0.03) ya da taşıyıcı madde almak üzere randomize edilmiştir.
Hastalığın şiddetlenmesi durumunda, hastalar AGD skoru ≤2’ye dönene kadar en fazla 6 hafta
boyunca günde iki kez açık etiketli takrolimus pomad ile tedavi edilmiştir.
İki çalışmada da primer sonlanım noktası; ÇKP boyunca alevlenmenin ilk gününde AGD’si
35 (örn. orta, şiddetli ve çok şiddetli hastalık) olan ve 7 günden fazla tedavi gerektiren
şiddetlenme olarak tanımlanan “önemli terapötik müdahale” gerektiren hastalık şiddetlenme
sayısıdır. Her iki çalışmada da, hafif ila şiddetli atopik dermatit hastalarında, primer ve
sekonder sonlanım noktası açısından, haftada iki kez 12 ay ve üzerinde uygulanan takrolimus
tedavisi anlamlı bir yarar sağlamıştır (p<0.001). Orta ila şiddetli atopik dermatitli hastalardan
oluşan havuzlanmış popülasyon alt analizinde, bu farklılıklar istatistiksel açıdan anlamlı
olarak kalmaya devam etmiştir. Önceden rapor edilmemiş hiç bir yan etki bu çalışmalarda
gözlenmemiştir.
Yedi aylık, çift-kör, randomize paralel grup bir çalışma orta derece ila şiddetli atopik
dermatiti olan 2-11 yaş arasındaki pediyatrik hasta grubunda yürütülmüştür. Bir koldaki
10hastalara, 3 hafta boyunca günde iki kez, daha sonrasında ise temizlenme gerçekleşene kadar
günde bir kez TOPİCLİN %0.03 pomad (n= 121) uygulanmıştır. Karşılaştırma kolunda ise,
hastalar 2 hafta boyunca günde iki kere, baş ve boyun için %1 hidrokortizon asetat pomad
HA) ile ve gövde ile kol ve bacaklar için %0.1 hidrokortizon butirat pomad (n=111) ile
tedavi edilmiş, sonrasında tüm etkilenen bölgeler için günde iki kere HA uygulanmıştır. Bu
süre boyunca, tüm hastalar ve kontrol kolundaki gönüllüler (n=44) Neisseria meningitidis
serogrup C’ye karşı proteinle konjuge aşı ile temel bir aşılama ve yeniden aşılamaya
alınmışlardır.
Bu çalışmanın birincil sonlanım noktası, aşılamaya verilen yanıt oranıdır ve bu oran 5. hafta
vizitinde serum bakterisidal antikor (SBA) titresi ≥ 8 olan hasta sayısı yüzdesi ile
tanımlanmıştır. 5. haftadaki yanıt oranı analizi tedavi grupları arasındaki eşitliği göstermiştir
(hidrokortizon %98.3, takrolimus pomad %95.4; 7-11 yaş: her iki kolda da %100). Kontrol
grubundaki sonuçlar benzerdir.
Aşılamaya karşı verilen birincil yanıt etkilenmemiştir.
5.2 Farmakokinetik özellikler
Genel özellikler
Klinik veriler topikal uygulama sonrasında sistemik dolaşımdaki takrolimus
konsantrasyonlarının düşük olduğunu ve ölçülebildiğinde de geçici olduğunu göstermiştir.
Emilim
Sağlıklı insan çalışmalarından elde edilen veriler, bir kez veya tekrarlanan topikal takrolimus
pomad uygulaması sonrasında takrolimusun sistemik emiliminin az veya hiç olmadığını
göstermektedir.
Bir kez veya tekrarlanan takrolimus pomad (%0.03-%0.1) ile tedavi edilen atopik dermatitli
hastaların (yetişkin veya çocuk) ve takrolimus pomad (%0.03) ile tedavi edilen 5 aydan daha
büyük bebeklerin çoğunluğunda, kan konsantrasyonları 1.0 ng/ml’nin altında olmuştur. 1.0
ng/ml’yi aşan kan konsantrasyonları saptansa da geçici olmuştur. Sistemik emilim tedavi
edilen alanların genişlemesiyle artmaktadır. Fakat deri iyileştikçe, emilen topikal takrolimus
miktarı ve oranı azalır. Vücudunun ortalama %50’si tedavi edilen yetişkin ve çocuk
hastalarda, takrolimusun sistemik emilimi (yani EAA), oral immünosüpresif dozlar uygulanan
böbrek ve karaciğer transplantasyonu hastalarında gözlenenden yaklaşık 30 kat daha azdır.
Sistemik etkilerin gözlendiği en düşük takrolimus kan konsantrasyonları bilinmemektedir.
Takrolimus pomad ile uzun süre (1 yıla kadar) tedavi edilen hastalarda (yetişkin ve çocuk)
takrolimusun sistemik birikimine dair kanıt bulunmamaktadır.
Dağılım
Takrolimus pomadın sistemik emilimi düşük olduğundan, takrolimusun plazma proteinlerine
yüksek oranda (>98.8) bağlanmasının klinik olarak önemli olmadığı düşünülmektedir.
Takrolimus pomadın topikal uygulaması sonrasında, takrolimus seçici olarak deriye dağılır ve
sistemik dolaşıma en az seviyede geçer.
Biyotransformasyon
Takrolimusun insan derisi tarafından metabolize edildiği saptanmamıştır. Sistemik takrolimus
11yaygın olarak karaciğerde CYP3A4 aracılığıyla metabolize edilir.
Eliminasyon
İntravenöz olarak uygulandığında takrolimusun klirens hızının düşük olduğu gösterilmiştir.
Ortalama toplam vücut klirensi yaklaşık 2.25 L/saat’tir. Sistemik takrolimusun hepatik
klirensi şiddetli hepatik bozukluğu olan hastalarda veya CYP3A4’ün güçlü inhibitörü olan
ilaçlarla eşzamanlı olarak tedavi edilen hastalarda azalabilir.
Pomadın tekrarlanan topikal uygulaması sonrasında takrolimusun ortalama yarılanma ömrü
yetişkinlerde 75 saat, çocuklarda 65 saat olarak belirlenmiştir.
Hastalardaki karakteristik özellikler
Pediatrik popülasyon
Topikal uygulamadan sonra, takrolimusun farmakokinetiği yetişkinlerde raporlananlara
benzerdir ve minimal düzeyde sistemik maruziyet söz konusu olup, akümülasyon durumu
mevcut değildir.
5.3 Klinik öncesi güvenlilik verileri
Tekrarlanan doz toksisitesi ve lokal tolerans
Takrolimus pomadın veya taşıyıcı pomadın sıçanlar, tavşanlar ve domuzcuklara (micropig)
tekrarlanan topikal uygulaması eritem, ödem ve papüller gibi hafif dermal değişiklikler ile
ilişkilendirilmiştir. Takrolimus ile sıçanların uzun süreli topikal tedavisi sistemik toksisiteye
yol açmış ve böbrekler, pankreas, gözler ve sinir sisteminde değişikliklere neden olmuştur. Bu
değişikliklerin nedeni, kemirgenlerde takrolimusun transdermal emiliminin yüksek olması
nedeniyle takrolimusun sistemik dolaşımda artmasıdır. Dişi domuzcukların ağırlığındaki hafif
artış yüksek pomad konsantrasyonlarında (%3) gözlenen tek sistemik değişiklik olmuştur.
Tavşanların özellikle takrolimusun intravenöz uygulamasına duyarlı olduğu gösterilmiş ve
geri dönüşümlü kardiyotoksik etkiler gözlenmiştir.
Mutajenite
In vitro ve in vivo testler takrolimusun genotoksik potansiyelini göstermemektedir.
Karsinojenite
Farelerdeki (18 ay) ve sıçanlardaki (24 ay) sistemik karsinojenisite çalışmaları takrolimusun
karsinojenik potansiyeli olmadığını göstermiştir.
Farelerde %0.1 pomad ile yapılan 24 aylık fotokarsinojenisite çalışmasında deri tümörü
gözlenmemiştir. Aynı çalışmada, sistemik emilimin yüksekliği ile bağlantılı olarak lenfoma
sıklığının arttığı saptanmıştır.
Bir fotokarsinojenisite çalışmasında tüysüz albino fareler kronik olarak takrolimus pomad ve
UV ışınlama ile tedavi edilmişlerdir. Takrolimus pomad ile tedavi edilen hayvanlarda deri
tümörü (skuamöz hücreli karsinoma) gelişme süresinde azalma ve tümör sayısında artış
gözlenmiştir. Takrolimusun bu etkisinin sistemik immünosüpresyona mı yoksa lokal bir
etkiye mi bağlı olduğu belli değildir. Uzun süreli takrolimus pomad kullanımı ile birlikte lokal
immünosüpresyon olasılığı bilinmediğinden, insanlar için risk tamamen göz ardı edilemez.
12Üreme toksisitesi
Gebe sıçanlarda ve tavşanlarda embriyo/fetal toksisite yalnızca anlamlı toksisiteye neden olan
dozlarda gözlemlenmiştir. Takrolimusun yüksek dozlarda deri altı uygulamasında erkek
sıçanlarda sperm işlevlerinde azalma görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Likit parafin
Beyaz balmumu
Propilen karbonat
Vazelin
6.2 Geçimsizlikler
Yeterli veri yoktur.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda vidalı beyaz polietilen kapaklı, 30g Alüminyum tüp ambalajda
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Solebio İlaç San. ve Tic. A.Ş.
Şerifali Mah. Bayraktar Bulvarı Beyan Sok.
34775 No: 12 Ümraniye/İstanbul
8. RUHSAT NUMARASI
2017/678
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.09.2017
Ruhsat yenileme tarihi:
10. KÜB’ÜN YENİLENME TARİHİ
13