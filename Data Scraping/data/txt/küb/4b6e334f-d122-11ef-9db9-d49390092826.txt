KISA ÜRÜN BİLGİSİ
1. BEŞERİ TIBBİ ÜRÜNÜN ADI
ISOFLURANE USP %100 İnhalasyon Çözeltisi
2. KALİTATİF VE KANTİTATİF BİLEŞİM
Etkin madde:
100 ml’lik her bir şişe 100 ml isofluran içerir.
Yardımcı maddeler:
Yardımcı madde bulunmamaktadır.
3. FARMASÖTİK FORM
İnhalasyon çözeltisi
4. KLİNİK ÖZELLİKLER
4.1. Terapötik endikasyonlar
İnhalasyon anesteziği olarak kullanılır.
4.2. Pozoloji ve uygulama şekli
Uygulanan anestezik konsantrasyonların hassas olarak kontrol edilebilmesi için, özel olarak
isofluran için kalibre edilmiş vaporizatörler kullanılmalıdır.
Pozoloji/uygulama sıklığı ve süresi:
MAK (minimum alveoler konsantrasyon) değerleri yaşla beraber değişir. Aşağıdaki
tabloda farklı yaş grupları için ortalama MAK değerleri belirtilmektedir.
YETİŞKİNLER
Yaş %100 Oksijende Ortalama % 70
MAK Değeri N O
2
26 ± 4 yıl % 1,28 % 0,56
44 ± 7 yıl % 1,15 % 0,5
64 ± 5 yıl % 1,05 % 0,37
1PEDİYATRİK POPÜLASYON
Yaş % 100 Oksijende Ortalama MAK Değeri
0-1 ay % 1,6
1-6 ay % 1,87
6-12 ay % 1,8
1-5 yıl % 1,6
Premedikasyon:
İsofluranın solunum depresanı olduğu göz önüne alınarak premedikasyon için
kullanılacak ilaçlar her hastaya göre ayrı seçilmelidir. Antikolinerjik ilaç kullanımı isteğe
bağlıdır, fakat pediyatrik hastalarda inhalasyon indüksiyonu tavsiye edilebilir.
Yetişkinlerde anestezi indüksiyonu:
Genellikle isofluran karışımının inhalasyonundan önce kısa etkili bir barbitürat veya diğer
bir intravenöz indüksiyon ajanı tatbik edilir. Buna alternatif olarak da, isofluranın oksijen veya
oksijen/nitröz oksitteki karışımı kullanılabilir.
İsofluran ile indüksiyonun %0,5'lik bir konsantrasyon ile başlatılması tavsiye edilir. %1,5 -
%3'lük konsantrasyonlar genellikle 7-10 dakikada cerrahi anesteziyi oluştururlar.
Çocuklarda anestezi indüksiyonu:
Bebeklerde ve çocuklarda öksürük, nefes tutma, desaturasyon, artan salgı ve laringospazm
oluşumu nedeniyle isofluranın inhalasyon indüksiyon ajanı olarak kullanılması tavsiye edilmez
(bkz. Bölüm 4.4).
İdame:
Cerrahi anestezi seviyeleri oksijen/nitröz oksit karışımmdaki %1-%2,5'lik İsofluran
konsantrasyonları ile idame ettirilir. Sadece oksijen ile beraber verildiğinde %0,5-%1'lik
ilave isofluran dozları gerekebilir.
Sezaryende anesteziyi sürdürmek için bir oksijen/nitröz oksit karışımı içinde %0,5 - %0,75
isofluran uygundur.
İdame esnasındaki arteriyel basınç seviyeleri diğer komplikasyon faktörlerinin yokluğunda,
alveolar isofluran konsantrasyonları ile ters olarak alakalı görülürler. Kan basıncındaki
fazla düşüşler, anestezinin derinliğine bağlı olabilir ve bu durumlar, solunan isofluran
2konsantrasyonu azaltılarak düzeltilmelidir.
Özel popülayonlara ilişkin ek bilgiler:
Geriyatrik popülasyon:
Diğer ajanlarda olduğu gibi, yaşlı hastalarda cerrahi anesteziyi sağlamak için daha az
isofluran konsantrasyonları gerekir (yaşa bağlı MAK değerlerine bakınız).
4.3. Kontrendikasyonlar
ISOFLURANE USP, isofluran veya diğer halojenli anesteziklere karşı bilinen hassasiyeti olan
kişilerde kontrendikedir. Ayrıca, malign hipertermiye karşı bilinen veya şüphelenilen genetik
hassasiyeti olan hastalarda da kontrendikedir.
4.4. Özel kullanım uyarıları ve önlemleri
Uygulanan anestezik konsantrasyonların hassas olarak kontrol edilebilmesi için, özel olarak
isofluran için kalibre edilmiş vaporizatörler kullanılmalıdır. Hipotansiyonun ve solunum
depresyonunun derecesi anestezinin derinliği ile artar.
Torsade de pointes ile ilişkili QT aralığında uzama raporları (istisnai durumlarda, ölümcül)
bildirilmiştir. QT uzama riski bulunan hastalara isofluran uygulanmasında özellikle dikkat
edilmelidir.
Mitokondriyal bozukluğu bulunan hastalarda isofluran içeren genel anestezi uygulamasında
özellikle dikkat edilmelidir.
Diğer inhalasyon ajanları gibi, isofluranın uterusta rahatlatıcı etkisiyle birlikte uterin
kanaması için potansiyel riski bulunmaktadır. Obstetrik anestezi sırasında isofluran
kullanıldığında klinik karar gözlenmelidir. Obstetrik operasyonlarda isofluranın mümkün
olan en düşük konsantrasyonunun kullanılması dikkate alınmalıdır.
Florlu (örn. desfluran, enfluran ve isofluran) inhalasyon ajanlarının kullanımı ile artan, izole
karboksihemoglobin vakaları rapor edilmiştir. Normal olarak hidratlanmış absorbanların
varlığında, karbonmonoksidin klinik açıdan önemli konsantrasyonları oluşmamıştır. CO
2
absorbanları için imalatçı firmaların talimatlarının dikkatle takip edilmesi gerekir.
İsofluran'ın karbon monoksit oluşturmak üzere CO absorbanları ile etkileştiği bildirilmiştir.
2
Soluma devrelerinde karbon monoksit oluşma riskini ve karboksihemoglobin seviyelerinin
3artma ihtimalini en aza indirmek için CO absorbanı kurumaya bırakılmamalıdır.
2
Bu gruptaki ilaçlarla genel anestezi uygulaması sırasında, kurumuş CO absorbanlarıyla,
2
özellikle de potasyum hidroksit (örn. Baralyme) içerenlerle birlikte kullanıldıklarında
anestezi makinesi içinde aşırı ısı, duman ve/veya spontan yanma gibi nadir olaylar
bildirilmiştir. Bir klinisyen CO absorbanının kuruduğundan kuşkulandığında, isofluran
2
verilmeden önce bu absorban değiştirilmelidir. Çoğu CO absorbanının renk göstergesi
2
kurumaya bağlı olarak zorunlu bir değişim göstermez. Bu nedenle, anlamlı bir renk
değişiminin olmaması, yeterli hidrasyon için bir güvence olarak kabul edilmemelidir. CO
2
absorbanları renk göstergesinin durumuna bakılmaksızın rutin olarak değiştirilmelidir.
Genel:
Diğer potent anesteziklerde olduğu gibi isofluran bütün anestezi ekipmanları
tamamlanmış ameliyathanelerde ilacın farmakolojisini bilen, anestezi altındaki hastayı
yönetebilecek tecrübeye sahip anestezi uzmanları tarafından uygulanmalıdır.
İsofluran ile anestezi seviyeleri kolaylıkla ve süratle değişebildiğinden, kabul edilebilir
doğrulukta tahmin edilebilir bir çıktı veren veya nefesle alınan ve verilen konsantrasyonların
izlenebildiği teknikler kullanılmalıdır. Hipotansiyonun ve solunum depresyonunun derecesi
anestezik derinliğin bazı bulgularını verebilir.
Raporlar isofluranın karaciğer enzimlerindeki hafif ve geçici artışlardan, çok nadir olarak
fatal hepatik nekrozlara kadar uzanan hepatik harabiyet oluşturabileceğini gösterir. Özellikle
3 aydan daha kısa aralıklarda halojenli hidrokarbon anesteziklerine maruz kalmanın hepatik
hasar potansiyelini arttırabileceği bildirilmiştir. Siroz, viral hepatit veya diğer önceden var
olan karaciğer hastalıkları, halojenli anesteziklerin dışında bir anestezik seçme sebebi
olabilir.
Uygulanan anestezik ajan hangisi olursa olsun, koroner arter hastalarında miyokardiyal
iskeminin önlenmesi için normal hemodinaminin idamesi çok önemlidir.
İsofluran derin anestezi düzeylerinde serebral kan akımını belirgin ölçüde artırmaktadır.
Serebral beyin-omurilik sıvısı basıncında hiperventilasyonla tam olarak geri dönen geçici bir
artış olabilir.
İsofluran artmış intrakraniyal basınçlı hastalarda dikkatli kullanılmalıdır. Böyle durumlarda
hiperventilasyon gerekebilir.
4Hipovolemik, hipotansif ve zayıflamış hastalarda isofluran kullanımı kapsamlı olarak
araştırılmamıştır. Bu hastalarda kullanım için isofluranın düşük konsantrasyonu
önerilmektedir.
İsofluran, tüm kas gevşeticilerin etkisini potansiyelize eder, bu etki nondepolarizanlarda en
fazla görülür.
İsofluran anesteziden sonra 2-4 gün gün için entellektüel fonksiyonlarda hafif bir azalmaya
neden olabilir. Ruh halinde ve semptomlarda küçük değişiklikler uygulamadan sonra 6 güne
kadar devam edebilir. Bu durum, hastalar normal günlük aktivitelerini, araç veya ağır
makine kullanmak dahil, sürdürürken göz önünde bulundurulmalıdır (bkz. Bölüm 4.7).
Nöromusküler bozukluğu olan hastalarda miyastenia gravis gibi nöromusküler yorgunluk
potansiyelizasyonu görülebilir. Bu hastalarda isofluran dikkatli kullanılmalıdır.
Bronkospazm meydana gelebileceğinden bronkokonstriksiyon geliştirebilecek hastalara
isofluran dikkatli bir şekilde uygulanmalıdır (bkz. Bölüm 4.8).
İsofluran, narkotik ön ilaç tedavisi ile veya solunum depresyonuna neden olan diğer
ajanlarla artabilen solunum depresyonuna neden olabilir. Solunum denetlenmeli ve eğer
gerekirse desteklenmelidir (bkz. Bölüm 4.8).
Anestezinin indüksiyonu sırasında, tükürük akışı ve trakeobronşial sekresyonu artabilir ve
özellikle çocuklarda laringospasma neden olabilir (bkz. Bölüm 4.8).
2 yaşın altındaki çocuklar:
Küçük çocuklardaki sınırlı deneyimden ötürü isofluran bu grupta kullanıldığında dikkatli
olunmalıdır.
Malign Hipertermi:
Duyarlı kişilerde, isofluran anestezisi, yüksek oksijen gereksinimine ve malign hipertermi
olarak bilinen klinik sendroma yol açan, iskelet kası hipermetabolik durumu tetikleyebilir. Bu
sendrom kas rijiditesi, taşikardi, takipne, siyanoz, aritmiler ve/veya stabil olmayan kan
basıncı gibi spesifik olmayan belirtileri içerir (Spesifik olmayan bu belirtilerin birçoğunun hafif
anestezi, akut hipoksi gibi durumlar ile de açığa çıkabileceği unutulmamalıdır. PaO ve pH
2
5düşebilir, hiperkalemi ve baz eksikliği meydana gelebilir. Tedavi, tetikleyici ajanın (örn.
isofluran) durdurulmasını, intravenöz dantrolen sodyum uygulanmasını ve destekleyici
tedavi uygulanmasını içerir. Böyle bir terapi vücut sıcaklığını normale düşürmek için yoğun
çabaları solunuma ve dolaşıma yardımı, sıvı elektrolit ve asit-baz dengesizliklerinin
düzelmesini içerir (Hasta yönetiminde ilave bilgi için intravenöz dantrolen sodyum kısa ürün
bilgisine bakınız). Daha sonra böbrek yetmezliği ortaya çıkabilir.
Malign hipertermi ile ilgili pazarlama sonrası bildirimleri yapılmıştır. Bu bildirimlerin
bazıları ölümle sonuçlanmıştır.
Peri-operatif Hiperkalemia:
İnhalasyon anestezisi ajanlarının kullanımı çocuklarda postoperatif dönemde çok nadir
olarak, kardiyak aritmiler ve ölüm ile sonuçlanan serum potasyum artışları ile
bağlantılıdır. Gizli ya da açık nöromusküler hastalığı, özellikle Duchenne musküler
distrofisi olan hastalar bu duruma en açık hastalar olarak görünmektedir. Bu olguların tümü
olmasa bile çoğunluğu süksinil kolin kullanımı ile ilişkilendirilmiştir. Bu hastalarda ayrıca
serum kreatin kinaz seviyelerinde belirgin artış ve bazı vakalarda miyoglobinüri ile bağlantılı
olarak idrarda değişiklikler görülmüştür. Malign hipertermiye benzerliğine rağmen bu
hastaların hiçbiri kas rijiditesi veya hipermetabolik durum belirti ve semptomları
sergilememiştir. Hiperkalemi ve dirençli aritmi tedavisi için erken ve agresif bir müdahale
önerilmektedir. Daha sonra latent nöromusküler hastalar için değerlendirme yapılması
önerilmektedir.
4.5. Diğer tıbbi ürünler ile etkileşimler ve diğer etkileşim şekilleri
Önerilmeyen kombinasyonlar:
İsoprenalin gibi beta-sempatomimetik ajanlar ve adrenalin ve noradrenalin gibi alfa- ve beta-
sempatomimetik ajanlar, potansiyel ventriküler aritmi riskinden ötürü isofluran narkozu
süresince dikkatli kullanılmalıdır.
Selektif olmayan MAO-inhibitörleri:
Ameliyat süresince kriz riski taşır. Cerrahi işlemden 15 gün önce tedavi kesilmelidir.
Kullanımda önlem gerektiren kombinasyonlar:
İndirekt etkili sempatomimetikler (amfetaminler ve türevleri, psikolojik uyarıcılar, iştah
bastırıcılar, efedrin ve türevleri): Perioperatif hipertansiyon riski taşır. Elektif cerrahi
6müdahale geçirecek hastalarda, ideal olarak ameliyattan birkaç gün önce tedavi kesilmelidir.
Subkutan yolla veya diş etine uygulanan adrenalin enjeksiyonları: Halotan kullanımına
kıyasla adrenalinin isofluran ile birlikte kullanımında miyokard duyarlılığı daha düşük
olmasına rağmen, artan kalp hızının sonucu olarak ciddi ventriküler aritmi riski söz
konusudur.
Kardiyovasküler kompanzasyon reaksiyonları beta-blokerler tarafından bozulabilir.
CYP2E1 İndükleyicileri:
İzoniazid ve alkol gibi sitokrom P450 izoenzim CYP2E1’in aktivitesini artıran tıbbi ürünler
ve bileşenler, isofluranın metabolizmasını artırabilir ve plazma florür konsantrasyonlarında
anlamlı artışlara yol açabilir.
İsofluran ve izoniazid kullanımı, hepatotoksik etkilerin potansiyeli riskini artırabilir.
Kalsiyum antagonistler, özellikle dihidropiridin türevleri: İsofluran, kalsiyum antagonistlerle
tedavi edilen hastalarda belirgin hipotansiyona yol açabilir. Aditif negatif inotropik etki
riskinden ötürü kalsiyum antagonistler eşzamanlı olarak inhalasyon anestezikleri ile
kullanıldığında dikkatli olunmalıdır.
Opioidler, benzodiazepinler ve diğer sedatif ajanlar, solunum depresyonu ile ilişkilidir ve
isofluran ile eşzamanlı uygulandıklarında dikkatli olunmalıdır.
Süksinilkolinin inhale anestezik ajanlarla eş zamanlı kullanımı, post-operatif dönem
süresince pediyatrik hastalarda kardiyak aritmilere veya ölüme yol açmış olan serum
potasyum seviyelerinin seyrek görülen artışları ile ilişkilendirilmiştir.
Kas gevşeticilerin etkisi, isofluran tarafından önemli ölçüde potansiyalize edilir. Bu
etkileşim nondepolarizan ajanlar ile en fazla görülür. Neostigminin nondepolarizan kas
gevşeticiler üzerinde etkisi vardır ancak isofluranın gevşetici aktivitesi üzerinde bir etkisi
bulunmamaktadır.
Yetişkinlerde N O’nun eş zamanlı uygulaması ile MAK (minimum alveoler konsantrasyon)
2
azalır (bkz. Bölüm 4.2).
74.6. Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İsofluranın çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediği bilinmemektedir.
Gebelik dönemi
İsofluranın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir. Diğer inhalasyon ajanları
gibi, isofluranın uterusta gevşetici etkisiyle birlikte uterin kanaması için potansiyel riski
bulunmaktadır. Obstetrik anestezi sırasında isofluran kullanıldığında klinik karar
gözlenmelidir. Obstetrik operasyonlarda isofluranın mümkün olan en düşük
konsantrasyonunun kullanılması dikkate alınmalıdır.
Sezaryen esnasında kullanım
%0,75’e varan konsantrasyonlara kadar isofluranın sezaryen ameliyatı için anestezinin
idamesinde güvenli olduğu gösterilmiştir (bkz. Bölüm 4.4).
Laktasyon dönemi
İsofluranın veya metabolitlerinin insan sütüne geçip geçmediği bilinmemektedir. Birçok ilaç
insan sütüne geçtiği için emziren kadınlara isofluran uygulandığında dikkat edilmelidir.
Üreme yeteneği/Fertilite
İsofluranın karsinojenik potansiyelini ya da fertiliteye etkisini değerlendirmek amacıyla
uzun süreli hayvan çalışmaları yapılmamıştır.
4.7. Araç ve makine kullanımı üzerindeki etkiler
Hastalara, isofluran ile anestezi sonrasında 2-4 gün süresince motorlu araç veya tehlikeli makine
kullanımı gibi zihinsel uyanıklık gerektiren aktivitelerin gerçekleştirilmesinin bozulabileceği
bilgisi verilmelidir. Diğer anesteziklerle olduğu gibi, ruh halinde ve semptomlarda küçük
değişiklikler uygulamadan sonra 6 güne kadar devam edebilir (bkz.Bölüm 4.4.).
84.8. İstenmeyen etkiler
Güvenlilik profilinin özeti:
İsofluran uygulamasında karşılaşılan advers reaksiyonlar genellikle farmakolojik etkilerin doza
bağımlı uzantısıdır ve solunum depresyonu, hipotansiyon ve aritmileri içerir. Potansiyel ciddi
istenmeyen etkiler, malign hipertermiyi, hiperkalemi, serum kreatin kinaz artışı, miyoglobinüri,
anafilaktik reaksiyonları ve karaciğer advers reaksiyonlarını içermektedir (bkz. Bölüm 4.4 ve
4.8). Postperatif periyotta titreme, bulantı, kusma, ileus, endişe ve delirium gözlemlenmiştir.
İsofluran dahil genel inhalasyon anestezisi ilaçları ile kalp durması, bradikardi ve taşikardi
gözlenmiştir.
Torsade de pointes ile ilişkili QT uzaması raporları (nadir vakalarda, ölümcül) bildirilmiştir.
Advers reaksiyonların özeti
ISOFLURANE USP ile ilişkili olarak, klinik araştırmalarda bildirilen ve pazarlama sonrası
deneyimden rapor edilen advers reaksiyonlar aşağıda Tablo 1’de sunulmaktadır.
Advers reaksiyonların sıklık kategorileri şu şekildedir; Çok yaygın (>1/10); yaygın (>1/100,
<1/10); yaygın olmayan(>1/1000, <1/100); seyrek (>1/10000, <1/1000); çok seyrek (<1/10000);
bilinmiyor (eldeki verilerden hareketle tahmin edilemiyor)
SİSTEM ORGAN SINIFI SIKLIK ADVERS REAKSİYONLAR
Kan ve lenf sistemi hastalıkları Bilinmiyor Karboksihemoglobinemi2
Bağışıklık sistemi hastalıkları Bilinmiyor Anafilaktik reaksiyon1
Bilinmiyor Hipersensitivite1
Metabolizma ve beslenme hastalıkları Bilinmiyor Hiperkalemi2
Bilinmiyor Kan glukozunda artış1
Psikiyatrik hastalıklar Bilinmiyor Ajitasyon
Bilinmiyor Delirium
Bilinmiyor Duygu durum değişikliği5
Sinir sistemi hastalıkları Bilinmiyor Konvülsiyon
Bilinmiyor Mental bozukluk4
Kardiyak hastalıklar Bilinmiyor Aritmi
Bilinmiyor Bradikardi
Bilinmiyor Kardiyak arrest
Bilinmiyor EKG’de uzamış QT aralığı
9Bilinmiyor Taşikardi
Bilinmiyor Torsade de pointes
Vasküler hastalıklar Bilinmiyor Hipotansiyon2
Bilinmiyor Hemoraji3
Solunum, göğüs bozuklukları ve Bilinmiyor Bronkospazm2
mediastinal hastalıklar Bilinmiyor Dispne1
Bilinmiyor Hırıltılı solunum1
Bilinmiyor Solunum depresyonu2
Bilinmiyor Laringospazm2
Gastrointestinal hastalıklar Bilinmiyor İleus
Bilinmiyor Kusma
Bilinmiyor Bulantı
Hepatobilier hastalıklar Bilinmiyor Hepatik nekroz2
Bilinmiyor Hepatosellüler hasar2
Bilinmiyor Kan bilirubin artışı1
Deri ve deri altı doku hastalıkları Bilinmiyor Yüzde şişlik1
Bilinmiyor Kontakt dermatit1
Bilinmiyor Ciltte döküntü1
Kas iskelet bozuklukları, bağ doku ve Bilinmiyor Miyoglobinüri
kemik hastalıkları
Bilinmiyor Rabdomiyoliz
Böbrek ve idrar yolu hastalıkları Bilinmiyor Kan kreatinini artışı1
Bilinmiyor Kan üresinin azalması1
Genel bozukluklar ve uygulama Bilinmiyor Malign hipertermi2
bölgesine ilişkin hastalıklar Bilinmiyor Göğüste rahatsızlık1
Bilinmiyor Üşüme
Araştırmalar Bilinmiyor Beyaz kan hücresi sayımında artış1
Bilinmiyor Hepatik enzim artışı2
Bilinmiyor Florür artışı1
Bilinmiyor Anormal elektroensefalografi
Bilinmiyor Kan kolesterolünde azalma1
Bilinmiyor Kan alkalin fosfataz azalması1
1bkz. Bölüm 4.8(Seçili advers reaksiyonların tanımı)
2bkz. Bölüm 4.4
103İndüklenmiş düşük geçiren hastalarda. bkz. Bölüm 4.4.
4Anestezi sonrası 2-4 gün süresince entellektüel işlevde hafif bir azalmaya neden olabilir. bkz.
Bölüm 4.4.
5Duygu durumda ve semptomlarda 6 güne kadar küçük çaplı değişiklikler sürebilir. bkz.
Bölüm 4.4.
Seçili advers reaksiyonların tanımı:
BUN’da, serum kolesterolünde ve alkalin fosfatazda düşüşle birlikte kan bilirubininde, kan
glikozunda ve serum kreatinininde geçici artışlar gözlemlenmiştir. Diğer tüm genel
anesteziklerdeki gibi, cerrahi stres yokluğunda bile beyaz kan hücrelerinde yükselişler
görülmüştür.
Özellikle inhale anestezik ajanlara (isofluran dahil) uzun dönem mesleki maruziyet ile ilişkili
nadir aşırı duyarlılık raporları (kontakt dermatit, döküntü, dispne, hırıltı, göğüs rahatsızlığı,
yüzde şişme veya anaflaktik reaksiyonlar dahil) bildirilmiştir. Bu reaksiyonlar klinik testler ile
ispatlanmıştır (örn. metakolin testi). İnhale anesteziklere maruziyet sırasında görülen anaflaktik
reaksiyonların nedeni açık değildir. Bunun sebebi ise beraber kullanılan ilaçların birçoğunun
bu tip reaksiyonlara neden olduğunun bilinmesidir.
İsofluran anestezisi esnasında ve sonrası ajanın biyodegradasyonuna bağlı olarak, serum
inorganik florür seviyelerinde minimum seviyede yükselişler görülmüştür. Tespit edilen çok
düşük serum inorganik florür seviyelerinin (ortalama 4,4 µmol/l) renal toksisiteye sebep
olabilmeleri, böbrek toksisitesi için verilen en düşük seviyelerin altında oldukları için pek
mümkün değildir.
Özel popülasyonlara ilişkin ek bilgiler
Pediyatrik popülasyon
İnhalasyon anestezisi ajanlarının kullanımı pediyatrik hastalarda postoperatif dönemde çok
nadir olarak kardiyak aritmiler ve ölüm ile sonuçlanan serum potasyum artışları ile
bağlantılıdır (bkz. Bölüm 4.4).
Anestezinin indüksiyonu sırasında, tükürük akışı ve trakeobronşial sekresyonu artabilir ve
laringospasma neden olabilir (bkz. Bölüm 4.4)
Geriyatrik popülasyon
Yaşlı hastalarda cerrahi anestezisi sağlamak için normalde daha az isofluran
konsantrasyonları gereklidir (bkz. Bölüm 4.2).
11Diğer özel popülasyonlar
Nöromusküler hastalık:
İnhalasyon anestezisi ajanlarının kullanımı pediyatrik hastalarda postoperatif dönemde çok
nadir olarak kardiyak aritmiler ve ölüm ile sonuçlanan serum potasyum artışları ile
bağlantılıdır. Latent ve over nöromusküler hastalığı olanlar, özellikle Duchenne müsküler
distrofi hastaları en hassas olanlardır (bakınız, bölüm 4.4). Latent nöromüsküler hastalığın
sonraki değerlendirmesinde olduğu gibi, hiperkalemi ve dirençli aritmi tedavisi için erken ve
agresif müdahale önerilir. (bkz. Bölüm 4.4).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Aşırı doz söz konusu olduğu zaman anesteziğin uygulanmasını durdurup, hava yollarının
serbest olduğunu kontrol ediniz ve saf oksijenle veya hava ile asiste veya kontrollü solunuma
geçiniz. Diğer halojenli anesteziklerle olduğu gibi, hipotansiyon ve solunum depresyonu
gözlemlenmiştir. Kan basıncının ve solunumun yakından izlenmesi önerilir. Aşırı derece
derin seviyelerdeki anestezinin sonucu olan hipotansiyon ve solunum depresyonunu
düzeltmek için destekleyici ölçümler gerekli olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Genel Anestezik
ATCkodu:N01AB06
İndüksiyon ve özellikle uyanış hızlıdır. Hafif keskinliği gaz indüksiyon hızım sınırlandırırsa
da, salivasyon veya trakeo-bronşiyal sekresyonlarda stimülasyon görülmez. Farengeal ve
larengeal refleksler çabuk kaybolur. Anestezi seviyeleri isofluran ile çabuk değişir. Kalp
ritmi stabil kalır. Anestezi derinliği arttıkça spontan solunum deprese olur. Solunum yakından
takip edilmeli ve gerekirse yardım sağlanmalıdır.
12İndüksiyon esnasında kan basıncında, cerrahi stimülasyonla normale dönen düşüş olur.
İdame esnasında anestezinin derinliği ile direkt alakalı olarak, periferal vazodilatasyondan dolayı
kan basıncında düşme eğilimi olur ama kardiyak ritm stabil kalır. Kontrollü solunum ve normal
PaCO ile kardiyak debi, artan anestezi derinliğine rağmen idame etmeye eğilimlidir. Bunun
2
primer nedeni kalp hızının artarak vuruş hacmindeki azalmayı kompanse etmesidir. Spontan
solunumla birlikte oluşan hiperkapni kalp hızını artırabilir ve kalp debisi uyanıklık düzeylerine
yükselir.
Hafif isofluran anestezisi esnasında serebral kan akışında değişiklik olmaz ama daha derin
seviyelerde yükselmeye meyil eder. Serebrospinal sıvı basıncındaki artışlar, hastanın
anesteziden önce veya sonra hiperventile edilmesi ile önlenebilir veya tersine çevrilebilir.
Elektroensefalografik değişimler ve konvülsiyonlar isofluran ile oldukça seyrektir.
İsofluranın miyokardiyumu adrenaline karşı hassas hale getirme etkisi, enflurandan daha azdır.
Sınırlı veriler, isofluran ile anestezi yapılan hastalarda, 1:200,000 adrenalin çözeltisinin 50 ml'ye
kadar olan subkütan infiltrasyonunun ventriküler aritmiye neden olmadığım ortaya koymaktadır.
Normal seviyelerdeki anestezide bazı intraabdominal operasyonlar için kas gevşemesi yeterli
olabilir fakat daha fazla gevşeme gerekli olduğunda küçük dozlardaki intravenöz kas
gevşeticileri kullanılabilir. İsofluran bütün bilinen kas gevşeticilerin etkisini potansiyelize eder.
Özellikle en çok non-depolarizan ajanları etkiler. Neostigmin non-depolarizan kas
gevşeticilerin etkisini tersine çevirir ama isofluranın relaksan etkileri üzerine tesiri yoktur.
Yaygın olarak kullanılan bütün adale relaksanları isofluran ile uyumluluk gösterir.
İsofluran genel anestezinin indüksiyon ve idamesinde kullanılabilir. Sezaryen dışında hamilelik
veya obstetrik anestezideki yerini belirleyecek yeterli veri bulunmamaktadır.
İnsan vücudunda nispeten az miktarda isofluran metabolizması meydana gelir. Ameliyat
sonrası dönemde alınan isofluranın sadece %0,17'si üriner metabolitler olarak geri
kazanılabilir. En yüksek serum inorganik florür değerleri genellikle 5 mikromol/L’den daha
az bir ortalamaya sahiptir ve anesteziden yaklaşık dört saat sonra ortaya çıkar ve 24 saat
içinde normal seviyelere döner. İsofluran uygulamasından sonra hiçbir böbrek hasarı
bildirilmemiştir.
Pediyatrik:
Çocuklarda yapılan bazı yayınlanmış çalışmalarda yaşamın erken döneminde, tekrarlayan
veya uzun süreli anestezik ajanlara maruz kalma sonrasında kognitif eksiklikler
gözlemlenmiştir. Bu çalışmaların önemli kısıtlamaları vardır ve gözlemlenen etkilerin
13anestezik/sedatif ilaç uygulaması nedeniyle mi yoksa ameliyat veya altta yatan hastalık
nedeniyle mi meydana geldiği net değildir. Ayrıca, daha yakın tarihli yayınlanmış kayıt
çalışmaları bu bulguları desteklememektedir.
Bazı anestezik/sedatif ilaçlarla yapılan yayınlı hayvan çalışmalarında, yaşamın erken
dönemindeki beyin gelişimi üzerine advers etki raporlanmıştır (bakınız, Bölüm 5.3).
5.2. Farmakokinetik özellikler
Genel özellikler
Emilim:
MAK (Minimum Alveoler Konsantrasyon)
Yaş % 100 Oksijen % 70 N O
2
26 ± 4 yıl 1.28 0,56
44 ± 7 yıl 1,15 0,5
64 ± 5 yıl 1,05 0,37
Dağılım:
48 hastada (16 hasta isofluran almıştır) inhale anesteziklerin farmakokinetiklerini
değerlendiren bir klinik araştırma, isofluranın kararlı durum medyan dağılım hacminin
ortalama 4285 (1509 – 9640 aralığında) mL kg-1 olduğunu göstermiştir. İsofluran için
buhar
merkezi kompartımandan periferik kompartımana medyan transport klirensi 30,7 (15,9 –
38,7 aralığında) mL kg va–1 dak–1 olmuştur.
buhar
Biyotransformasyon:
İsofluran metabolizmasının göreceli olarak az bir kısmı, insan vücudunda meydana
gelmektedir. Post-operatif dönemde alınan isofluranın sadece %0,17’si üriner metabolit
olarak geri kazanılabilir.
Eliminasyon:
Pik serum inorganik florür değerleri, genellikle ortalamada 5 mikromol/Ldeğerinden azdır
ve anesteziden yaklaşık dört saat sonra gerçekleşmektedir. Bu değerler, 24 saat içerisinde
normal seviyelerine dönmektedir.
İsofluran uygulaması sonrasında hiçbir renal hasar belirtisi bildirilmemiştir.
145.3. Klinik öncesi güvenlilik verileri
Hayvanlarda isofluranın anestezik konsantrasyonlarına tekrarlanan maruziyet sonrasında
üreme çalışmaları yapılmıştır. Subterapötik bir dozda verildiğinde, isofluranın farelerde olası
bir anestezikle ilişkili fetotoksik etkiye sahip olduğu gösterilmiştir. Sıçan ile yapılan
çalışmalar, doğurganlık, hamilelik, doğum ya da yavruların yaşayabilirliği üzerinde hiçbir
etki göstermemiştir. Teratojenite ile ilgili bir kanıt bulunmamıştır. Tavşanlardaki
karşılaştırılabilir deneyler, benzer olumsuz sonuçlar vermiştir.
Gebe ve genç hayvanlarda yayınlanmış çalışmalarda, 3 saatten uzun süre kullanıldığında
hızlı beyin büyümesi veya sinaptojenezi sırasında NMDA reseptörlerini bloke eden ve/veya
GABA aktivitesini güçlendiren anestezik ve sedasyon ilaçlarının kullanımı, gelişen beyinde
nöronal ve oligodendrosit hücre kaybına yol açabilir. Bu çalışmalar çeşitli ilaç sınıflarından
anestezik ajanları içermektedir. Bu klinik olmayan bulguların klinik önemi henüz
belirlenmemiştir (bkz. Bölüm 5.1).
Hayvanlarda yayınlanmış çalışmalar, hafif ve orta dereceli anestezi ile sonuçlanan dozlarda
hızlı beyin büyümesi veya sinaptogenez süresi boyunca anestezik ajanların kullanılmasının,
gelişen beyinde uzun süreli bilişsel eksikliklerle ilişkilendirilebilecek hücre kaybına neden
olduğunu göstermektedir. Bu klinik olmayan bulguların klinik önemi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde bulunmamaktadır.
6.2. Geçimsizlikler
İsofluranın karbon monoksit oluşturmak üzere CO absorbanları ile etkileştiği bildirilmiştir.
2
Soluma devrelerinde karbon monoksit oluşma riskini ve karboksihemoglobin seviyelerinin
artma ihtimalini en aza indirmek için CO absorbanı kurumaya bırakılmamalıdır (bkz. Bölüm
2
4.4)
6.3. Raf ömrü
60 ay
6.4. Saklamaya yönelik özel uyanlar
15 - 30 0C'deki oda sıcaklığında saklayınız. Şişeyi sıkı kapatınız.
Klinikte ve hekim kontrolünde kullanılır.
156.5. Ambalajın niteliği ve içeriği
Kutuda, burgulu kapaklı, boyun kısmında özel kullanıma uygun mor renkli halka bulunan 100
ml renkli cam şişe içerisinde yer alır.
6.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller 'Tıbbi Atıkların
Kontrolü Yönetmeliği' ve 'Ambalaj ve Ambalaj Atıklarının Kontrolü Yönetmelik'lerine uygun
olarak imha edilmelidir.
Uygulanan anestezik konsantrasyonların hassas olarak kontrol edilebilmesi için, özel olarak
izofluran için kalibre edilmiş vaporizatörler kullanılmalıdır.
Bu veya diğer inhalasyon ajanlarının buharının kullanım alanından iyi bir şekilde
uzaklaştırılması önerilir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım / SAMSUN
8. RUHSAT NUMARASI
07.05.2002-112/44
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.05.2002
Ruhsat yenileme tarihi: 26.08.2011
10. KÜB'ÜN YENİLENME TARİHİ
16